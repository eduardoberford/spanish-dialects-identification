{"id": "576047", "revid": "65337", "url": "https://gl.wikipedia.org/wiki?curid=576047", "title": "W. Weiser", "text": ""}
{"id": "576053", "revid": "75439", "url": "https://gl.wikipedia.org/wiki?curid=576053", "title": "Tup\u00e3", "text": "Tup\u00e3 ou Tupan (tam\u00e9n chamado Tupave ou Tenondete) \u00e9 o deus guaran\u00ed da creaci\u00f3n, as\u00ed como a palabra para Deus nas linguas tup\u00ed e guaran\u00ed. Tup\u00e3 \u00e9 considerado como o deus creador do universo, da humanidade e dos esp\u00edritos do ben e do mal na mitolox\u00eda guaran\u00ed, chamados \"angatupyry\" e \"tau\" respectivamente. Tup\u00e3 \u00e9 considerado m\u00e1is especificamente como o creador da luz e a s\u00faa residencia \u00e9 o Sol.\nLegado.\nEn decembro de 2019, a Uni\u00f3n Astron\u00f3mica Internacional aprobou o nome Tup\u00e3 para rebautizar a estrela HD108147, nun concurso organizado localmente polo Centro Paraguaio de Informaci\u00f3ns Astron\u00f3micas no marco do proxecto IAU100 NameExoWorlds 2019."}
{"id": "576055", "revid": "23204", "url": "https://gl.wikipedia.org/wiki?curid=576055", "title": "Tupan", "text": ""}
{"id": "576056", "revid": "23204", "url": "https://gl.wikipedia.org/wiki?curid=576056", "title": "Tupave", "text": ""}
{"id": "576057", "revid": "23204", "url": "https://gl.wikipedia.org/wiki?curid=576057", "title": "Tenondete", "text": ""}
{"id": "576058", "revid": "71626", "url": "https://gl.wikipedia.org/wiki?curid=576058", "title": "Stable Diffusion", "text": "Stable Diffusion \u00e9 un modelo de aprendizaxe autom\u00e1tica de texto a imaxe publicado no 2022. Desenvolvido por StabilityAI, en colaboraci\u00f3n con EleutherAI e LAION , para xerar imaxes dixitais a partir de descrici\u00f3ns en linguaxe natural introducidas polo usuario. O modelo tam\u00e9n se pode usar para outras tarefas, como xerar traduci\u00f3ns de imaxe a imaxe guiadas por unha solicitude de texto.\nPode funcionar na maior\u00eda do hardware de consumo equipado cunha GPU modesta e PC World aclamaba como \"a pr\u00f3xima \"killer app\" (\"aplicaci\u00f3n asasina\") para o teu PC\".\nLicenza.\nA diferenza de modelos da competencia como DALL-E, Stable Diffusion fai que o seu c\u00f3digo fonte estea dispo\u00f1ible. A s\u00faa licenza prohibe certos casos de uso prexudicial. Os cr\u00edticos expresaron preocupaci\u00f3ns sobre a \u00e9tica da IA, afirmando que o modelo pode usarse para crear \"deepfakes\" e tam\u00e9n cuestionaron a legalidade de xerar imaxes cun modelo adestrado nun conxunto de datos que cont\u00e9n contido protexido por dereitos de autor sen o consentimento dos artistas orixinais.\nAdestramento.\nStable Diffusion adestrouse nun subconxunto do conxunto de datos LAION-Aesthetics V2. Adestrouse usando 256 GPU Nvidia A100 cun custo de 600.000 d\u00f3lares.\nNos primeiros meses as imaxes dun astronauta montando un cabalo foron moi ic\u00f3nicas, xa que o software non entend\u00eda os \"prompts\" (enunciados) de \"un cabalo montado a un astronauta\", e sempre o interpretaba como a imaxe m\u00e1is obvia (o astronauta montando ao cabalo)."}
{"id": "576069", "revid": "23204", "url": "https://gl.wikipedia.org/wiki?curid=576069", "title": "Cautantowwit", "text": "Cautantowwit (tam\u00e9n co\u00f1ecido como Kytan) \u00e9 o deidade suprema e deus creador na relixi\u00f3n tradicional do pobo narragansett. Cautantowwit foi un dos deuses do pante\u00f3ns de divindades dos narragansett, a\u00ednda que todas foron creadas por el.\nSegundo os narragansett, Cautantowwit viv\u00eda no \"suroeste\". Atribu\u00edan o \"ver\u00e1n indio\" a un vento que proced\u00eda \"da corte do seu grande e ben\u00e9volo deus Cautantowwit\"."}
{"id": "576070", "revid": "23204", "url": "https://gl.wikipedia.org/wiki?curid=576070", "title": "Kytan", "text": ""}
{"id": "576073", "revid": "23204", "url": "https://gl.wikipedia.org/wiki?curid=576073", "title": "Pobo narragansett", "text": "Os narragansett son un pobo ind\u00edxena algonquino orixinario de Rhode Island. No presente, os narragansett est\u00e1n organizados federalmente nos Estados Unidos como \"Tribo India Narragansett\". Conseguiron o seu reco\u00f1ecemento federal no ano 1983.\nA tribo estivo case sen terra durante a maior parte do s\u00e9culo XX, mais adquiriu terras en 1991 na s\u00faa demanda \"Carcieri v. Salazar\", e solicitaron ao Departamento do Interior que tomase a terra en fideicomiso no seu nome. Isto far\u00eda que as terras recentemente adquiridas fosen reco\u00f1ecidas oficialmente como parte da reserva india de Narragansett, sac\u00e1ndoa da autoridade legal de Rhode Island. En 2009, o Tribunal Supremo dos Estados Unidos fallou contra a solicitude, declarando que as tribos que acadaran o reco\u00f1ecemento federal desde a Lei de reorganizaci\u00f3n da India de 1934 non ti\u00f1an validez para ter adquirido recentemente terras tomadas en fideicomiso federal e retiradas do control estatal.\nLingua.\nTraditionalmente, a tribo falaba a lingua narragansett, un membro da familia de linguas algonquinas. Os narragansetts falaban un \"dialecto Y\", semellante aos \"dialectos N\" dos pobos massachusett e wampanoag e mutuamente intelixibles. Outros dialectos Y incl\u00faen o shinnecock e o pequot, falados polas tribos de Long Island e Connecticut, respectivamente. No s\u00e9culo XVII, Roger Williams aprendeu a lingua da tribo. El documentouna na obra de 1643 \"A Key Into the Language of America\". Nese libro, Williams chama \u00e1 tribo \"nanhigganeuck\", a\u00ednda que despois usa o termo \"nahigonset\".\nO ingl\u00e9s americano absorbeu unha serie de palabras prestadas do narragansett e outras linguas estreitamente relacionadas, como o wampanoag e o massachusett. Tales palabras incl\u00faen \"quahog\" (ameixa americana), \"moose\" (alce, \"papoose\" (portabeb\u00e9s), \"pow wow\", \"squash\" (cabaci\u00f1a) e \"succotash\" (un prato de verduras).\nA lingua narragansett extinguise completamente durante o s\u00e9culo XX. A tribo comezou os esforzos de revitalizaci\u00f3n ling\u00fc\u00edstica, base\u00e1ndose en libros e manuscritos de principios do s\u00e9culo XX e en novos programas de ensino."}
{"id": "576075", "revid": "15490", "url": "https://gl.wikipedia.org/wiki?curid=576075", "title": "Mart\u00edn Palermo", "text": "Mart\u00edn Palermo, nado en La Plata o 7 de novembro de 1973, \u00e9 un exfutbolista e adestrador arxentino que xogaba como dianteiro.\nDesenvolveu a maior parte da s\u00faa carreira no Boca Juniors, club do que \u00e9 o m\u00e1ximo goleador hist\u00f3rico con 236 goles. Nunha enquisa de 2008, os seguidores do equipo elix\u00edrono como o maior \u00eddolo da historia do club. Ocupa ademais o s\u00e9timo lugar entre os m\u00e1ximos goleadores da historia da Primeira Divisi\u00f3n arxentina, con 227 goles en 408 partidos.\nXogou tam\u00e9n no Estudiantes de La Plata arxentino e en tres equipos espa\u00f1ois: Villarreal, Betis e Alav\u00e9s. Foi 15 veces internacional coa selecci\u00f3n arxentina, coa que anotou 9 goles, e participou no Mundial de 2010.\nTraxectoria.\nEstudiantes.\nNado en La Plata, comezou a xogar ao f\u00fatbol como gardameta na canteira do Estudiantes desa cidade, no que tam\u00e9n militaba o seu irm\u00e1n, na mesma posici\u00f3n. M\u00e1is tarde pasou polo Club For Ever, onde pasou a xogar como dianteiro, marcando gran cantidade de goles. De regreso no Estudiantes pasou polas diferentes categor\u00edas inferiores do club ata chegar ao primeiro equipo, co que debutou na Primeira Divisi\u00f3n aos 18 anos, en 1992, nun encontro ante o San Lorenzo.\nCustoulle nun principio acadar a titularidade, na que non se asentou ata o Torneo Apertura de 1995. No Torneo Clausura de 1996 anoto 11 goles en 19 partidos, inclu\u00edndo dous tantos ante River Plate e outros dous contra Boca Juniors. e rematou como segundo m\u00e1ximo goleador do torneo. Disputou un total de 90 partidos co Estudiantes, nos que marcou 34 goles.\nBoca Juniors (1\u00aa etapa).\nEn 1997 foi traspasado Boca Juniors, onde coincidiu con futbolistas como Maradona, Caniggia, Riquelme ou Walter Samuel. Comezou a converterse nun \u00eddolo da afecci\u00f3n co segundo gol que marcou co club, o 25 de outubro dese ano, durante o Torneo Apertura, culminando unha remontada sobre o River Plate no Supercl\u00e1sico do f\u00fatbol arxentino (2-1). No Torneo Clausura 1998 foi o terceiro m\u00e1ximo goleador do campionato e volveu marcar contra River. Consagrouse definitivamente durante o Torneo Apertura 1998, xa con Carlos Bianchi como adestrador. O equipo proclamouse campi\u00f3n de xeito invicto e Palermo foi o m\u00e1ximo artilleiro do campionato, con 20 goles, r\u00e9cord hist\u00f3rico da Primeira Divisi\u00f3n con formato de torneos curtos.\nOs seus goles e as s\u00faas actuaci\u00f3ns en partidos internacionais atraeron o interese de varios equipos europeos como a Lazio, o Betis ou o Milan. Pero o 13 de novembro de 1999, o d\u00eda que marcou o seu gol n\u00famero 100 nun partido contra o Col\u00f3n, sufriu unha rotura completa do ligamento cruzado anterior do xeonllo dereito. Era naquel momento o m\u00e1ximo goleador do campionato Apertura, con 14 goles en 13 partidos, pero coa lesi\u00f3n acabou sendo superado por Javier Saviola. Ademais frustrouse o seu pase \u00e1 Lazio, que xa estaba case pechado.\nDespois de seis meses de baixa, reapareceu o 24 de maio de 2000, nos cuartos de final da Copa Libertadores contra o River Plate, marcando un dos goles do seu equipo (3-0). Un mes despois disputou a final da competici\u00f3n continental fronte ao Palmeiras e converteu un dos lanzamentos na quenda de penaltis que decidiu o partido a favor do equipo arxentino. Ese mesmo ano conquistou en Toquio a Copa Intercontinental contra o Real Madrid (2-1), marcando os dous goles do equipo, e foi elixido mellor xogador do partido.\nVillarreal.\nEn xaneiro de 2001 foi traspasado por m\u00e1is de 7 mill\u00f3ns de euros ao Villarreal, equipo que vi\u00f1a de ascender \u00e1 Primeira Divisi\u00f3n de Espa\u00f1a. Titular indiscutible no equipo de V\u00edctor Mu\u00f1oz, xogou 17 encontros ata o final da tempada, marcando 6 goles.\nNa s\u00faa segunda tempada co equipo, despois de marcar un gol contra o Levante, achegouse \u00e1 bancada do Ciutat de Val\u00e8ncia para celebralo cos seareiros do Villarreal, cando un muro de formig\u00f3n se derrubou baixo o peso da afecci\u00f3n e lle rompeu ao xogador tanto a tibia como o peron\u00e9 da perna esquerda. Tras uns meses de inactividade, volveu aos terreos de xogo e militou no club ata o ver\u00e1n de 2003, pero nunca chegou a recuperar a forma f\u00edsica anterior. Pechou o seu paso polo club amarelo con 81 encontros oficiais e 21 goles.\nBetis e Alav\u00e9s.\nA continuaci\u00f3n asinou un contrato co Real Betis, pero non chegou a rematar a tempada, pois abandonou o club en marzo de 2004, despois de ter un pobre rendemento. Fichou ent\u00f3n polo Alav\u00e9s, da Segunda Divisi\u00f3n, onde xogou tres meses, disputando 14 partidos e marcando 3 tantos.\nBoca Juniors (2\u00aa etapa).\nEn xullo de 2004, despois de tres anos e medio en Espa\u00f1a, regresou ao seu pa\u00eds e ao Boca Juniors. O 17 de decembro marcou o seu gol n\u00famero 100 con Boca na final da Copa Suramericana de 2004, que o seu equipo conquistou diante do Bol\u00edvar boliviano. De novo en plena forma, mant\u00edvose como un dos mellores goleadores da liga arxentina, marcando 11 goles en cada un dos torneos Clausura 2006, Apertura 2006 e Clausura 2007, sendo no terceiro deles o m\u00e1ximo goleador do campionato. O 18 de marzo de 2007 marcou catro goles na vitoria por 5-1 contra o Gimnasia de la Plata.\nNo torneo Apertura 2007 continuou entre os m\u00e1ximos goleadores da liga, con 13 tantos. O 16 de setembro dese ano, volveu marcar catro goles nun partido, desta vez na vitoria por 6-0 contra Banfield. Durante o torneo de Apertura de 2008 sufriu outra grave lesi\u00f3n, danando o ligamento cruzado anterior e rompendo o ligamento colateral medial na vitoria por 2-1 ante o Lan\u00fas.\nTras varios meses de baixa, volveu aos terreos de xogo en 2009, e o 1 de marzo marcou o seu primeiro gol trala lesi\u00f3n, na vitoria por 3-1 sobre o Hurac\u00e1n. Este foi o seu 195\u00ba gol co Boca Juniors, batendo o r\u00e9cord de Francisco Varallo de 194 tantos na etapa profesional. Dous meses despois marcou cunha chilena o seu 200\u00ba gol co club \"xeneize\", na vitoria por 3-0 ante o Deportivo T\u00e1chira na Libertadores. Durante o Apertura de 2009 marcou diante de V\u00e9lez S\u00e1rsfield un gol de cabeza dende case 40 metros, que fixo o seu 200\u00ba gol na Primeira Divisi\u00f3n, ademais de ser o gol de cabeza anotado dende m\u00e1is lonxe na historia da competici\u00f3n. \nEn xullo de 2010, con 36 anos de idade, renovou o seu contrato co Boca Juniors por un ano m\u00e1is e anunciou que se retirar\u00eda ao finalizar o mesmo. O 19 de setembro de 2010 anotou o sexto triplete da s\u00faa carreira nunha vitoria por 3-1 sobre Col\u00f3n. O 13 de decembro de 2010 marcou o gol n\u00famero 300 da s\u00faa carreira no partido final do Apertura de 2010 contra o Gimnasia de La Plata.\nPalermo acadou un status de futbolista de lenda nos seus \u00faltimos anos no Boca Juniors, grazas aos seus numerosos e memorables goles tanto co club como coa selecci\u00f3n arxentina. O 12 de xu\u00f1o de 2011 xogou o seu \u00faltimo partido na Bombonera, e foi homenaxeado polo club, recibindo varios agasallos, entre eles unha das porter\u00edas do estadio.\nO 18 de xu\u00f1o de 2011 disputou o seu derradeiro partido como futbolista, no empate 2-2 contra o Gimnasia de La Plata. No \u00faltimo minuto do partido asistiu de cabeza para o gol de Christian Cellay que empataba o partido.\nSelecci\u00f3n nacional.\nFoi 15 veces internacional coa selecci\u00f3n arxentina, coa que marcou 9 goles. Debutou en 1999 e ese mesmo ano participou na Copa Am\u00e9rica, na que chegou a fallar tres penaltis nun mesmo partido ante Colombia. Trala disputa do torneo non volveu vestir a camiseta albiceleste durante a seguinte d\u00e9cada. A\u00ednda que a s\u00faa carreira internacional parec\u00eda ter rematado, en 2008 o seleccionador arxentino Alfio Basile declarou que estivera considerando inclu\u00edr de novo a Palermo na selecci\u00f3n xusto antes da grave lesi\u00f3n deste.\nFinalmente en 2010 o novo seleccionador Diego Armando Maradona volveuno convocar para a selecci\u00f3n e deulle entrada na segunda parte dun partido contra Paraguai correspondente \u00e1 clasificaci\u00f3n para a Copa do Mundo. Un par de semanas despois foi titular nun amigable contra Ghana, marcando os dous goles do seu equipo, que venceu por 2-0. No seguinte encontro, clasificatorio para o Mundial, marcou contra o Per\u00fa o gol da vitoria no minuto 93 (2-1), sendo descrito por Maradona como \"\"un milagre m\u00e1is de San Palermo\".\"\nO 19 de maio de 2010 foi inclu\u00eddo na lista final de 23 xogadores da selecci\u00f3n arxentina para o Mundial de 2010 en Sur\u00e1frica. Debutou no certame mundial no \u00faltimo partido da fase de grupos contra Grecia, substitu\u00edndo nos minutos finais a Diego Milito e marcando o segundo gol arxentino tras aproveitar o rexeitamento dun disparo de Lionel Messi (0-2). Este gol converteu a Palermo no futbolista arxentino de maior idade en marcar nun Mundial, unha honra que antes ti\u00f1a o propio Maradona.\nComo adestrador.\nO 26 de novembro de 2012 foi anunciado como substituto do adestrador do Godoy Cruz, Omar Asad, que vi\u00f1a de dimitir polos malos resultados. Obtivo o 14\u00ba posto no Torneo Inicial e o s\u00e9timo posto no Torneo Final. Dirixiu o club ata o final da tempada 2012/13. Entre 2014 e 2015 adestrou o Arsenal de Sarandi, obtendo un noveno posto na Primeira Divisi\u00f3n. Dimitiu do cargo na s\u00faa segunda campa\u00f1a, o 19 de abril de 2015.\nO seu seguinte equipo foi o Uni\u00f3n Espa\u00f1ola chileno. Na s\u00faa primeira tempada, 2016/17, rematou como subcampi\u00f3n da Primeira Divisi\u00f3n. Con todo, foi destitu\u00eddo na segunda, en novembro de 2018, debido aos malos resultados. Posteriormente pasou polos bancos do Pachuca mexicano, do Curic\u00f3 Unido chileno e do Aldosivi arxentino."}
{"id": "576077", "revid": "23204", "url": "https://gl.wikipedia.org/wiki?curid=576077", "title": "Lingua narragansett", "text": "O narragansett /\u02ccn\u00e6r\u0259\u02c8\u0261\u00e6ns\u026at/ \u00e9 unha lingua algonquina extinta que foi falada no pasado polo pobo narragansett no que hoxe \u00e9 Rhode Island. Estaba estreitamente relacionada con outras linguas algonquinas do sur de Nova Inglaterra, como o massachusett e o mohegan-pequot. O m\u00e1is antigo estudo sobre a lingua, escrito en ingl\u00e9s por Roger Williams, \u00e9 o libro \"A Key Into the Language of America\" (1643)."}
{"id": "576079", "revid": "5863", "url": "https://gl.wikipedia.org/wiki?curid=576079", "title": "Stanley George Payne", "text": ""}
{"id": "576080", "revid": "5863", "url": "https://gl.wikipedia.org/wiki?curid=576080", "title": "Stanley Payne", "text": ""}
{"id": "576082", "revid": "5863", "url": "https://gl.wikipedia.org/wiki?curid=576082", "title": "\u00c1ngel Vi\u00f1as Mart\u00edn", "text": ""}
{"id": "576084", "revid": "5863", "url": "https://gl.wikipedia.org/wiki?curid=576084", "title": "Vanessa Valdiglesias Garc\u00eda", "text": ""}
{"id": "576086", "revid": "22795", "url": "https://gl.wikipedia.org/wiki?curid=576086", "title": "Thinocoridae", "text": ""}
{"id": "576088", "revid": "22795", "url": "https://gl.wikipedia.org/wiki?curid=576088", "title": "Thinocorus", "text": "Thinocorus \u00e9 un x\u00e9nero de aves da orde dos caradriformes, suborde dos escolopacios, un dos dous integrados na familia dos tinoc\u00f3ridos.\nTr\u00e1tase de pequenos lim\u00edcolas gregarios que se adaptaron a unha dieta herb\u00edvora.\nTaxonom\u00eda.\nDescrici\u00f3n.\nO x\u00e9nero foi descrito en 1829 polo m\u00e9dico, bot\u00e1nico, zo\u00f3logo, anatomista, explorador e entom\u00f3logo, do grupo dos alem\u00e1ns do B\u00e1ltico do Imperio Ruso, Johann Friedrich von Eschscholtz.\nEtimolox\u00eda.\nO nome cient\u00edfico \"Thinocorus\" est\u00e1 formado pola uni\u00f3n dos elementos \"Thin\"- e -\"corus\" (cun -\"o\"- epent\u00e9tico parta facilitar a pronuncia). O primeiro est\u00e1 tomado do grego antigo \u03b8\u03b9\u03bd-, \"thin\"-, \"esta beira\", \"banco de area\", e o lat\u00edn vulgar -\"corus\", derivado irregular do grego antigo \u03ba\u03cc\u03c1\u03c5\u03c2 \"k\u00f3rys\" \"helmo\", \"casco\", \"cabeza\".\nEspecies.\nO x\u00e9nero comprende tan s\u00f3 d\u00faas especies, propias de Suram\u00e9rica:\nDistribuci\u00f3n e h\u00e1bitat.\nAs s\u00faas d\u00faas especies te\u00f1en unha distribuci\u00f3n suramericana, nas rexi\u00f3ns andina e patag\u00f3nica. \nHabitan nunha variedade de ambientes, inclu\u00edndo prados, estepas herb\u00e1ceas, desertos semi\u00e1ridos e h\u00e1bitats alpinos.\nCaracter\u00edsticas.\nA d\u00faas especies son pequenos lim\u00edcolas gregarios que se adaptaron a unha dieta herb\u00edvora.\nTe\u00f1en cabezas pequenas e picos curtos. A\u00ednda que son herb\u00edvoros as sementes non son unha parte importante da s\u00faa dieta. Por\u00e9n, s\u00e1bese que a especie \"Thinocorus rumicivorus\" se alimenta dos p\u00e9talos carnosos das flores de \"Calceolaria uniflora\", unha especie da familia das escrofulari\u00e1ceas. No proceso de aliment\u00e1rense destes ap\u00e9ndices, ricos en azucre, contrib\u00faen \u00e1 polinizaci\u00f3n das flores. \nTe\u00f1en unha aparencia semellante \u00e1 do paspall\u00e1s e \u00e1s perdices, pero te\u00f1en as \u00e1s m\u00e1is longas. O seu tama\u00f1o vai desde o dun pardal com\u00fan at\u00e9 o dunha becacina cabra. Te\u00f1en as patas curtas, pero cos dedos longos. A cor da s\u00faa plumaxe \u00e9 xeralmente cr\u00edptica. Hai certo dimorfismo sexual na plumaxe das especies de \"Thinocorus\": os machos te\u00f1en a cara, o pescozo e o peito grises.\nAs femias po\u00f1en 2 ou 3 ovos nun ni\u00f1o consistente nun oco pouco profundo escavado no chan."}
{"id": "576089", "revid": "1888", "url": "https://gl.wikipedia.org/wiki?curid=576089", "title": "Jos\u00e9 Casal Fern\u00e1ndez", "text": "Jos\u00e9 Casal Fern\u00e1ndez, nado en Vilaboa o 24 de agosto de 1906 e finado o 18 de decembro de 1984, foi un carpinteiro, sindicalista e pol\u00edtico galego.\nTraxectoria.\nCarpinteiro de ribeira, dirixente das mocidades socialistas de San Adri\u00e1n e directivo da Sociedad de Agricultores e da Sociedad de Obreros de Construci\u00f3n Naval, afecta \u00e1 UGT. Co golpe de Estado do 18 de xullo de 1936 foi obrigado a presentarse no cuartel da Garda Civil de Moa\u00f1a. Detido o 8 de setembro de 1936 foi xulgado en Pontevedra por auxilio \u00e1 rebeli\u00f3n co seu irm\u00e1n Belarmino e o seu curm\u00e1n Rogelio Calvar Casal, foron condenados a cadea perpetua. Preso primeiro en San Sim\u00f3n, foi trasladado \u00e1 Prisi\u00f3n de San Crist\u00f3bal (Pamplona), onde permaneceu ata setembro de 1940, cando sa\u00edu en liberdade provisional. Deixou un diario manuscrito do seu paso por San Sim\u00f3n e Pamplona.\nVida persoal.\nCasou con Casilda Rosendo, e foi pai de Democracia Casal Rosendo, que en 1936 foi bautizada como Lucrecia Casal Rosendo."}
{"id": "576090", "revid": "89787", "url": "https://gl.wikipedia.org/wiki?curid=576090", "title": "Michael Matzke", "text": "Michael Matzke, nado o 28 de outubro de 1966 e finado en Friburgo, Baden-W\u00fcrttemberg, o 20 de maio de 2020, foi un numism\u00e1tico e medievalista alem\u00e1n, especialista na moeda da Idade Media.\nTraxectoria.\nMichael Matzke cursou estudos superiores de Historia Medieval, Historia da Arte, Estudos Culturais Emp\u00edricos e Ciencias Auxiliares da Historia na Universidade de Tubinga e na Universidade de Pisa.\nLogo da s\u00faa graduaci\u00f3n, de 1991 a 1995 foi asistente de investigaci\u00f3n no Instituto de Xeograf\u00eda Hist\u00f3rica e Ciencias Auxiliares Hist\u00f3ricas, as\u00ed como no Centro de Investigaci\u00f3n de Numism\u00e1tica Isl\u00e1mica de Tubinga e no Instituto de Arqueolox\u00eda Cl\u00e1sica da universidade desta cidade.\nEn maio de 1995 acadou o seu doutoramento en Historia Medieval cunha tese acerca do arcebispo Dagoberto de Pisa, focalizado nos seus aspectos econ\u00f3micos e numism\u00e1ticos. Entre 1996 e 1999 foi asistente de investigaci\u00f3n no Instituto de Estudos Hist\u00f3ricos Rexionais da Universidade de Tubinga para o proxecto \"A moeda medieval nas rexi\u00f3ns mineiras\", compaxinando este posto coa docencia na Facultade de Historia da mesma universidade. \nDe 1999 a 2001, Michael Matzke foi profesor na Facultade de Cl\u00e1sicas da Universidade de Cambridge e traballou no gabinete numism\u00e1tico do Museo Fitzwilliam desta universidade, inicialmente no marco dun proxecto sobre a cu\u00f1axe medieval europea e logo como conservador de moedas antigas e medievais. Nesta instituci\u00f3n colaborou coa confecci\u00f3n do volume n\u00famero 12 da serie \"Medieval European Coinage\", centrado na moeda do Norte de Italia. Entre 2001 e 2006 foi asistente de investigaci\u00f3n de Historia Medieval e Ciencias Auxiliares Hist\u00f3ricas na Universidade de Marburgo. \nO 1 de febreiro de 2006 accedeu ao posto de conservador do Gabinete Numism\u00e1tico do Museo de Historia de Basilea, en Su\u00edza, que ocupou ata o seu falecemento. Entre 2007 e 2018 tam\u00e9n exerceu como profesor temporal na Universidade de Friburgo, e desde 2015 colabora nun proxecto de inventariaci\u00f3n de moedas achadas en Su\u00edza.\nMichael Matzke foi membro de diversas entidades asociativas e acad\u00e9micas, entre elas o Grupo de Traballo Su\u00edzo de Achados Monetarios (SAF), a Sociedade Su\u00edza de Numism\u00e1tica, o Grupo Interuniversitario para a Historia da Europa Mediterr\u00e1nea, a Sociedade Hist\u00f3rica de Pisa, a Sociedade de Historia Monetaria Internacional e a \"Royal Numismatic Society\".\nMichel Matzke faleceu o 20 de maio de 2020. \nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is salientables dos publicados por Michael Matzke ao longo da s\u00faa carreira:"}
{"id": "576091", "revid": "65337", "url": "https://gl.wikipedia.org/wiki?curid=576091", "title": "M. Matzke", "text": ""}
{"id": "576092", "revid": "65337", "url": "https://gl.wikipedia.org/wiki?curid=576092", "title": "Matzke, M.", "text": ""}
{"id": "576093", "revid": "65337", "url": "https://gl.wikipedia.org/wiki?curid=576093", "title": "Matzke, Michael", "text": ""}
{"id": "576094", "revid": "98629", "url": "https://gl.wikipedia.org/wiki?curid=576094", "title": "Johann Friedrich von Eschscholtz", "text": "Johann Friedrich von Eschscholtz (en ruso, \u0418\u043e\u0433\u0430\u043d\u043d \u0424\u0440\u0438\u0434\u0440\u0438\u0445 \u0444\u043e\u043d \u042d\u0448\u0448\u043e\u043b\u044c\u0446), nado o 1 de novembro de 1793 Dorpat, Gobernorato de Riga, Imperio Ruso (hoxe Tartu, Estonia), e finado na mesma cidade o 19 de maio de 1831, foi un m\u00e9dico, anatomista, explorador, bot\u00e1nico, zo\u00f3logo e profesor de universidade ruso (da minor\u00eda \u00e9tnica dos alem\u00e1ns do B\u00e1ltico).\nTraxectoria.\nEschscholtz estudou Medicina na Universidade Imperial de Dorpat (hoxe Universidade de Tartu), e comezou a s\u00faa carreira principal al\u00ed: foi profesor extraordinario de Anatom\u00eda (1819), director de Zoolox\u00eda (1822) e profesor titular de Anatom\u00eda (1828).\nEntre 1815 e 1818 foi o m\u00e9dico e naturalista na nave rusa expedicionaria \"Rurick\", baixo as ordes de Otto von Kotzebue. Recolectou especies en Brasil, Chile, California, nas illas do Pac\u00edfico, e no estreito de Bering, Kamchatka e nas illas Aleutianas.\nO outro naturalista a bordo era o bot\u00e1nico Adelbert von Chamisso, que coleccionou con Eschscholtz os esp\u00e9cimes de insectos durante a viaxe. Os dous eran amigos \u00edntimos, e Chamisso denominou a papoula de California co nomee cient\u00edfico de \"Eschscholzia californica\" no seu honor. Os resultados da viaxe public\u00e1ronse na revista de Berl\u00edn \"Entomographien\" en 1822.\nDe 1823 a 1826 Eschscholtz fixo unha segunda viaxe, na nave \"Predpriaetie\", de novo con Kotzebue como comandante. As colecci\u00f3ns m\u00e1is grandes, principalmente de cole\u00f3pteros, recolect\u00e1ronse nos tr\u00f3picos e en Alasca, Sitka e California.\nAntes da s\u00faa temper\u00e1 morte Eschscholtz visitou ao especialista franc\u00e9s en cole\u00f3pteros Pierre Fran\u00e7ois Marie Auguste Dejean. Eschscholtz describiu cole\u00f3pteros que el coleccionara usando a colecci\u00f3n de Dejean para decidir que era novo. Os nomes binomiais que el lles deu, a as s\u00faas descrici\u00f3ns, foron publicadas por Dejean despois da morte de Eschscholtz. Dejean atribu\u00ednos a Eschscholtz, pero as regras da nomenclatura binominal m\u00e1is tarde o exclu\u00edron.\nEschscholtz foi un dos primeiros e m\u00e1is importantes cient\u00edficos na exploraci\u00f3n do Pac\u00edfico, Alasca e California. Entre as s\u00faas publicaci\u00f3ns destacan \"System der Akalephen\" (1829) e o \"Zoologischer Atlas\" (1829-1833).\nEn 1821, von Eschscholtz foi elixido membro da Academia alem\u00e1 das ciencias naturais Leopoldina.\nEschscholtz foi o primeiro naturalista en describir o verme landra (\"Balanoglossus\"), que encontrou nas illas Marshall en 1825.\nAs s\u00faas colecci\u00f3ns de insectos est\u00e1n no Museo Zool\u00f3xico de Moscova, e nos Museos de Dorpat (Tartu) e Helsinqui."}
{"id": "576095", "revid": "1888", "url": "https://gl.wikipedia.org/wiki?curid=576095", "title": "Ver\u00edsimo Sueiro \u00c1lvarez", "text": "Ver\u00edsimo Sueiro \u00c1lvarez, nado no Rosal cara a 1934, \u00e9 un sacerdote e pol\u00edtico galego.\nTraxectoria.\nSacerdote destinado en parroquias rurais das Neves: Santa Eulalia de Batall\u00e1ns, San Pedro de Batall\u00e1ns, Cerdeira, Vilacoba, Tortoreos, Li\u00f1ares e Rubi\u00f3s. Presentouse \u00e1s primeiras elecci\u00f3ns democr\u00e1ticas encabezando a candidatura do PSOE como independente e foi elixido alcalde por maior\u00eda absoluta. En 1984 foi xulgado na Audiencia de Pontevedra por un delito de inxurias ao farmac\u00e9utico das Neves, Manuel Diz Garrido.\nReco\u00f1ecementos.\nFoi homenaxeado polos seus fregueses polos 57 anos de sacerdocio en 2014."}
{"id": "576096", "revid": "98629", "url": "https://gl.wikipedia.org/wiki?curid=576096", "title": "Scolopax", "text": "Scolopax \u00e9 un x\u00e9nero de aves da orde dos caradriformes, suborde dos escolopacios, o tipo da familia dos escolop\u00e1cidos e da subfamilia dos escolopacios.\nTaxonom\u00eda.\nDescrici\u00f3n.\nO x\u00e9nero foi creado en 1758 por Linneo na 10\u00aa edici\u00f3n do seu \"Systema Naturae\".\nEtimolox\u00eda.\nO nome cient\u00edfico \"Scolopax\" tirouno Linneo do lat\u00edn vulgar \"scolopax\", derivado do grego antigo \u03b1\u03c3\u03ba\u03b1\u03bb\u03c9\u03c0\u03b1\u03c2 ou \u03b1\u03c3\u03ba\u03b1\u03bb\u03bf\u03c0\u03b1\u03c2, \"askal\u014dpas\" ou \"askalopas\", \"arcea\". \nSin\u00f3nimos.\nAdemais de polo nome actualmente v\u00e1lido, o x\u00e9nero co\u00f1eceuse tam\u00e9n polos sin\u00f3nimos:\nEspecies.\nNa actualidade reco\u00f1\u00e9cense, segundo o [[GBIF]], as seguintes especies:\nNota taxon\u00f3mica.\nA [[taxonom\u00eda]] do x\u00e9nero est\u00e1 a ser moi discutuida e moitos autores consideran menos especies. Por exemplo, J. L. Peters admit\u00eda en 1934 oito, pero \"bate o r\u00e9cord\" o [[WoRMS]], que s\u00f3 considera v\u00e1lidas d\u00faas:\nCaracter\u00edsticas e ecolox\u00eda.\n[[Ficheiro:American Woodcock Scolopax minor.jpg|miniatura|250px|\"Scolopax minor\" escondida na herba.]]\nAs especies de \"Scolopax\" te\u00f1en o [[corpo]] rexo, [[cripse|cr\u00edptico]], coa [[plumaxe]] parda e amourada e o [[peteiro|pico]] longo e esvelto. Os seus [[ollo]]s est\u00e1n situados aos lados da cabeza, o que lles permite unha visi\u00f3n de 360\u00b0. A diferenza da maior\u00eda das aves, a punta da [[mand\u00edbula]] superior do pico \u00e9 flex\u00edbel.\nEstas especies son aves dos [[bosque]]s. [[alimento|Alim\u00e9ntanse]] pola noiteoite, buscando [[invertebrados]] en terreos brandos cos seus longos picos. Este h\u00e1bito e a s\u00faa discreta plumaxe dificulta a s\u00faa observaci\u00f3n cando descansan durante o d\u00eda.\nO abano de h\u00e1bitos reprodutivos de \"[[Scolopax rusticola]]\" est\u00e9ndese desde o oeste de [[Irlanda]] cara ao leste, por [[Europa]] e [[Asia]], preferindo principalmente as rexi\u00f3ns de [[bosque boreal]] inclu\u00edndo o norte do [[Xap\u00f3n]], e tam\u00e9n os l\u00edmites setentrionais da zona arb\u00f3rea en [[Noruega]]. Continuando cara ao sur at\u00e9 os [[Pireneos]] e os l\u00edmites norte de [[Espa\u00f1a]]. Atop\u00e1ronse ni\u00f1os en [[C\u00f3rsega]] e hai tres centros de reproduci\u00f3n illados no [[Atl\u00e1ntico]] nos [[Azores]], [[Madeira]] e as [[Illas Canarias]]. En [[Asia]] os sitios de reproduci\u00f3n p\u00f3dense ver tan ao sur como [[Caxemira]] e o [[Himalaia]].\nEvoluci\u00f3n.\nS\u00f3 d\u00faas especies de \"Scolopax\" est\u00e1n moi espalladas, as outras son end\u00e9micas de illas moi localizadas. A maior\u00eda enc\u00f3ntranse no [[hemisferio norte]], pero algunhass at\u00f3panse nas [[Illas maiores da Sonda]], na [[Wallacea]] e en [[Nova Guinea]]. Os seus parentes m\u00e1is pr\u00f3ximos son as becadas e becacinas do x\u00e9nero \"[[Gallinago]]\".\n Como ocorre con moitos outros x\u00e9neros de [[lim\u00edcola]]s, as li\u00f1axes de \"Gallinago\" e \"Scolopax\" probabelmente diverxeron ao redor do [[Eoceno]], hai uns 55,8-33,9 mill\u00f3ns de anos, a\u00ednda que o x\u00e9nero \"Scolopax\" s\u00f3 se co\u00f1ece desde finais do [[Plioceno]].\nS\u00e1bese que as especies de becadas experimentan unha r\u00e1pida especiaci\u00f3n nas cadeas de illas, sendo os exemplos existentes a \"Scolopax mira\" nas [[illas Ryukyu]] e varias especies de becadas nas illas de [[Indonesia]], [[Filipinas]] e Nova Guinea. Evidencias subf\u00f3siles indican a presenza doutra radiaci\u00f3n de especies de becadas nas [[Antillas Maiores]]; estas becadas do [[mar Caribe|Caribe]] poden estar m\u00e1is relacionadas coas especies do [[Vello Mundo]] que coas do [[Novo Mundo]], e probablemente foron eliminadas pola incursi\u00f3n humana na rexi\u00f3n.\nV\u00e9xase tam\u00e9n.\nLigaz\u00f3ns externas.\n[[Categor\u00eda:Caradriformes]]"}
{"id": "576098", "revid": "54334", "url": "https://gl.wikipedia.org/wiki?curid=576098", "title": "Niklot Kl\u00fc\u00dfendorf", "text": "Niklot Kl\u00fc\u00dfendorf, nado en Hamburgo, o 10 de febreiro de 1944, \u00e9 un arquiveiro, historiador e numism\u00e1tico alem\u00e1n, especialista na historia do di\u00f1eiro medieval e moderna.\nTraxectoria.\nLogo de graduarse de ensino secundario no \"Wilhelm-Hittorf-Gymnasium\" de M\u00fcnster, Kl\u00fc\u00dfendorf cursou entre 1965 e 1972 estudos superiores de Historia, Ciencias Auxiliares Hist\u00f3ricas, Ingl\u00e9s e Folclore na Universidade de M\u00fcnster, e en 1973 acadou o seu doutoramento en Historia Medieval na mesma universidade. \nKl\u00fc\u00dfendorf ingresou no Servizo de Arquivos en 1972, inicialmente en Detmold. En 1974 aprobou o exame estatal de arquiveiros en Marburgo e pasou a exercer no Arquivo Estatal de Hessen, e entre 1980 e 1999 foi profesor adxunto na Escola de Arquivos de Marburgo. \nDe 1980 a 2006 traballou tam\u00e9n como conselleiro acad\u00e9mico superior na Oficina Estatal de Historia Rexional de Hessen en Marburgo, na \u00e1rea de Numism\u00e1tica e ocup\u00e1ndose principalmente dos achados monetarios, e en 1986 acadou a habilitaci\u00f3n docente nesta materia. En 1992 foi nomeado profesor adxunto de Numism\u00e1tica e Historia Monetaria na Universidade Philipps de Marburgo.\nO interese das s\u00faas investigaci\u00f3ns c\u00e9ntrase na historia do di\u00f1eiro e da circulaci\u00f3n monetaria na Idade Media e na Idade Moderna, as\u00ed como a historia rexional comparada.\nKl\u00fc\u00dfendorf foi representante do Estado de Hessen na Comisi\u00f3n Numism\u00e1tica dos Estados da Rep\u00fablica Federal de Alema\u00f1a entre 1980 e 2006, e o seu segundo presidente de 1991 a 1999. Tam\u00e9n \u00e9 membro de diversas comisi\u00f3ns hist\u00f3ricas territoriais. En 2020 foi nomeado membro honor\u00edfico do Centro de Estudos Martino Martini, da Universidade de Trento. \nEn 2002, Kl\u00fc\u00dfendorf comezou a participar no Comit\u00e9 Internacional de Museos Monetarios e Bancarios (ICOMON), no marco do Consello Internacional de Museos (ICOM), e foi especialmente activo nos relatorios das conferencias anuais na China (2002 e 2010) e en Corea do Sur (2004).\nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is salientables dos publicados por Kl\u00fc\u00dfendorf ao longo da s\u00faa traxectoria:"}
{"id": "576100", "revid": "65337", "url": "https://gl.wikipedia.org/wiki?curid=576100", "title": "N. Kl\u00fc\u00dfendorf", "text": ""}
{"id": "576101", "revid": "65337", "url": "https://gl.wikipedia.org/wiki?curid=576101", "title": "Kl\u00fc\u00dfendorf, N.", "text": ""}
{"id": "576102", "revid": "65337", "url": "https://gl.wikipedia.org/wiki?curid=576102", "title": "Niklot Kl\u00fcssendorf", "text": ""}
{"id": "576103", "revid": "65337", "url": "https://gl.wikipedia.org/wiki?curid=576103", "title": "Klussendorf, N.", "text": ""}
{"id": "576104", "revid": "65337", "url": "https://gl.wikipedia.org/wiki?curid=576104", "title": "N. Klussendorf", "text": ""}
{"id": "576105", "revid": "111586", "url": "https://gl.wikipedia.org/wiki?curid=576105", "title": "Cadoiro bioqu\u00edmico", "text": "Un cadoiro bioqu\u00edmico \u00e9 unha serie de reacci\u00f3ns qu\u00edmicas nas que os produtos dunha reacci\u00f3n act\u00faan como substrato nas seguintes reacci\u00f3ns. Existen varias reacci\u00f3ns bioqu\u00edmicas importantes en cadoiro, inclu\u00edndo fervenzas enzim\u00e1ticas, como o cadoiro de coagulaci\u00f3n e o sistema do complemento, as\u00ed como as cascadas de transduci\u00f3n de sinais, que fan que os potenciais el\u00e9ctricos viaxen a trav\u00e9s dos nervios at\u00e9 o cerebro, onde se interpretan como sinais en casos como como a vista ou o olfacto.\nOs cadoiros enzim\u00e1ticos caracter\u00edzanse polo feito de que o produto da reacci\u00f3n non act\u00faa como produto sen\u00f3n como catalizador da seguinte reacci\u00f3n. Noutras palabras, cada reacci\u00f3n produce unha activaci\u00f3n dun proenzima (inactivo) a unha forma encim\u00e1tica (activa) mediante un cambio covalente, moitas veces prote\u00f3lise ou fosforilaci\u00f3n . Isto produce unha amplificaci\u00f3n do sinal, de xeito que en cada paso a velocidade da reacci\u00f3n global \u00e9 maior reducindo o tempo da resposta fisiol\u00f3xica efectiva. \u00c9 importante nestes casos a presenza dunha potente regulaci\u00f3n enzim\u00e1tica que inhiba a cascada no punto final da reacci\u00f3n co fin de evitar un exceso de produto que poida levar a unha imposibilidade de volver ao inicio da fervenza e que doutro xeito poder\u00eda producir indesexables. efectos fisiol\u00f3xicos (por exemplo, trombose no caso do cadoiro de coagulaci\u00f3n).\nTermo.\nA pesar de que o termo m\u00e1is com\u00fan noutras linguas deriva das variantes \"cascada, cascade, cascata,\" etc. en galego \u00e9 cadoiro o termo hidrol\u00f3xico que se emprega como met\u00e1fora para definir este tipo de reacci\u00f3ns en cadea. Outros sin\u00f3nimos como \"abanqueiro\" ou \"fervenza\" non se empregan, tampouco termos similares como \"catarata\"."}
{"id": "576106", "revid": "89787", "url": "https://gl.wikipedia.org/wiki?curid=576106", "title": "Yoshinori \u014csumi", "text": ", nado en Fukuoka o 9 de febreiro de 1945 \u00e9 un bi\u00f3logo xapon\u00e9s. Descubriu a existencia da autofaxia nos l\u00e9vedos, utilizando esta \u00faltima para identificar os xenes implicados nese proceso. Grazas a este cribado xen\u00e9tico cada vez m\u00e1is preciso, identificou algunhas das funci\u00f3ns importantes da autofaxia nos procesos fisiol\u00f3xicos humanos. A\u00ednda se est\u00e1n investigando outras funci\u00f3ns. Desde 2014 \u00e9 profesor honorario do Instituto Tecnol\u00f3xico de Tokio.\nGa\u00f1ou o Premio Nobel de Medicina en 2016 \"polos seus descubrimentos dos mecanismos de autofaxia\".\nTraxectoria.\nPrimeiros anos.\nNaceu en Fukuoka, na illa de Ky\u016bsh\u016b no Xap\u00f3n, sendo o m\u00e1is novo de catro irm\u00e1ns, veu \u00e1 s\u00faa nai obrigada a pasar longos per\u00edodos de enfermidade na cama, debido \u00e1 tuberculose, contra\u00edda xusto despois da Segunda guerra mundial. Grazas aos primeiros antibi\u00f3ticos importados ao Xap\u00f3n, a nai curou, e neno \u014csumi deu memorizado o nome dalg\u00fans deles como a estreptomicina ou o \u00e1cido para-aminosalic\u00edlico, sen ter a m\u00ednima idea de cales eran. Vivindo nun medio rural, pasou a infancia xogando preto de r\u00edos, praias e monta\u00f1as, mostrando un especial interese polos insectos e unha admiraci\u00f3n constante polo ceo estrelado. Herdou o interese pola investigaci\u00f3n do seu pai, profesor de enxe\u00f1er\u00eda da Universidade de Kyushu. Por\u00e9n, mentres o seu pai traballaba nun sector orientado ao desenvolvemento industrial, \u014csumi estaba m\u00e1is inclinado a estudar as ciencias naturais, a qu\u00edmica e a biolox\u00eda.\nEstudos: de Tokio a Nova York.\nEn 1963 matriculouse en Qu\u00edmica na Universidade de Tokio. Por\u00e9n, optou por dedicarse \u00e1 biolox\u00eda molecular, un campo moito menos co\u00f1ecido na \u00e9poca e polo tanto m\u00e1is estimulante para el. Despois de graduarse en 1967, como investigador do Departamento de Bioqu\u00edmica, baixo a supervisi\u00f3n de Kazumoto Imahori, analizou os mecanismos de iniciaci\u00f3n dos ribosomas na bacteria \"Escherichia coli\" e a acci\u00f3n da colicina E3, que inhibe a transduci\u00f3n celular de \"coli\" mediante unirse ao seu receptor espec\u00edfico. Neste per\u00edodo publicou os seus primeiros resultados. \nDurante estes anos, durante unha viaxe para a s\u00faa investigaci\u00f3n na Universidade de Kioto co\u00f1eceu a Mariko \u014csumi, profesora de ciencias da enxe\u00f1er\u00eda da mesma universidade e \u00e1 s\u00faa futura esposa. Un ano despois da voda, que tivo lugar en 1973, naceu o seu primeiro fillo.\nDe 1972 a 1974, foi bolseiro de investigaci\u00f3n na facultade de qu\u00edmica agr\u00edcola da mesma universidade. Tras os pouco alentadores resultados obtidos neste per\u00edodo, e a dificultade para atopar emprego nun posto destacado, \u014csumi decide mudarse ao estranxeiro.\nA finais de 1974 trasladouse a Nova York, na Universidade Rockefeller, para estudar en colaboraci\u00f3n con Gerald M. Edelman, ga\u00f1ador do Premio Nobel de Medicina en 1972. A pesar dos poucos co\u00f1ecementos no campo da embriolox\u00eda e o desenvolvemento embrionario, dedicouse \u00e1 fecundaci\u00f3n in vitro de ratos. Frustrado tanto pola falta de interese por esta disciplina como pola escasa dispo\u00f1ibilidade de medios, decidiu pasar \u00e1 an\u00e1lise dos mecanismos de iniciaci\u00f3n da replicaci\u00f3n do ADN, utilizando l\u00e9vedos. Os propios l\u00e9vedos converteranse en obxecto de m\u00e1is investigaci\u00f3n no futuro. Ano e medio despois, Mike Jazwinski entrou no laboratorio de Gerald M. Edelman, \u014csumi decidiu traballar baixo a s\u00faa supervisi\u00f3n, a\u00ednda que neste per\u00edodo present\u00f3uselle a oportunidade de volver a casa para trabasllar na Universidade de Tokio.\nA volta ao Xap\u00f3n.\nEn 1977 comezou a traballar como profesor asociado con Yiasuhiro Anraku na Facultade de Ciencias da Universidade de Tokio. A s\u00faa investigaci\u00f3n sobre a membrana das vac\u00faolas de l\u00e9vedo rem\u00f3ntase a este per\u00edodo: mediante a s\u00edntese de membranas vacuolares \u00e9 capaz de demostrar a existencia dunha nova bomba de prot\u00f3ns. \nDe 1986 a 1988 traballou como axudante universitario no Departamento de Biolox\u00eda da Universidade de Tokio.\nEn 1988 ga\u00f1ou o t\u00edtulo de profesor asociado e puxo en marcha un pequeno laboratorio persoal. Comezou as\u00ed de forma aut\u00f3noma a traballar a funci\u00f3n l\u00edtica das vac\u00faolas, campo moi pouco co\u00f1ecido e moi estimulante para el. Posteriormente puido observar o mecanismo de autofaxia do levedo utilizando tanto o microscopio electr\u00f3nico \u00f3ptico como de varrido. Afondando neste tipo de estudos, realizou un cribado xen\u00e9tico de organismos con anomal\u00edas no proceso de autofaxia: coa axuda do seu equipo, identificou 15 xenes esenciais para a autofaxia inducida pola ausencia de nutrientes. \nEn 1996 comezou a traballar no Instituto Nacional de Biolox\u00eda B\u00e1sica de Okazaki . Neste per\u00edodo, despois de comprender a particular estrutura das prote\u00ednas ATG nos l\u00e9vedos, estuda a variante tanto en mam\u00edferos como en eucariotas m\u00e1is complexos. Nos anos seguintes retoma os seus estudos sobre l\u00e9vedos, combin\u00e1ndoos cos recentes descubrimentos relacionados coas prote\u00ednas ATG.\nA partir de 2009 foi profesor do Instituto Tecnol\u00f3xico de Tokio, do que foi profesor honorario en 2014. Aqu\u00ed segue afondando nos estudos dunha vida sobre l\u00e9vedos e autofaxia, combinando biolox\u00eda celular, bioqu\u00edmica, biolox\u00eda molecular e biolox\u00eda estrutural.\nO Premio Nobel.\nDespois de ga\u00f1ar numerosos premios polas s\u00faas investigaci\u00f3ns entre 2005 e 2015, con 71 anos, en 2016, foi galardoado co prestixioso Premio Nobel polos seus estudos sobre autofaxia. Recibiu a noticia por tel\u00e9fono mentres estaba no seu laboratorio, declar\u00e1ndose sorprendido e honrado. M\u00e1is tarde, nunha entrevista coa televisi\u00f3n xaponesa NHK, afirmou:\nO Comit\u00e9 noruegu\u00e9s do Nobel, tras elixilo entre 273 posibles candidatos, ao anuncialo como ga\u00f1ador, declarou que os seus descubrimentos \"abren o cami\u00f1o para a comprensi\u00f3n de moitos procesos fisiol\u00f3xicos fundamentais, como a adaptaci\u00f3n do organismo en caso de fame e o resposta \u00e1s infecci\u00f3ns\". \u014csumi \u00e9 o vix\u00e9simo quinto xapon\u00e9s en ga\u00f1ar o Nobel, o cuarto en conseguilo no campo m\u00e9dico. O \u00faltimo foi Satoshi \u014cmura en 2015.\nDos experimentos sobre l\u00e9vedos ao descubrimento da autofaxia.\nObras paralelas.\nA mediados da d\u00e9cada de 1950, os cient\u00edficos observaron novos compartimentos celulares especializados, que m\u00e1is tarde foron considerados os xa co\u00f1ecidos \"org\u00e1nulos celulares\", que conte\u00f1en encimas capaces de dixerir prote\u00ednas, carbohidratos e l\u00edpidos.\nEstes novos compartimentos celulares especializados, chamados lisosomas, funcionan como lugares reais de demolici\u00f3n e degradaci\u00f3n dos compo\u00f1entes celulares.\nO cient\u00edfico belga Christian de Duve foi galardoado co Premio Nobel de Medicina ou Fisiolox\u00eda en 1974 polo seu descubrimento dos lisosomas. As observaci\u00f3ns realizadas durante a d\u00e9cada de 1960 mostraran que \u00e1s veces se poden atopar grandes cantidades de material celular, ou mesmo org\u00e1nulos enteiros danados, no interior dos org\u00e1nulos.\nPolo tanto, suponse que a c\u00e9lula debe ter un modo de transporte do material celular ata os lisosomas para a s\u00faa degradaci\u00f3n. Investigaci\u00f3ns microsc\u00f3picas posteriores mostran, de feito, a existencia de ves\u00edculas particulares formadas por membranas dobres que favorecen a adquisici\u00f3n de material celular por parte dos lisosomas. Christian de Duve, o cient\u00edfico responsable do descubrimento dos lisosomas, acu\u00f1ou o termo \"autofaxia\" para describir este tipo de procesos. As novas ves\u00edculas, pola s\u00faa banda, ch\u00e1manse \"autofagosomas\". Neste proceso, estes \u00faltimos operan de feito incorporando o material citoplasm\u00e1tico que se vai degradar grazas \u00e1 acci\u00f3n de determinadas enzimas. Nun segundo momento, a trav\u00e9s dunhas prote\u00ednas, chamadas SNARE, ten lugar a fase de reco\u00f1ecemento na que se unen a membrana m\u00e1is externa do autofagosoma e a membrana do lisosoma e as encimas lisosomales degradan o resto, inclu\u00edda a membrana interna do autofagosoma (que polo tanto, como o nome indica, \u00e9 'autofagocito').\nEntre os anos 1970 e 1980, a investigaci\u00f3n centrouse na identificaci\u00f3n dun proceso de degradaci\u00f3n posterior baseado en proteasomas, part\u00edculas citoplasm\u00e1ticas multiproteicas en forma de cilindro. Neste campo, Aaron Ciechanover, Avram Hershko e Irwin Rose foron galardoados co Premio Nobel de Qu\u00edmica en 2004 por descubrir a degradaci\u00f3n mediada pola prote\u00edna ubiquitina.\nO proteasoma degrada de forma eficiente as prote\u00ednas ensambladas incorrectamente unha a unha; por\u00e9n, este mecanismo non explica como as c\u00e9lulas se libran de prote\u00ednas m\u00e1is complexas ou, \u00e1s veces, de org\u00e1nulos enteiros.\n\u014csumi e o descubrimento da autofaxia no l\u00e9vedo.\nDespois de iniciar o seu laboratorio persoal en 1988, \u014csumi c\u00e9ntrase na degradaci\u00f3n das prote\u00ednas nas vac\u00faolas, org\u00e1nulos de c\u00e9lulas vexetais que corresponden aos lisosomas das c\u00e9lulas animais.\nEn particular, escolle c\u00e9lulas de l\u00e9vedo como obxecto dos seus experimentos xa que son relativamente f\u00e1ciles de estudar e, en consecuencia, adoitan utilizarse como modelo para c\u00e9lulas humanas, ademais este tipo de c\u00e9lulas \u00e9 moi \u00fatil para a identificaci\u00f3n de xenes responsables de moitas complexas funci\u00f3ns celulares. Non obstante, dado que as c\u00e9lulas de l\u00e9vedo son moi pequenas e, polo tanto, as s\u00faas estruturas internas son dif\u00edciles de distinguir, non se poder\u00eda estar seguro da existencia do mecanismo de autofaxia neste tipo de organismos. O primeiro reto de \u014csumi \u00e9, polo tanto, comprender se este proceso ten lugar neles ou non.\nA intuici\u00f3n e a habilidade do profesor lev\u00e1rono a concibir a idea de que se conseguise bloquear o proceso de degradaci\u00f3n mentres estaba en marcha o mecanismo de autofaxia, os autofagosomas ter\u00edan que acumularse no interior da vac\u00faola sen desfacerse do que se incorporaba e as\u00ed facerse visibles. baixo o microscopio. Polo tanto, unha vez que se obtivo un cultivo de c\u00e9lulas de l\u00e9vedo mutadas (que carecen de encimas que degradan vacuolas) e se induc\u00eda o proceso de autofaxia ao non achegar suficientes nutrientes \u00e1s c\u00e9lulas, creouse as condici\u00f3ns necesarias para observaci\u00f3ns que revelasen a existencia ou menos do proceso en si.\nOs resultados son sorprendentes: ao cabo dunha hora aparecen os primeiros autofagosomas cun di\u00e1metro entre 400 e 900\u00a0nm, comezan a acumularse no vac\u00faolo e, seguindo aumentando paulatinamente en n\u00famero, durante un per\u00edodo de tres horas enchen case por completo, aumentando o seu volume. Polo tanto, o experimento de \u014csumi proba a existencia de autofaxia dentro das c\u00e9lulas de l\u00e9vedo. Os resultados desta investigaci\u00f3n foron publicados en 1992 e te\u00f1en un impacto significativo na comunidade cient\u00edfica.\nO descubrimento dos xenes da autofaxia.\n\u014csumi, utilizando as cepas de fermento obtidas por el, elabora un mecanismo para identificar e caracterizar os xenes responsables do proceso de autofaxia: int\u00fae que a acumulaci\u00f3n de autofagosomas na vac\u00faola non ser\u00eda posible se os xenes implicados no proceso de autofaxia estivesen inactivados.\nPor iso exp\u00f3n as c\u00e9lulas de l\u00e9vedo cultivadas a procesos qu\u00edmicos que, dun xeito completamente aleatorio, provocan mutaci\u00f3ns en varios xenes. S\u00f3 m\u00e1is tarde, induce a autofaxia, para comprobar se o proceso foi inhibido, e se \u00e9 as\u00ed, en resposta a que xenes mutaron.\nUnha vez m\u00e1is os resultados son asombrosos. Dentro de aproximadamente un ano despois do descubrimento da autofaxia no fermento, o profesor \u014csumi identifica os primeiros xenes esenciais para este proceso. Estes \u00faltimos ch\u00e1manse xenes ATG (de \"Autophagy\" ) e as prote\u00ednas que codifican denom\u00ednanse, polo tanto, prote\u00ednas ATG.\nEn investigaci\u00f3ns posteriores, est\u00fadanse en detalle as prote\u00ednas ATG codificadas polos xenes recentemente descubertos, identificando a s\u00faa estrutura e funci\u00f3n dentro da complexa fisiolox\u00eda celular. Os resultados obtidos mostran que a autofaxia est\u00e1 regulada por unha serie de prote\u00ednas que se activan cun proceso denominado \"cadoiro\", e por diferentes grupos de prote\u00ednas m\u00e1is complexas. Cada prote\u00edna ATG est\u00e1 implicada nunha fase distinta da iniciaci\u00f3n e formaci\u00f3n dos autofagosomas: a prote\u00edna ATG1 \u00e9 un receptor de tirosina quinase que se une \u00e1 prote\u00edna ATG13 para formar o complexo ATG1/ATG13, no que \u00e9 o primeiro paso para o inicio. de autofaxia. A formaci\u00f3n deste complexo est\u00e1 regulada pola prote\u00edna-quinase mTOR : se hai nutrientes externos, prod\u00facese a fosforilaci\u00f3n de ATG13, evitando a formaci\u00f3n do complexo ATG1/ATG13; se non, en caso de \"inanici\u00f3n\", o mTOR pasa a ser inactivo e o ATG13 desfosforilado pode unirse a ATG1, iniciando as\u00ed a autofaxia. Outra prote\u00edna clave \u00e9 ATG8 que est\u00e1 implicada na formaci\u00f3n da membrana do autofagosoma e \u00e9 o equivalente \u00e1 prote\u00edna LC3 nos mam\u00edferos.\nEn 2014, as prote\u00ednas ATG co\u00f1ecidas son m\u00e1is de 37.\nAutofaxia: un mecanismo esencial nas nosas c\u00e9lulas.\nDespois da identificaci\u00f3n do mecanismo da autofaxia nos l\u00e9vedos, quedaba unha pregunta m\u00e1is sen resolver: existe alg\u00fan correspondente deste mecanismo tam\u00e9n noutros organismos? Pronto queda claro que nas nosas propias c\u00e9lulas operan mecanismos practicamente id\u00e9nticos, xa que os xenes ATG de l\u00e9vedos resultan ter hom\u00f3logos en eucariotas superiores. Xa est\u00e1n dispo\u00f1ibles as ferramentas de investigaci\u00f3n necesarias para investigar a autofaxia en humanos.\nSeguindo os descubrimentos de \u014csumi, agora sabemos que a autofaxia controla importantes funci\u00f3ns fisiol\u00f3xicas nas que os compo\u00f1entes celulares deben ser degradados e reciclados. A autofaxia pode proporcionar rapidamente enerx\u00eda e bloques de construci\u00f3n para a renovaci\u00f3n dos compo\u00f1entes celulares e, polo tanto, \u00e9 esencial para a resposta celular \u00e1 fame e outros tipos de estr\u00e9s : despois dunha infecci\u00f3n, a autofaxia pode eliminar a proliferaci\u00f3n intracelular de bacterias e os virus tam\u00e9n poden contribu\u00edr ao desenvolvemento embrionario e diferenciaci\u00f3n celular. Finalmente, as c\u00e9lulas utilizan a autofaxia para eliminar prote\u00ednas e calquera org\u00e1nulo danado, po\u00f1endo en pr\u00e1ctica un control de calidade moi importante para contrarrestar o envellecemento celular."}
{"id": "576108", "revid": "1131", "url": "https://gl.wikipedia.org/wiki?curid=576108", "title": "Universidade de Kyushu", "text": "A Universidade de Kyushu (\u4e5d\u5dde\u5927\u5b66 Ky\u016bsh\u016b Daigaku en xapon\u00e9s, abreviado como \u4e5d\u5927 \"Ky\u016bdai\" ), \u00e9 unha das universidades m\u00e1is prestixiosas e influentes do Xap\u00f3n e a universidade p\u00fablica m\u00e1is grande da illa de Kyushu. \nEst\u00e1 situada na cidade de Fukuoka, na prefectura de Fukuoka. \nHistoria.\nFoi fundada en 1903 como unha facultade de Medicina antes de adquirir o status de universidade imperial en 1911, pertenceu \u00e1 Asociaci\u00f3n de Universidades Nacionais do Xap\u00f3n desde 2004. A pesar da creaci\u00f3n dunha nova entidade xur\u00eddica que permitiu unha maior autonom\u00eda, a Universidade de Kyushu a\u00ednda est\u00e1 parcialmente controlada polo Ministerio de Educaci\u00f3n xapon\u00e9s.\nEstrutura.\nEst\u00e1 estruturada en doce facultades para o primeiro ciclo e dezasete para os ciclos seguintes. Tam\u00e9n incl\u00fae un hospital, bibliotecas que suman pouco m\u00e1is de catro mill\u00f3ns de t\u00edtulos e un museo.\nCampus.\nA universidade ten tres campus ou \"campi\" principais repartidos por Fukuoka, especificamente en \u014chashi, Chikushi e Ito. \nPersoal universitario e alumnado.\nForma a uns 18.743 estudantes, inclu\u00eddos 1.713 estranxeiros, e conta con 4.940 persoas que traballan en actividades de investigaci\u00f3n ou docencia. "}
{"id": "576109", "revid": "111586", "url": "https://gl.wikipedia.org/wiki?curid=576109", "title": "Universidade de Quiuxu", "text": ""}
{"id": "576111", "revid": "19415", "url": "https://gl.wikipedia.org/wiki?curid=576111", "title": "Olvi Areena", "text": ""}
{"id": "576112", "revid": "5863", "url": "https://gl.wikipedia.org/wiki?curid=576112", "title": "Gastrite", "text": "A gastrite \u00e9 unha inflamaci\u00f3n das mucosas g\u00e1stricas. A palabra procede do grego \u03b3\u03b1\u03c3\u03c4\u03ae\u03c1 (\"gast\u0113r,\" \"gastro\" = ventre, est\u00f3mago) e -\u03af\u03c4\u03b9\u03c2 (-\"itis, -ite\" = inflamaci\u00f3n). Dependendo da causa, pode persistir de forma aguda ou cr\u00f3nica e pode coincidir con outras enfermidades graves como a atrofia do est\u00f3mago.\nCausas.\nAs causas co\u00f1ecidas da gastrite son:\nS\u00edntomas.\nS\u00edntomas que poden resultar da gastrite:\nPrevenci\u00f3n.\nEv\u00edtese o uso de medicamentos irritantes como antiinflamatorios e aspirinas, acudir a un m\u00e9dico xa que os f\u00e1rmacos sen receita alivian a dor pero non curan o est\u00f3mago. Evitar o abuso de bebidas alcoh\u00f3licas e tabaco. Existen controversias sobre o h\u00e1bito de beber caf\u00e9 e t\u00e9 negro que infl\u00fae na gastrite, polo que o seu consumo deber\u00eda depender da tolerancia individual.\nA mellora das condici\u00f3ns sanitarias, o tratamento da auga para o consumo dom\u00e9stico, a hixiene persoal (lavado de mans antes de tocar os alimentos), o coidado na preparaci\u00f3n e conservaci\u00f3n dos alimentos, dimin\u00fae significativamente o n\u00famero de v\u00edtimas de intoxicaci\u00f3n alimentaria (gastroenterite).\nTratamento.\nO tratamento est\u00e1 relacionado co axente causante. Nos casos de gastrite aguda asociada ao uso de f\u00e1rmacos antiinflamatorios, a s\u00faa suspensi\u00f3n e/ou substituci\u00f3n, asociada ao uso de f\u00e1rmacos que neutralicen, inhiban ou bloqueen a secreci\u00f3n de \u00e1cido estomacal, \u00e9 o tratamento b\u00e1sico.\nA endoscopia, m\u00e1is utilizada nos casos de gastrite aguda acompa\u00f1ada de hemorraxia, ademais de poder facer o diagn\u00f3stico, pode deter o sangrado aplicando diversos tratamentos locais. Non existe consenso sobre a vantaxe de tratar a bacteria \"Helicobacter pylori\" cando hai gastrite sen \u00falcera, xa que non se observou unha mellora significativa nos s\u00edntomas dixestivos. Nos casos en que existe unha indicaci\u00f3n de tratamento para a erradicaci\u00f3n da bacteria, este consiste na administraci\u00f3n de antibi\u00f3ticos e bloqueadores da produci\u00f3n de \u00e1cido g\u00e1strico. O tratamento da gastrite consiste en eliminar as s\u00faas causas e utilizar medicamentos baixo supervisi\u00f3n m\u00e9dica. Alg\u00fans exemplos de remedios para a gastrite son omeprazol, ranitidina e cimetidina, pero unha nutrici\u00f3n adecuada \u00e9 moi importante para un tratamento exitoso.\nA gastrite ou inflamaci\u00f3n da mucosa do est\u00f3mago, ademais de estar relacionada co consumo de alcohol, tam\u00e9n se pode xerar por infecci\u00f3ns e pola acci\u00f3n de antiinflamatorios non esteroides (como a aspirina). \"Nestes casos, comer amorodos durante ou despois da patolox\u00eda poder\u00eda aliviar a lesi\u00f3n na mucosa g\u00e1strica\", suxeriu Maurizio Battino, coordinador do grupo de investigaci\u00f3n da Universidade Polit\u00e9cnica das Marcas, en Italia."}
{"id": "576113", "revid": "111586", "url": "https://gl.wikipedia.org/wiki?curid=576113", "title": "Disfaxia", "text": "A disfaxia (do grego antigo \u03b4\u03c5\u03c3 \"dys\" e \u03c6\u03b1\u03b3\u03af\u03b1 \"fagia\", que significa literalmente \"dificultade para comer\") \u00e9 o termo t\u00e9cnico para describir o s\u00edntoma de dificultade para tragar (dificultade para tragar). Esta dificultade adoita ir acompa\u00f1ada de dor, \u00e1s veces lancinante (\"disfaxia\" ou \"odinofaxia\" dolorosa), coa conseguinte afectaci\u00f3n \u00e1 calidade de vida.\nAdoita ser un sinal de enfermidade subxacente do es\u00f3fago ou dos \u00f3rganos veci\u00f1os do es\u00f3fago, que pode deberse ao refluxo gastroesof\u00e1xico.\nO problema \u00e9 diagnosticado coa historia cl\u00ednica, onde a dificultade para iniciar a degluci\u00f3n suxire unha patolox\u00eda neurol\u00f3xica similar ao ictus, mentres que a disfaxia nos \u00faltimos estadios da degluci\u00f3n suxire ERGE (enfermidade de refluxo gastro-esof\u00e1xico). A r\u00e1pida aparici\u00f3n da disfaxia ou o seu empeoramento progresivo, e signos como a s\u00faa aparici\u00f3n s\u00f3 para s\u00f3lidos ou tam\u00e9n para l\u00edquidos, gu\u00edan a s\u00faa patox\u00e9nese. A esofagogastroduodenoscopia \u00fasase habitualmente como parte da avaliaci\u00f3n da disfaxia, as\u00ed como a radiolox\u00eda con inxesti\u00f3n de contraste de bario e os estudos de presi\u00f3n do m\u00fasculo esof\u00e1xico (manometr\u00eda esof\u00e1gica).\nCausas.\nA disfaxia xeralmente ocorre secundaria a outra condici\u00f3n e, nalg\u00fans casos, a condici\u00f3n de fondo define o nivel no que se produce a lesi\u00f3n. Algunhas das causas son: \nS\u00edntomas de disfaxia.\nExisten diferentes tipos de disfaxia: a disfaxia neurog\u00e9nica e a disfaxia mec\u00e1nica.\nTratamentos.\nA degluci\u00f3n ten diferentes etapas, etapa preoral, oral, far\u00ednxea e esof\u00e1xica.\nComo \u00e9 basicamente un s\u00edntoma, non existen tratamentos curativos espec\u00edficos, pero hai que buscar o tratamento da patolox\u00eda subxacente que provoca a disfaxia. As\u00ed, concretamente sobre a disfaxia existen tratamentos paliativos, que tratan de mellorar ou previr o proceso de degluci\u00f3n, debendo adaptarse sempre ao proceso espec\u00edfico da persoa que a padece:\nO tratamento \u00e9 realizado por logopedas ou logopedas (Latinoam\u00e9rica).\nUso de espesantes e augas en xel.\nPara os tratamentos de disfaxia, \u00e9 importante que o paciente poida ter a mellor calidade de vida posible. Para conseguilo, existen varias soluci\u00f3ns como espesantes e augas en xel.\nOs espesantes poden cambiar a consistencia dos alimentos. Entre as caracter\u00edsticas destes atopamos que:\nPor outra banda, as augas xelificadas adoitan ter unha textura de pudim. Tam\u00e9n conte\u00f1en fibra, que axudan a regular o tr\u00e1nsito intestinal e garanten un adecuado nivel de hidrataci\u00f3n. Outra caracter\u00edstica \u00e9 que facilita a produci\u00f3n de saliva, moi \u00fatil para as persoas con esta patolox\u00eda."}
{"id": "576122", "revid": "6179953", "url": "https://gl.wikipedia.org/wiki?curid=576122", "title": "A nosa xeraci\u00f3n 2022", "text": "A nosa xeraci\u00f3n 2022 ser\u00e1 a primeira edici\u00f3n do concurso musical. Coincidindo co ano dos pobos de Rusia que foi afirmado por Putin.\nParticipantes.\nA\u00ednda que non se co\u00f1ecen os pa\u00edses e territorios participantes. S\u00e1bese que os seguintes territorios e pa\u00edses son elixibles Rusia e as rep\u00fablicas de Donetsk e Luhansk (polo momento)."}
{"id": "576126", "revid": "6193121", "url": "https://gl.wikipedia.org/wiki?curid=576126", "title": "Kohei Saito", "text": "Kohei Saito (en ), nado o 31 de xaneiro de 1987, \u00e9 un fil\u00f3sofo xapon\u00e9s e profesor asociado da Universidade de Toquio. Desde unha perspectiva marxista, traballa sobre os temas de ecolox\u00eda e econom\u00eda pol\u00edtica.\nSaito estudou na Universidade de Wesleyan, Connecticut de 2005 a 2009. En 2009 comezou o seu m\u00e1ster en Berl\u00edn. Despois traballou no seu doutoramento.\nPublicou o libro \"Natureza versus Capital en 2016. A ecolox\u00eda de Marx na s\u00faa cr\u00edtica inacabada do capitalismo\", con traduci\u00f3ns do xapon\u00e9s orixinal ao ingl\u00e9s, alem\u00e1n ou castel\u00e1n, que se remonta ao seu doutoramento. Aqu\u00ed reconstr\u00fae a cr\u00edtica ecol\u00f3xica de Karl Marx ao capitalismo, empregando amplos manuscritos e fragmentos do seu legado.\nSaito foi coeditor do Volume 18 da Marx-Engels Gesamtausgabe (edici\u00f3ns completas), publicado en 2019. O traballo neste libro tam\u00e9n chegou \u00e1 s\u00faa tese, que completou na Universidade Humboldt de Berl\u00edn. Andreas Arndt foi o seu supervisor de doutoramento. A versi\u00f3n en ingl\u00e9s do seu libro publicouse en 2017 e en 2020 foi galardoado co Premio JSPS da Sociedade Xaponesa para a Promoci\u00f3n da Ciencia. Tam\u00e9n ga\u00f1ou o \"Deutscher Memorial Award for Marxist Research\", que leva o nome de Isaac Deutscher, en 2018.\nSaito foi acad\u00e9mico visitante na Universidade de California, Santa B\u00e1rbara, e de 2017 a 2022 foi profesor asociado na Universidade da cidade de Osaka. En abril trasladouse \u00e1 Universidade de Tokio.\nO seu volume de 2020 \u4eba\u65b0\u4e16\u306e\u30de\u30eb\u30af\u30b9\uff1a\u8131 \u306e\u30b3\u30df\u30e5\u30cb\u30ba\u30e0\u3078\u306e\u9053 (\"\"O Capital no Antropoceno.\" \"Cara \u00e1 idea do comunismo do decrecemento\"\") converteuse nun inesperado best-seller no Xap\u00f3n en maio de 2021, vendendo m\u00e1is de 450.000 copias a mediados de 2022."}
{"id": "576129", "revid": "27249", "url": "https://gl.wikipedia.org/wiki?curid=576129", "title": "Facula", "text": ""}
{"id": "576130", "revid": "98629", "url": "https://gl.wikipedia.org/wiki?curid=576130", "title": "Lin-Manuel Miranda", "text": "\u00a0\nLin-Manuel Miranda, nado o 16 de xaneiro de 1980\u00e9 un compositor, letrista, dramaturgo e actor estadounidense. Naceu en Nova York de pais portorrique\u00f1os. \u00c9 co\u00f1ecido por crear e protagonizar os musicais de Broadway \"In the Heights\" e \"Hamilton\". Coescribiu as canci\u00f3ns das pel\u00edculas de animaci\u00f3n de Disney \"Moana\" e \"Encanto\". Dirixiu a s\u00faa primeira pel\u00edcula en 2021 con \"Tick, Tick...\" \"Boom!\". Protagonizou a pel\u00edcula baseada na s\u00faa obra en 2020.\nOs seus premios incl\u00faen un Pulitzer, tres Grammy, un Emmy, unha bolsa MacArthur Fellowship e tres Tony.\nActuaci\u00f3n.\nInterpretou o papel protagonista de Alexander Hamilton no musical de Broadway Hamilton. Interpretou un pequeno papel de Pirag\u00fcero na pel\u00edcula \"In the Heights\". Tam\u00e9n interpretou a Jack en \"Mary Poppins Returns\"."}
{"id": "576144", "revid": "54334", "url": "https://gl.wikipedia.org/wiki?curid=576144", "title": "Albert Raff", "text": "Albert Raff, nado en Pomerania en 1944, \u00e9 un profesor e numism\u00e1tico alem\u00e1n especializado nas moedas e medallas de W\u00fcrttemberg.\nTraxectoria.\nA\u00ednda que Albert Raff naceu en Pomerania, no seo dunha familia de agricultores, cando o ex\u00e9rcito ruso matou o seu pai, a nai fuxiu con Albert e os seus dous irm\u00e1ns e instal\u00e1ronse no distrito de Dagerloch, en Stuttgart. \nLogo de completar a s\u00faa formaci\u00f3n como impresor tipogr\u00e1fico en 1964 e logo graduarse na Escola T\u00e9cnica Superior en 1967, Raff ingresou na Universidade de Educaci\u00f3n de Ludwigsburg, onde se formou como mestre.\nAta 2008 exerceu a docencia e foi directivo de varios centros educativos en Stuttgart, e en diversos momentos foi tam\u00e9n asesor t\u00e9cnico educativo.\nMais a figura de Albert Raff \u00e9 salietable pola s\u00faa dedicaci\u00f3n \u00e1 numism\u00e1tica, \u00e1rea na que levou a cabo numerosas publicaci\u00f3ns. A s\u00faa principal contribuci\u00f3n foi a elaboraci\u00f3n, xunto con Ulrich Klein, do cat\u00e1logo das moedas e as medallas de W\u00fcrttemberg, que se publicou en sete volumes entre 1981 e 2013.\nRaff \u00e9 membro da Sociedade Numism\u00e1tica Alem\u00e1, entidade que presidiu entre 1998 e 2004, e na que presidiu o xurado do premio \"Eligiuspreiss\". Entre 1995 e 2004 foi tam\u00e9n asesor da Comisi\u00f3n Numism\u00e1tica dos Estados da Rep\u00fablica Federal de Alema\u00f1a, e tam\u00e9n presidiu a Asociaci\u00f3n Numism\u00e1tica de W\u00fcrttemberg a partir de 1982.\nEn 2007, o medallista Peter G\u00f6tz G\u00fcttler creou unha medalla na honra de Albert Raff.\nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is salientables dos publicados por Albert Raff ao longo da s\u00faa carreira:"}
{"id": "576145", "revid": "65337", "url": "https://gl.wikipedia.org/wiki?curid=576145", "title": "A. Raff", "text": ""}
{"id": "576146", "revid": "65337", "url": "https://gl.wikipedia.org/wiki?curid=576146", "title": "Raff, A.", "text": ""}
{"id": "576147", "revid": "65337", "url": "https://gl.wikipedia.org/wiki?curid=576147", "title": "Raff, Albert", "text": ""}
{"id": "576148", "revid": "23204", "url": "https://gl.wikipedia.org/wiki?curid=576148", "title": "Euryomma muisca", "text": "Euryomma muisca \u00e9 unha especie de mosca do x\u00e9nero \"Euryomma\". Foi descrita por vez primeira por Grisales et al. en 2012.\nEtimolox\u00eda.\n\"Euryomma muisca\" recibe o seu nome polos muiscas, que habitaron nas terras altas da actual Colombia (Altiplano Cundiboyacense), lugar onde a mosca foi descuberta.\nDescrici\u00f3n.\nA mosca ten un vitta frontal marr\u00f3n escuro, a lonxitude do postpedicelo \u00e9 1,5 veces a lonxitude do pedicelo. As \u00e1s miden aproximadamente 3 mil\u00edmetros (0,12 polgadas) de longo."}
{"id": "576150", "revid": "5863", "url": "https://gl.wikipedia.org/wiki?curid=576150", "title": "Sito Mari\u00f1o", "text": "Sito Mari\u00f1o, nado en Arz\u00faa en 1948, \u00e9 un cantante e empresario galego con ampla traxectoria na m\u00fasica como solista e reco\u00f1ecido pola s\u00faa dedicaci\u00f3n ao sector galego."}
{"id": "576151", "revid": "15490", "url": "https://gl.wikipedia.org/wiki?curid=576151", "title": "Concello de Kalix", "text": " \nKalix \u00e9 un municipio sueco (\"kommun\") do condado de Norrbotten. A s\u00faa capital \u00e9 Kalix. No ano 2022 o concello ti\u00f1a unha poboaci\u00f3n de 15 777 habitantes.\nSituado xunto ao golfo de Botnia, o municipio componse principalmente de terra de morena, que nalgunhas zonas \u00e9 de bloques grandes. A morena est\u00e1 cuberta de bosque, a\u00ednda que nalgunhas partes foi talado. \nNo pasado a econom\u00eda do concello estaba dominada pola industria forestal e de serradoiros, pero recentemente desenvolveuse , a industria electr\u00f3nica e de enxe\u00f1er\u00eda, as\u00ed como de empresas de servizos de telecomunicaci\u00f3ns.\nA tendencia de poboaci\u00f3n foi positiva ata principios dos anos 80, pero posteriormente volveuse negativa, e o concello perdeu case 4.000 habitantes dende ent\u00f3n. O concello ten unha longa tradici\u00f3n de gobernos de esquerdas.\nAdministraci\u00f3n hist\u00f3rica.\nA \u00e1rea do concello corresp\u00f3ndese coa da parroquia de Nederkalix, onde se fundou o municipio rural de Nederkalix co reforma municipal de 1862.\nA localidade municipal de Kalix estableceuse o 8 de abril de 1910 e disolveuse o 31 de decembro de 1962. O muncipio rural de T\u00f6re fundouse en 1924 como unha escisi\u00f3n.\nA reforma municipal de 1952 non afectou \u00e1s divisi\u00f3ns da zona, e tampouco se viron afectados os condados de V\u00e4sterbotten e Norrbotten.\nEn 1967 a partir dos concellos rurais de T\u00f6re e Nederkalix naceu o concello rural de Kalix. O muncipio de Kalix fundouse coa reforma municipal de 1971 a trav\u00e9s da reorganizaci\u00f3n do municipio rural.\nDende a s\u00faa fundaci\u00f3n o municipio pertende ao partido xudicial de Haparanda."}
{"id": "576154", "revid": "111586", "url": "https://gl.wikipedia.org/wiki?curid=576154", "title": "Monte Gai\u00e1s", "text": "O monte Gai\u00e1s \u00e9 un dos diversos montes que rodean a cidade de Santiago de Compostela, co\u00f1ecido por ser o espazo xeogr\u00e1fico onde se localiza a Cidade da Cultura de Galicia, cuxa construci\u00f3n comezou no ano 2001.\nCaracter\u00edsticas.\nO Gai\u00e1s ten unha altura de 362 metros, o que o sit\u00faa como terceiro cumio m\u00e1is alto de Santiago de Compostela, por tras do Viso (397 m) e do Pedroso (456~461 m).\nParques.\nNo monte Gaias hai tres espazos verdes: "}
{"id": "576158", "revid": "89787", "url": "https://gl.wikipedia.org/wiki?curid=576158", "title": "Rima Abdul Malak", "text": "Rima Abdul Malak, tam\u00e9n grafada Rima Abdul-Malak, nada o en Beirut, L\u00edbano, \u00e9 unha pol\u00edtica de nacionalidade franco-libanesa, que desde o \u00e9 a\nMinistra de Cultura da Rep\u00fablica francesa.\nTraxectoria.\nPrimeiros anos.\nRima Abdul Malak naceu o , no Distrito de Keserwan ao norte de Beirut, nunha familia de cultura cristi\u00e1 (maronita).\nRima viviu no L\u00edbano at\u00e9 os 10 anos e foi \u00e1 escola no Colexio Notre-Dame de Jamhour. Durante a Guerra civil libanesa, iniciada polo xeneral Michel Aoun en 1989, a familia Abdul-Malak abandonou o L\u00edbano para trasladarse a Francia. Segundo o seu t\u00edo paterno, Samir Abdelmalak, \u00aba s\u00faa casa foi atacada, e literalmente escaparon da morte. O seu pai decidiu ent\u00f3n marchar e instalar a s\u00faa muller e os seus tres fillos en Lyon, que el co\u00f1ec\u00eda ben, despois de realizar al\u00ed os seus estudos universitarios\u00bb.\nFormaci\u00f3n acad\u00e9mica.\nRima Abdul Malak estudou o bacharelato no Lyc\u00e9e International de Lyon, e iniciou os ses estudos utiversitaros no Instituto de Estudos Pol\u00edticos de Lyon, onde se licenciou en 1999. No ano 2000 obtivo un D\u00c9SS (\"dipl\u00f4me d'\u00e9tudes sup\u00e9rieures sp\u00e9cialis\u00e9es\") (m\u00e1ster) en Desenvolvemento e Cooperaci\u00f3n Internacional na Universidade Panth\u00e9on-Sorbonne de Par\u00eds.\nCarreira pol\u00edtica.\nDespois de ser directora dos programas de \"Clowns sans fronti\u00e8res\" (Pallasos sen fronteiras), sendo daquela xefa da divisi\u00f3n de m\u00fasica de Culturesfrance (actual Instituto Franc\u00e9s), entrou no gabinete de Christophe Girard, deputado de Cultura do municipio de Par\u00eds, para despois converterse en asesora cultural do alcalde de Par\u00eds, Bertrand Delano\u00eb, entre 2012 e 2014. Despois foi nomeada agregada cultural en Nova York. \nEn novembro de 20193, foi nomeada asesora cultural e de comunicaci\u00f3n do presidente Emmanuel Macron. E foi nomeada ministra de Cultura o 20 de maio de 2022 no goberno de \u00c9lisabeth Borne.\nUn acto en Espa\u00f1a.\nEntre os actos de conmemoraci\u00f3n do 50\u00ba aniversario da morte de Pablo Picasso celebrouse un que presentaron ante o \"Guerinca\" o 12 de setembro de 2022 os ministros de Cultura de Francia e de Espa\u00f1a e inauguraron despois no Museo Reina Sof\u00eda os reis Filipe VI e Letizia, e Pedro S\u00e1nchez. \u00abSe hai un artista que define o s\u00e9culo XX, que represenata con toda a s\u00faa crueldade, a s\u00faa paix\u00f3n, os seus excesos e as s\u00faa contradici\u00f3ns, \u00e9 sen d\u00fabida Pablo Picasso\u00bb, dixo o titular de Cultura Miquel Iceta, ao presentar os actos do cincuatenario, e afirmou que \u00abPicasso segue moi vivo\u00bb. Para a s\u00faa colega francesa, Rima Abdul Malak, \u00aba obra de Picasso a\u00ednda exerce unha verdadeira fascinaci\u00f3n e todo o mundo\u00bb. "}
{"id": "576159", "revid": "12452", "url": "https://gl.wikipedia.org/wiki?curid=576159", "title": "Kalix (municipio)", "text": ""}
{"id": "576162", "revid": "865", "url": "https://gl.wikipedia.org/wiki?curid=576162", "title": "Concello de Karlskoga", "text": " \nKarlskoga \u00e9 un municipio sueco (\"kommun\") do condado de \u00d6rebro. A maior parte do concello pertence ao landskap de V\u00e4rmland, e unha pequena parte at\u00f3pase no de N\u00e4rke. A s\u00faa capital \u00e9 Karlskoga. No ano 2022 o concello ti\u00f1a unha poboaci\u00f3n de 30 459 habitantes."}
{"id": "576163", "revid": "23204", "url": "https://gl.wikipedia.org/wiki?curid=576163", "title": "Os imperfectos", "text": "Os imperfectos (en ) \u00e9 unha serie estadounidense de ciencia ficci\u00f3n creada por Dennis Heaton e Shelley Eriksen. Conta a historia de tres mozos adultos que perseguen ao cient\u00edfico tolo que alterou o seu ADN, resultando en superpoderes disruptivos.\nEstreouse en Netflix o 8 de setembro de 2022, onde conta con versi\u00f3n subtitulada en galego."}
{"id": "576165", "revid": "98629", "url": "https://gl.wikipedia.org/wiki?curid=576165", "title": "Concello de Kalmar", "text": " \nKalmar \u00e9 un municipio sueco (\"kommun\") do condado de Kalmar. A s\u00faa capital \u00e9 a cidade de Kalmar, que tam\u00e9n \u00e9 a capital do condado. No ano 2022 o concello ti\u00f1a unha poboaci\u00f3n de 71 556 habitantes.\nAo longo da costa hai un leito rochoso de arenito, pero no interior conv\u00e9rtese en granito. A \u00e1rea est\u00e1 dominada por terras forestais, pero o municipio tam\u00e9n ten unha proporci\u00f3n moi grande de terras agr\u00edcolas. A principios dad\u00e9cada de 2020 a econom\u00eda local estaba dominada pola industria de servizos, onde traballaba un 66% da poboaci\u00f3n.\nDende a fundaci\u00f3n do concello en 1971 a tendencia de poboaci\u00f3n v\u00e9n sendo positiva.\nAdministraci\u00f3n hist\u00f3rica.\nA \u00e1rea do concello corresp\u00f3ndese coa das parroquias de Arby, D\u00f6rby, F\u00f6rl\u00f6sa, Hagby, Halltorp, Hossmo, Kalmar, Karlslunda, Kl\u00e4ckeberga, Ljungby, Mortorp, Ryssby, Voxtorp, e \u00c5by. Nelas fund\u00e1ronse concellos rurais co mesmo nome durante a reforma municipal de 1862. Na zona atop\u00e1base tam\u00e9n a cidade de Kalmar que no ano 1863 fundou unha cidade municipal (\"stadskommun\"). No ano 1925o concello rural de Kalmar incorporouse \u00e1 cidade de Kalmar.\nCoa reforma municipal de 1952 fund\u00e1ronse ao redor da cidade seis grandes concellos: D\u00f6rby (a partir dos municipios de D\u00f6rby, Hossmo e Kl\u00e4ckeberga), Ljungbyholm (de Ljungby e Sankt Sigfrid), L\u00e4ckeby (de F\u00f6rl\u00f6sa e \u00c5by), Mortorp (de Karlslunda, Mortorp e Oskar), Ryssby (de Ryssby), e S\u00f6derm\u00f6re (de Arby, Hagby, Halltorp e Voxtorp). A cidade de Kalmar permaneceu sen cambios, pero no ano 1965 o concello rural de D\u00f6rby integrouse nela.\nEn 1969 partes dos concellos rurais de Mortorp e Ljungbyholm (Oskar e Sankt Sigfrid) integr\u00e1ronse na cidade de Nybro.\nO concello de Kalmar naceu coa reforma municipal de 1971 a partir da cidade de Kalmar e dos cinco municipios rurais de Ljungbyholm, L\u00e4ckeby, Mortorp, Ryssby e S\u00f6derm\u00f6re.\nO concello pertence ao partido xudicial de Kalmar dende a s\u00faa fundaci\u00f3n."}
{"id": "576166", "revid": "865", "url": "https://gl.wikipedia.org/wiki?curid=576166", "title": "Concello de Karlshamn", "text": " \nKarlshamn \u00e9 un municipio sueco (\"kommun\") do condado de Blekinge. A s\u00faa capital \u00e9 Karlshamn. No ano 2022 o concello ti\u00f1a unha poboaci\u00f3n de 32 260 habitantes.\nO municipio est\u00e1 na zona occidental do landskap de Blekinge. Limita ao oeste co concello de Olofstr\u00f6m, ao suroeste co de S\u00f6lvesborg, e ao leste co de Ronneby, todos no condado de Blekinge, e ao norte co municipio de Tingsryds no condado de Kronoberg. Ao sur Karlshamn limita co mar B\u00e1ltico. En direcci\u00f3n norte-sur fl\u00fae o r\u00edo M\u00f6rrums\u00e5n, que desemboca no B\u00e1ltico. No concello at\u00f3pase un dos arquip\u00e9lagos m\u00e1is grandes de Blekinge, o arquip\u00e9lago de H\u00e4llaryd.\nAdministraci\u00f3n hist\u00f3rica.\nA \u00e1rea do concello corresp\u00f3ndese coa das parroquias de Asarum, Elleholm, H\u00e4llaryd, M\u00f6rrum, Ringam\u00e5la e \u00c5ryd. Nesa parroquias, ag\u00e1s na de Ringam\u00e5la, fund\u00e1ronse concellos rurais co mesmo nome durante a reforma municipal de 1862. Na zona tam\u00e9n estaba a cidade de Karlshamn que en 1863 fundou un \"stadskommun\". O municipio rural de Ringam\u00e5la fundouse en 1881 ao separarse do concello de Asarum.\nCoa reforma municipal de 1952 fund\u00e1ronse na zona tres grandes concellos: H\u00e4llaryd (de H\u00e4llaryd e \u00c5ryd), Asarum (pola reunificaci\u00f3n de Asarum e Ringam\u00e5la), e M\u00f6rrum (de Elleholm e M\u00f6rrum), mentres que a cidade de Karlshamn permaneceu sen cambios.\nEn 1967 os concellos rurais de Asarum, H\u00e4llaryd e M\u00f6rrum incorpor\u00e1ronse \u00e1 cidade. O concello de Karlshamn naceu coa reforma muncipal de 1971 a trav\u00e9s da reorganizaci\u00f3n da cidade de Karlshamn.\nDende a s\u00faa fundaci\u00f3n ata o ano 2001 o concello pertenceu ao partido xudicial de Karlshamn, e dende ent\u00f3n pertence ao de Blekinge."}
{"id": "576167", "revid": "865", "url": "https://gl.wikipedia.org/wiki?curid=576167", "title": "Concello de Karlsborg", "text": " \nKarlsborg \u00e9 un concello sueco (\"kommun\") do condado de V\u00e4stra G\u00f6taland. A s\u00faa capital \u00e9 Karlsborg. No ano 2022 o concello ti\u00f1a unha poboaci\u00f3n de 6 999 habitantes.\nA paisaxe da zona que conforma o municipio \u00e9 moi variada. No norte hai unha costa monta\u00f1osa mentres que as \u00e1reas do sur son moito m\u00e1is chas. O municipio \u00e9 principalmente co\u00f1ecido polas s\u00faas instalaci\u00f3ns militares, como o Rexemento Real de H\u00fasares (K 3) e o fabricante de munici\u00f3n Nammo Van\u00e4sverken AB.\nAdministraci\u00f3n hist\u00f3rica.\nA \u00e1rea do concello corresp\u00f3ndese coa das parroquias de Brevik, M\u00f6lltorp e Unden\u00e4s. Nelas fund\u00e1ronse concelllos rurais co mesmo nome durante a reforma municipal de 1862. En 1885 fundouse o municipio rural de Karlsborg ao separarse dos de M\u00f6lltorp e Unden\u00e4s.\nO 30 de maio de 1941 estableceuse a localidade municipal de M\u00f6lltorp no concello rural do mesmo nome.\nCoa reforma municipal de 1952 fund\u00e1ronse na zona tres grandes concellos: M\u00f6lltorp (a partir de Brevik, M\u00f6lltorp e Ransberg), Karlsborg (sen cambios) e Unden\u00e4s (de Halna e Unden\u00e4s). En 1959 disolveuse a localidade municipal de M\u00f6lltorp.\nO concello de Karlsborg fundouse coa reforma municipal de 1971 a partir do concello rural de Karlsborg e de partes dos concellos rurais de M\u00f6lltorp (as parroquias de Brevik e M\u00f6lltorp) e Unden\u00e4s (a parroquia de Unden\u00e4s).\nDende a s\u00faa fundaci\u00f3n ata 2009 o concello pertenceu ao partido xudicial de Mariestad och kommunen ing\u00e5r sedan 2009 i Skaraborgs domsaga.\nXeograf\u00eda.\nO concello est\u00e1 situado na parte nord\u00e9s do landskap de V\u00e4sterg\u00f6tland, na ribeira oeste do lago V\u00e4ttern. Ao norte limita cos concellos de Lax\u00e5 e Askersund no condado de \u00d6rebro, ao leste, no outro lado do V\u00e4ttern, limita cos municipios de Motala e Vadstena, no condado de \u00d6sterg\u00f6tland. Ao sur limita co concello de Hjo e ao oeste cos de Tibro e T\u00f6reboda."}
{"id": "576172", "revid": "54334", "url": "https://gl.wikipedia.org/wiki?curid=576172", "title": "Konrad Schneider", "text": "Konrad Schneider, nado en Bogot\u00e1, Colombia, en 1950, \u00e9 un numism\u00e1tico alem\u00e1n.\nTraxectoria.\nKonrad Schneider cursou entre os anos 1969 e 1975 estudos superiores de Historia, Ingl\u00e9s e Ling\u00fc\u00edstica na Universidade de Bonn, onde acadou o seu doutoramento en 1976.\nEntre 1977 e 1979 formouse como arquiveiro cient\u00edfico no Arquivo da Capital de Renania do Norte-Westfalia, en D\u00fcsseldorf, e tam\u00e9n na Escola de Arquivos de Marburgo. De 1979 a 1987 exerceu como arquiveiro cient\u00edfico no Arquivo Estatal de Hamburgo, posto que deixou en 1991, para exercer a xefatura do Departamento de Arquivos Modernos do Instituto de Historia Urbana de Frankfurt. \nParalelamente ao seu exercicio profesional como arquiveiro, Schneider realizou investigaci\u00f3ns acerca da historia do di\u00f1eiro e a circulaci\u00f3n monetaria locais, que deron lugar a un bo n\u00famero de publicaci\u00f3ns e polas que foi premiado en diversas ocasi\u00f3ns.\nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is salientables dos publicados por Konrad Schneider ao longo da s\u00faa carreira:"}
{"id": "576174", "revid": "127505", "url": "https://gl.wikipedia.org/wiki?curid=576174", "title": "Jos\u00e9 Liste Naveira", "text": "Jos\u00e9 Liste Naveira, nado en Santiago de Compostela en 1904 e finado na mesma cidade o 6 de xullo de 1973, foi un ebanista, escultor e pol\u00edtico galego.\nTraxectoria.\nEbanista de Santiago de Compostela. Mestre maior do gremio da artesan\u00eda de Santiago de Compostela. No franquismo foi elixido procurador en Cortes polos Gremios Artesanos Sindicales de Espa\u00f1a en abril de 1949. Finou en Santiago de Compostela o 6 de xullo de 1973.\nVida persoal.\nCasou con Carmen Garc\u00eda Torres e foi pai de Jos\u00e9, Carmen e Esther Liste Garc\u00eda."}
{"id": "576178", "revid": "1093", "url": "https://gl.wikipedia.org/wiki?curid=576178", "title": "Ale (municipio)", "text": ""}
{"id": "576179", "revid": "12452", "url": "https://gl.wikipedia.org/wiki?curid=576179", "title": "Alings\u00e5s (municipio)", "text": ""}
{"id": "576180", "revid": "12452", "url": "https://gl.wikipedia.org/wiki?curid=576180", "title": "Alingsas", "text": ""}
{"id": "576181", "revid": "17467", "url": "https://gl.wikipedia.org/wiki?curid=576181", "title": "Alvesta (municipio)", "text": ""}
{"id": "576182", "revid": "17467", "url": "https://gl.wikipedia.org/wiki?curid=576182", "title": "\u00c4lvsbyn (municipio)", "text": ""}
{"id": "576184", "revid": "17467", "url": "https://gl.wikipedia.org/wiki?curid=576184", "title": "Aneby (municipio)", "text": ""}
{"id": "576186", "revid": "1093", "url": "https://gl.wikipedia.org/wiki?curid=576186", "title": "Alvesta", "text": ""}
{"id": "576188", "revid": "1093", "url": "https://gl.wikipedia.org/wiki?curid=576188", "title": "\u00c4lvsbyn", "text": ""}
{"id": "576189", "revid": "1093", "url": "https://gl.wikipedia.org/wiki?curid=576189", "title": "Aneby", "text": ""}
{"id": "576191", "revid": "1093", "url": "https://gl.wikipedia.org/wiki?curid=576191", "title": "Municipios de Suecia", "text": ""}
{"id": "576193", "revid": "1093", "url": "https://gl.wikipedia.org/wiki?curid=576193", "title": "Com\u00fans de Suecia", "text": ""}
{"id": "576194", "revid": "1093", "url": "https://gl.wikipedia.org/wiki?curid=576194", "title": "Comunas de Suecia", "text": ""}
{"id": "576196", "revid": "89787", "url": "https://gl.wikipedia.org/wiki?curid=576196", "title": "Masacre de Catavi", "text": "O co\u00f1ecido como masacre de Catavi ou matanza de Catavi foi o ataque por parte de forzas do ex\u00e9rcito de Bolivia aos campamentos mineiros da mina de esta\u00f1o na localidade de Catavi, departamento de Potos\u00ed (Bolivia). Tivo lugar durante a xornada do 21 de decembro de 1942 baixo a presidencia do xeneral Enrique Pe\u00f1aranda, o que acabou por ocasionar a s\u00faa ca\u00edda.\nCausas.\nO goberno de Bolivia colocara baixo control militar todas as minas co argumento de garantir a subministraci\u00f3n de materias primas aos aliados durante a segunda guerra mundial. A situaci\u00f3n fac\u00eda necesario que as operaci\u00f3ns mineiras se desenvolvesen nun marco de orde e seguridade.\nPor\u00e9n, desde 1941 exist\u00edan reivindicaci\u00f3ns salariais non atendidas nos xacementos de Unc\u00eda, Catavi e Siglo X. Ante unha petici\u00f3n de aumento salarial no complexo Catavi-Siglo\u00a0XX, tras unha extensa negociaci\u00f3n entre o Ministerio de Traballo e a empresa explotadora, o 14 de decembro de 1942 comezou unha folga xeral. Ante a situaci\u00f3n, o goberno enviou \u00e1 zona o rexemento Ingavi, dirixido polo coronel Luis Cuenca.\nO masacre.\nDurante varios d\u00edas houbo conversas, tensi\u00f3n e simulacros de violencia por parte da representaci\u00f3n do goberno e da empresa. Finalmente, o 21 de decembro de 1942, en d\u00faas oportunidades, as tropas destacadas na mina dispararon contra os mineiros e as s\u00faas familias.\nA primeira serie de disparos foi realizada contra un grupo de mulleres que tentaba entrar en Catavi para buscar alimentos.\nA segunda foi contra unha gran manifestaci\u00f3n que protestaba polas primeiras mortes. Uns 200\u00a0soldados dirixidos por tres\u00a0oficiais dispararon contra un grupo de m\u00e1is de 7000\u00a0traballadores, mulleres e nenos. Estimouse que foron asasinados uns 20\u00a0homes, mulleres e nenos, e que houbo uns 50\u00a0feridos. Entre as v\u00edtimas estaba Mar\u00eda Barzola, quen logo deu nome ao Campo Mar\u00eda Barzola. En dito campo tivo lugar a sinatura do decreto de nacionalizaci\u00f3n de minas en 1952."}
{"id": "576197", "revid": "5863", "url": "https://gl.wikipedia.org/wiki?curid=576197", "title": "Concilio de Toledo", "text": ""}
{"id": "576198", "revid": "5863", "url": "https://gl.wikipedia.org/wiki?curid=576198", "title": "Axila II", "text": ""}
{"id": "576199", "revid": "1888", "url": "https://gl.wikipedia.org/wiki?curid=576199", "title": "Francisco Paz Fornos", "text": "Francisco Paz Fornos, co\u00f1ecido como Paco, nado en Laraxe (Cabanas) cara a 1916, foi un guerrilleiro antifranquista galego.\nTraxectoria.\nFillo de Francisco Paz e Manuela Fornos. Logo do golpe de Estado do 18 de xullo de 1936 sufriu expediente de responsabilidades pol\u00edticas en 1943. Reclamado polo xu\u00edz militar de Santiago de Compostela en novembro de 1948 procesado na causa 546/48 xunto con Jos\u00e9 Mar\u00eda Castelo Mosquera, Manuel Ramiro Souto e Emilio P\u00e9rez Vilari\u00f1o. Volveu ser reclamado polo xu\u00edz militar da Coru\u00f1a en xullo de 1949 encartado na causa 201/49 xunto con Francisco Mart\u00ednez Leira.; e polo de Ferrol en setembro de 1949 encartado na causa 190/49 por atraco a man armada en Monfero o 31 de maio dese ano xunto con Adolfo Allegue Allegue e Francisco Mart\u00ednez Leira."}
{"id": "576200", "revid": "89787", "url": "https://gl.wikipedia.org/wiki?curid=576200", "title": "Francisco Cousillas Pombo", "text": "Francisco Cousillas Pombo, co\u00f1ecido como Paco, nado en Ponteceso o 13 de marzo de 1922, foi un guerrilleiro antifranquista galego.\nTraxectoria.\nFillo de Francisco Cousillas e Mar\u00eda Jes\u00fas Pombo, curm\u00e1n de Avelino Rivas Pombo. Foi procesado en 1945 por actos de propaganda e detido a principios de maio dese ano. Foi posto en liberdade o 21 de decembro e incorporouse \u00e1 guerrilla con Manuel Bello Parga e Avelino Rivas Pombo. Integrouse no destacamento \u201cSantiago \u00c1lvarez\u201d de Benigno Andrade Garc\u00eda. En maio de 1946 o grupo, composto por Benigno Andrade, Emilio P\u00e9rez Vilari\u00f1o, Francisco Cousillas, Manuel Pena Camino e Lisardo Freijo L\u00f3pez, pertenc\u00eda \u00e1 IV Agrupaci\u00f3n de Manuel Ponte Pedreira na zona central da provincia da Coru\u00f1a. En xu\u00f1o de 1946 prod\u00facese a ca\u00edda de Marrofer, e o grupo do que Cousillas formaba parte decidiu repregarse. Tardou uns tres ou catro meses en reincorporarse \u00e1 guerrilla, xustificando que estivera moi enfermo e trasladouse por iniciativa propia a Coru\u00f1a, onde estivo na casa da s\u00faa compa\u00f1eira sentimental, irm\u00e1 da compa\u00f1eira de Manuel Bello. Ante as sospeitas de que a compa\u00f1eira de Bello poder\u00eda estar ao servizo da Garda Civil e para comprobar se segu\u00eda sendo fiel d\u00edxoselle que deb\u00eda executar un fascista. Cousillas non se negou pero cando se realizou a operaci\u00f3n non quixo dar morte ao fascista. Houbo m\u00e1is vacilaci\u00f3ns e Emilio deu orde de fusilalo ou f\u00edxoo el mesmo."}
{"id": "576202", "revid": "1888", "url": "https://gl.wikipedia.org/wiki?curid=576202", "title": "Celia Armas Garc\u00eda", "text": "Celia Mar\u00eda Armas Garc\u00eda, nada en Santiago de Compostela en 1974, \u00e9 unha profesora e escritora galega.\nTraxectoria.\nLicenciada en Filolox\u00eda Hisp\u00e1nica e Filolox\u00eda Galego-Portuguesa pola Universidade de Santiago de Compostela. \u00c9 profesora de lingua galega e literatura no ensino secundario dende 2000, secretaria xeral da Mesa Pola Normalizaci\u00f3n Ling\u00fc\u00edstica e membro do consello de administraci\u00f3n de \"N\u00f3s Diario\"."}
{"id": "576203", "revid": "98629", "url": "https://gl.wikipedia.org/wiki?curid=576203", "title": "A ga\u00f1ar!", "text": "A ga\u00f1ar! (en ) \u00e9 un filme estadounidense de 2018 dirixido por Sean McNamara e protagonizado por Erin Moriarty, Helen Hunt, William Hurt e Danika Yarosh. O filme bas\u00e9ase na historia real do equipo de voleibol do insituto Iowa City West High despois da repentina morte da l\u00edder do equipo, Caroline Found, en 2011. Estreouse nos cinemas dos Estados Unidos o 6 de abril de 2018. O filme recibiu cr\u00edticas dispares e recadou 10 mill\u00f3ns de d\u00f3lares en todo o mundo.\nEstreouse en galego o 15 de setembro de 2022 na TVG."}
{"id": "576206", "revid": "15490", "url": "https://gl.wikipedia.org/wiki?curid=576206", "title": "OXD", "text": ""}
{"id": "576208", "revid": "1888", "url": "https://gl.wikipedia.org/wiki?curid=576208", "title": "Celia Mar\u00eda Armas Garc\u00eda", "text": ""}
{"id": "576209", "revid": "111586", "url": "https://gl.wikipedia.org/wiki?curid=576209", "title": "The Sandman (serie de televisi\u00f3n)", "text": "The Sandman \u00e9 unha serie de televisi\u00f3n estadounidense de drama e fantas\u00eda. Est\u00e1 baseada na banda dese\u00f1ada de 1989\u20131996, escrita por Neil Gaiman e publicada por DC Comics. A serie foi desenvolvida por Gaiman, David S. Goyer e Allan Heinberg para o servizo de streaming Netflix, e foi producida por DC Entertainment e Warner Bros. Television. \nHistoria.\nAo igual que a banda dese\u00f1ada, \"The Sandman\" conta a historia de Dream/Morpheus, o protagonista de Sandman. A serie est\u00e1 protagonizada por Tom Sturridge, xunto con Boyd Holbrook, Vivienne Acheampong e Patton Oswalt.\n\"The Sandman\" estreouse o 5 de agosto de 2022 en Netflix, onde conta cunha versi\u00f3n subtitulada en galego."}
{"id": "576211", "revid": "23204", "url": "https://gl.wikipedia.org/wiki?curid=576211", "title": "Indian Matchmaking", "text": "Indian Matchmaking \u00e9 un programa de televisi\u00f3n producido por Smriti Mundhra que se estreou en Netflix o 16 de xullo de 2020. En agosto de 2021, Netflix renovou o programa para unha segunda tempada. En marzo de 2022, Netflix renovou a serie para unha terceira tempada."}
{"id": "576213", "revid": "1888", "url": "https://gl.wikipedia.org/wiki?curid=576213", "title": "Xo\u00e1n Colazo Paz\u00f3", "text": ""}
{"id": "576214", "revid": "1888", "url": "https://gl.wikipedia.org/wiki?curid=576214", "title": "Xo\u00e1n Collazo Paz\u00f3", "text": ""}
{"id": "576215", "revid": "23204", "url": "https://gl.wikipedia.org/wiki?curid=576215", "title": "Carter (filme de 2022)", "text": "Carter (en ; \"Kateo\") \u00e9 un filme surcoreano de 2022 dirixido por Jung Byung-gil. O filme est\u00e1 protagonizado por Joo Won, Lee Sung-jae, Jeong So-ri e Kim Bo-min. \n\"Carter\" estreouse o 5 de agosto de 2022 a trav\u00e9s de Netflix."}
{"id": "576217", "revid": "98629", "url": "https://gl.wikipedia.org/wiki?curid=576217", "title": "Rongo", "text": "Na mitolox\u00eda maor\u00ed, Rongo ou Rongo-m\u0101-T\u0101ne (tam\u00e9n Rongo-h\u012brea, Rongo-marae-roa e Rongo-marae-roa-a-Rangi) \u00e9 un importante deus (\"atua\") das plantas cultivadas, especialmente da pataca doce (\"k\u016bmara\" en maor\u00ed), un cultivo vital para os maor\u00eds. Outros cultivos dos maor\u00eds nos tempos tradicionais inclu\u00edan taro, \u00f1ame (\"uwhi\"), cordyline (\"t\u012b\") e \"Lagenaria siceraria\". Debido \u00e1 s\u00faa orixe tropical, a maior\u00eda destes cultivos eran dif\u00edciles de cultivar ag\u00e1s no extremo norte da illa Norte, de a\u00ed a importancia de Rongo en Nova Zelandia.\nEl foi un importante deus da agricultura e da guerra nas meridionais Illas Cook, especialmente en Mangaia, onde o Akaoro marae e Orongo marae foron centros do seu culto, onde se lle ofrec\u00eda taro cocido para asegurar o \u00e9xito na batalla e a fertilidade da terra.\nNa sala de espera da Walt Disney's Enchanted Tiki Room c\u00f3ntase unha lenda sobre Rongo facendo voar o primeiro papaventos, na que Ernest Tavares d\u00e1 voz a Rongo."}
{"id": "576219", "revid": "23204", "url": "https://gl.wikipedia.org/wiki?curid=576219", "title": "Rongo-m\u0101-T\u0101ne", "text": ""}
{"id": "576220", "revid": "23204", "url": "https://gl.wikipedia.org/wiki?curid=576220", "title": "Rongo-h\u012brea", "text": ""}
{"id": "576221", "revid": "23204", "url": "https://gl.wikipedia.org/wiki?curid=576221", "title": "Rongo-marae-roa", "text": ""}
{"id": "576222", "revid": "23204", "url": "https://gl.wikipedia.org/wiki?curid=576222", "title": "Rongo-marae-roa-a-Rangi", "text": ""}
{"id": "576224", "revid": "54334", "url": "https://gl.wikipedia.org/wiki?curid=576224", "title": "Manuel da Cal V\u00e1zquez", "text": "Manuel da Cal V\u00e1zquez, nado en Ourense en 1957, \u00e9 un pol\u00edtico e sindicalista galego.\nTraxectoria.\nTitulouse como Enxe\u00f1eiro T\u00e9cnico Agr\u00edcola na Escola Universitaria T\u00e9cnica de Lugo. Durante o seu tempo de estudante militou na organizaci\u00f3n estudantil ERGA, pasando despois a integrarse na ANPG e m\u00e1is adiante na UPG e no Bloque Nacionalista Galego.\nNo ano 2022 ocupaba os cargos de coordenador Xeral da Federaci\u00f3n Rural Galega e fac\u00eda parte do consello de administraci\u00f3n do xornal \"N\u00f3s Diario\"."}
{"id": "576244", "revid": "23204", "url": "https://gl.wikipedia.org/wiki?curid=576244", "title": "Leiqui Uriana", "text": "Leiqui del Carmen Uriana Henr\u00edquez, nada en Maracaibo, Zulia, Venezuela o 24 de xaneiro de 1983, \u00e9 unha xornalista, cineasta, produtora e activista wayuu do clan Sijona. \u00c9 a directora xeral de Anakaa Film e fundadora e membro da Rede de Comunicadores wayuu na Guajira colombo-venezolana.\nTraxectoria.\nNaceu na cidade de Maracaibo, entre os asentamentos wayuu que se estabeleceron na capital do estado Zulia. Leiqui Uriana \u00e9 unha das primeiras mulleres wayuu en liderar o cinema colombo-venezolano dende a perspectiva e o enfoque dos pobos ind\u00edxenas. Comezou a s\u00faa carreira profesional aspirando a graduarse de enfermeira, posteriormente decide facer un cambio nas s\u00faas metas por mor dun encontro co realizador, cineasta e antrop\u00f3logo franc\u00e9s Xavier Larroque, de quen foi int\u00e9rprete durante a visita \u00e1 s\u00faa comunidade. Comezou a s\u00faa carreira de comunicaci\u00f3n social mentres traballou na canle venezolana Vivetv presentando reportaxes documentais sobre a situaci\u00f3n dos ind\u00edxenas que viven nas cidades. Centrouse en amosar a perspectiva ind\u00edxena en cada proxecto audiovisual co obxectivo de facerlle fronte \u00e1 terxiversaci\u00f3n dos costumes e modos de vida ind\u00edxenas.\nPosteriormente foi escollida para unha bolsa en Cuba, na Escola Internacional de Cinema e Televisi\u00f3n de San Antonio de los Ba\u00f1os, na que estivo tres anos para prepararse como directora de documentais. Durante a s\u00faa estad\u00eda relaci\u00f3nase con diversos l\u00edderes e lideresas de todo o mundo. Obt\u00e9n o seu t\u00edtulo no ano 2012, para logo retornar ao seu pa\u00eds e dirixir diversas actividades e proxectos enmarcados en fortalecer a imaxe e o liderado dos mozos ind\u00edxenas fronte a temas transversais como a reafirmaci\u00f3n cultural e o etnocentrismo presente nos medios audiovisuais estabelecidos.\nCarreira.\nTraballou en m\u00e1is de 32 documentais para televisi\u00f3n como o \"Ni\u00f1a shua\" de Patricia Ortega e \"Shawantama'ana\" de Yanilu Ojeda, en \u00e1mbolos dous como asistente de produci\u00f3n e direcci\u00f3n. Dirixiu o documental \"El Cedr\u00f3n\" mentres estaba en Cuba. Participou nos documentais creados no marco do proxecto \"Ser un ser humano\" da EICTV. No ano 2017 participou como asistente de produci\u00f3n no filme wayuu \"P\u00e1jaros de verano\", e no ano 2019 participou na produci\u00f3n xeral da pel\u00edcula \"El regreso al mar de mis muertos\".\nViaxe a Bilbao.\nNo ano 2012, Leiqui Uriana condenou o maltrato que sufriu durante unha viaxe cara ao continente europeo en v\u00e9speras do Festival Internacional de Cinema Invisible de Bilbao, para a mostra do proxecto \u201cSer un Ser Humano\u201d. Uriana denunciou un trato discriminatorio por parte das autoridades do aeroporto Sim\u00f3n Bol\u00edvar en Caracas, as cales usaron a s\u00faa orixe \u00e9tnica e trazos f\u00edsicos para retela e sometela a un procedemento antiterrorista.\nMostra de cinema e v\u00eddeo wayuu.\nLeiqui Uriana, xunto \u00e1 rede de comunicadores wayuu, p\u00faxose \u00e1 fronte da mostra de cinema e v\u00eddeo wayuu, cuxo obxectivo \u00e9 ter un espazo de difusi\u00f3n, fortalecemento e socializaci\u00f3n dos diversos traballos adiantados por realizadores e mozos wayuu de acordo a diferentes tem\u00e1ticas. As diversas mostras son expostas en espazos con participaci\u00f3n das comunidades wayuu nos diferentes territorios. Cada ano a mostra cambia de tem\u00e1tica de acordo ao grupo organizador, sempre enfocados no pobo wayuu e mais outros pobos ind\u00edxenas convidados de Colombia."}
{"id": "576246", "revid": "23204", "url": "https://gl.wikipedia.org/wiki?curid=576246", "title": "Leiqui del Carmen Uriana Henr\u00edquez", "text": ""}
{"id": "576247", "revid": "89787", "url": "https://gl.wikipedia.org/wiki?curid=576247", "title": "Wayuunaiki (xornal)", "text": "Wayuunaiki \u00e9 un xornal de circulaci\u00f3n mensual biling\u00fce de Venezuela e Colombia, publicado en espa\u00f1ol e wayuu. O xornal fai \u00e9nfase nas novas de interese dos pobos ind\u00edxenas de Colombia e Venezuela. Relanzarase en Bogot\u00e1 para estender o seu servizo informativo a outros pobos ind\u00edxenas, afrodescendentes, palenqueiros, raizais e migrantes do Departamento de Cundinamarca, en especial aos que habitan no Distrito. Aos seus 22 anos de servizo comunicacional alternativo, multi\u00e9tnico e pluricultural, busca consolidarse como un medio internacional pola defensa e reivindicaci\u00f3n dos pobos orixinarios. \nFundado no ano 2000, \u00e9 distribu\u00eddo en Venezuela e en Colombia. A s\u00faa fundadora foi Jayariy\u00fa Far\u00edas Montiel. No ano 2010 estivo nomeado ao Programa Internacional para o Desenvolvemento da Comunicaci\u00f3n (PIDC) da UNESCO, obtendo o cuarto lugar."}
{"id": "576251", "revid": "15490", "url": "https://gl.wikipedia.org/wiki?curid=576251", "title": "Manfred Mehl", "text": "Manfred Mehl, nado en Schneidem\u00fchl, Estado libre de Prusia, o 4 de marzo de 1939, \u00e9 un profesor e numism\u00e1tico alem\u00e1n.\nTraxectoria.\nA\u00ednda que Mehl naceu en Schneidem\u00fchl \u2014a actual vila polaca de Pi\u0142a\u2014, en 1945 os acontecementos da Segunda guerra mundial fixeron que tivese que fuxir coa s\u00faa nai e parte da s\u00faa familia, inicialmente a Erfurt e a partir de 1949 \u00e1 zona de ocupaci\u00f3n brit\u00e1nica de Hildesheim, na Baixa Saxonia, onde se estableceu.\nAl\u00ed graduouse en educaci\u00f3n secundaria no \"Gymnasium Andreanum\", onde se iniciou o seu interese pola historia e a numism\u00e1tica \u2014o seu traballo de graduaci\u00f3n centrouse xa daquela na historia do di\u00f1eiro\u2014. Entre 1958 e 1964 cursou estudos superiores de Grego, Lat\u00edn, Historia Antiga, Arqueolox\u00eda e Estudos Eslavos na Universidade de Hamburgo, e en 2002 acadou o seu doutoramento na Universidade de Leipzig.\nDesde 1966 e ata a s\u00faa xubilaci\u00f3n en 2002, traballou como profesor de ensino secundario en Hamburgo, e logo do seu retiro pasou a dedicarse por completo aos estudos numism\u00e1ticos.\nManfred Mehl \u00e9 un especialista na historia da moeda medieval alem\u00e1, tema sobre o que centrou as s\u00faas investigaci\u00f3ns, que deron lugar a un bo n\u00famero de publicaci\u00f3ns, entre elas varias monograf\u00edas e arredor de 150 artigos.\nDesde 1990 \u00e9 presidente da Asociaci\u00f3n de Amigos das Moedas de Hamburgo, entidade na que ingresou en 1969.\nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is salientables dos publicados por Manfred Mehl ao longo da s\u00faa carreira:"}
{"id": "576252", "revid": "65337", "url": "https://gl.wikipedia.org/wiki?curid=576252", "title": "M. Mehl", "text": ""}
{"id": "576255", "revid": "98629", "url": "https://gl.wikipedia.org/wiki?curid=576255", "title": "Linguas saharianas", "text": "As linguas saharianas son unha pequena familia de linguas faladas no S\u00e1hara oriental, dende o noroeste de Darfur at\u00e9 o sur de Libia, norte e centro do Chad, o leste de N\u00edxer e nordeste de Nixeria. Entre as linguas saharianas, salientan polo seu n\u00famero de falantes o kanuri (4 mill\u00f3ns de falantes, arredor do lago Chad, no Chad, Nixeria, N\u00edxer e o Camer\u00fan), o daza (330\u00a0000 falantes no Chad), o teda (49\u00a0000 falantes no norte do Chad) e o zaghawa (170\u00a0000 falantes no leste do Chad e Darfur). Forman parte da familia proposta nilo-sahariana.\nNo ano 2007, V\u00e1clav Bla\u017eek compilou unha lista de palabras comparativas das linguas saharianas."}
{"id": "576257", "revid": "98629", "url": "https://gl.wikipedia.org/wiki?curid=576257", "title": "Carude, Carballo, Taboada", "text": "Carude \u00e9 un lugar da parroquia de Carballo no concello lugu\u00e9s de Taboada na comarca de Chantada."}
{"id": "576258", "revid": "98629", "url": "https://gl.wikipedia.org/wiki?curid=576258", "title": "A Medela, Carballo, Taboada", "text": "A Medela \u00e9 un lugar da parroquia de Carballo no concello lugu\u00e9s de Taboada na comarca de Chantada."}
{"id": "576259", "revid": "98629", "url": "https://gl.wikipedia.org/wiki?curid=576259", "title": "A Puricela, Carballo, Taboada", "text": "A Puricela \u00e9 un lugar da parroquia de Carballo no concello lugu\u00e9s de Taboada na comarca de Chantada."}
{"id": "576260", "revid": "98629", "url": "https://gl.wikipedia.org/wiki?curid=576260", "title": "Rel\u00e1s, Carballo, Taboada", "text": "Rel\u00e1s \u00e9 un lugar da parroquia de Carballo no concello lugu\u00e9s de Taboada na comarca de Chantada."}
{"id": "576261", "revid": "98629", "url": "https://gl.wikipedia.org/wiki?curid=576261", "title": "Castelo, Castelo, Taboada", "text": "Castelo \u00e9 un lugar da parroquia de Castelo no concello lugu\u00e9s de Taboada na comarca de Chantada."}
{"id": "576262", "revid": "98629", "url": "https://gl.wikipedia.org/wiki?curid=576262", "title": "Covas, Castelo, Taboada", "text": "Covas \u00e9 un lugar da parroquia de Castelo no concello lugu\u00e9s de Taboada na comarca de Chantada."}
{"id": "576263", "revid": "98629", "url": "https://gl.wikipedia.org/wiki?curid=576263", "title": "Faqui\u00f3s, Castelo, Taboada", "text": "Faqui\u00f3s \u00e9 un lugar da parroquia de Castelo no concello lugu\u00e9s de Taboada na comarca de Chantada."}
{"id": "576264", "revid": "98629", "url": "https://gl.wikipedia.org/wiki?curid=576264", "title": "Frame\u00e1n, Castelo, Taboada", "text": "Frame\u00e1n \u00e9 un lugar da parroquia de Castelo no concello lugu\u00e9s de Taboada na comarca de Chantada."}
{"id": "576265", "revid": "98629", "url": "https://gl.wikipedia.org/wiki?curid=576265", "title": "Ider, Castelo, Taboada", "text": "Ider \u00e9 un lugar da parroquia de Castelo no concello lugu\u00e9s de Taboada na comarca de Chantada."}
{"id": "576266", "revid": "98629", "url": "https://gl.wikipedia.org/wiki?curid=576266", "title": "Perrelos, Castelo, Taboada", "text": "Perrelos \u00e9 un lugar da parroquia de Castelo no concello lugu\u00e9s de Taboada na comarca de Chantada."}
{"id": "576267", "revid": "98629", "url": "https://gl.wikipedia.org/wiki?curid=576267", "title": "A Lagoa, Cicill\u00f3n, Taboada", "text": "A Lagoa \u00e9 un lugar da parroquia de Cicill\u00f3n no concello lugu\u00e9s de Taboada na comarca de Chantada."}
{"id": "576268", "revid": "98629", "url": "https://gl.wikipedia.org/wiki?curid=576268", "title": "As Cargas, Cicill\u00f3n, Taboada", "text": "As Cargas \u00e9 un lugar da parroquia de Cicill\u00f3n no concello lugu\u00e9s de Taboada na comarca de Chantada."}
{"id": "576269", "revid": "98629", "url": "https://gl.wikipedia.org/wiki?curid=576269", "title": "Ermida, Cicill\u00f3n, Taboada", "text": "Ermida \u00e9 un lugar da parroquia de Cicill\u00f3n no concello lugu\u00e9s de Taboada na comarca de Chantada.\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "576270", "revid": "98629", "url": "https://gl.wikipedia.org/wiki?curid=576270", "title": "Nogueira de Asma, Cicill\u00f3n, Taboada", "text": "Nogueira de Asma \u00e9 un lugar da parroquia de Cicill\u00f3n no concello lugu\u00e9s de Taboada na comarca de Chantada."}
{"id": "576271", "revid": "98629", "url": "https://gl.wikipedia.org/wiki?curid=576271", "title": "Ouriz, Cicill\u00f3n, Taboada", "text": "Ouriz \u00e9 un lugar da parroquia de Cicill\u00f3n no concello lugu\u00e9s de Taboada na comarca de Chantada."}
{"id": "576272", "revid": "98629", "url": "https://gl.wikipedia.org/wiki?curid=576272", "title": "Vid\u00e1s, Cicill\u00f3n, Taboada", "text": "Vid\u00e1s \u00e9 un lugar da parroquia de Cicill\u00f3n no concello lugu\u00e9s de Taboada na comarca de Chantada."}
{"id": "576273", "revid": "98629", "url": "https://gl.wikipedia.org/wiki?curid=576273", "title": "Vilaresmo, Cicill\u00f3n, Taboada", "text": "Vilaresmo \u00e9 un lugar da parroquia de Cicill\u00f3n no concello lugu\u00e9s de Taboada na comarca de Chantada."}
{"id": "576274", "revid": "1131", "url": "https://gl.wikipedia.org/wiki?curid=576274", "title": "Baiuca, Couto, Taboada", "text": "Baiuca \u00e9 un lugar da parroquia de Couto no concello lugu\u00e9s de Taboada na comarca de Chantada.\nToponimia.\nUnha baiuca \u00e9 un local p\u00fablico onde se serve alcohol, como unha taberna ou tasca. A aldea at\u00f3pase na estrada que vai de Taboada a Monterroso, a 3,5 km da capital do concello."}
{"id": "576275", "revid": "98629", "url": "https://gl.wikipedia.org/wiki?curid=576275", "title": "Bandomil, Couto, Taboada", "text": "Bandomil \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576276", "revid": "98629", "url": "https://gl.wikipedia.org/wiki?curid=576276", "title": "O Cruceiro, Couto, Taboada", "text": "O Cruceiro \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576277", "revid": "98629", "url": "https://gl.wikipedia.org/wiki?curid=576277", "title": "Carballal, Couto, Taboada", "text": "Carballal \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576278", "revid": "98629", "url": "https://gl.wikipedia.org/wiki?curid=576278", "title": "Igrexa, Couto, Taboada", "text": "Igrexa \u00e9 un lugar da parroquia de Couto no concello lugu\u00e9s de Taboada na comarca de Chantada.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "576279", "revid": "98629", "url": "https://gl.wikipedia.org/wiki?curid=576279", "title": "Lusti\u00e1s, Couto, Taboada", "text": "Lusti\u00e1s \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576280", "revid": "98629", "url": "https://gl.wikipedia.org/wiki?curid=576280", "title": "Mariz, Couto, Taboada", "text": "Mariz \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576281", "revid": "98629", "url": "https://gl.wikipedia.org/wiki?curid=576281", "title": "Mill\u00e1n, Couto, Taboada", "text": "Mill\u00e1n \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576282", "revid": "98629", "url": "https://gl.wikipedia.org/wiki?curid=576282", "title": "San Marti\u00f1o, Couto, Taboada", "text": "San Marti\u00f1o \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576283", "revid": "98629", "url": "https://gl.wikipedia.org/wiki?curid=576283", "title": "Santa Marta, Couto, Taboada", "text": "Santa Marta \u00e9 un lugar da parroquia de Couto no concello lugu\u00e9s de Taboada na comarca de Chantada."}
{"id": "576285", "revid": "98629", "url": "https://gl.wikipedia.org/wiki?curid=576285", "title": "A Casanova, Esperante, Taboada", "text": "A Casanova \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576286", "revid": "98629", "url": "https://gl.wikipedia.org/wiki?curid=576286", "title": "Allo, Esperante, Taboada", "text": "Allo \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576287", "revid": "98629", "url": "https://gl.wikipedia.org/wiki?curid=576287", "title": "Armenteiros, Esperante, Taboada", "text": "Armenteiros \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576288", "revid": "98629", "url": "https://gl.wikipedia.org/wiki?curid=576288", "title": "Carbosende, Esperante, Taboada", "text": "Carbosende \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576289", "revid": "98629", "url": "https://gl.wikipedia.org/wiki?curid=576289", "title": "Espa\u00edlde, Esperante, Taboada", "text": "Espa\u00edlde \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576290", "revid": "98629", "url": "https://gl.wikipedia.org/wiki?curid=576290", "title": "Esperante, Esperante, Taboada", "text": "Esperante \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576291", "revid": "98629", "url": "https://gl.wikipedia.org/wiki?curid=576291", "title": "A Facha, Esperante, Taboada", "text": "A Facha \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576292", "revid": "98629", "url": "https://gl.wikipedia.org/wiki?curid=576292", "title": "A Figueira, Esperante, Taboada", "text": "A Figueira \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576293", "revid": "98629", "url": "https://gl.wikipedia.org/wiki?curid=576293", "title": "Montecelos, Esperante, Taboada", "text": "Montecelos \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576294", "revid": "98629", "url": "https://gl.wikipedia.org/wiki?curid=576294", "title": "Mosteiro, Esperante, Taboada", "text": "Mosteiro \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576295", "revid": "98629", "url": "https://gl.wikipedia.org/wiki?curid=576295", "title": "Pacios, Esperante, Taboada", "text": "Pacios \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576296", "revid": "785", "url": "https://gl.wikipedia.org/wiki?curid=576296", "title": "Pacios, Pi\u00f1eira, Taboada", "text": "Pacios \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576297", "revid": "98629", "url": "https://gl.wikipedia.org/wiki?curid=576297", "title": "Tintoreiros, Esperante, Taboada", "text": "Tintoreiros \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576298", "revid": "98629", "url": "https://gl.wikipedia.org/wiki?curid=576298", "title": "Vila, Esperante, Taboada", "text": "Vila \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576299", "revid": "98629", "url": "https://gl.wikipedia.org/wiki?curid=576299", "title": "Vilanova, Esperante, Taboada", "text": "Vilanova \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576300", "revid": "98629", "url": "https://gl.wikipedia.org/wiki?curid=576300", "title": "Vilar, Esperante, Taboada", "text": "Vilar \u00e9 un lugar da parroquia de Esperante no concello lugu\u00e9s de Taboada na comarca de Chantada."}
{"id": "576301", "revid": "98629", "url": "https://gl.wikipedia.org/wiki?curid=576301", "title": "San Lourenzo, Gondulfe, Taboada", "text": "San Lourenzo \u00e9 un lugar da parroquia de Gondulfe no concello lugu\u00e9s de Taboada na comarca de Chantada."}
{"id": "576302", "revid": "98629", "url": "https://gl.wikipedia.org/wiki?curid=576302", "title": "Almu\u00ed\u00f1a, Gondulfe, Taboada", "text": "Almu\u00ed\u00f1a \u00e9 un lugar da parroquia de Gondulfe no concello lugu\u00e9s de Taboada na comarca de Chantada."}
{"id": "576303", "revid": "98629", "url": "https://gl.wikipedia.org/wiki?curid=576303", "title": "Bat\u00e1n, Gondulfe, Taboada", "text": "Bat\u00e1n \u00e9 un lugar da parroquia de Gondulfe no concello lugu\u00e9s de Taboada na comarca de Chantada."}
{"id": "576304", "revid": "98629", "url": "https://gl.wikipedia.org/wiki?curid=576304", "title": "Bemil, Gondulfe, Taboada", "text": "Bemil \u00e9 un lugar da parroquia de Gondulfe no concello lugu\u00e9s de Taboada na comarca de Chantada."}
{"id": "576305", "revid": "98629", "url": "https://gl.wikipedia.org/wiki?curid=576305", "title": "Eilavila, Gondulfe, Taboada", "text": "Eilavila \u00e9 un lugar da parroquia de Gondulfe no concello lugu\u00e9s de Taboada na comarca de Chantada."}
{"id": "576306", "revid": "98629", "url": "https://gl.wikipedia.org/wiki?curid=576306", "title": "Gondulfe, Gondulfe, Taboada", "text": "Gondulfe \u00e9 un lugar da parroquia de Gondulfe no concello lugu\u00e9s de Taboada na comarca de Chantada.\nToponimia.\nO top\u00f3nimo galego Gondulfe ten orixe xerm\u00e1nica, de (\"loita\") + - (\"lobo\")."}
{"id": "576307", "revid": "98629", "url": "https://gl.wikipedia.org/wiki?curid=576307", "title": "Pi\u00f1or, Gondulfe, Taboada", "text": "Pi\u00f1or \u00e9 un lugar da parroquia de Gondulfe no concello lugu\u00e9s de Taboada na comarca de Chantada."}
{"id": "576308", "revid": "98629", "url": "https://gl.wikipedia.org/wiki?curid=576308", "title": "A Pedreira, Insua, Taboada", "text": "A Pedreira \u00e9 un lugar da parroquia de Insua no concello lugu\u00e9s de Taboada na comarca de Chantada."}
{"id": "576309", "revid": "98629", "url": "https://gl.wikipedia.org/wiki?curid=576309", "title": "Son\u00e1n, Insua, Taboada", "text": "Son\u00e1n \u00e9 un lugar da parroquia de Insua no concello lugu\u00e9s de Taboada na comarca de Chantada."}
{"id": "576310", "revid": "98629", "url": "https://gl.wikipedia.org/wiki?curid=576310", "title": "Toiriz, Insua, Taboada", "text": "Toiriz \u00e9 un lugar da parroquia de Insua no concello lugu\u00e9s de Taboada na comarca de Chantada."}
{"id": "576311", "revid": "98629", "url": "https://gl.wikipedia.org/wiki?curid=576311", "title": "O Caravel, Mato, Taboada", "text": "O Caravel \u00e9 un lugar da parroquia de Mato no concello lugu\u00e9s de Taboada na comarca de Chantada."}
{"id": "576312", "revid": "98629", "url": "https://gl.wikipedia.org/wiki?curid=576312", "title": "Campos, Mato, Taboada", "text": "Campos \u00e9 un lugar da parroquia de Mato no concello lugu\u00e9s de Taboada na comarca de Chantada."}
{"id": "576313", "revid": "98629", "url": "https://gl.wikipedia.org/wiki?curid=576313", "title": "Cax\u00edn, Mato, Taboada", "text": "Cax\u00edn \u00e9 un lugar da parroquia de Mato no concello lugu\u00e9s de Taboada na comarca de Chantada."}
{"id": "576314", "revid": "98629", "url": "https://gl.wikipedia.org/wiki?curid=576314", "title": "Cumbraos, Mato, Taboada", "text": "Cumbraos \u00e9 un lugar da parroquia de Mato no concello lugu\u00e9s de Taboada na comarca de Chantada."}
{"id": "576315", "revid": "98629", "url": "https://gl.wikipedia.org/wiki?curid=576315", "title": "Quinz\u00e1n, Mato, Taboada", "text": "Quinz\u00e1n \u00e9 un lugar da parroquia de Mato no concello lugu\u00e9s de Taboada na comarca de Chantada."}
{"id": "576316", "revid": "98629", "url": "https://gl.wikipedia.org/wiki?curid=576316", "title": "San Marti\u00f1o, Mato, Taboada", "text": "San Marti\u00f1o \u00e9 un lugar da parroquia de Mato no concello lugu\u00e9s de Taboada na comarca de Chantada."}
{"id": "576317", "revid": "98629", "url": "https://gl.wikipedia.org/wiki?curid=576317", "title": "Xestoso, Mato, Taboada", "text": "Xestoso \u00e9 un lugar da parroquia de Mato no concello lugu\u00e9s de Taboada na comarca de Chantada."}
{"id": "576318", "revid": "1131", "url": "https://gl.wikipedia.org/wiki?curid=576318", "title": "As Neves, Meixonfr\u00edo, Taboada", "text": "As Neves \u00e9 un lugar da parroquia de Meixonfr\u00edo no concello lugu\u00e9s de Taboada na comarca de Chantada. Forma un \u00fanico n\u00facleo xunto coas Neves (Soengas, Portomar\u00edn), ao p\u00e9 da estrada N-540."}
{"id": "576319", "revid": "98629", "url": "https://gl.wikipedia.org/wiki?curid=576319", "title": "O Curro, Meixonfr\u00edo, Taboada", "text": "O Curro \u00e9 un lugar da parroquia de Meixonfr\u00edo no concello lugu\u00e9s de Taboada na comarca de Chantada."}
{"id": "576320", "revid": "98629", "url": "https://gl.wikipedia.org/wiki?curid=576320", "title": "Meixonfr\u00edo, Meixonfr\u00edo, Taboada", "text": "Meixonfr\u00edo \u00e9 un lugar da parroquia de Meixonfr\u00edo no concello lugu\u00e9s de Taboada na comarca de Chantada."}
{"id": "576321", "revid": "98629", "url": "https://gl.wikipedia.org/wiki?curid=576321", "title": "A Sabugueira, Meixonfr\u00edo, Taboada", "text": "A Sabugueira \u00e9 un lugar da parroquia de Meixonfr\u00edo no concello lugu\u00e9s de Taboada na comarca de Chantada."}
{"id": "576322", "revid": "98629", "url": "https://gl.wikipedia.org/wiki?curid=576322", "title": "A Vila, Meixonfr\u00edo, Taboada", "text": "A Vila \u00e9 un lugar da parroquia de Meixonfr\u00edo no concello lugu\u00e9s de Taboada na comarca de Chantada."}
{"id": "576323", "revid": "98629", "url": "https://gl.wikipedia.org/wiki?curid=576323", "title": "Carreira, Moreda, Taboada", "text": "Carreira \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576324", "revid": "98629", "url": "https://gl.wikipedia.org/wiki?curid=576324", "title": "Miravale, Moreda, Taboada", "text": "Miravale \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576325", "revid": "98629", "url": "https://gl.wikipedia.org/wiki?curid=576325", "title": "Mordadiz, Moreda, Taboada", "text": "Mordadiz \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576326", "revid": "98629", "url": "https://gl.wikipedia.org/wiki?curid=576326", "title": "Moreda de Abaixo, Moreda, Taboada", "text": "Moreda de Abaixo \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576327", "revid": "98629", "url": "https://gl.wikipedia.org/wiki?curid=576327", "title": "Moreda de Arriba, Moreda, Taboada", "text": "Moreda de Arriba \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576328", "revid": "98629", "url": "https://gl.wikipedia.org/wiki?curid=576328", "title": "Mu\u00ed\u00f1as, Moreda, Taboada", "text": "Mu\u00ed\u00f1as \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576329", "revid": "98629", "url": "https://gl.wikipedia.org/wiki?curid=576329", "title": "Ramil, Moreda, Taboada", "text": "Ramil \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576330", "revid": "85894", "url": "https://gl.wikipedia.org/wiki?curid=576330", "title": "Zo\u00e1s, Moreda, Taboada", "text": "Zo\u00e1s \u00e9 un lugar da parroquia de Moreda no concello lugu\u00e9s de Taboada na comarca de Chantada."}
{"id": "576331", "revid": "98629", "url": "https://gl.wikipedia.org/wiki?curid=576331", "title": "A Aldea, Pi\u00f1eira, Taboada", "text": "A Aldea \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576332", "revid": "98629", "url": "https://gl.wikipedia.org/wiki?curid=576332", "title": "Cima de Vila, Pi\u00f1eira, Taboada", "text": "Cima de Vila \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576333", "revid": "98629", "url": "https://gl.wikipedia.org/wiki?curid=576333", "title": "Mosteiro, Pi\u00f1eira, Taboada", "text": "Mosteiro \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576334", "revid": "98629", "url": "https://gl.wikipedia.org/wiki?curid=576334", "title": "Pi\u00f1eira, Pi\u00f1eira, Taboada", "text": "Pi\u00f1eira \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576335", "revid": "98629", "url": "https://gl.wikipedia.org/wiki?curid=576335", "title": "San Salvador, Pi\u00f1eira, Taboada", "text": "San Salvador \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576336", "revid": "98629", "url": "https://gl.wikipedia.org/wiki?curid=576336", "title": "O Seixo, Pi\u00f1eira, Taboada", "text": "O Seixo \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576337", "revid": "98629", "url": "https://gl.wikipedia.org/wiki?curid=576337", "title": "Ser\u00e9n, Pi\u00f1eira, Taboada", "text": "Ser\u00e9n \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576338", "revid": "98629", "url": "https://gl.wikipedia.org/wiki?curid=576338", "title": "A Videira, Pi\u00f1eira, Taboada", "text": "A Videira \u00e9 un lugar da parroquia de Pi\u00f1eira no concello lugu\u00e9s de Taboada na comarca de Chantada."}
{"id": "576339", "revid": "1093", "url": "https://gl.wikipedia.org/wiki?curid=576339", "title": "Lago Hj\u00e4lmaren", "text": ""}
{"id": "576341", "revid": "1888", "url": "https://gl.wikipedia.org/wiki?curid=576341", "title": "Jos\u00e9 Antonio P\u00e9rez Valado", "text": ""}
{"id": "576342", "revid": "1093", "url": "https://gl.wikipedia.org/wiki?curid=576342", "title": "Hj\u00e4lmaren", "text": ""}
{"id": "576343", "revid": "1093", "url": "https://gl.wikipedia.org/wiki?curid=576343", "title": "Lago M\u00e4laren", "text": ""}
{"id": "576345", "revid": "27155", "url": "https://gl.wikipedia.org/wiki?curid=576345", "title": "Envoltura bacteriana", "text": ""}
{"id": "576346", "revid": "27155", "url": "https://gl.wikipedia.org/wiki?curid=576346", "title": "Parede celular bacteriana", "text": ""}
{"id": "576349", "revid": "15490", "url": "https://gl.wikipedia.org/wiki?curid=576349", "title": "Tervingi", "text": ""}
{"id": "576350", "revid": "15490", "url": "https://gl.wikipedia.org/wiki?curid=576350", "title": "Teruingi", "text": ""}
{"id": "576352", "revid": "15490", "url": "https://gl.wikipedia.org/wiki?curid=576352", "title": "Partido Nacional Cat\u00f3lico", "text": ""}
{"id": "576353", "revid": "15490", "url": "https://gl.wikipedia.org/wiki?curid=576353", "title": "Comu\u00f1\u00f3n Tradicionalista-Integrista", "text": ""}
{"id": "576354", "revid": "85894", "url": "https://gl.wikipedia.org/wiki?curid=576354", "title": "Fundaci\u00f3n San Rosendo", "text": "A Fundaci\u00f3n San Rosendo ten a s\u00faa orixe en C\u00e1ritas Diocesana de Ourense que desenvolveu iniciativas de apoio a colectivos desfavorecidos desde 1972. O sacerdote Don Benigno Moure tivo un papel destacado na organizaci\u00f3n destas propostas at\u00e9 que, en 1992, o Bispado de Ourense constit\u00fae a fundaci\u00f3n con fins xerais de interese galego para desenvolver funci\u00f3ns de asistencia social tomando o nome de San Rosendo en referencia ao bispo ourens\u00e1n reco\u00f1ecido tradicionalmente pola s\u00faa defensa da xustiza, o desenvolvemento e o benestar. A Fundaci\u00f3n conta con 71 centros asistenciais nos que hai centros e apartamentos tutelados para persoas maiores, centros para persoas con discapacidade, centros de rehabilitaci\u00f3n e centros de augas mineromedicinais ofrecendo m\u00e1is de 3.700 prazas.\nOrganigrama.\nO padroado da Fundaci\u00f3n \u00e9 o \u00f3rgano soberano que toma as decisi\u00f3ns relativas ao funcionamento da instituci\u00f3n e est\u00e1 formado por sete persoas: presidente, secretario, tesoureiro e 4 vocais. Conta tam\u00e9n cun presidente honorario e fundador, D. Benigno Moure Cort\u00e9s. A Fundaci\u00f3n San Rosendo est\u00e1 formada por un equipo profesional de m\u00e1is de 1.670 persoas en distintas \u00e1reas de traballo.\nTipos de centros.\nA fundaci\u00f3n conta con centros de diversa natureza.\nCat\u00e1logo de servizos.\nOs centros da Fundaci\u00f3n San Rosendo ofrecen un cat\u00e1logo de servizos xeral."}
{"id": "576356", "revid": "98629", "url": "https://gl.wikipedia.org/wiki?curid=576356", "title": "Caritas", "text": "Caritas Internationalis \u00e9 unha organizaci\u00f3n pertencente \u00e1 Igrexa cat\u00f3lica que agrupa 165 organizaci\u00f3ns nacionais de asistencia, desenvolvemento e servizo social. Ded\u00edcase \u00e1 loita contra a pobreza, a exclusi\u00f3n, a intolerancia e a discriminaci\u00f3n. Habilita a persoas con menos recursos a participar nos asuntos que afectan directamente as s\u00faas vidas e intercede por eles en foros nacionais e internacionais. Ademais, brinda axuda a persoas en risco de exclusi\u00f3n social, d\u00e1ndolles fogar por alg\u00fans d\u00edas, alimentos e servizos b\u00e1sicos de sa\u00fade.\nHistoria de C\u00e1ritas.\nA organizaci\u00f3n C\u00e1ritas naceu na cidade alem\u00e1 de Colonia, o 9 de novembro de 1897. Foi creada polo prelado Lorenz Werthmann (1858\u20131921) baixo o nome orixinal \"Charitasverband f\u00fcr d\u00e1s katholische Deutschland\" (\"Asociaci\u00f3n C\u00e1ritas para a Alema\u00f1a cat\u00f3lica\"). En 1919, foi reco\u00f1ecida pola conferencia episcopal como a uni\u00f3n das asociaci\u00f3ns diocesanas dedicadas a actividades de caridade. Durante a \u00e9poca do nacionalsocialismo, a asociaci\u00f3n C\u00e1ritas perdeu forza pol\u00edtica e legal, a pesar de ser legalmente reco\u00f1ecida desde 1933. A sede de C\u00e1ritas en Alema\u00f1a est\u00e1 desde os seus inicios en Friburgo de Brisgovia.\nDespois da segunda guerra mundial, C\u00e1ritas Alema\u00f1a incrementou as s\u00faas actividades na distribuci\u00f3n de axuda e na d\u00e9cada dos anos sesenta chegaron voluntarios estranxeiros para axudar aos damnificados tanto de cat\u00e1strofes naturais como da posguerra. En 1951, constit\u00faese como \"Conferencia Internacional\". En 1954 adopta o nome Caritas Internationalis coa s\u00faa sede en Roma. Despois da reunificaci\u00f3n das d\u00faas Alema\u00f1as, C\u00e1ritas logrou o reco\u00f1ecemento na antiga Rep\u00fablica Democr\u00e1tica Alem\u00e1 e a organizaci\u00f3n foi legalmente estabelecida, reiniciando o seu traballo en 1990. En 1993 acordouse ter un consello central de C\u00e1ritas en Alema\u00f1a e en 2005 reformouse este consello, sendo o seu director monse\u00f1or Peter Neher (Algovia, Baviera). Seguindo este modelo, cre\u00e1ronse organizaci\u00f3ns nacionais de C\u00e1ritas noutros pa\u00edses do mundo.\nC\u00e1ritas no mundo.\nC\u00e1ritas en Am\u00e9rica.\nC\u00e1ritas desenvolve o seu labor nos seguintes pa\u00edses de Am\u00e9rica: Antillas, Arxentina, Bolivia, Brasil, Canad\u00e1, Chile, Colombia, Costa Rica, Cuba, Rep\u00fablica Dominicana, Ecuador, O Salvador, Estados Unidos, Guatemala, Hait\u00ed, Honduras, M\u00e9xico, Nicaragua, Panam\u00e1, Paraguai, Per\u00fa, Porto Rico, Uruguai e Venezuela (25 pa\u00edses). Na Arxentina, C\u00e1ritas foi reco\u00f1ecida en 1998 pola Fundaci\u00f3n Konex co m\u00e1ximo galard\u00f3n que entrega a instituci\u00f3n, o Konex de Brillante, \u00e1 instituci\u00f3n m\u00e1is importante do pa\u00eds na \u00faltima d\u00e9cada.\nC\u00e1ritas en Asia.\nC\u00e1ritas desenvolve o seu labor nos seguintes pa\u00edses e rexi\u00f3ns de Asia: Afganist\u00e1n, Banglad\u00e9s, Cambodia, China, Timor Oriental, Hong Kong, India, Indonesia, Xap\u00f3n, Casaquist\u00e1n, Macau, Malaisia, Mongolia, Myanmar, Nepal, Paquist\u00e1n, Filipinas, Singapur, Sri Lanka, Taiw\u00e1n, Taxiquist\u00e1n, Tailandia, Turqu\u00eda , Usbequist\u00e1n, Corea do Sur e Corea do Norte (26 pa\u00edses ou rexi\u00f3ns).\nC\u00e1ritas en Europa.\nC\u00e1ritas desenvolve o seu labor nos seguintes pa\u00edses de Europa: Albania, Alema\u00f1a, Andorra, Austria, Bielorrusia, B\u00e9lxica, Bosnia-Herzegovina, Bulgaria, Croacia, Rep\u00fablica Checa, Dinamarca, Reino Unido, Eslovaquia, Eslovenia, Espa\u00f1a, Estonia, Finlandia, Francia, Grecia, Hungr\u00eda, Islandia, Irlanda, Italia, Lituania, Luxemburgo, Macedonia do Norte, Malta, Moldavia, M\u00f3naco, Noruega, Polonia, Portugal, Roman\u00eda, Rusia, Serbia, Suecia, Su\u00edza, Ucra\u00edna e Xeorxia (40 pa\u00edses). C\u00e1ritas Espa\u00f1ola recibiu o Premio Pr\u00edncipe de Asturias da Concordia no ano 1999.\nC\u00e1ritas en Ocean\u00eda.\nC\u00e1ritas desenvolve o seu labor en seis rexi\u00f3ns en Ocean\u00eda, inclu\u00edndo os seguintes pa\u00edses: Australia, Nova Zelandia, Pap\u00faa Nova Guinea e Micronesia.\nC\u00e1ritas en \u00c1frica.\nC\u00e1ritas desenvolve o seu labor nos seguintes pa\u00edses de \u00c1frica: Angola, Ben\u00edn, Botsuana, Burkina Faso, Burundi, Camer\u00fan, Cabo Verde, Chad, Comores, Congo, Costa do Marfil, Eritrea, Eswatini, Etiop\u00eda, Gab\u00f3n, Gambia, Ghana, Guinea, Guinea-Bissau, Guinea Ecuatorial, Kenya, Lesoto, Liberia, Madagascar, Malawi, Mal\u00ed, Mauricio, Mozambique, Namibia, N\u00edxer, Nixeria, Rep\u00fablica Centroafricana, Rep\u00fablica Democr\u00e1tica do Congo, Ruanda, San Tom\u00e9 e Pr\u00edncipe, Senegal, Seychelles, Serra Leona, Sur\u00e1frica, Sud\u00e1n do Sur, Sud\u00e1n, Tanzania, Togo, Uganda, Zambia e Zimbabue. \u00c9 o continente onde m\u00e1is presenza ten, xa que son 48 pa\u00edses os que colaboran.\nEstrutura e organizaci\u00f3n.\nEst\u00e1 formada por m\u00e1is de 160 organizaci\u00f3ns ben\u00e9ficas nacionais ou colectivos que traballan co apoio da respectiva Conferencia Episcopal.\nAs rexi\u00f3ns.\nEst\u00e1 dividida en sete rexi\u00f3ns: \u00c1frica, Asia, Europa, Am\u00e9rica Latina e o Caribe, o Medio Oriente e Norte de \u00c1frica (MONA), Am\u00e9rica do Norte, e Ocean\u00eda.\nOs \u00f3rganos directivos.\nAsemblea xeral: re\u00fane os delegados cada catro anos na Cidade do Vaticano e elixe os membros do Consello Representativo, ao presidente, aos vicepresidentes, ao secretario xeral e ao Tesoureiro de Caritas Internationalis. \nXunta Directiva: composta por sete membros, entre os que se atopan o presidente e dous vicepresidentes, as\u00ed como tres membros elixidos pola Santa S\u00e9 e un polo Consello Representativo.\nSede e delegaci\u00f3ns.\nO secretariado xeral de Caritas Internationalis est\u00e1 no Vaticano e hai delegaci\u00f3ns ante Naci\u00f3ns Unidas, en Nova York e Xenebra.\nAs organizaci\u00f3ns membros.\nEn cada estado, cada organizaci\u00f3n nacional est\u00e1 vinculada \u00e1 Conferencia Episcopal.\nFinanciamento das s\u00faas tarefas.\nC\u00e1ritas como unidade local \u00e9 aut\u00f3noma e independente a\u00ednda que existe o principio de apoio entre toda a comunidade global. Unha das formas en que axuda \u00e1 comunidade \u00e9 recollendo roupa usada para darlla \u00e1s persoas que m\u00e1is a necesitan as\u00ed como alimentos non perecedoiros. O financiamento de C\u00e1ritas prov\u00e9n de doaz\u00f3ns tanto de di\u00f1eiro como en especie.\nVoluntariado.\nO voluntariado que traballa con C\u00e1ritas pode realizar o seu labor de maneira simple acudindo aos centros locais de C\u00e1ritas ou acudindo \u00e1 parroquia m\u00e1is pr\u00f3xima, onde \u00e9 pos\u00edbel rexistrarse e realizar un labor e doar di\u00f1eiro para as persoas necesitadas. Dependendo das actividades e o pa\u00eds onde vai traballar, o voluntariado recibe a capacitaci\u00f3n adecuada ao traballo por desenvolver."}
{"id": "576357", "revid": "15490", "url": "https://gl.wikipedia.org/wiki?curid=576357", "title": "Fenoscandia", "text": "Fenoscandia ou Fenoescandinavia son termos xeogr\u00e1ficos e xeol\u00f3xicos utilizados para describir a pen\u00ednsula composta polo conxunto da pen\u00ednsula Escandinava, a pen\u00ednsula de Kola, Carelia e Finlandia no norte de Europa. \nXeoloxicamente, o termo tam\u00e9n alude ao escudo B\u00e1ltico, que comprende Noruega, Suecia, Finlandia e parte de Rusia (\u00f3blast de Murmansk, parte da Rep\u00fablica de Carelia e o norte do \u00f3blast de San Petersburgo), que \u00e9 a porci\u00f3n exposta da antiga placa B\u00e1ltica.\nO termo foi usado por primeira vez polo xe\u00f3logo fin\u00e9s Wilhelm Ramsay en 1898. O escudo B\u00e1ltico ten m\u00e1is de 3 100 mill\u00f3ns de anos de antig\u00fcidade.\nNun sentido cultural, Fenoscandia representa historicamente o estreito contacto entre os pobos e as culturas saami, finesa, sueca e norueguesa. A diferenza da expresi\u00f3n \u00abPa\u00edses n\u00f3rdicos\u00bb, Fenoscandia non incl\u00fae Dinamarca, Islandia, Groenlandia, os pa\u00edses b\u00e1lticos ou outras zonas de ultramar xeograficamente desconectadas.\nA xeograf\u00eda de Fenoscandia caracter\u00edzase por unha gran cantidade de lagos, fiordes e unha cordilleira erosionada que corre paralela ao mar de Noruega. O nome Fenoscandia \u00e1 unha mestura dos nomes Finlandia e Escandinavia."}
{"id": "576358", "revid": "22795", "url": "https://gl.wikipedia.org/wiki?curid=576358", "title": "Fenoescandinavia", "text": ""}
{"id": "576360", "revid": "54334", "url": "https://gl.wikipedia.org/wiki?curid=576360", "title": "Maria Caccamo Caltabiano", "text": "Maria Caccamo Caltabiano, nada en Giarre, Catania, o 9 de setembro de 1946, \u00e9 unha numism\u00e1tica italiana especialista na iconograf\u00eda da moeda da antiga Grecia e da Antiga Roma.\nTraxectoria.\nMaria Caccamo Caltabiano \u00e9 profesora titular de Numism\u00e1tica Grega e Romana na Universidade de Messina desde 1994, e nesta instituci\u00f3n dirixiu o departamento de Estudos Cl\u00e1sicos, entre 1998 e 2004.\nEntre os centros de interese m\u00e1is salientables das s\u00faas investigaci\u00f3ns est\u00e1 a iconograf\u00eda da moeda da Antig\u00fcidade, sinaladamente na de Sicilia e a Magna Grecia, na republicana e na provincial romana e nas emisi\u00f3ns tolemaicas, entre outras. A este respecto, \u00e9 a fundadora e directora da serie editorial \"Semata e Signa. Studi di Iconografia monetale.\"\nPara o estudo da iconograf\u00eda monetaria, Maria c\u00e1ccamo encabezou a creaci\u00f3n do \"Lexicon Iconographicum Numismaticae Classicae et Mediae Aetatis\" (LIN), en colaboraci\u00f3n coas universidades de Bolo\u00f1a, X\u00e9nova e Mil\u00e1n, e baixo o patrocinio do Consello Internacional de Numism\u00e1tica e a \"Accademia dei Lincei\".\"\"\nEntre outros proxectos, foi a promotora e a coordinadora do proxecto internacional de Difusi\u00f3n e Investigaci\u00f3n da Moeda Antiga da \u00c1rea Mediterr\u00e1nea (DRACMA), en colaboraci\u00f3n co Museo Numism\u00e1tico de Atenas e co Museo Arqueol\u00f3xico de Chipre, e apoiado financeiramente pola Comisi\u00f3n Europea.\"\"\nCaccamo \u00e9 vicepresidenta do Consello Internacional de Numism\u00e1tica, no seo do cal presidiu o comit\u00e9 organizador do XV Congreso Internacional de Numism\u00e1tica, celebrado en Taormina en 2015. As\u00ed mesmo, entre outras entidades \u00e9 membro da Academia Italiana de Estudos Numism\u00e1ticos e da Sociedade Numism\u00e1tica Italiana, e forma parte do comit\u00e9 cient\u00edfico do seu \u00f3rgano de expresi\u00f3n, a \"Rivista Italiana di Numismatica.\"\nVida persoal.\nMaria Caccamo Caltabiano est\u00e1 casada co profesor universitario de F\u00edsica Carlo Caccamo \u2014do que tomou o apelido\u2014, con quen tivo tres fillas e un fillo.\nPublicaci\u00f3ns.\nCaccamo Caltabiano \u00e9 autora de m\u00e1is de 200 artigos e colaboraci\u00f3ns en obras conxuntas, e tam\u00e9n dalg\u00fans traballos monogr\u00e1ficos, entre os que cabe salientar os seguintes:"}
{"id": "576361", "revid": "65337", "url": "https://gl.wikipedia.org/wiki?curid=576361", "title": "M. Caccamo Caltabiano", "text": ""}
{"id": "576362", "revid": "65337", "url": "https://gl.wikipedia.org/wiki?curid=576362", "title": "Caccamo Caltabiano, M", "text": ""}
{"id": "576363", "revid": "65337", "url": "https://gl.wikipedia.org/wiki?curid=576363", "title": "Caccamo Caltabiano, Maria", "text": ""}
{"id": "576364", "revid": "65337", "url": "https://gl.wikipedia.org/wiki?curid=576364", "title": "Maria Caltabiano", "text": ""}
{"id": "576369", "revid": "1888", "url": "https://gl.wikipedia.org/wiki?curid=576369", "title": "Francisco Javier Caridad Mateo", "text": ""}
{"id": "576370", "revid": "25871", "url": "https://gl.wikipedia.org/wiki?curid=576370", "title": "T\u0101ne", "text": "Na mitolox\u00eda maor\u00ed, T\u0101ne (tam\u00e9n co\u00f1ecido como T\u0101ne-mahuta, T\u0101ne-nui-a-Rangi, e moitos outros nomes) \u00e9 o deus dos bosques e dos paxaros, e o fillo de Ranginui e Papat\u016b\u0101nuku, o pai do ceo e a nai da Terra, os cales adoitaban deitarse nun forte abrazo onde os seus moitos fillos viv\u00edan na escuridade entre eles (Grey 1956:2).\nEn Tahit\u00ed, Tane \u00e9 o deus da paz e da beleza."}
{"id": "576372", "revid": "23204", "url": "https://gl.wikipedia.org/wiki?curid=576372", "title": "T\u0101ne-mahuta", "text": ""}
{"id": "576373", "revid": "23204", "url": "https://gl.wikipedia.org/wiki?curid=576373", "title": "T\u0101ne-nui-a-Rangi", "text": ""}
{"id": "576385", "revid": "98629", "url": "https://gl.wikipedia.org/wiki?curid=576385", "title": "Y\u00facahu", "text": "Y\u00facahu, tam\u00e9n escrito como Yuc\u00e1huguama Bagua Ma\u00f3rocoti, Yukaj\u00fa, Yocaj\u00fa, Yokahu ou Yukiy\u00fa, era o esp\u00edrito masculino de fertilidade segundo a mitolox\u00eda ta\u00edna. Era a deidade suprema, ou zem\u00ed, do pobo precolombiano ta\u00edno, xunto coa s\u00faa deusa nai Atabey, que tam\u00e9n \u00e9 a s\u00faa contraparte feminina. Dominantes na rexi\u00f3n do Caribe antes da chegada de Col\u00f3n, os pobos asociados coa cultura ta\u00edna habitaron as illas das Bahamas, as Antillas Maiores e as Antillas Menores.\nMitolox\u00eda.\nY\u00facahu era a deidade suprema do pobo ta\u00edno. \"Ch\u00e1manlle Y\u00facahu Bagua Ma\u00f3rocoti\" \n\u00e9 a menci\u00f3n m\u00e1is antiga do zem\u00ed tirada da primeira p\u00e1xina da \"Conta das antig\u00fcidades dos indios\" de Frei Ram\u00f3n Pan\u00e9. Como os ta\u00ednos non ti\u00f1an unha lingua escrita, o nome \u00e9 a graf\u00eda fon\u00e9tica rexistrada polos misioneiros espa\u00f1ois Ram\u00f3n Pan\u00e9 e Bartolom\u00e9 de las Casas. P\u00e9nsase que os tres nomes representan os ep\u00edtetos do Grande Esp\u00edrito. Y\u00facahu significa esp\u00edrito ou dador de mandioca. Bagua foi interpretado como o significado tanto de \"o mar\" en si mesmo e de \"amo do mar\". O nome Ma\u00f3rocoti implica que foi concibido sen intervenci\u00f3n masculina. Posteriormente foi co\u00f1ecido como \"O Xigante Durmido\". \nOs ta\u00ednos ti\u00f1a un mito da creaci\u00f3n ben desenvolvido que se transmitiu pola tradici\u00f3n oral. Segundo este relato, ao principio s\u00f3 exist\u00eda Atabey, quen creou os ceos. Por\u00e9n, a\u00ednda quedaba un baleiro, onde a nada imperaba. Os ceos estaban inactivos e calquera acci\u00f3n carec\u00eda de sentido. A Terra e as outras entidades c\u00f3smicas quedaron \u00e1ridas. A pesar de estar dominada pola escuridade, a propia Atabey non se decatou de que este universo estaba incompleto. Finalmente decidiu crear d\u00faas novas deidades, Yuc\u00e1hu e Guacar, a partir de elementos m\u00e1xicos e intanxibles. Atabey agora confiaba en que a s\u00faa creaci\u00f3n poder\u00eda completarse e deixouna a cargo dos seus fillos. Yuc\u00e1hu asumiu o relevo como unha deidade da creaci\u00f3n, convert\u00e9ndose nun arquitecto universal e reunindo o favor da s\u00faa nai. Desde a s\u00faa morada nos ceos, contemplou e espertou a Terra do seu sono. Como parte deste proceso, d\u00faas novas deidades xurdiron dunha cova. Boinael e Maroya, controlando o sol e a l\u00faa respectivamente, que ti\u00f1an a tarefa de iluminar o novo mundo d\u00eda e noite. A Terra xa non estar\u00eda envolta pola escuridade. Yuc\u00e1hu estaba satisfeito co seu traballo, pero nun ataque de celos Guacar escondeuse no ceo, para nunca m\u00e1is ser visto. Agora aburrido, Yuc\u00e1hu vagaba e decatouse de catro pedras preciosas que xac\u00edan no chan, que tomou e converteu nos seres estelares celestes, que se reproduc\u00edan e espallaban polo universo, onde guiaban \u00e1s divindades. Seguiu isto creando animais, conced\u00e9ndolles vivendas e ensin\u00e1ndolles a vivir. Yuc\u00e1hu tivo ent\u00f3n unha revelaci\u00f3n, crendo que outra cousa deber\u00eda completar a s\u00faa creaci\u00f3n. Convencido de que a nova entidade non deber\u00eda ser nin animal nin divindade, reflexionou sobre isto profundamente. Yuc\u00e1hu abriu ent\u00f3n unha fenda nos ceos da que xurdiu o primeiro home, a quen concedeu unha alma e chamou Locuo. Este home percorrer\u00eda a Terra sen fin cheo de alegr\u00eda e agradecendo \u00e1 divindade a s\u00faa creaci\u00f3n. Finalmente satisfeito coa s\u00faa creaci\u00f3n, Yuc\u00e1hu deixou o mundo en mans da humanidade, sentindo que se alcanzara o equilibrio.\nY\u00facahu f\u00edxose co\u00f1ecido como a divindade da agricultura, as\u00ed como o zem\u00ed da paz e da tranquilidade, representaba a bondade. A isto contrastou moito a deusa Guabancex (m\u00e1is comunmente, pero erradamente co\u00f1ecida como Jurac\u00e1n) cuxa natureza feroz era considerada a responsable de persuadir a outros zem\u00eds para provocar o caos e que estaba asociada co pobo caribe, que era m\u00e1is agresivo. Cr\u00edan que Y\u00facahu ti\u00f1a un trono en El Yunque, a meirande monta\u00f1a que se atopa na reserva do bosque nacional El Yunque, onde resid\u00eda da mesma maneira que os deuses gregos o fac\u00edan no Monte Olimpo. Os ta\u00ednos chamaban ao cumio \"yuk\u00e9\", ou \"as terras brancas\", en referencia \u00e1s nubes que sempre o rodean. Esta serra desv\u00eda o vento dos furac\u00e1ns, minimizando os danos que as tormentas fan nas partes baixas da illa. Ao notar isto, os nativos interpretaron isto como Y\u00facahu enfront\u00e1ndose a Guabancex e as s\u00faas cohortes pola seguridade dos seus adoradores. Situada nas monta\u00f1as do norte de Porto Rico, a rexi\u00f3n onde se atopa El Yunke era co\u00f1ecida orixinalmente como \"Yukiyu\", un nome que se asociou coa divindade. Tras a colonizaci\u00f3n espa\u00f1ola, deuse a co\u00f1ecer baixo a variante hispanizada de Luquillo, nome que segue en uso.\nLegado.\nRelixioso.\nVarios grupos neo-ta\u00ednos practican adaptaci\u00f3ns da relixi\u00f3n tradicional ta\u00edna, e incl\u00faen a Y\u00facahu como parte dos seus pante\u00f3ns.\nCultural.\nComo ocorre con outras mitolox\u00edas, a relixi\u00f3n ta\u00edna e a dicotom\u00eda ben/mal (neste caso Y\u00facahu/Jurac\u00e1n) adaptouse para a banda dese\u00f1ada, sendo a fonte dos superpoderes sobrenaturais en \"La Borinque\u00f1a\" de Edgardo Miranda Rodr\u00edguez.\nAntes do inminente paso dos furac\u00e1ns Irma e Mar\u00eda por Porto Rico durante a tempada de furac\u00e1ns do Atl\u00e1ntico de 2017, xeneraliz\u00e1ronse as representaci\u00f3ns art\u00edsticas nas redes sociais que representan un modelo actualizado de Y\u00facahu (como a encarnaci\u00f3n sensible de El Yunque, que se distingue por unha forma humanoide composta pola vexetaci\u00f3n do bosque) como un m\u00e9todo para aumentar a moral da poboaci\u00f3n."}
{"id": "576387", "revid": "23204", "url": "https://gl.wikipedia.org/wiki?curid=576387", "title": "Yuc\u00e1huguama Bagua Ma\u00f3rocoti", "text": ""}
{"id": "576388", "revid": "23204", "url": "https://gl.wikipedia.org/wiki?curid=576388", "title": "Yukaj\u00fa", "text": ""}
{"id": "576389", "revid": "23204", "url": "https://gl.wikipedia.org/wiki?curid=576389", "title": "Yocaj\u00fa", "text": ""}
{"id": "576390", "revid": "23204", "url": "https://gl.wikipedia.org/wiki?curid=576390", "title": "Yokahu", "text": ""}
{"id": "576391", "revid": "23204", "url": "https://gl.wikipedia.org/wiki?curid=576391", "title": "Yukiy\u00fa", "text": ""}
{"id": "576397", "revid": "98629", "url": "https://gl.wikipedia.org/wiki?curid=576397", "title": "Stanley B. Prusiner", "text": "Stanley Brnjamin Prusiner, nado o 28 de maio de 1942 en Des Moines, Iowa, \u00e9 un neur\u00f3logo e bioqu\u00edmico estadounidense.\n\u00c9 o director do Instituto de Enfermidades Neurodexenerativas da Universidade de California en San Francisco (UCSF). Descubriu os pri\u00f3ns, unha clase de pat\u00f3xenos infecciosos autorreprlic\u00e1beis compostos principalmente ou unicamente por prote\u00ednas.\nRecibiu o Premio Albert Lasker de Investigaci\u00f3n M\u00e9dica B\u00e1sica en 1994 e o Premio Nobel de Fisiolox\u00eda ou Medicina en 1997 polas investigaci\u00f3ns sobre os pri\u00f3ns desenvolvida por el e o seu equipo de colaboradores a partir dos principios da d\u00e9cada de 1970. \nTraxectoria.\nPrusiner naceu en Des Moines, Iowa, fillo de Miriam Spigel e Lawrence Prusiner, un arquitecto. Pasou a s\u00faa infancia en Des Moines e Cincinnati, Ohio, onde asistiu ao Walnut Hills High School, onde era co\u00f1ecido como \"o pequeno xenio\" polo seu traballo innovador nun repelente para \"Boisea trivittata\", un insecto hem\u00edptero de Norteam\u00e9rica. Prusiner recibiu o t\u00edtulo de Licenciado en Ciencias Qu\u00edmicas pola Universidade de Pensilvania e m\u00e1is tarde recibiu o seu M.D. (Doutor en Medicina) na Facultade de Medicina da Universidade de Pensilvania. Prusiner realizou ent\u00f3n as pr\u00e1cticas en Medicina na Universidade de California en San Francisco (UCSF). M\u00e1is tarde trasladouse ao Instituto Nacional de Sa\u00fade (NIH), onde estudou as glutaminases (enzimas amidohidrolases que xeran glutamatos a partir da glutamina) en \"E. coli\".\nDespois de tres anos no NIH, Prusiner volveu \u00e1 UCSF para completar unha residencia en neurolox\u00eda. Tras completar a residencia en 1974, integrouse no Departamento de Neurolox\u00eda da Facultade de Medicina da UCSF. Desde ese momento, Prusiner ocupou varios postos de profesorado visitante e permanente tanto na UCSF como na Universidade de California en Berkeley.\nDesde 1999 Prusiner \u00e9 o director do Laboratorio de investigaci\u00f3n do Instituto de Enfermidades Neurodexenerativas da UCSF, traballando nas enfermidades pri\u00f3nicas, a enfermidade de Alzheimer e as tauopat\u00edas.\nPremios e honores.\nStanley Prusiner ganou o Premio Nobel de Fisiolox\u00eda ou Medicina en 1997 polo seu traballo ao propo\u00f1er unha explicaci\u00f3n da causa da encefalopat\u00eda esponxiforme bovina (\"enfermidad das vacas tolas\") e o seu equivalente humano, a enfermidade de Creutzfeldt-Jakob. Neste traballo, acu\u00f1ou o termo pri\u00f3n en 1982 para referirse a unha forma de infecci\u00f3n non descrita previamente debido ao pregamento incorrecto de prote\u00ednas. \nPrusiner foi elixido membro da Academia Nacional de Ciencias dos Estados Unidos en 1992 e do seu consello de goberno en 2007. Tam\u00e9n \u00e9 membro electo da Academia Estadounidense das Artes e as Ciencias (1993), membro estranxeiro da Royal Society (ForMemRS) en 1997, da Sociedade Filos\u00f3fica Estadounidense (1998) e da Academia de Ciencias e Artes de Serbia (2003)."}
{"id": "576399", "revid": "88215", "url": "https://gl.wikipedia.org/wiki?curid=576399", "title": "Mariano Ondo", "text": "Mariano Ondo Monsuy Angong, nado en Ayene, Guinea Ecuatorial, o 29 de xu\u00f1o de 1999 e finado en Malabo o 14 de setembro de 2022, foi un futbolista ecuatoguineano que xogaba como lateral dereito. Foi internacional coa selecci\u00f3n de Guinea Ecuatorial.\nTraxectoria.\nFormouse como futbolista no Cano Sport Academy do seu pa\u00eds, debutando co primeiro equipo en 2017. Ao ano seguinte trasladouse xunto ao seu compa\u00f1eiro Basilio Ndong a Macedonia do Norte, onde ambos asinaron polo Shkupi. Xogou durante seis meses no club de Skopje e posteriormente regresou ao Cano Sport, no que militou tres anos, antes de instalarse en Galicia, onde estivo adestrando co R\u00e1pido de Bouzas durante a tempada 2021/22, cun visado de turista. Tras resolverse os tr\u00e1mites administrativos necesarios, estaba previsto que disputase co club galego a tempada 2022/23 da Terceira Divisi\u00f3n RFEF, cando o xogador faleceu repentinamente durante unha concentraci\u00f3n da selecci\u00f3n ecuatoguineana.\nSelecci\u00f3n nacional.\nFoi sete veces internacional coa selecci\u00f3n de Guinea Ecuatorial, coa que debutou en 2017.\nMorte.\nMorreu o 14 de setembro de 2022, aos 23 anos de idade, mentres adestraba coa selecci\u00f3n de Guinea Ecuatorial en Malabo. Sufriu un desmaio durante o adestramento e foi trasladado a un hospital, falecendo antes de chegar."}
{"id": "576400", "revid": "98629", "url": "https://gl.wikipedia.org/wiki?curid=576400", "title": "Couso, San Xi\u00e1n de Insua, Taboada", "text": "Couso \u00e9 un lugar da parroquia de San Xi\u00e1n de Insua no concello lugu\u00e9s de Taboada na comarca de Chantada."}
{"id": "576401", "revid": "785", "url": "https://gl.wikipedia.org/wiki?curid=576401", "title": "Friamonde, San Xi\u00e1n de Insua, Taboada", "text": "Friamonde \u00e9 un lugar da parroquia de San Xi\u00e1n de Insua no concello lugu\u00e9s de Taboada na comarca de Chantada."}
{"id": "576402", "revid": "98629", "url": "https://gl.wikipedia.org/wiki?curid=576402", "title": "O Grove, San Xi\u00e1n de Insua, Taboada", "text": "O Grove \u00e9 un lugar da parroquia de San Xi\u00e1n de Insua no concello lugu\u00e9s de Taboada na comarca de Chantada."}
{"id": "576403", "revid": "98629", "url": "https://gl.wikipedia.org/wiki?curid=576403", "title": "San Xi\u00e1n, San Xi\u00e1n de Insua, Taboada", "text": "San Xi\u00e1n \u00e9 un lugar da parroquia de San Xi\u00e1n de Insua no concello lugu\u00e9s de Taboada na comarca de Chantada."}
{"id": "576404", "revid": "98629", "url": "https://gl.wikipedia.org/wiki?curid=576404", "title": "A Telleira, San Xi\u00e1n de Insua, Taboada", "text": "A Telleira \u00e9 un lugar da parroquia de San Xi\u00e1n de Insua no concello lugu\u00e9s de Taboada na comarca de Chantada."}
{"id": "576405", "revid": "88215", "url": "https://gl.wikipedia.org/wiki?curid=576405", "title": "Mariano Ondo Monsuy Angong", "text": ""}
{"id": "576406", "revid": "98629", "url": "https://gl.wikipedia.org/wiki?curid=576406", "title": "Vilar, San Xi\u00e1n de Insua, Taboada", "text": "Vilar \u00e9 un lugar da parroquia de San Xi\u00e1n de Insua no concello lugu\u00e9s de Taboada na comarca de Chantada."}
{"id": "576407", "revid": "98629", "url": "https://gl.wikipedia.org/wiki?curid=576407", "title": "A Aldea de Arriba, Sobrecedo, Taboada", "text": "A Aldea de Arriba \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576408", "revid": "98629", "url": "https://gl.wikipedia.org/wiki?curid=576408", "title": "A Fonte, Sobrecedo, Taboada", "text": "A Fonte \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576409", "revid": "98629", "url": "https://gl.wikipedia.org/wiki?curid=576409", "title": "Framil, Sobrecedo, Taboada", "text": "Framil \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576410", "revid": "98629", "url": "https://gl.wikipedia.org/wiki?curid=576410", "title": "A Laxa, Sobrecedo, Taboada", "text": "A Laxa \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576411", "revid": "98629", "url": "https://gl.wikipedia.org/wiki?curid=576411", "title": "Santo Andr\u00e9, Sobrecedo, Taboada", "text": "Santo Andr\u00e9 \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576413", "revid": "98629", "url": "https://gl.wikipedia.org/wiki?curid=576413", "title": "O Sestelo, Sobrecedo, Taboada", "text": "O Sestelo \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576414", "revid": "98629", "url": "https://gl.wikipedia.org/wiki?curid=576414", "title": "As S\u00edtimas, Sobrecedo, Taboada", "text": "As S\u00edtimas \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576416", "revid": "98629", "url": "https://gl.wikipedia.org/wiki?curid=576416", "title": "Sobrecedo de Abaixo, Sobrecedo, Taboada", "text": "Sobrecedo de Abaixo \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576417", "revid": "98629", "url": "https://gl.wikipedia.org/wiki?curid=576417", "title": "Sobrecedo de Arriba, Sobrecedo, Taboada", "text": "Sobrecedo de Arriba \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576418", "revid": "98629", "url": "https://gl.wikipedia.org/wiki?curid=576418", "title": "Suas\u00edtimas, Sobrecedo, Taboada", "text": "Suas\u00edtimas \u00e9 un lugar da parroquia de Sobrecedo no concello lugu\u00e9s de Taboada na comarca de Chantada."}
{"id": "576420", "revid": "98629", "url": "https://gl.wikipedia.org/wiki?curid=576420", "title": "A Cardida, A Torre, Taboada", "text": "A Cardida \u00e9 un lugar da parroquia da Torre no concello lugu\u00e9s de Taboada na comarca de Chantada."}
{"id": "576421", "revid": "98629", "url": "https://gl.wikipedia.org/wiki?curid=576421", "title": "Fontefr\u00eda, A Torre, Taboada", "text": "Fontefr\u00eda \u00e9 un lugar da parroquia da Torre no concello lugu\u00e9s de Taboada na comarca de Chantada."}
{"id": "576422", "revid": "98629", "url": "https://gl.wikipedia.org/wiki?curid=576422", "title": "Porto, A Torre, Taboada", "text": "Porto \u00e9 un lugar da parroquia da Torre no concello lugu\u00e9s de Taboada na comarca de Chantada."}
{"id": "576423", "revid": "98629", "url": "https://gl.wikipedia.org/wiki?curid=576423", "title": "San Mamede, A Torre, Taboada", "text": "San Mamede \u00e9 un lugar da parroquia da Torre no concello lugu\u00e9s de Taboada na comarca de Chantada."}
{"id": "576424", "revid": "98629", "url": "https://gl.wikipedia.org/wiki?curid=576424", "title": "Tomade, A Torre, Taboada", "text": "Tomade \u00e9 un lugar da parroquia da Torre no concello lugu\u00e9s de Taboada na comarca de Chantada."}
{"id": "576425", "revid": "98629", "url": "https://gl.wikipedia.org/wiki?curid=576425", "title": "A Torre, A Torre, Taboada", "text": "A Torre \u00e9 un lugar da parroquia da Torre no concello lugu\u00e9s de Taboada na comarca de Chantada."}
{"id": "576426", "revid": "98629", "url": "https://gl.wikipedia.org/wiki?curid=576426", "title": "Cabanelas, Vilame\u00f1e, Taboada", "text": "Cabanelas \u00e9 un lugar da parroquia de Vilame\u00f1e no concello lugu\u00e9s de Taboada na comarca de Chantada."}
{"id": "576427", "revid": "98629", "url": "https://gl.wikipedia.org/wiki?curid=576427", "title": "Fonteboa, Vilame\u00f1e, Taboada", "text": "Fonteboa \u00e9 un lugar da parroquia de Vilame\u00f1e no concello lugu\u00e9s de Taboada na comarca de Chantada."}
{"id": "576428", "revid": "98629", "url": "https://gl.wikipedia.org/wiki?curid=576428", "title": "Lendorr\u00edo, Vilame\u00f1e, Taboada", "text": "Lendorr\u00edo \u00e9 un lugar da parroquia de Vilame\u00f1e no concello lugu\u00e9s de Taboada na comarca de Chantada."}
{"id": "576429", "revid": "1131", "url": "https://gl.wikipedia.org/wiki?curid=576429", "title": "Mes\u00f3n, Vilame\u00f1e, Taboada", "text": "Mes\u00f3n \u00e9 un lugar da parroquia de Vilame\u00f1e no concello lugu\u00e9s de Taboada na comarca de Chantada.\nToponimia.\nO top\u00f3nimo \"Mes\u00f3n\" pode facer referencia a un establecemento p\u00fablico onde se serve comida, ou tam\u00e9n pode estar vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\". A aldea at\u00f3pase ao p\u00e9 da estrada N-540 que une Ourense e Lugo, a 3 km da capital do concello."}
{"id": "576430", "revid": "98629", "url": "https://gl.wikipedia.org/wiki?curid=576430", "title": "O Torr\u00f3n, Vilame\u00f1e, Taboada", "text": "O Torr\u00f3n \u00e9 un lugar da parroquia de Vilame\u00f1e no concello lugu\u00e9s de Taboada na comarca de Chantada."}
{"id": "576431", "revid": "98629", "url": "https://gl.wikipedia.org/wiki?curid=576431", "title": "Vilame\u00f1e, Vilame\u00f1e, Taboada", "text": "Vilame\u00f1e \u00e9 un lugar da parroquia de Vilame\u00f1e no concello lugu\u00e9s de Taboada na comarca de Chantada."}
{"id": "576432", "revid": "98629", "url": "https://gl.wikipedia.org/wiki?curid=576432", "title": "A Pereira, Vilar de Cabalos, Taboada", "text": "A Pereira \u00e9 un lugar da parroquia de Vilar de Cabalos no concello lugu\u00e9s de Taboada na comarca de Chantada."}
{"id": "576433", "revid": "98629", "url": "https://gl.wikipedia.org/wiki?curid=576433", "title": "Rod\u00eds, Vilar de Cabalos, Taboada", "text": "Rod\u00eds \u00e9 un lugar da parroquia de Vilar de Cabalos no concello lugu\u00e9s de Taboada na comarca de Chantada."}
{"id": "576434", "revid": "98629", "url": "https://gl.wikipedia.org/wiki?curid=576434", "title": "Santa Eulalia, Vilar de Cabalos, Taboada", "text": "Santa Eulalia \u00e9 un lugar da parroquia de Vilar de Cabalos no concello lugu\u00e9s de Taboada na comarca de Chantada."}
{"id": "576435", "revid": "98629", "url": "https://gl.wikipedia.org/wiki?curid=576435", "title": "Vilar de Cabalos, Vilar de Cabalos, Taboada", "text": "Vilar de Cabalos \u00e9 un lugar da parroquia de Vilar de Cabalos no concello lugu\u00e9s de Taboada na comarca de Chantada."}
{"id": "576436", "revid": "98629", "url": "https://gl.wikipedia.org/wiki?curid=576436", "title": "A Fenteira, Xi\u00e1n, Taboada", "text": "A Fenteira \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576437", "revid": "98629", "url": "https://gl.wikipedia.org/wiki?curid=576437", "title": "Amieira, Xi\u00e1n, Taboada", "text": "Amieira \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576438", "revid": "98629", "url": "https://gl.wikipedia.org/wiki?curid=576438", "title": "Brea, Xi\u00e1n, Taboada", "text": "Brea \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576439", "revid": "98629", "url": "https://gl.wikipedia.org/wiki?curid=576439", "title": "Cadeiro\u00e1s, Xi\u00e1n, Taboada", "text": "Cadeiro\u00e1s \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576440", "revid": "98629", "url": "https://gl.wikipedia.org/wiki?curid=576440", "title": "Carball\u00f3s, Xi\u00e1n, Taboada", "text": "Carball\u00f3s \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576441", "revid": "98629", "url": "https://gl.wikipedia.org/wiki?curid=576441", "title": "Feirol, Xi\u00e1n, Taboada", "text": "Feirol \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576442", "revid": "98629", "url": "https://gl.wikipedia.org/wiki?curid=576442", "title": "As Figueiras, Xi\u00e1n, Taboada", "text": "As Figueiras \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576443", "revid": "98629", "url": "https://gl.wikipedia.org/wiki?curid=576443", "title": "Gulfar, Xi\u00e1n, Taboada", "text": "Gulfar \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576444", "revid": "98629", "url": "https://gl.wikipedia.org/wiki?curid=576444", "title": "Lamansandrei, Xi\u00e1n, Taboada", "text": "Lamansandrei \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576445", "revid": "98629", "url": "https://gl.wikipedia.org/wiki?curid=576445", "title": "Monte Alegre, Xi\u00e1n, Taboada", "text": "Monte Alegre \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576446", "revid": "98629", "url": "https://gl.wikipedia.org/wiki?curid=576446", "title": "Mosteiro, Xi\u00e1n, Taboada", "text": "Mosteiro \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576447", "revid": "98629", "url": "https://gl.wikipedia.org/wiki?curid=576447", "title": "Rebordondo, Xi\u00e1n, Taboada", "text": "Rebordondo \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576448", "revid": "98629", "url": "https://gl.wikipedia.org/wiki?curid=576448", "title": "Val da Forca, Xi\u00e1n, Taboada", "text": "Val da Forca \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576449", "revid": "98629", "url": "https://gl.wikipedia.org/wiki?curid=576449", "title": "Vilari\u00f1o, Xi\u00e1n, Taboada", "text": "Vilari\u00f1o \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576450", "revid": "98629", "url": "https://gl.wikipedia.org/wiki?curid=576450", "title": "Xamogo, Xi\u00e1n, Taboada", "text": "Xamogo \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576451", "revid": "98629", "url": "https://gl.wikipedia.org/wiki?curid=576451", "title": "Xi\u00e1n, Xi\u00e1n, Taboada", "text": "Xi\u00e1n \u00e9 un lugar da parroquia de Xi\u00e1n no concello lugu\u00e9s de Taboada na comarca de Chantada."}
{"id": "576454", "revid": "98629", "url": "https://gl.wikipedia.org/wiki?curid=576454", "title": "A Carreira Ch\u00e1, Vilaform\u00e1n, Trabada", "text": "A Carreira Ch\u00e1 \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576455", "revid": "98629", "url": "https://gl.wikipedia.org/wiki?curid=576455", "title": "A Grandela, Vilaform\u00e1n, Trabada", "text": "A Grandela \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576456", "revid": "98629", "url": "https://gl.wikipedia.org/wiki?curid=576456", "title": "A Igrexa, Vilaform\u00e1n, Trabada", "text": "A Igrexa \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "576457", "revid": "98629", "url": "https://gl.wikipedia.org/wiki?curid=576457", "title": "O Murio de Arriba, Vilaform\u00e1n, Trabada", "text": "O Murio de Arriba \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576458", "revid": "98629", "url": "https://gl.wikipedia.org/wiki?curid=576458", "title": "O Outeiro, Vilaform\u00e1n, Trabada", "text": "O Outeiro \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "576459", "revid": "98629", "url": "https://gl.wikipedia.org/wiki?curid=576459", "title": "O Outeiro, Trabada, Trabada", "text": "O Outeiro \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "576460", "revid": "98629", "url": "https://gl.wikipedia.org/wiki?curid=576460", "title": "A Igrexa, A Valboa, Trabada", "text": "A Igrexa \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "576461", "revid": "98629", "url": "https://gl.wikipedia.org/wiki?curid=576461", "title": "A Igrexa, Sante, Trabada", "text": "A Igrexa \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "576462", "revid": "98629", "url": "https://gl.wikipedia.org/wiki?curid=576462", "title": "A Pereira Parda, Vilaform\u00e1n, Trabada", "text": "A Pereira Parda \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576463", "revid": "98629", "url": "https://gl.wikipedia.org/wiki?curid=576463", "title": "O Real, Vilaform\u00e1n, Trabada", "text": "O Real \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576464", "revid": "98629", "url": "https://gl.wikipedia.org/wiki?curid=576464", "title": "Rodriguelo, Vilaform\u00e1n, Trabada", "text": "Rodriguelo \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576465", "revid": "98629", "url": "https://gl.wikipedia.org/wiki?curid=576465", "title": "O Roxo Seco, Vilaform\u00e1n, Trabada", "text": "O Roxo Seco \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576466", "revid": "98629", "url": "https://gl.wikipedia.org/wiki?curid=576466", "title": "Suasribas, Vilaform\u00e1n, Trabada", "text": "Suasribas \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576467", "revid": "98629", "url": "https://gl.wikipedia.org/wiki?curid=576467", "title": "A Veiga, Vilaform\u00e1n, Trabada", "text": "A Veiga \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576468", "revid": "98629", "url": "https://gl.wikipedia.org/wiki?curid=576468", "title": "Ventoso, Vilaform\u00e1n, Trabada", "text": "Ventoso \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576469", "revid": "98629", "url": "https://gl.wikipedia.org/wiki?curid=576469", "title": "Vilach\u00e1, Vilaform\u00e1n, Trabada", "text": "Vilach\u00e1 \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576470", "revid": "98629", "url": "https://gl.wikipedia.org/wiki?curid=576470", "title": "Vilasuso, Vilaform\u00e1n, Trabada", "text": "Vilasuso \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576471", "revid": "98629", "url": "https://gl.wikipedia.org/wiki?curid=576471", "title": "Vilaxus\u00e1, Vilaform\u00e1n, Trabada", "text": "Vilaxus\u00e1 \u00e9 un lugar da parroquia de Vilaform\u00e1n, no concello lucense de Trabada, na comarca da Mari\u00f1a Oriental."}
{"id": "576472", "revid": "98629", "url": "https://gl.wikipedia.org/wiki?curid=576472", "title": "O Bargo, Vilapena, Trabada", "text": "O Bargo \u00e9 un lugar da parroquia de Vilapena, no concello lucense de Trabada, na comarca da Mari\u00f1a Oriental."}
{"id": "576473", "revid": "98629", "url": "https://gl.wikipedia.org/wiki?curid=576473", "title": "Vilapena, Vilapena, Trabada", "text": "Vilapena \u00e9 un lugar da parroquia de Vilapena, no concello lucense de Trabada, na comarca da Mari\u00f1a Oriental."}
{"id": "576474", "revid": "98629", "url": "https://gl.wikipedia.org/wiki?curid=576474", "title": "O Campo, Vidal, Trabada", "text": "O Campo \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576475", "revid": "98629", "url": "https://gl.wikipedia.org/wiki?curid=576475", "title": "Carril, Vidal, Trabada", "text": "Carril \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576476", "revid": "98629", "url": "https://gl.wikipedia.org/wiki?curid=576476", "title": "O Castro, Vidal, Trabada", "text": "O Castro \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576477", "revid": "98629", "url": "https://gl.wikipedia.org/wiki?curid=576477", "title": "A Choza, Vidal, Trabada", "text": "A Choza \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576478", "revid": "98629", "url": "https://gl.wikipedia.org/wiki?curid=576478", "title": "Cima de Vila, Vidal, Trabada", "text": "Cima de Vila \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576479", "revid": "98629", "url": "https://gl.wikipedia.org/wiki?curid=576479", "title": "Portela, Vidal, Trabada", "text": "Portela \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576480", "revid": "98629", "url": "https://gl.wikipedia.org/wiki?curid=576480", "title": "Requeixo, Vidal, Trabada", "text": "Requeixo \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576481", "revid": "98629", "url": "https://gl.wikipedia.org/wiki?curid=576481", "title": "Soutill\u00e1n, Vidal, Trabada", "text": "Soutill\u00e1n \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576482", "revid": "98629", "url": "https://gl.wikipedia.org/wiki?curid=576482", "title": "Tr\u00e1stigos, Vidal, Trabada", "text": "Tr\u00e1stigos \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576483", "revid": "98629", "url": "https://gl.wikipedia.org/wiki?curid=576483", "title": "O Val das Eguas, Vidal, Trabada", "text": "O Val das Eguas \u00e9 un lugar da parroquia de Vidal, no concello lucense de Trabada, na comarca da Mari\u00f1a Oriental."}
{"id": "576484", "revid": "22795", "url": "https://gl.wikipedia.org/wiki?curid=576484", "title": "Universidade de California en San Francisco", "text": "A Universidade de California, San Francisco (UCSF) \u00e9 unha das universidades do sistema da Universidade de California, localizada na cidade de San Francisco. \nHistoria.\nA Universidade de California en San Francisco remonta a s\u00faa historia a Hugh Toland, un cirurxi\u00e1n de Carolina do Sur que tivo un grande \u00e9xito e riqueza despois de mudarse a San Francisco en 1852. Unha escola anterior, o \"Cooper Medical College\" da Universidade do Pac\u00edfico (fundada en 1858), entrou nun per\u00edodo de incerteza en 1862 cando morreu o seu fundador, Elias Samuel Cooper.\nEn 1864 Toland fundou unha nova Escola de Medicina, \"Toland Medical College\", e a Facultade do \"Cooper Medical College\" optou por suspender as operaci\u00f3ns e unirse \u00e1 nova Escola.\nA Universidade de California foi fundada o 23 de marzo de 1868, coa promulgaci\u00f3n da s\u00faa Lei Org\u00e1nica. A Secci\u00f3n 8 da Lei Org\u00e1nica autorizou ao Consello de Rexentes a afiliar \u00e1 Universidade de California a colexios profesionais independentes e autosuficientes. En 1870, a Facultade de Medicina de Toland comezou a negociar unha afiliaci\u00f3n \u00e1 nova universidade p\u00fablica.\nEn marzo de 1873, os administradores do \"Toland Medical College\" traslad\u00e1rono aos rexentes da Universidade de California, e converteuse no Departamento de Medicina da Universidade de California.\nActividades.\nA misi\u00f3n de UCSF \u00e9 a de servir como unha \"universidade p\u00fablica dedicada a salvar vidas e mellorar a sa\u00fade.\" O Centro M\u00e9dico da UCSF est\u00e1 continuamente clasificado entre os 10 mellores hospitais dos Estados Unidos por \"US News &amp; World Report\", que tam\u00e9n clasificou o seu programa de coidado m\u00e9dico para a SIDA en primeira posici\u00f3n no pa\u00eds.\nEntre os dez \"campus\" da Universidad de California, \u00e9 o \u00fanico dedicado exclusivamente \u00e1 educaci\u00f3n de posgrao en Ciencias da Sa\u00fade e Biomedicina.\nEst\u00e1 reco\u00f1ecida como unha das grandes facultades de Medicina dos Estados Unidos.\nAlg\u00fans dos centros de tratamento da UCSF incl\u00fanen transplantes de ril e de f\u00edgado, radiolox\u00eda, neurocirurx\u00eda, neurolox\u00eda, oncolox\u00eda, oftalmolox\u00eda, terapia x\u00e9nica, sa\u00fade da muller, cirurx\u00eda fetal, pediatr\u00eda e medicina interna.\nTam\u00e9n \u00e9 co\u00f1ecida porque o seu investigador e profesor Stanley B. Prusiner, director do Instituto de Enfermidades Neurodexenerativas da Universidade, descubriu en 1982 os pri\u00f3ns, causantes, entre outras, da enfermidade de Creutzfeldt-Jakob e da enfermidade das vacas tolas (encefalopat\u00eda esponxiforme bovina), polo que, en 1997 foille outorgado o Premio Nobel de Fisiolox\u00eda ou Medicina."}
{"id": "576485", "revid": "98629", "url": "https://gl.wikipedia.org/wiki?curid=576485", "title": "Os Carr\u00eds, A Valboa, Trabada", "text": "Os Carr\u00eds \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576486", "revid": "98629", "url": "https://gl.wikipedia.org/wiki?curid=576486", "title": "O Casal, A Valboa, Trabada", "text": "O Casal \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576487", "revid": "23204", "url": "https://gl.wikipedia.org/wiki?curid=576487", "title": "A Corredoira, A Valboa, Trabada", "text": "A Corredoira \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental.\nTop\u00f3nimo.\nO top\u00f3nimo \"Corredoira\" fai referencia a un cami\u00f1o para carros."}
{"id": "576488", "revid": "98629", "url": "https://gl.wikipedia.org/wiki?curid=576488", "title": "A Lavandeira, A Valboa, Trabada", "text": "A Lavandeira \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576489", "revid": "98629", "url": "https://gl.wikipedia.org/wiki?curid=576489", "title": "Os Pozos, A Valboa, Trabada", "text": "Os Pozos \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576490", "revid": "98629", "url": "https://gl.wikipedia.org/wiki?curid=576490", "title": "Rego Corto, A Valboa, Trabada", "text": "Rego Corto \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576491", "revid": "98629", "url": "https://gl.wikipedia.org/wiki?curid=576491", "title": "Rego do Galo, A Valboa, Trabada", "text": "Rego do Galo \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576492", "revid": "98629", "url": "https://gl.wikipedia.org/wiki?curid=576492", "title": "O Salgueiro, A Valboa, Trabada", "text": "O Salgueiro \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576493", "revid": "98629", "url": "https://gl.wikipedia.org/wiki?curid=576493", "title": "Sequeiro, A Valboa, Trabada", "text": "Sequeiro \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576494", "revid": "98629", "url": "https://gl.wikipedia.org/wiki?curid=576494", "title": "Vilafernando, A Valboa, Trabada", "text": "Vilafernando \u00e9 un lugar da parroquia da Valboa, no concello lucense de Trabada, na comarca da Mari\u00f1a Oriental."}
{"id": "576495", "revid": "98629", "url": "https://gl.wikipedia.org/wiki?curid=576495", "title": "Rego Rubio, Trabada, Trabada", "text": "Rego Rubio \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576496", "revid": "98629", "url": "https://gl.wikipedia.org/wiki?curid=576496", "title": "Barreiros, Trabada, Trabada", "text": "Barreiros \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576497", "revid": "98629", "url": "https://gl.wikipedia.org/wiki?curid=576497", "title": "A Cabana, Trabada, Trabada", "text": "A Cabana \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576498", "revid": "98629", "url": "https://gl.wikipedia.org/wiki?curid=576498", "title": "A Cachopa, Trabada, Trabada", "text": "A Cachopa \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576499", "revid": "98629", "url": "https://gl.wikipedia.org/wiki?curid=576499", "title": "Canle, Trabada, Trabada", "text": "Canle \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576500", "revid": "98629", "url": "https://gl.wikipedia.org/wiki?curid=576500", "title": "O Carballo, Trabada, Trabada", "text": "O Carballo \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576501", "revid": "98629", "url": "https://gl.wikipedia.org/wiki?curid=576501", "title": "O Chao do Sevil, Trabada, Trabada", "text": "O Chao do Sevil \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576502", "revid": "22795", "url": "https://gl.wikipedia.org/wiki?curid=576502", "title": "Universidade de California, San Francisco", "text": ""}
{"id": "576503", "revid": "98629", "url": "https://gl.wikipedia.org/wiki?curid=576503", "title": "O Chao dos Nabais, Trabada, Trabada", "text": "O Chao dos Nabais \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576504", "revid": "98629", "url": "https://gl.wikipedia.org/wiki?curid=576504", "title": "Cima de Vila, Trabada, Trabada", "text": "Cima de Vila \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576505", "revid": "98629", "url": "https://gl.wikipedia.org/wiki?curid=576505", "title": "Cotarelo, Trabada, Trabada", "text": "Cotarelo \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576506", "revid": "98629", "url": "https://gl.wikipedia.org/wiki?curid=576506", "title": "O Coto, Trabada, Trabada", "text": "O Coto \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576507", "revid": "98629", "url": "https://gl.wikipedia.org/wiki?curid=576507", "title": "Covacho, Trabada, Trabada", "text": "Covacho \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576508", "revid": "98629", "url": "https://gl.wikipedia.org/wiki?curid=576508", "title": "A Ermida, Trabada, Trabada", "text": "A Ermida \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental.\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "576509", "revid": "98629", "url": "https://gl.wikipedia.org/wiki?curid=576509", "title": "A Escanarega, Trabada, Trabada", "text": "A Escanarega \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576510", "revid": "98629", "url": "https://gl.wikipedia.org/wiki?curid=576510", "title": "Esp\u00edn, Trabada, Trabada", "text": "Esp\u00edn \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576511", "revid": "98629", "url": "https://gl.wikipedia.org/wiki?curid=576511", "title": "Fondo de Vila, Trabada, Trabada", "text": "Fondo de Vila \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576512", "revid": "98629", "url": "https://gl.wikipedia.org/wiki?curid=576512", "title": "Font\u00e1n, Trabada, Trabada", "text": "Font\u00e1n \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576513", "revid": "98629", "url": "https://gl.wikipedia.org/wiki?curid=576513", "title": "Foxos, Trabada, Trabada", "text": "Foxos \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576514", "revid": "98629", "url": "https://gl.wikipedia.org/wiki?curid=576514", "title": "A Granxa, Trabada, Trabada", "text": "A Granxa \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576515", "revid": "98629", "url": "https://gl.wikipedia.org/wiki?curid=576515", "title": "A Lagoa, Trabada, Trabada", "text": "A Lagoa \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576516", "revid": "98629", "url": "https://gl.wikipedia.org/wiki?curid=576516", "title": "Lamelas, Trabada, Trabada", "text": "Lamelas \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576517", "revid": "98629", "url": "https://gl.wikipedia.org/wiki?curid=576517", "title": "As L\u00f3ngaras, Trabada, Trabada", "text": "As L\u00f3ngaras \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576518", "revid": "98629", "url": "https://gl.wikipedia.org/wiki?curid=576518", "title": "Mozandeo, Trabada, Trabada", "text": "Mozandeo \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576519", "revid": "98629", "url": "https://gl.wikipedia.org/wiki?curid=576519", "title": "Mu\u00edn Queimado, Trabada, Trabada", "text": "Mu\u00edn Queimado \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576520", "revid": "98629", "url": "https://gl.wikipedia.org/wiki?curid=576520", "title": "A \u00d3rrea, Trabada, Trabada", "text": "A \u00d3rrea \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576521", "revid": "98629", "url": "https://gl.wikipedia.org/wiki?curid=576521", "title": "O Pacio, Trabada, Trabada", "text": "O Pacio \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576522", "revid": "98629", "url": "https://gl.wikipedia.org/wiki?curid=576522", "title": "O Parladoiro, Trabada, Trabada", "text": "O Parladoiro \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576523", "revid": "98629", "url": "https://gl.wikipedia.org/wiki?curid=576523", "title": "Paucabaleiro, Trabada, Trabada", "text": "Paucabaleiro \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576524", "revid": "98629", "url": "https://gl.wikipedia.org/wiki?curid=576524", "title": "A Penela, Trabada, Trabada", "text": "A Penela \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental.\nToponimia.\nO top\u00f3nimo \u00e9 un diminutivo de \"pena\" (lat\u00edn medieval derivado de ) co sufixo do lat\u00edn vulgar -\"ella,\" unha \"peneda pequena\"."}
{"id": "576525", "revid": "98629", "url": "https://gl.wikipedia.org/wiki?curid=576525", "title": "O Pibidal, Trabada, Trabada", "text": "O Pibidal \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576526", "revid": "98629", "url": "https://gl.wikipedia.org/wiki?curid=576526", "title": "Ponte Gorda, Trabada, Trabada", "text": "Ponte Gorda \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576527", "revid": "98629", "url": "https://gl.wikipedia.org/wiki?curid=576527", "title": "O Pontigal, Trabada, Trabada", "text": "O Pontigal \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576528", "revid": "98629", "url": "https://gl.wikipedia.org/wiki?curid=576528", "title": "O Porto do Malle, Trabada, Trabada", "text": "O Porto do Malle \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576529", "revid": "98629", "url": "https://gl.wikipedia.org/wiki?curid=576529", "title": "Redondo, Trabada, Trabada", "text": "Redondo \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576530", "revid": "98629", "url": "https://gl.wikipedia.org/wiki?curid=576530", "title": "A Ribela, Trabada, Trabada", "text": "A Ribela \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576531", "revid": "98629", "url": "https://gl.wikipedia.org/wiki?curid=576531", "title": "O R\u00edo, Trabada, Trabada", "text": "O R\u00edo \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576532", "revid": "98629", "url": "https://gl.wikipedia.org/wiki?curid=576532", "title": "Santo Estevo, Trabada, Trabada", "text": "Santo Estevo \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576533", "revid": "98629", "url": "https://gl.wikipedia.org/wiki?curid=576533", "title": "Soenlle, Trabada, Trabada", "text": "Soenlle \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576534", "revid": "98629", "url": "https://gl.wikipedia.org/wiki?curid=576534", "title": "Trabada, Trabada, Trabada", "text": "Trabada \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576535", "revid": "98629", "url": "https://gl.wikipedia.org/wiki?curid=576535", "title": "A Trapa, Trabada, Trabada", "text": "A Trapa \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576536", "revid": "98629", "url": "https://gl.wikipedia.org/wiki?curid=576536", "title": "A Veiga, Trabada, Trabada", "text": "A Veiga \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576537", "revid": "98629", "url": "https://gl.wikipedia.org/wiki?curid=576537", "title": "O Vilar, Trabada, Trabada", "text": "O Vilar \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576538", "revid": "98629", "url": "https://gl.wikipedia.org/wiki?curid=576538", "title": "Xuga, Trabada, Trabada", "text": "Xuga \u00e9 un lugar da parroquia de Trabada, no concello lucense de Trabada, na comarca da Mari\u00f1a Oriental."}
{"id": "576539", "revid": "88215", "url": "https://gl.wikipedia.org/wiki?curid=576539", "title": "Miguel Jones", "text": "Miguel Jones Castillo, nado en Santa Isabel, Guinea Espa\u00f1ola, o 27 de outubro de 1938 e finado en Bilbao o 8 de abril de 2020, foi un futbolista espa\u00f1ol de orixe ecuatoguineana. De posici\u00f3n polivalente, desenvolveu a maior parte da s\u00faa carreira no Atl\u00e9tico de Madrid.\nTraxectoria.\nFillo do destacado empresario e pol\u00edtico ecuatoguineano Wilwardo Jones N\u00edger e da s\u00faa muller Susana, naceu en Guinea Ecuatorial durante a \u00e9poca colonial espa\u00f1ola, e chegou \u00e1 Pen\u00ednsula Ib\u00e9rica en 1943 cos seus pais e os seus seis irm\u00e1ns. Instal\u00e1ronse en Bilbao, cidade na que estudara o seu pai e na que se criou. Estudou en Navarra, no colexio Lekaroz dos Capuchinos e licenciouse en Ciencias Econ\u00f3micas pola Universidade de Deusto.\nSeareiro do Athletic Club dende neno, foi descuberto por Ferdinand Dau\u010d\u00edk mentres xogaba un partido co equipo da s\u00faa facultade, fronte a Deusto, onde militaba o fillo do adestrador, Yanko Dau\u010d\u00edk. O t\u00e9cnico levouno ent\u00f3n ao Athletic Club, co que estivo adestrando un mes e co que chegou a disputar un partido amigable fronte ao Indautxu en xaneiro de 1956. Con todo, a directiva do club rexeitou a s\u00faa fichaxe xunto \u00e1 de Chus Pereda por non seren bisca\u00ed\u00f1os de nacemento. Fichou ent\u00f3n polo Barakaldo, co que debutou na Segunda Divisi\u00f3n na campa\u00f1a 1956/57, compartindo equipo con Telmo Zarra entre outros. En 1957 pasou a xogar no Indautxu de Rafael Iriondo, tam\u00e9n de Segunda, onde coincidiu con futbolistas como Eusebio R\u00edos, Isasi ou Chus Pereda. O equipo rematou cuarto esa tempada e terceiro na seguinte, anotando Jones un total de 27 goles. \nEn 1959 fichou polo Atl\u00e9tico de Madrid baixo a direcci\u00f3n de Dau\u010d\u00edk e militou durante oito tempadas no equipo madrile\u00f1o. O seu debut produciuse no Stadium Metropolitano de Madrid o 18 de outubro de 1959 nunha derrota por 0-2 diante do Granada.\nCon Vav\u00e1 e Mendon\u00e7a como dianteiros estrela do equipo, non tivo apenas oportunidades durante a s\u00faa primeira campa\u00f1a, na que disputou s\u00f3 ese partido de liga. Con todo, foi titular na Copa do Xeneral\u00edsimo a partir dos cuartos de final, e na ida das semifinais marcou catro goles na hist\u00f3rica goleada por 8-0 sobre o Elche. Anotou tam\u00e9n na final que o seu equipo ga\u00f1ou diante do Real Madrid.\nGa\u00f1ou protagonismo no equipo durante os seguintes anos, e na campa\u00f1a 1961/62 anotou un total de 18 goles, un deles na final da Recopa de Europa que o seu equipo conquistou ante a Fiorentina. O seu bo nivel valeulle a convocatoria de Jos\u00e9 Villalonga para varios partidos da selecci\u00f3n espa\u00f1ola en 1962, pero nunca chegou a debutar. Futbolista polivalente, xogou tanto como dianteiro centro como centrocampista, interior e incluso defensa central. Ga\u00f1ou outras d\u00faas Copas do Xeneral\u00edsimo e a liga da tempada 1965/66, con Balmanya no banco. Militou no Atl\u00e9tico durante oito tempadas, acumulando 129 partidos oficiais e 51 goles.\nA\u00ednda que en 1967 decidiu retirarse, acabou sendo convencido por Osasuna para disputar con eles unha \u00faltima campa\u00f1a na Segunda Divisi\u00f3n. Disputou 10 partidos co club, nos que marcou dous goles, e a continuaci\u00f3n colgou definitivamente as botas. \nInstalado en Bilbao, foi durante 15 anos directivo do Indautxu, e socio do Athletic Club, sendo un habitual seareiro en San Mam\u00e9s. Faleceu en Bilbao o 8 de abril de 2020, aos 81 anos por mor dunha pneumon\u00eda complicada polo COVID-19."}
{"id": "576540", "revid": "98629", "url": "https://gl.wikipedia.org/wiki?curid=576540", "title": "O Barreiro, Sante, Trabada", "text": "O Barreiro \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576541", "revid": "98629", "url": "https://gl.wikipedia.org/wiki?curid=576541", "title": "Carballal, Sante, Trabada", "text": "Carballal \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576542", "revid": "98629", "url": "https://gl.wikipedia.org/wiki?curid=576542", "title": "A Casanova, Sante, Trabada", "text": "A Casanova \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576543", "revid": "98629", "url": "https://gl.wikipedia.org/wiki?curid=576543", "title": "O Castro, Sante, Trabada", "text": "O Castro \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576544", "revid": "98629", "url": "https://gl.wikipedia.org/wiki?curid=576544", "title": "O C\u00f3maro Gordo, Sante, Trabada", "text": "O C\u00f3maro Gordo \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576545", "revid": "98629", "url": "https://gl.wikipedia.org/wiki?curid=576545", "title": "Dongo, Sante, Trabada", "text": "Dongo \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576546", "revid": "98629", "url": "https://gl.wikipedia.org/wiki?curid=576546", "title": "A Forcada, Sante, Trabada", "text": "A Forcada \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576547", "revid": "98629", "url": "https://gl.wikipedia.org/wiki?curid=576547", "title": "As Lamas, Sante, Trabada", "text": "As Lamas \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "576548", "revid": "98629", "url": "https://gl.wikipedia.org/wiki?curid=576548", "title": "Lendecoira, Sante, Trabada", "text": "Lendecoira \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576549", "revid": "98629", "url": "https://gl.wikipedia.org/wiki?curid=576549", "title": "Loureiro, Sante, Trabada", "text": "Loureiro \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576550", "revid": "98629", "url": "https://gl.wikipedia.org/wiki?curid=576550", "title": "Louro, Sante, Trabada", "text": "Louro \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576551", "revid": "98629", "url": "https://gl.wikipedia.org/wiki?curid=576551", "title": "Lousada, Sante, Trabada", "text": "Lousada \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576552", "revid": "98629", "url": "https://gl.wikipedia.org/wiki?curid=576552", "title": "Margaride, Sante, Trabada", "text": "Margaride \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576553", "revid": "98629", "url": "https://gl.wikipedia.org/wiki?curid=576553", "title": "O Monte, Sante, Trabada", "text": "O Monte \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576554", "revid": "98629", "url": "https://gl.wikipedia.org/wiki?curid=576554", "title": "A Mota, Sante, Trabada", "text": "A Mota \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576555", "revid": "98629", "url": "https://gl.wikipedia.org/wiki?curid=576555", "title": "Olgueira, Sante, Trabada", "text": "Olgueira \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576556", "revid": "98629", "url": "https://gl.wikipedia.org/wiki?curid=576556", "title": "O Pedregal, Sante, Trabada", "text": "O Pedregal \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576557", "revid": "98629", "url": "https://gl.wikipedia.org/wiki?curid=576557", "title": "Pedroselle, Sante, Trabada", "text": "Pedroselle \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576558", "revid": "98629", "url": "https://gl.wikipedia.org/wiki?curid=576558", "title": "Pena Cova, Sante, Trabada", "text": "Pena Cova \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576559", "revid": "98629", "url": "https://gl.wikipedia.org/wiki?curid=576559", "title": "Pena Quente, Sante, Trabada", "text": "Pena Quente \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576560", "revid": "98629", "url": "https://gl.wikipedia.org/wiki?curid=576560", "title": "Piago Negro, Sante, Trabada", "text": "Piago Negro \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576561", "revid": "98629", "url": "https://gl.wikipedia.org/wiki?curid=576561", "title": "Prado, Sante, Trabada", "text": "Prado \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576562", "revid": "98629", "url": "https://gl.wikipedia.org/wiki?curid=576562", "title": "O Rego, Sante, Trabada", "text": "O Rego \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576563", "revid": "98629", "url": "https://gl.wikipedia.org/wiki?curid=576563", "title": "A Retorta, Sante, Trabada", "text": "A Retorta \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576564", "revid": "98629", "url": "https://gl.wikipedia.org/wiki?curid=576564", "title": "R\u00edo Trabada, Sante, Trabada", "text": "R\u00edo Trabada \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576565", "revid": "98629", "url": "https://gl.wikipedia.org/wiki?curid=576565", "title": "Santarredeiro, Sante, Trabada", "text": "Santarredeiro \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576566", "revid": "98629", "url": "https://gl.wikipedia.org/wiki?curid=576566", "title": "Sueiro, Sante, Trabada", "text": "Sueiro \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576567", "revid": "98629", "url": "https://gl.wikipedia.org/wiki?curid=576567", "title": "Trabadela, Sante, Trabada", "text": "Trabadela \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576568", "revid": "98629", "url": "https://gl.wikipedia.org/wiki?curid=576568", "title": "Vilarbetote, Sante, Trabada", "text": "Vilarbetote \u00e9 un lugar da parroquia de Sante, no concello lucense de Trabada, na comarca da Mari\u00f1a Oriental."}
{"id": "576569", "revid": "98629", "url": "https://gl.wikipedia.org/wiki?curid=576569", "title": "O Acevedo, A R\u00eda de Abres, Trabada", "text": "O Acevedo \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576570", "revid": "98629", "url": "https://gl.wikipedia.org/wiki?curid=576570", "title": "A Boca de Canle, A R\u00eda de Abres, Trabada", "text": "A Boca de Canle \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576571", "revid": "98629", "url": "https://gl.wikipedia.org/wiki?curid=576571", "title": "A Casanova, A R\u00eda de Abres, Trabada", "text": "A Casanova \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576572", "revid": "98629", "url": "https://gl.wikipedia.org/wiki?curid=576572", "title": "O Follabal, A R\u00eda de Abres, Trabada", "text": "O Follabal \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576573", "revid": "98629", "url": "https://gl.wikipedia.org/wiki?curid=576573", "title": "Leirado, A R\u00eda de Abres, Trabada", "text": "Leirado \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576574", "revid": "98629", "url": "https://gl.wikipedia.org/wiki?curid=576574", "title": "Pacios, A R\u00eda de Abres, Trabada", "text": "Pacios \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576575", "revid": "98629", "url": "https://gl.wikipedia.org/wiki?curid=576575", "title": "Pedrido, A R\u00eda de Abres, Trabada", "text": "Pedrido \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576576", "revid": "98629", "url": "https://gl.wikipedia.org/wiki?curid=576576", "title": "A Rabexa, A R\u00eda de Abres, Trabada", "text": "A Rabexa \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576577", "revid": "98629", "url": "https://gl.wikipedia.org/wiki?curid=576577", "title": "San Marti\u00f1o, A R\u00eda de Abres, Trabada", "text": "San Marti\u00f1o \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576578", "revid": "98629", "url": "https://gl.wikipedia.org/wiki?curid=576578", "title": "A Veiga, A R\u00eda de Abres, Trabada", "text": "A Veiga \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576579", "revid": "98629", "url": "https://gl.wikipedia.org/wiki?curid=576579", "title": "Vilafernando, A R\u00eda de Abres, Trabada", "text": "Vilafernando \u00e9 un lugar da parroquia da R\u00eda de Abres, no concello lucense de Trabada, na comarca da Mari\u00f1a Oriental."}
{"id": "576580", "revid": "88215", "url": "https://gl.wikipedia.org/wiki?curid=576580", "title": "Miguel Jones Castillo", "text": ""}
{"id": "576583", "revid": "23204", "url": "https://gl.wikipedia.org/wiki?curid=576583", "title": "Scolopax minor", "text": "Scolopax minor \u00e9 unha especie de ave da orde dos caradriformes, suborde dos escolopacios, e subfamilia dos escolopacios, unha das integradas no x\u00e9nero \"Scolopax\". \nTaxonom\u00eda.\nDescrici\u00f3n.\nA especie foi descrita en 1789 polo naturalista alem\u00e1n Johann Friedrich Gmelin.\nEtimolox\u00edas.\nPara a do x\u00e9nero, ver \"Scolopax\".\nO ep\u00edteto espec\u00edfico, \"minor\", esta tirado do adxectivo latino \"minor, -\u014dris\", \"menor\", \"m\u00e1is pequeno\".\nSin\u00f3nimos.\nAdemais de polo seu nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nH\u00e1bitat e distribuci\u00f3n.\n\"Scolopax minor\" habita en \u00e1reas boscosas e mixtas forestal-agr\u00edcola-urbanas ao leste do Meridiano 98. V\u00e9ronse esp\u00e9cimes at\u00e9, polo norte, en Manitoba, e polo leste at\u00e9 o Labrador e Terra Nova.\nNo inverno migran cara ao sur, at\u00e9 os Estados da costa do golfo de M\u00e9xico.\nCaracter\u00edsticas.\nEsta especie norteamericana ten un corpo repoludo, as patas curtas, a cabeza grande e arredondada e un pico pr\u00e9nsil, longo e recto. Os adultos miden de 25 a 30 cm de longo e pesan de 140 a 230 g.\nAs femias son considerabelmente m\u00e1is grandes que os machos.\nO pico ten unha lonxitude de 6,4 a 7,0 cm.\nA envergadura alar oscila entre os 42 e os 48 cm.\nEstado de conservaci\u00f3n.\nEsta especie ten unha \u00e1rea de distribuci\u00f3n extremadamente grande e, polo tanto, non se aproxima aos limiares de vulner\u00e1bel baixo o criterio de tama\u00f1o da \u00e1rea de distribuci\u00f3n. A pesar de que a tendencia da poboaci\u00f3n parece ser decrecente, non se cre que o descenso sexa o suficientemente r\u00e1pido como para achegarse aos limiares de vulner\u00e1bel baixo o criterio de tendencia da poboaci\u00f3n (descenso &gt; 30 % en dez anos ou tres xeraci\u00f3ns). O tama\u00f1o da poboaci\u00f3n \u00e9 moi grande e, polo tanto, non se aproxima aos limiares de vulner\u00e1bel segundo o criterio de tama\u00f1o da poboaci\u00f3n (&lt;10.000 individuos maduros cun descenso continuo estimado en &gt;10% en dez anos ou tres xeraci\u00f3ns) . Por estes motivos a especie \u00e9 avaliada pola Uni\u00f3n Internacional para a Conservaci\u00f3n da Natureza e dos Recursos Naturais como \"LC\" (pouco preocupante)."}
{"id": "576590", "revid": "88215", "url": "https://gl.wikipedia.org/wiki?curid=576590", "title": "Coutinho", "text": "Ant\u00f4nio Wilson Vieira Hon\u00f3rio, alcumado Coutinho, nado en Piracicaba, Estado de S\u00e3o Paulo, o 11 de xu\u00f1o de 1943 e finado en Santos o 11 de marzo de 2019, foi un futbolista e adestrador brasileiro. Xogaba de dianteiro e desenvolveu a maior parte da s\u00faa carreira no Santos, onde formou unha hist\u00f3rica dupla con Pel\u00e9, sendo considerado como o mellor compa\u00f1eiro que tivo este na s\u00faa carreira. Ambos, xunto con Pepe, formaron un dos mellores ataques da historia do f\u00fatbol mundial, con preto de dous milleiros de goles anotados entre os tres. Coutinho marcou 368 goles co Santos en 457 partidos, sendo o terceiro m\u00e1ximo goleador da historia do club, s\u00f3 por detr\u00e1s dos dous citados compa\u00f1eiros. Internacional coa selecci\u00f3n brasileira, proclamouse campi\u00f3n do mundo en 1962.\nTraxectoria.\nInicios.\nNado en Piracicaba, no estado de S\u00e3o Paulo, en 1943, era fillo de Ant\u00f4nia e Waldemar Hon\u00f3rio. Aos 13 anos, asistiu a un partido que o Santos disputou na s\u00faa cidade, fronte ao XV de Piracicaba. Antes do encontro principal disputouse un de xuven\u00eds, entre o XV de Novembro e o Palmeirinha. A este \u00faltimo falt\u00e1balle un xogador, polo que lle ofreceron a el unha camisola, e realizou unha destacada actuaci\u00f3n que chamou a atenci\u00f3n do adestrador do Santos, Lula. O rapaz fuxiu ent\u00f3n da casa e chegou a Santos para probar fortuna no f\u00fatbol, pero seu pai apareceu ao d\u00eda seguinte para recollelo. Os directivos do Santos foron detr\u00e1s do pai e conseguiron convencelo para que lle dese unha oportunidade. Pouco despois ingresou no equipo xuvenil do Santos, onde o seu alcume, \"Cotinho\", derivou en \"Coutinho\".\nSantos.\nCoutinho debutou co primeiro equipo do Santos o 17 de maio de 1958, con 14 anos e 11 meses, un r\u00e9cord de precocidade nunca batido por ning\u00fan outro xogador do club. Foi nun partido en Goi\u00e2nia, ante o S\u00edrio Liban\u00eas Futebol Clube, no que entrou como substituto de Jair Rosa Pinto. Casualmente, o marcador foi o mesmo que o do debut do seu compa\u00f1eiro Pel\u00e9, que acontecera case dous anos antes: vitoria do Santos por 7-1. E, do mesmo xeito que Pel\u00e9, Coutinho tam\u00e9n marcou un dos goles do \"Peixe\" no seu primeiro partido coa escuadra adulta do club.\nTitular dende os 15 anos, herdou o dorsal n\u00famero 9 de Pag\u00e3o, e aos 16 anos marcou dous goles na vitoria por 3-0 sobre o Vasco que decidiu o t\u00edtulo do Torneo R\u00edo-S\u00e3o Paulo de 1959 a favor do club santista. En novembro dese mesmo ano, marcou 5 goles na maior goleada da historia do Santos, un 12-1 sobre o Ponte Preta en Vila Belmiro, durante o Campionato Paulista. Volveu marcar cinco goles d\u00faas veces m\u00e1is: a primeira delas foi en 1961, nun amigable contra o FC Basel en Basilea, mentres que a segunda produciuse nunha vitoria por 5-1 sobre o XV de Novembro no Campionato Paulista.\nDurante unha d\u00e9cada formou xunto a Pel\u00e9 a dupla atacante m\u00e1is destacada da historia do Santos, marcando entre ambos m\u00e1is dun milleiro de goles, aos que se sumaron os anotados por Pepe e Dorval, formando entre os cinco unha das mellores dianteiras da historia do f\u00fatbol mundial. Coutinho vestiu a camiseta do Santos en 457 partidos oficiais, nos que marcou 368 goles, contribu\u00edndo \u00e1 conquista de 19 t\u00edtulos, entre eles cinco Campionatos Brasileiros, sete Campionatos Paulistas, d\u00faas Copas Libertadores e d\u00faas Copas Intercontinentais. \nFoi autor de cinco goles nas finais da Copa Libertadores (dous contra Pe\u00f1arol e tres contra Boca Juniors), competici\u00f3n da que foi o m\u00e1ximo goleador en 1962, mesmo ano no que se proclamou m\u00e1ximo artilleiro do Campionato Brasileiro. Marcou tam\u00e9n tres goles na Copa Intercontinental de 1961 que o seu equipo conquistou fronte ao Benfica de Eus\u00e9bio e M\u00e1rio Coluna.\nCoutinho foi nomeado o mellor xogador do Santos despois de Pel\u00e9.\n\u00daltimos anos.\nTrala s\u00faa sa\u00edda do Santos en 1968, xogou no Vit\u00f3ria de Ba\u00eda e no Portuguesa de S\u00e3o Paulo, antes de regresar ao Santos a finais de 1969. Reapareceu nun encontro amigable fronte ao Boca Juniors en Mar del Plata, formando na dianteira xunto a Manoel Maria, Pel\u00e9 e Abel, e marcou un dos goles do seu equipo (2-2). O 26 de agosto de 1970, nun encontro do Campionato Paulista fronte ao S\u00e3o Bento, Coutinho marcou o seu \u00faltimo gol coa camiseta do Santos, o mesmo d\u00eda que nac\u00eda Edinho, fillo do seu compa\u00f1eiro Pel\u00e9, autor do outro gol do Santos no partido (2-2).\nPosteriormente xogou no Atlas de M\u00e9xico, no Bangu e no Saad. Con este \u00faltimo equipo marcou o seu derradeiro gol como futbolista, o 14 de xaneiro de 1973, nun partido amigable contra o equipo da s\u00faa vida, o Santos.\nRematou prematuramente a s\u00faa carreira futbol\u00edstica antes dos 30 anos por problemas no xeonllo e pola s\u00faa tendencia a engordar. Trala s\u00faa retirada exerceu como adestrador e dirixiu en d\u00faas ocasi\u00f3ns o Santos, as\u00ed como outros equipos de menor categor\u00eda.\nSelecci\u00f3n brasileira.\nFoi 15 veces internacional coa selecci\u00f3n brasileira, coa que debutou en 1960, con s\u00f3 16 anos, nun partido contra o Uruguai pola Copa Atl\u00e1ntica.\nFoi convocado por Aymor\u00e9 Moreira para o Mundial de 1962, pero foi baixa por lesi\u00f3n xusto antes do comezo. Con todo, seguiu no equipo durante o torneo, proclam\u00e1ndose campi\u00f3n xunto ao resto do seu equipo.\nCinco anos despois do seu \u00faltimo partido internacional e uns meses antes do Mundial de 1970, o seleccionador brasileiro Jo\u00e3o Saldanha intentou convencer a Coutinho de que regresase ao combinado nacional para substitu\u00edr ao lesionado Tost\u00e3o, o principal dianteiro centro do Brasil. Coutinho, que naquel momento estaba case retirado e f\u00f3ra de forma, rexeitou a invitaci\u00f3n.\nMorte.\nMorreu o 11 de marzo de 2019 en Santos, S\u00e3o Paulo, aos 75 anos de idade. A s\u00faa morte foi causada por un infarto de miocardio debido \u00e1 diabetes e \u00e1 hipertensi\u00f3n que padec\u00eda.\nEstilo de xogo.\nAs s\u00faas principais virtudes como dianteiro eran a frialdade e a precisi\u00f3n no remate, a capacidade de caneo en espazos reducidos e unha gran conciencia do xogo en equipo, o que lle permit\u00eda facer paredes con Pel\u00e9 no medio das defensas adversarias. No Brasil, durante a s\u00faa etapa como xogador, recibiu o alcume de \"xenio da \u00e1rea pequena\" moitos anos antes que tam\u00e9n fose chamado as\u00ed outro gran dianteiro brasileiro: Romario. O propio Pel\u00e9 declarou: \"Coutinho, dentro da \u00e1rea, era mellor ca min. A s\u00faa frialdade era algo sobrenatural\"."}
{"id": "576591", "revid": "88215", "url": "https://gl.wikipedia.org/wiki?curid=576591", "title": "Ant\u00f4nio Wilson Vieira Hon\u00f3rio", "text": ""}
{"id": "576592", "revid": "865", "url": "https://gl.wikipedia.org/wiki?curid=576592", "title": "Arboga (municipio)", "text": ""}
{"id": "576593", "revid": "865", "url": "https://gl.wikipedia.org/wiki?curid=576593", "title": "Avesta (municipio)", "text": ""}
{"id": "576594", "revid": "865", "url": "https://gl.wikipedia.org/wiki?curid=576594", "title": "Bjuv (municipio)", "text": ""}
{"id": "576597", "revid": "865", "url": "https://gl.wikipedia.org/wiki?curid=576597", "title": "Borl\u00e4nge (municipio)", "text": ""}
{"id": "576598", "revid": "865", "url": "https://gl.wikipedia.org/wiki?curid=576598", "title": "Botkyrka (municipio)", "text": ""}
{"id": "576599", "revid": "865", "url": "https://gl.wikipedia.org/wiki?curid=576599", "title": "B\u00e5stad (municipio)", "text": ""}
{"id": "576600", "revid": "865", "url": "https://gl.wikipedia.org/wiki?curid=576600", "title": "Bollebygd (municipio)", "text": ""}
{"id": "576601", "revid": "865", "url": "https://gl.wikipedia.org/wiki?curid=576601", "title": "Fagersta (municipio)", "text": ""}
{"id": "576602", "revid": "865", "url": "https://gl.wikipedia.org/wiki?curid=576602", "title": "Bengtsfors (municipio)", "text": ""}
{"id": "576603", "revid": "865", "url": "https://gl.wikipedia.org/wiki?curid=576603", "title": "Falu (municipio)", "text": ""}
{"id": "576604", "revid": "1888", "url": "https://gl.wikipedia.org/wiki?curid=576604", "title": "Antonio Tenreiro Leira", "text": "Antonio Tenreiro Leira, co\u00f1ecido como Toncho, nado en Pontedeume o 2 de marzo de 1928 e finado en Tolosa o 21 de xu\u00f1o de 2018, foi un guerrilleiro antifranquista galego.\nTraxectoria.\nFoi reclamado polo xu\u00edz militar da Coru\u00f1a en setembro de 1948 encartado na causa 36/46 xunto con Diego Romero Jim\u00e9nez, Benigno Fraga Pita, Segundo Vilaboy Mart\u00ednez, Adolfo Allegue Allegue e Jes\u00fas Calvo Garc\u00eda. Foi reclamado pola Caixa de Recrutas de Ferrol en maio de 1950 por non presentarse \u00e1 concentraci\u00f3n. Exiliouse en Francia."}
{"id": "576605", "revid": "98629", "url": "https://gl.wikipedia.org/wiki?curid=576605", "title": "Karel Bossart", "text": "Karel Jan Bossart, nado o 9 de febreiro de 1904 en Antuerpen (B\u00e9lxica) e finado o 3 de agosto de 1975, foi un enxe\u00f1eiro e dese\u00f1ador de foguetes espaciais.\nTraxectoria.\nBossart graduouse en enxe\u00f1ar\u00eda de cami\u00f1os en 1925 na Universidade de Bruselas. Conseguiu unha bolsa da Fundaci\u00f3n Belgo-Americana para a Educaci\u00f3n para poder estudar no Instituto de Tecnolox\u00eda de Massachusetts, especializ\u00e1ndose en estruturas de aeronaves. Quedou a traballar nos Estados Unidos en varias compa\u00f1\u00edas a\u00e9reas, inclu\u00edndo Edward Budd Manufacturing Company, onde se familiarizou co uso do aceiro inoxid\u00e1bel na fabricaci\u00f3n vag\u00f3ns de tren. En 1945 chegou a xefe de estruturas de Convair (daquela, Consolidated-Vultee Aircraft) en California, entrando en contacto co mundo da fogueter\u00eda durante o proposta de Convair para o proxecto MX-774 da Forza A\u00e9rea para dese\u00f1ar un m\u00edsil capaz dun alcance de 8000 km. Bossart convenceu \u00e1 Forza A\u00e9rea de pasar \u00e1 fase de programa de probas para o MX-774, usando algunhas das s\u00faas innovadoras ideas, como o uso de tanques de propelente presurizados monocasco que ser\u00edan a base dos m\u00edsiles e foguetes Atlas. O proxecto MX-774 foi cancelado en 1947 tras varios lanzamentos non completamente exitosos e debido \u00e1 falta de fondos, pero despois da detonaci\u00f3n da primeira bomba nuclear sovi\u00e9tica en 1949 foi retomado na forma do proxecto MX-1593, comezado en 1951 e con Bossart \u00e1 cabeza tras ga\u00f1ar Convair o contrato para o seu desenvolvemento. Bossart renomeu o proxecto como Atlas en honor ao tit\u00e1n mitol\u00f3xico. En 1957 Bossart foi nomeado Director T\u00e9cnico de Aeron\u00e1utica en General Dynamics (agora propietaria de Convair) e o 17 de decembro dese mesmo ano tivo lugar o primeiro voo exitoso dun m\u00edsil Atlas. Ao ano seguinte a Forza A\u00e9rea concedeulle un premio polo seu traballo e contribuci\u00f3ns ao desenvolvemento do primeiro m\u00edsil bal\u00edstico intercontinental estadounidense. En 1959 ga\u00f1ou o trofeo Collier. Bossart retirouse en 1967, finando oito anos despois."}
{"id": "576607", "revid": "6182569", "url": "https://gl.wikipedia.org/wiki?curid=576607", "title": "Andromeda (constelaci\u00f3n)", "text": ""}
{"id": "576608", "revid": "89787", "url": "https://gl.wikipedia.org/wiki?curid=576608", "title": "Yamamotoyama Ry\u016bta", "text": ", co\u00f1ecido polo seu \"shikona\" , ou simplemente Yama, \u00e9 un loitador de sumo xapon\u00e9s retirado orixinario da cidade de Saitama na prefectura de Saitama. Fixo o seu debut profesional en xaneiro de 2007, e acadou o m\u00e1is alto da divisi\u00f3n \"makuuchi\" en xaneiro de 2009. A s\u00faa mellor clasificaci\u00f3n foi \"maegashira\" 9. Con 265 kg de peso, Yamamotoyama \u00e9 o m\u00e1is pesado loitador de sumo xapon\u00e9s da historia, e tam\u00e9n se pensa que \u00e9 o xapon\u00e9s m\u00e1is pesado da historia. En abril de 2011, a Asociaci\u00f3n de Sumo do Xap\u00f3n d\u00edxolle que se retirase despois de que el e varios outros loitadores se visen implicados no arranxo de encontros. No presente reside nos \u00c1nxeles e participa en exhibici\u00f3ns de sumo e torneos de afeccionados, e fixo unha serie de aparici\u00f3ns en programas de televisi\u00f3n, anuncios e v\u00eddeos musicais."}
{"id": "576609", "revid": "23204", "url": "https://gl.wikipedia.org/wiki?curid=576609", "title": "Ry\u016bichi Yamamoto", "text": ""}
{"id": "576610", "revid": "23204", "url": "https://gl.wikipedia.org/wiki?curid=576610", "title": "Yamamoto Ry\u016bichi", "text": ""}
{"id": "576618", "revid": "197", "url": "https://gl.wikipedia.org/wiki?curid=576618", "title": "Ziggy (personaxe)", "text": "Ziggy \u00e9 un personaxe de banda dese\u00f1ada estadounidense. \u00c9 un personaxe que sofre un sen fin de desgrazas e acontecementos diarios tristes mais simp\u00e1ticos. Foi creado por Tom Wilson, un antigo executivo de American Greetings, e a serie de tiras c\u00f3micas foi distribu\u00edda por Andrews McMeel Syndication. En 1987, o seu fillo Tom Wilson II f\u00edxose cargo de escribir e debuxar a banda dese\u00f1ada.\nHistoria.\nZiggy, sen nome na s\u00faa concepci\u00f3n, foi visible dunha ou outra forma dende mediados dos anos 1960. O escritor de tarxetas de felicitaci\u00f3n Tom Wilson debuxou primeiro un personaxe parecido a Ziggy como operador de ascensores que ofrece comentarios pol\u00edticos en debuxos animados editoriais, mais ningu\u00e9n o sindicou. Ziggy finalmente apareceu nun libro de agasallos de American Greetings, \"When You're Not Around\" (1968) que chamou a atenci\u00f3n de Kathleen Andrews, unha fundadora da nova empresa Universal Press Syndicate, que necesitaba unha banda dese\u00f1ada popular para mantela a flote. Chegouse a un acordo, deuse un nome e naceu Ziggy. A tira comezou en 15 xornais en xu\u00f1o de 1971, e ese n\u00famero chegou a superar as 600 publicaci\u00f3ns. Unha tira dominical estreouse o 1 de abril de 1973.\nEn 1987, despois de anos de preparaci\u00f3n, a tira foi tomada polo fillo de Tom Wilson, Tom Wilson II.\nTom Wilson I morreu o 16 de setembro de 2011, aos 80 anos. O seu fillo segue producindo a tira."}
{"id": "576620", "revid": "25871", "url": "https://gl.wikipedia.org/wiki?curid=576620", "title": "Discord", "text": "Discord \u00e9 un VoIP e unha plataforma social de mensaxer\u00eda instant\u00e1nea. Os usuarios te\u00f1en a habilidade de comunicarse con chamadas de voz, chamadas de v\u00eddeo e mensaxer\u00eda de texto. Funciona a trav\u00e9s de servidores e est\u00e1 separado en canles de texto ou de voz. Discord est\u00e1 dispo\u00f1ible para Microsoft Windows, MacOS, Android, iOS e Linux. Pode ser usado dende un cliente executable ou dende o navegador. Se ben a aplicaci\u00f3n \u00e9 de uso xeral, as s\u00faas caracter\u00edsticas ori\u00e9ntana cara \u00e1s comunidades de videoxogos. Dende xullo de 2019, a plataforma conta con m\u00e1is de 350 mill\u00f3ns de usuarios activos."}
{"id": "576622", "revid": "865", "url": "https://gl.wikipedia.org/wiki?curid=576622", "title": "Gislaved (municipio)", "text": ""}
{"id": "576623", "revid": "27155", "url": "https://gl.wikipedia.org/wiki?curid=576623", "title": "Uniprot", "text": ""}
{"id": "576624", "revid": "865", "url": "https://gl.wikipedia.org/wiki?curid=576624", "title": "J\u00f6nk\u00f6ping (municipio)", "text": ""}
{"id": "576626", "revid": "865", "url": "https://gl.wikipedia.org/wiki?curid=576626", "title": "Habo (municipio)", "text": ""}
{"id": "576627", "revid": "89787", "url": "https://gl.wikipedia.org/wiki?curid=576627", "title": "Jessie Little Doe Baird", "text": "Jessie Little Doe Baird (tam\u00e9n co\u00f1ecida como Jessie Little Doe Fermino), nada o 18 de novembro de 1963, \u00e9 unha ling\u00fcista co\u00f1ecida polos seus esforzos por revivir a lingua wampanoag (w\u00f4pan\u00e2ak). Recibiu unha bolsa MacArthur en 2010.\nReside en Mashpee, Massachusetts.\nTraxectoria.\nEn 1992 ou 1993, Baird experimentou moitos so\u00f1os ou visi\u00f3ns dos seus devanceiros \u200b\u200breun\u00edndose con ela e falando na s\u00faa lingua, a cal ela non entend\u00eda nun primeiro momento. Tam\u00e9n afirmou que, segundo unha profec\u00eda, tal e como cre a s\u00faa comunidade wampanoag, unha muller da s\u00faa tribo abandonar\u00eda a s\u00faa casa para recuperar a s\u00faa lingua e \"os fillos dos que participaron na ruptura do ciclo ling\u00fc\u00edstico axudar\u00edan a curalo\". Ao redor do mesmo ano, Baird comezou a ensinar a lingua w\u00f4pan\u00e2ak en lugares tribais en Mashpee e Aquinnah.\nBaird estudou un m\u00e1ster no Massachusetts Institute of Technology tres anos m\u00e1is tarde, onde estudou co ling\u00fcista Kenneth L. Hale, e xuntos colaboraron na creaci\u00f3n dunha base de datos ling\u00fc\u00edstica baseada en rexistros escritos oficiais, correspondencias gobernamentais e textos relixiosos, especialmente unha Biblia de 1663 impresa polo ministro puritano John Eliot gardada nos arquivos do MIT, isto levou a un primeiro dicionario de m\u00e1is de 10.000 palabras compiladas por eles en 1996.\nEla e o seu traballo sobre a reconstruci\u00f3n e o renacemento da lingua w\u00f4pan\u00e2ak son obxecto dun documental da PBS, \"We Still Live Here \u2013 \u00c2s Nutayune\u00e2n\", dirixido por Anne Makepeace. Tam\u00e9n serve como vicepresidenta do Consello Tribal Indio Mashpee Wampanoag.\nEn 2017, recibiu un doutoramento honoris causa en Ciencias Sociais pola Universidade Yale."}
{"id": "576628", "revid": "65337", "url": "https://gl.wikipedia.org/wiki?curid=576628", "title": "Numismatic Guaranty Company", "text": ""}
{"id": "576630", "revid": "54334", "url": "https://gl.wikipedia.org/wiki?curid=576630", "title": "Teresa Condeminas", "text": "Teresa Condeminas i Soler, nada en Barcelona o 27 de febreiro de 1905 e finada na mesma cidade o 24 de xaneiro de 2002, foi unha pintora catal\u00e1 do clasicismo e o novecentismo.\nTraxectoria.\nEstudou na Escola de la Llotja dende os 13 anos. Durante 10 anos foise matriculando en diversas materias polo af\u00e1n que sempre a caracterizou por lograr unha formaci\u00f3n acad\u00e9mica adecuada. Formou parte da Associaci\u00f3 d'Art, constitu\u00edda en 1926 na Llotja, coa que participou nas distintas exposici\u00f3ns colectivas organizadas por esta. Tivo como profesor a F\u00e9lix Mestres, de quen aprendeu o perfeccionamento e a correcci\u00f3n da li\u00f1a, e tam\u00e9n a Vicen\u00e7 Borr\u00e0s, quen lle transmitiu o seu interese pola luz. Ambos trazos sempre estiveron presentes na s\u00faa produci\u00f3n art\u00edstica. Tam\u00e9n se dedicou \u00e1 docencia: impartiu aulas de debuxo e pintura no seu estudio, pr\u00f3ximo \u00e1 Sagrada Familia de Barcelona.\nCultivou case todos os x\u00e9neros pict\u00f3ricos: paisaxe, bodeg\u00f3n e sobre todo espidos femininos de formas redondeadas e cl\u00e1sicas, claramente novecentistas. Os espidos femininos tiveron un papel importante na s\u00faa produci\u00f3n dos anos 30, cunha coidada e refinada t\u00e9cnica, texturas nacaradas, li\u00f1as perfectas, composici\u00f3ns estudadas e pinceladas case impercept\u00edbeis. Estes trazos, xunto co tratamento dos tecidos, levaron a que a cr\u00edtica falase de \u00abpintura ingresiana\u00bb. \nPor\u00e9n, as figuras mostran certa frialdade, pr\u00f3xima \u00e1 falta de sentimento ou a unha actitude extremadamente distante, que posibelmente a levasen a unha representaci\u00f3n obsesiva de rostros, alg\u00fans deles con certo aspecto de m\u00e1scara de Picasso. O seu estilo foi considerado pulcro, tranquilo e de perfecto clasicismo. Este foi relacionado coas propostas pict\u00f3ricas que dominaron Catalu\u00f1a nos anos 30 e que se acentuar\u00edan na d\u00e9cada dos 40, xa no franquismo. A censura deste foi moi severa tam\u00e9n sobre a arte, e negaba calquera tendencia vangardista. Os seus espidos e representaci\u00f3ns de figuras femininas poden considerarse como as \u00faltimas obras mestras do novecentismo.\nFoi cofundadora da Associaci\u00f3 d'Art formada en 1926 por estudantes da Llotja. Entre outros membros estaban Josep Amat i Pag\u00e8s, Josep Barrenechea, Lola Bech i Beltran, Carmel Davalillo, Teresa F\u00e1bregas i Puig, Francesc Galofr\u00e9 i Suris, Lola Masalles, Manuel Rocamora, Josepa Serravi\u00f1als i Furi\u00f3, Ricard T\u00e1rrega e Maurici Vallsquer.\nMembro da \"Asociaci\u00f3n Espa\u00f1ola de Pintores y Escultores\" desde 1928, participou dende moi nova nas Exposici\u00f3ns de Primavera e nas Nacionais de Belas Artes de Barcelona, en que pronto obtivo premios. Tam\u00e9n participou na Exposici\u00f3n Nacional de Belas Artes de Madrid, polo menos en 1935, na que obtivo a medalla de terceira categor\u00eda, e en 1936 coa obra \"Camerino\", reproducida no correspondente cat\u00e1logo.\nParticipou en reiteradas ocasi\u00f3ns nas bienais de Venecia organizadas polo r\u00e9xime fascista italiano. En 1938 Benito Mussolini convidou a Espa\u00f1a \u00e1 Bienal de Venecia. Eugeni d'Ors, director xeral de Belas Artes do goberno franquista de Burgos, foi o comisario da exposici\u00f3n. Parece ser que escolleu a Condeminas xunto con outros artistas, como Ignacio Zuloaga, Josep de Togores ou Pere Pruna, mais o seu nome non aparece nalgunhas fontes oficiais. Con todo, s\u00e1bese con certeza que participou nas de 1940 e 1944. Tam\u00e9n participou na Exposici\u00f3n de Arte Espa\u00f1ola en Berl\u00edn en 1941 e en Bos Aires en 1947. \nEn 1937 a artista doou dous dos seus \u00f3leos, \"Bodeg\u00f3n con froitas\" e \"Bodeg\u00f3n\" \"con maz\u00e1s e uvas\" para unha exposici\u00f3n-poxa que se \u00eda celebrar en M\u00e9xico, co obxectivo de recadar fondos para as v\u00edtimas do fascismo. Por\u00e9n, o barco que transportaba as obras de 121 artistas catal\u00e1ns, fretado pola Generalitat de Catalunya, foi capturado no mar pola Armada franquista. Todas as obras foron comisadas e trasladadas a Burgos, sede do primeiro goberno de Franco durante a Guerra Civil espa\u00f1ola.\nMalia a s\u00faa reiterada participaci\u00f3n en concursos e exposici\u00f3ns colectivas de todo tipo, Condeminas non realizou ningunha exposici\u00f3n individual at\u00e9 xaneiro de 1948 na Sala Gaspar de Barcelona. Entre 1945 e 1948 expuxo regularmente nas Galeries Augusta desa cidade. A s\u00faa produci\u00f3n quizais non foi demasiado regular, mais sempre se mantivo fiel ao seu estilo, o clasicismo novecentista da primeira \u00e9poca.\nAo longo da s\u00faa carreira recibiu diferentes premios e distinci\u00f3ns, como as medallas Masriera e Fortuny. No concurso de paisaxes Josep Masriera, organizado pola Reial Acad\u00e8mia Catalana de Belles Arts, ga\u00f1ou unha medalla de prata en 1926 e unha de ouro en 1927. Obtivo un diploma de honra na Exposici\u00f3n Internacional de Barcelona de 1929, as\u00ed como a terceira e segunda medallas nas exposici\u00f3ns nacionais de 1935 e 1950. Tam\u00e9n ga\u00f1ou unha menci\u00f3n honor\u00edfica no concurso-exposici\u00f3n \"Barcelona vista pels seus artistes\" que organizou o Reial Cercle Art\u00edstic de Barcelona entre 1930 e 1931.\nCasou co pintor Llu\u00eds Muntan\u00e9 Muns, director e profesor da Escola de Belles Arts de Barcelona entre 1945 e 1948.\nO Museo Nacional de Arte de Catalu\u00f1a conserva a obra \"Cam\u00ed de la font\", que adquiriu en 1935 na Exposici\u00f3n de Primavera. As\u00ed mesmo, o Museo Nacional Ra\u00ed\u00f1a Sof\u00eda garda a obra \"El espejo\"."}
{"id": "576631", "revid": "23204", "url": "https://gl.wikipedia.org/wiki?curid=576631", "title": "Jessie Little Doe Fermino", "text": ""}
{"id": "576632", "revid": "865", "url": "https://gl.wikipedia.org/wiki?curid=576632", "title": "Gnosj\u00f6 (municipio)", "text": ""}
{"id": "576633", "revid": "98629", "url": "https://gl.wikipedia.org/wiki?curid=576633", "title": "Jos\u00e9 Macia", "text": "Jos\u00e9 Macia, m\u00e1is co\u00f1ecido como Pepe, nado en Santos o 25 de febreiro de 1935, \u00e9 un exfutbolista e exadestrador brasileiro, de ascendencia galega. Xogaba como extremo esquerdo e est\u00e1 considerado un dos maiores \u00eddolos da historia do Santos FC, o \u00fanico club no que militou. \u00c9 o segundo m\u00e1ximo goleador da historia do club, con 403 goles, e tam\u00e9n o segundo xogador con m\u00e1is partidos coa camiseta \"alvinegra\" (750), superado nos dous rexistros s\u00f3 polo seu compa\u00f1eiro Pel\u00e9. Ambos, xunto a Coutinho, formaron un dos mellores ataques da historia do f\u00fatbol mundial, con preto de dous milleiros de goles anotados entre os tres. \nConquistou unha cifra r\u00e9cord de 13 Campionatos Paulistas (11 como xogador do Santos, un como adestrador do Santos e outro como adestrador do Inter de Limeira), e \u00e9 tam\u00e9n a persoa con maior n\u00famero de t\u00edtulos do Campionato Brasileiro, con sete (seis como xogador do Santos e outro como adestrador do S\u00e3o Paulo FC).\nFoi 40 veces internacional coa selecci\u00f3n brasileira, coa que anotou 22 goles e ga\u00f1ou d\u00faas Copas do Mundo (1958 e 1962).\nTraxectoria.\nOrixe e inicios.\nFillo dos inmigrantes galegos Jos\u00e9 Mac\u00eda Vega e Clotilde Arias Y\u00e1\u00f1ez, ambos naturais provincia de Ourense, Pepe naceu un luns de Entroido, no n\u00famero 255 da r\u00faa Jo\u00e3o Pessoa do barrio Centro de Santos, a mesma r\u00faa na que fora fundado o Santos FC 23 anos antes. Seus pais, Jos\u00e9 Mac\u00eda e Clotilde Arias, eran dous inmigrantes galegos, procedentes el de Rabal, O\u00edmbra, e ela de Mand\u00edn, Ver\u00edn, que a pesar da pouca distancia entre as s\u00faas aldeas, co\u00f1ec\u00e9ronse no Brasil. Cando ti\u00f1a dous anos, o seu irm\u00e1n m\u00e1is vello, Silvio, de sete, faleceu nun accidente dom\u00e9stico mentres xogaba cun curm\u00e1n, traxedia que afectou profundamente a familia, especialmente a nai.\nAos sete anos, en 1942, Pepinho trasladouse coa s\u00faa familia \u00e1 veci\u00f1a cidade de S\u00e3o Vicente, onde seu pai, comerciante, mercou unha \"mercearia\", unha tenda de alimentos e outros produtos b\u00e1sicos. Co seu irm\u00e1n M\u00e1rio comezou a xogar ao f\u00fatbol nos equipos do barrio onde viv\u00eda, o Comercial FC, o Mota Lima e o Continental.\nCon 16 anos xogaba no equipo infantil do S\u00e3o Vicente AC cando Cobrinha, o porteiro do equipo, que tam\u00e9n militaba no equipo infantil do Santos, invitouno a facer unha proba co club. O 4 de maio de 1951 Pepe pisou por primeira vez o c\u00e9spede de Vila Belmiro, e recibiu o visto e prace do t\u00e9cnico Salu da Bandinha. A pesar da reticencia de seus pais, que non quer\u00edan que fose futbolista, acabou entrando no club.\nSantos FC.\nDebut e primeiro t\u00edtulo.\nXa na canteira do Santos, entre os anos 1952 e 1953 estivo \u00e1s ordes do adestrador Lula, tam\u00e9n fillo de galegos e que o dirixir\u00eda durante case toda a s\u00faa carreira. O 23 de maio de 1954, con 19 anos e da man do t\u00e9cnico Giuseppe Ottina, debutou co primeiro equipo nun partido contra o Fluminense en Pacaembu, durante o Torneo R\u00edo-S\u00e3o Paulo. O Santos perdeu por 2 a 1, e Pepe entrou na segunda metade en substituci\u00f3n de Boca, que xa entrara en substituci\u00f3n de Del Vecchio. Na parte final do ano regresou ao equipo xuvenil, pero na tempada seguinte instalouse definitivamente no primeiro equipo, adestrado xa por Lula.\nO seu primeiro gran momento como futbolista profesional chegou no Campionato Paulista de 1955, do que se proclamou campi\u00f3n contribu\u00edndo con 10 goles, un deles o gol da vitoria co que o equipo ga\u00f1ou o t\u00edtulo na derradeira xornada ante o Taubat\u00e9 en Vila Belmiro. Foi o segundo t\u00edtulo de campi\u00f3n paulista para o club, 20 anos despois do primeiro, e Pepe sa\u00edu aclamado do estadio. Titular indiscutible do equipo xa en 1955, converteuse ademais no tirador de faltas e penaltis do equipo.\nDominio do f\u00fatbol paulista.\nDurante os seguintes anos o Santos continuou dominando de xeito case absoluto o f\u00fatbol paulista, conquistando ata 11 t\u00edtulos do campionato estatal, cun equipo no que destacaban xogadores como Pel\u00e9, Coutinho, Zito, Jair Rosa Pinto ou o propio Pepe. O 6 de marzo de 1958, foi, cun triplete, un dos protagonistas do hist\u00f3rico partido ante o Palmeiras de Formiga e Mazzola, no Torneo R\u00edo-S\u00e3o Paulo, que rematou con vitoria santista por 7-6. \nEn 1959 o club realizou a s\u00faa primeira xira por Europa, disputando 22 partidos en nove pa\u00edses do continente e anotando 78 goles, 20 deles obra de Pepe. En xu\u00f1o, Pepe pisou por primeira vez Galicia, a terra de seus pais, para disputar co equipo na Coru\u00f1a a 14\u00aa edici\u00f3n do Trofeo Teresa Herrera fronte ao Botafogo de Garrincha. Diante dalg\u00fans dos seus familiares, presentes no estadio de Riazor, marcou dous dos catro goles do seu equipo, que acabou levando o trofeo para Santos. Tralo partido colleu un taxi cara a Mand\u00edn, onde co\u00f1eceu a s\u00faa avoa, que estaba preto de cumprir os 90 anos. Uns d\u00edas despois marcou outros dous tantos na goleada por 7-1 sobre o Inter de Mil\u00e1n no Trofeo Laranxa de Valencia.\nCampi\u00f3n brasileiro, suramericano e intercontinental.\nNese mesmo 1959 creouse o Campionato Brasileiro e o Santos chegou \u00e1 primeira final da historia, na que Pepe marcou un gol fronte ao Bahia, a\u00ednda que o t\u00edtulo acabou sendo para o club baiano. Dous anos despois, na edici\u00f3n de 1961, volveu disputar a final contra o Bahia, proclam\u00e1ndose desta volta campi\u00f3n brasileiro por primeira vez. O Santos revalidou o t\u00edtulo nas seguintes catro tempadas, con varios goles m\u00e1is de Pepe nas finais.\nAdemais proclamouse campi\u00f3n da Copa Libertadores en 1962 e 1963, sendo titular en t\u00f3dolos partidos das finais, contra Pe\u00f1arol e Boca Juniors respectivamente. Sa\u00edu no once inicial tam\u00e9n nas d\u00faas Copas Intercontinentais que conquistou o seu equipo nos mesmos anos. Na primeira delas fixo un gol contra o Benfica de Eus\u00e9bio, mentres que na segunda marcou dous goles de falta no partido de volta contra o Milan no Maracan\u00e3 que contribu\u00edron a unha hist\u00f3rica remontada dun partido que o Santos perd\u00eda por 0-2, e que rematou 4-2.\nRecibiu o alcume de \"Canh\u00e3o da Vila\", polo seu forte golpeo coa perna esquerda, coa que realizaba disparos que acadaron velocidades de ata 122 km/h. A s\u00faa potencia era tal que nun dos seus tiros libres chegou a deixar sen co\u00f1ecemento a Alfredo Ramos, defensor do S\u00e3o Paulo que estaba colocado na barreira.\n\u00daltimos anos.\nFoi o titular absoluto no extremo esquerdo do Santos ata 1965, cando cumpriu os 30 anos. A partir desa data, ata 1969, ano no que rematou a s\u00faa carreira, comezou a alternarse no posto de titular con Abel primeiro e m\u00e1is tarde con Edu. Disputou o seu \u00faltimo encontro o 19 de marzo de 1969, na vitoria por 2-1 sobre o Am\u00e9rica de S\u00e3o Jos\u00e9 do Rio Preto no estadio Urbano Caldeira, partido correspondente ao Campionato Paulista.\nMilitou durante 15 anos no Santos e, con 403 goles marcados en 741 partidos, \u00e9 o segundo m\u00e1ximo goleador da historia do club, s\u00f3 por detr\u00e1s de Pel\u00e9. \u00c1 marxe de Pel\u00e9, s\u00f3 dous xogadores marcaron m\u00e1is goles que Pepe nun s\u00f3 club: Roberto Dinamite, que marcou 620 goles co Vasco da Gama, e Zico, que conseguiu 500 co Flamengo.\nOs seus 27 t\u00edtulos oficiais co Santos conv\u00e9rteno no futbolista con m\u00e1is t\u00edtulos para un mesmo club do Brasil, con dous m\u00e1is que Pel\u00e9.\nSelecci\u00f3n nacional.\nFoi 40 veces internacional coa selecci\u00f3n brasileira, coa que marcou 22 goles. Debutou o 8 de xullo de 1956, nun partido contra a Arxentina pola Copa do Atl\u00e1ntico. Saltou ao campo na segunda parte, substitu\u00edndo a Ferreira, e tralo empate sen goles o equipo brasileiro f\u00edxose co t\u00edtulo. Un mes despois disputou o seu primeiro encontro como titular na selecci\u00f3n, nun amigable contra Checoslovaquia no Maracan\u00e3, onde formou na dianteira xunto con Zizinho, Didi, Can\u00e1rio e Le\u00f4nidas.\nEn 1957, con 22 anos, foi convocado polo seleccionador Osvaldo Brand\u00e3o para a s\u00faa primeira e \u00fanica Copa Am\u00e9rica, marcando tres goles e rematando subcampi\u00f3n por detr\u00e1s da Arxentina. Foi convocado para as Copas do Mundo de Suecia 1958 e Chile 1962, pero en \u00e1mbolos casos sufriu unha lesi\u00f3n nas v\u00e9speras do torneo. Acudiu igualmente a ambas citas coa esperanza de poder recuperarse a tempo, pero non chegou a debutar en ning\u00fan dos dous torneos, nos que a selecci\u00f3n brasileira se proclamou campioa.\nO seu mellor momento coa selecci\u00f3n, segundo as s\u00faas propias palabras, foi o partido amigable que disputou en 1963 contra Inglaterra en Wembley (1-1), no que conseguiu marcar un tiro libre directo dende longa distancia, superando ao hist\u00f3rico gardameta Gordon Banks.\nAdemais dos dous Mundiais, ga\u00f1ou d\u00faas veces a Copa do Atl\u00e1ntico (1956, 1960), d\u00faas veces a Copa Roca (1957, 1963), a Copa Bernardo O'Higgins (1961) e tres veces a Copa Oswaldo Cruz (1958, 1961, 1962).\nComo adestrador.\nEn 1969 comezou a s\u00faa carreira como adestrador na canteira do Santos. Pouco tempo despois pasou a ser adestrador axudante do equipo principal, e en 1972 colleu por primeira vez as rendas do primeiro equipo. En 1973 proclamouse campi\u00f3n do Campionato Paulista, dirixindo a un grupo de futbolistas entre os que estaban Agust\u00edn Cejas, Carlos Alberto, Clodoaldo, Edu ou o seu antigo compa\u00f1eiro Pel\u00e9, na parte final da s\u00faa carreira no Brasil.\nA continuaci\u00f3n regresou ao equipo xuvenil, e m\u00e1is tarde volveu adestrar o primeiro equipo do Santos en catro etapas m\u00e1is. Dirixiu un total de 371 partidos do club, sendo o terceiro adestrador con m\u00e1is encontros na historia da entidade santista.\nDurante os seus case 40 anos como adestrador, dirixiu unha vintena de equipos, a maior\u00eda deles do Brasil. Viviu a s\u00faa mellor \u00e9poca como t\u00e9cnico a mediados da d\u00e9cada de 1980, cando ga\u00f1ou de xeito consecutivo o Campionato Cearense co Fortaleza, un hist\u00f3rico Campionato Paulista co Internacional de Limeira, o \u00fanico na historia do club, e o Campionato Brasileiro de 1986 co S\u00e3o Paulo. O seu balance \u00e1 fronte do S\u00e3o Paulo foi de 45 partidos, con 22 vitorias, 16 empates e sete derrotas. Foi destitu\u00eddo tras a eliminaci\u00f3n na Copa Libertadores de 1987. A continuaci\u00f3n regresou ao Inter de Limeira, co que conquistou o Campionato Brasileiro de Serie B.\nF\u00f3ra do pa\u00eds amaz\u00f3nico, adestrou o Boavista portugu\u00e9s, a selecci\u00f3n peruana, o Verdy Kawasaki xapon\u00e9s (co que ga\u00f1ou a liga xaponesa en 1992), e o Al Sadd e o Al Ahli de Qatar, tendo \u00e1s s\u00faas ordes neste \u00faltimo a Pep Guardiola, case no final da s\u00faa carreira como futbolista.\nReco\u00f1ecementos.\nO 21 de setembro de 1967 recibiu o Premio Belfort Duarte, en reco\u00f1ecemento \u00e1 s\u00faa extrema deportividade. A medalla de prata de dito premio era concedida ao futbolista profesional que pasase dez anos, e polo menos 200 partidos, sen ser expulsado do campo. Pepe superou por moito esa cifra, pois acumulou un total de 781 partidos (741 co Santos e 40 coa selecci\u00f3n) sen ser nunca expulsado. \nO 3 de maio de 1969 foi homenaxeado diante de 22.810 espectadores no Vila Belmiro, antes dun partido entre o Santos e o Palmeiras. En 2021 creouse o \"Premio Pepe\", para elixir o gol m\u00e1is fermoso do Campionato Paulista.\nVida persoal.\nCasado con N\u00e9lia, tivo catro fillos: Alexandre, Maria Clotilde, Gislene e Rafael.\nPublicaci\u00f3ns.\nEn 2012 publicou un libro de memorias, titulado \"\u201cBombas de Alegria, meio s\u00e9culo de mem\u00f3rias do Canh\u00e3o da Vila\u201d\" , no que conta curiosas historias futbol\u00edsticas. A s\u00faa biograf\u00eda foi publicada en 2015, escrita pola xornalista Gisa Macia, a s\u00faa filla."}
{"id": "576634", "revid": "15490", "url": "https://gl.wikipedia.org/wiki?curid=576634", "title": "Josep Francesc R\u00e0fols i Fontanals", "text": "Josep Francesc R\u00e0fols i Fontanals, nado en Vilanova i la Geltr\u00fa,\u00a0o 20 de abril de 1889\u00a0e finado en Barcelona o\u00a015 de xaneiro de 1965, fue un arquitecto, pintor e historiador de arte catal\u00e1n. Membro do Cercle Art\u00edstic de Sant Lluc, fundou con Josep Llorens i Artigas o grupo art\u00edstico \"Agrupaci\u00f3 Courbet\". Dedicado m\u00e1is \u00e1 teor\u00eda ca \u00e1 pr\u00e1ctica da arquitectura, entre as s\u00faas obras destaca a Casa M\u00e9ndiz, en Vilanova (1925), as\u00ed coma a s\u00faa participaci\u00f3n nas obras da Sagrada Familia.\nFoi o primeiro bi\u00f3grafo de Gaud\u00ed (\"Antoni Gaud\u00ed\", 1928), profesor de Historia da Arte na Escola Massana desde a s\u00faa fundaci\u00f3n at\u00e9 1936 e o primeiro en ocupar a C\u00e1tedra Gaud\u00ed da Universidat Polit\u00e8cnica de Catalunya en 1956. Tam\u00e9n foi dos primeiros en escribir sobre o Modernismo con \"El arte modernista catal\u00e1n\", (1943) e \"Modernismo y modernistas\" (1949), os primeiros estudos complexos sobre este movemento catal\u00e1n. Te\u00f3rico da arquitectura noventista, o seu estudo de Brunelleschi influ\u00edu na nova xeraci\u00f3n de arquitectos catal\u00e1ns a trav\u00e9s da s\u00faa obra \"Arquitectura del Renaixement itali\u00e0\" (1926).\nTam\u00e9n autor de \"Pere Blai i l'arquitectura del Renaixement a Catalunya\" (1934) e \"El arte rom\u00e1ntica en Espa\u00f1a\" (1954). O \"Diccionario Biogr\u00e1fico de Artistas de Catalu\u00f1a\" (1951-1954) en tres tomos, posteriormente reeditado, \u00e9 unha relaci\u00f3n exhaustiva de artistas catal\u00e1ns. Os seus libros, papeis, cartas (como a correspondencia con Joan Mir\u00f3) e outros documentos cons\u00e9rvanse na Biblioteca de Catalunya."}
{"id": "576636", "revid": "865", "url": "https://gl.wikipedia.org/wiki?curid=576636", "title": "H\u00e4rn\u00f6sand (municipio)", "text": ""}
{"id": "576680", "revid": "23204", "url": "https://gl.wikipedia.org/wiki?curid=576680", "title": "Medio d\u00f3lar da Exposici\u00f3n Internacional California Pac\u00edfico", "text": "O medio d\u00f3lar da Exposici\u00f3n Internacional California Pac\u00edfico \u00e9 unha moeda conmemorativa de prata emitida pola Casa da Moeda dos EEUU, con motivo da celebraci\u00f3n desta mostra internacional, celebrada en San Diego, California entre 1935 e 1936.\nO seu dese\u00f1o \u00e9 obra de Robert I. Aitken e cu\u00f1ouse na Ceca de San Francisco en 1935 e na Ceca de Denver en 1936. No seu anverso reprod\u00facese unha imaxe de Minerva e outros elementos do Gran Selo do Estado de California, e no seu reverso edificios caracter\u00edsticos constru\u00eddos para a Exposici\u00f3n.\nA lei que autorizaba esta moeda de medio d\u00f3lar foi aprobada sen oposici\u00f3n polo Congreso dos EEUU a principios de 1935 e ao pouco tempo cu\u00f1\u00e1ronse 250.000 exemplares na Ceca de San Francisco. Como as vendas non foron as esperadas e destas quedaron 180.000 moedas por vender, a organizaci\u00f3n solicitou ao Congreso que as refundise e fixese unha nova emisi\u00f3n datada en 1936, coa esperanza de que esta nova tiraxe tivese mellor acollemento entre o p\u00fablico. Mais as vendas seguiron a ser inferiores \u00e1s esperadas e desta segunda emisi\u00f3n quedaron sen distribu\u00edr 150.000 exemplares, que tam\u00e9n acabaron sendo fundidos novamente na casa da moeda.\nNo mercado do coleccionismo estas moedas v\u00e9ndense hoxe en prezos que roldan os centos de d\u00f3lares, en funci\u00f3n do seu estado de conservaci\u00f3n..\nAntecedentes e autorizaci\u00f3n.\nA Exposici\u00f3n Internacional California Pac\u00edfico foi unha feira mundial que tivo lugar no parque Balboa de San Diego en 1935 e 1936. Tratouse dnha das maiores exposici\u00f3ns deste tipo ata aquel momento: ocupou unha extensi\u00f3n de 570 hect\u00e1reas, e tivo un custo de 20 mill\u00f3ns de d\u00f3lares e atraeu uns 3.750.000 visitantes durante os seus dous anos de duraci\u00f3n.\nNaquela \u00e9poca, as moedas conmemorativas dos Estados Unidos non eran comercializadas polo Goberno sen\u00f3n que o Congreso, ao aprobar a lei que permit\u00eda a s\u00faa emisi\u00f3n, adoitaba designar unha organizaci\u00f3n \u00e1 que se lle atribu\u00eda o dereito exclusivo de adquirilas ao seu valor nominal para logo vendelas ao p\u00fablico cunha prima. No caso do medio d\u00f3lar conmemorativo da Exposici\u00f3n Internacional California Pac\u00edfico esta entidade foi a \"California Pacific International Exposition Company\".\nO republicano de California George Burnham presentou na C\u00e1mara de Representantes, o 19 de febreiro de 1935, un proxecto de lei para a creaci\u00f3n dunha moeda de medio d\u00f3lar conmemorativa desta exposici\u00f3n internacional, e o proxecto foi remitido \u00e1 Comisi\u00f3n de Moeda, Pesos e Medidas. John J. Cochran, de Missouri, daquela presidente en funci\u00f3ns desa comisi\u00f3n, informou a C\u00e1mara o 12 de abril coa recomendaci\u00f3n de que se aprobase o proxecto de lei, logo de levar a cabo pequenas modificaci\u00f3ns de \u00edndole t\u00e9cnica. O proxecto prev\u00eda a emisi\u00f3n dun m\u00e1ximo de 250.000 exemplares. Cochran indicou que o congresista Burnham comparecera ante a comisi\u00f3n e declarara que a emisi\u00f3n non supor\u00eda ning\u00fan gasto para o Goberno e que tam\u00e9n deixara constancia disto por escrito. Ademais, Burnham tam\u00e9n escribira que a exposici\u00f3n contaba cunha participaci\u00f3n moi considerable do Goberno federal e que os seus funcionarios esperaban que asistisen entre sete e dez mill\u00f3ns de persoas. Cochran logrou que o d\u00eda seguinte a C\u00e1mara tomase en consideraci\u00f3n o seu proxecto de lei, que foi aprobado sen debate previo ning\u00fan.\nO Senado dos EEUU recibiu o proxecto de lei o 15 de abril e remitiuno \u00e1 Comisi\u00f3n de Banca e Moeda. O 23 de abril, o senador por Florida Duncan U. Fletcher, presidente desta comisi\u00f3n, recomendou a s\u00faa aprobaci\u00f3n, cun informe similar ao da C\u00e1mara de Representantes. Finalmente, o 26 de abril o proxecto foi aprobado polo Senado por proposta de Fletcher, tam\u00e9n sen debate previo, e o presidente Franklin D. Roosevelt asinouno o 3 de maio de 1935, para o converter na Lei Federal 74-50.\nPreparaci\u00f3n.\nInicio.\nO senador californiano William G. McAdoo, que fora secretario do Tesouro baixo a presidencia de Woodrow Wilson, escribiulle ao secretario do Tesouro en funci\u00f3ns, Henry Morgenthau, para lle propor que o defunto presidente aparecese na moeda de medio d\u00f3lar; Morgenthau contestoulle que a idea lle parec\u00eda \"interesante\" e suxeriulle que se dirixise \u00e1 Comisi\u00f3n da Exposici\u00f3n, que era a entidade responsable da elecci\u00f3n dos dese\u00f1os. O n\u00famero de xaneiro de 1935 da publicaci\u00f3n \"The Numismatist\" \u2014o xornal da \"American Numismatic Association\"\u2014, que se imprimiu antes do tr\u00e1mite do proxecto de lei no Congreso, informou de que os plans eran producir 50.000 moedas dun d\u00f3lar de prata e outras 150.000 de medio d\u00f3lar, tam\u00e9n de prata, coa imaxe do presidente Roosevelt.\nO elixido para levar a cabo os dese\u00f1os da moeda de medio d\u00f3lar aprobada foi o escultor Robert I. Aitken, creador doutras moedas conmemorativas anteriores, como a de 50 d\u00f3lares da Exposici\u00f3n Panam\u00e1-Pac\u00edfico de 1915. Aitken presentoulle modelos en xeso \u00e1 Comisi\u00f3n de Belas Artes, que era a encargada \u2014por unha orde executiva de 1921 do presidente Warren G. Harding\u2014 de facer recomendaci\u00f3ns acerca das obras de arte p\u00fablicas, inclu\u00eddas as moedas. O escultor Lee Lawrie foi o membro da comisi\u00f3n encargado de examinar os modelos, que foron aprobados o 5 de xullo de 1935, a\u00ednda que Lawrie cuestionou a legalidade de que as moedas omitisen os caracter\u00edsticos lemas LIBERTY e E PLURIBUS UNUM. Posteriormente, Aitken engadiu a palabra LIBERTY no anverso. Logo da aprobaci\u00f3n final, os modelos foron enviados \u00e1 compa\u00f1\u00eda \"Medallic Art Company\", de Nova York, para os reducir a cubos do tama\u00f1o real da moeda, cos que despois se produciron os cu\u00f1os na Ceca de Filadelfia, que logo se trasladar\u00edan \u00e1 Ceca de San Francisco.\nDese\u00f1o.\nO anverso de Aitken amosa varios elementos do Gran Selo do Estado de California e est\u00e1 protagonizado por unha imaxe sedente de Minerva con casco, que sost\u00e9n unha lanza na s\u00faa man dereita, en tanto que a esquerda descansa sobre un escudo que ten gravada a palabra EUREKA. Sobre o escudo hai unha \u00e9xida coa cabeza de Medusa, e entre a deusa e o escudo hai unha cornucopia chea de produtos, s\u00edmbolo dos vastos recursos de California. \u00c1 esquerda de Mireva reprod\u00facese a imaxe dun oso pardo. Detr\u00e1s deste conxunto, na distancia, hai un mineiro do ouro e un barco veleiro no mar, coas monta\u00f1as de Sierra Madre ao fondo. O nome do pa\u00eds emisor e o valor facial da moeda rodean este dese\u00f1o central, coa palabra LIBERTY aos p\u00e9s de Minerva e un monograma coas siglas do dese\u00f1ador ao lado do oso.\nNo reverso apr\u00e9cianse dous edificios que foron constru\u00eddos para a Exposici\u00f3n Internacional California Pac\u00edfico: a torre California e a capela de San Francisco \u2014posteriormente sede do Museo do Home de San Diego\u2014. Para alg\u00fans, a contorna que rodea estes edificios suxire a arquitectura das misi\u00f3ns espa\u00f1olas, a\u00ednda que Anthony Swiatek e Walter Breen, no seu traballo sobre es moedas conmemorativas estadounidenses, a identifican cunha orla her\u00e1ldica, habitual nalgunhas moedas de ouro medievais. O nome da exposici\u00f3n rodea o dese\u00f1o, coa data, o lema IN GOD WE TRUST, a marca de ceca e o top\u00f3nimo SAN DIEGO entre os dous edificios.\nO escritor e investigador numism\u00e1tico Don Taxay cualificou o dese\u00f1o do medio d\u00f3lar como \"unha moeda moi distinguida artisticamente\", e dixo acerca do seu reverso: \"non podo pensar noutro motivo arquitect\u00f3nico que fora tratado con tanto \u00e9xito nunha moeda dos Estados Unidos\". Pola s\u00faa banda, o historiador da arte Cornelius Vermeule tam\u00e9n gabou a moeda e considerou que a representaci\u00f3n de Minerva era \"un dous usos m\u00e1is poderosos da figura na arte numism\u00e1tica americana\". Vermeule considerou que o dese\u00f1o de Aitken estaba influ\u00eddo polos front\u00f3ns e outras obras que este escultor creara durante as d\u00e9cadas de 1920 e de 1930, entre eles o do edificio do Tribunal Supremo dos Estados Unidos. Para el, a representaci\u00f3n destes edificios no reverso era \"o suficientemente boa como para o que pretend\u00eda amosar\" e indicou que Gilroy Roberts imitou o estilo monogram\u00e1tico das iniciais do artista ao asinar o seu anverso do medio d\u00f3lar Kennedy de 1964. Vermeule indicou ademais que a tipograf\u00eda das lendas \"confirma a forza e o equilibrio da experiencia visual total\".\nProduci\u00f3n, distribuci\u00f3n e coleccionismo.\nEn agosto de 1935 cu\u00f1\u00e1ronse 250.132 exemplares do medio d\u00f3lar na Ceca de San Francisco. Deles, 132 foron enviados a Filadelfia e retidos para a s\u00faa inspecci\u00f3n na reuni\u00f3n da Comisi\u00f3n de Ensaios dos Estados Unidos de 1936. As 250.000 moedas restantes envi\u00e1ronse desde San Francisco ata a sucursal do \"Bank of America\" en San Diego, que se encargar\u00eda da s\u00faa distribuci\u00f3n, e pux\u00e9ronse \u00e1 venda na Exposici\u00f3n o d\u00eda 12 de agosto ao prezo dun d\u00f3lar por unidade. Malia o amplo despregamento publicitario, s\u00f3 se venderon 68.000 exemplares, e as autoridades da feira quedaron con outros 2.000 m\u00e1is.\nA\u00ednda que o coleccionismo de moedas conmemorativas e de investimento comezaba xa a popularizarse en 1935, a cu\u00f1axe dun cuarto de mill\u00f3n de moedas, moi superior \u00e1 doutras emisi\u00f3ns conmemorativas da \u00e9poca, fixo que os investidores se amosasen indiferentes nesta ocasi\u00f3n. As vendas do medio d\u00f3lar de 1935 cu\u00f1ado en San Francisco estanc\u00e1ronse e a Comisi\u00f3n da Exposici\u00f3n era consciente de que iso supu\u00f1a un poema econ\u00f3mico. Neste contexto, solicitaron ao Congreso unha lei que lles permitise devolver as moedas non vendidas e substitu\u00edlas por outras novas, datadas en 1936. Con esta medida procur\u00e1base que os coleccionistas visen a nova moeda como unha variante interesante e que moitos deles adquirisen as de ambas as datas; ademais, a refundici\u00f3n das moedas devoltas supor\u00eda unha diminuci\u00f3n da oferta e poder\u00eda aumentar o atractivo dos restantes exemplares cu\u00f1ados en 1935.\nConsonte David M Bullowa na s\u00faa obra de 1938 sobre as moedas conmemorativas estadounidenses:\nConsecuentemente, o 6 de xaneiro de 1936 o congresista Burnham presentou un proxecto de lei para lograr este prop\u00f3sito. O 17 de febreiro a Comisi\u00f3n informou a trav\u00e9s de Andrew Somers, de Nova York, quen sinalou que o proxecto de lei establec\u00eda que o intercambio se levar\u00eda a cabo sen gastos para os Estados Unidos, polo que recomendaba a s\u00faa aprobaci\u00f3n. Cando Burnham levou este asunto ao pleno da c\u00e1mara o 16 de marzo, Jesse Wolcott, de M\u00edchigan, preguntou como se realizar\u00eda a operaci\u00f3n sen gastos para o Goberno, e Burnham afirmou que a Comisi\u00f3n da Exposici\u00f3n correr\u00eda con todos os gastos. Explicou que as moedas iniciais se recibiran tan tarde que non dera tempo de comercializalas axeitadamente. Non houbo m\u00e1is debate e o proxecto foi aprobado pola C\u00e1mara sen obxecci\u00f3ns.\nA comisi\u00f3n do Senado emitiu o seu informe o 17 de abril, e nel engadiu disposici\u00f3ns que esix\u00edan que as moedas amosasen a data de 1936, independentemente do momento en que se cu\u00f1asen, e que se producisen nunha soa ceca, en consonancia con outros proxectos de lei de moedas conmemorativas sobre os que a comisi\u00f3n informara anteriormente. O escritor numism\u00e1tico David M. Bullowa significou que estas disposici\u00f3ns, concibidas para evitar a creaci\u00f3n de variantes, se inser\u00edan as\u00ed nun proxecto de lei que, pola s\u00faa vez, estaba a crear unha variante. O Senado tomou en consideraci\u00f3n o proxecto de lei o 24 de abril e foi emendado e aprobado sen debate nin oposici\u00f3n. Como as d\u00faas versi\u00f3ns aprobadas do texto non eran id\u00e9nticas, o proxecto volveu \u00e1 C\u00e1mara de Representantes, onde se aprobaron as emendas do Senado o 27 de abril. Finalmente, o presidente Roosevelt asinou o proxecto o 6 de maio para o converter na Lei Federal 74-566.\nO presidente da Comisi\u00f3n da Exposici\u00f3n, G. Aubrey Davidson, escribiulle o 16 de maio de 1936 \u00e1 directora interina da Casa da Moeda dos Estados Unidos, Mary M. O'Reilly, para lle solicitar que as moedas \u2014que nesta ocasi\u00f3n se cu\u00f1ar\u00edan na Ceca de Denver e amosar\u00edan a marca de ceca D\u2014 se producisen o antes posible, xa que se esperaba unha gran asistencia \u00e1 feira a finais de maio, co gallo da celebraci\u00f3n do D\u00eda dos Ca\u00eddos.\nO medio d\u00f3lar da Exposici\u00f3n Internacional California Pac\u00edfico foi a primeira moeda conmemorativa estadounidense que se produciu nas cecas sucursais de San Francisco e de Denver, pero non na Ceca de Filadelfia, a principal da \"US Mint\". Cu\u00f1ouse un total de 180.092 exemplares da moeda de 1936, que representaban exactamente a cantidade devolta da tiraxe de 1935 mais 92 moedas para o exame pola Comisi\u00f3n de Ensaios. As novas moedas pux\u00e9ronse \u00e1 venda ao prezo dun d\u00f3lar e medio.\nEn 1936 dispar\u00e1ronse os prezos de moitas moedas conmemorativas, mais por mor das tiraxes relativamente altas do medio d\u00f3lar de 1935-S e de 1936-D, as moedas conmemorativas da Exposici\u00f3n Internacional California Pac\u00edfio non gozaron de \u00e9xito comercial e cando a feira pechou as s\u00faas portas a finais de 1936 vend\u00e9ranse menos de 30.000 exemplares da de 1936. O 27 de xaneiro de 1937, o presidente da Comisi\u00f3n da Exposici\u00f3n, Davidson, escribiulle \u00e1 directora da \"US Mint\", Nellie Tayloe Ross, para lle solicitar a devoluci\u00f3n de 150.000 moedas e o seu correspondente rembolso, xa que o exceso se deb\u00eda a que o per\u00edodo para a s\u00faa venda fora excesivamente curto. A casa da moeda concedeu o seu permiso e a Comisi\u00f3n da Exposici\u00f3n puxo \u00e1 venda as moedas restantes polo prezo de tres d\u00f3lares para a parella de ambas as moedas: a de 1935-S e a de 1936-D. Anthony Swiatek, no seu traballo de 2012 sobre as moedas conmemorativas estadounidenses, dixo que o aumento de prezo foi \"para crear a aparencia de demanda e de rareza no futuro, a\u00ednda que isto non ocorreu\".\nEvoluci\u00f3n dos prezos.\nEn 1938, Emil Klicka, tesoureiro da Exposici\u00f3n, puxo \u00e1 venda os exemplares restantes de 1936-D polo prezo dun d\u00f3lar, cun l\u00edmite de compra de dez exemplares, en tanto que as moedas de 1935-S estaban dispo\u00f1ibles por dous d\u00f3lares. Durante d\u00e9cadas houbo grandes acaparamentos de exemplares de ambas as datas en mans de especuladores con informaci\u00f3n privilexiada, un deles dono dun lote de 31.050 moedas de 1935-S, case a metade da tiraxe. Estes lotes f\u00f3ronse esparexendo progresivamente no mercado entre a d\u00e9cada de 1960 e a de 1980.\nEn 1962, a moeda de 1935-S en estado de conservaci\u00f3n \"sen circular\" ti\u00f1a un prezo de nove d\u00f3lares, en tanto que a de 1936-D acadaba os once d\u00f3lares. A edici\u00f3n de 2018 de \"A Guide Book of United States Coins (Red Book)\" valora a moeda de 1935-S entre 100 e 160 d\u00f3lares, en funci\u00f3n do seu estado de conservaci\u00f3n, e a de 1936-D entre os 100 e os 225 d\u00f3lares. Entre as excepci\u00f3ns, un esp\u00e9cime de 1935-S nunha condici\u00f3n e cun brillo orixinal excepcionais, que o converteron en practicamente \u00fanico pola s\u00faa beleza, acadou o r\u00e9cord de 9.200 d\u00f3lares para esta moeda nunha poxa p\u00fablica realizada pola casa de poxas numism\u00e1ticas \"Heritage Auctions\" o 24 de febreiro de 2005."}
{"id": "576683", "revid": "865", "url": "https://gl.wikipedia.org/wiki?curid=576683", "title": "H\u00e4llefors (municipio)", "text": ""}
{"id": "576685", "revid": "5863", "url": "https://gl.wikipedia.org/wiki?curid=576685", "title": "Carmen P.G. Granxeiro", "text": "Carmen P\u00e9rez Gonz\u00e1lez-Granxeiro, nada en Lugo en 1985, \u00e9 unha artista multidisciplinar e escritora galega.\nTraxectoria.\nEstudou o bacharelato de artes en Lugo no IES Sanxillao, \u00abCinematograf\u00eda y Artes Visuales\u00bb na Universidade de Le\u00f3n e diplomouse no Centre d\u00b4Estudis Cinematogr\u00e0fics de Catalunya, en \u00abRealizaci\u00f3n e Gui\u00f3n Cinematogr\u00e1ficos\u00bb. Tam\u00e9n \u00e9 T\u00e9cnica Superior en Produci\u00f3n de Audiovisuais e Espect\u00e1culos e viaxou form\u00e1ndose por Alema\u00f1a, os Estados Unidos e Portugal.\nTen traballos de dese\u00f1o gr\u00e1fico, ilustraci\u00f3n, fotograf\u00eda comercial ou audiovisuais e obras m\u00e1is persoais nas que combina tam\u00e9n estas ferramentas con soportes pl\u00e1sticos ou a reciclaxe.\nAdemais de formar parte de exposici\u00f3ns e experiencias art\u00edsticas e sociais colectivas, participou no II Congreso Pinto e Maragota pola Diversidade, en videof\u00f3rums nos centros de Ensino Secundario de Pontevedra e con m\u00faltiples palestras en centros educativos sobre cine e fotograf\u00eda, feminismo, diversidade sexual, desde perspectivas hist\u00f3ricas, t\u00e9cnicas, est\u00e9ticas...\nEn 2015 foi candidata ao Senado con En Marea. \u00c9 \u201cactivista do coti\u00e1n\u201d, desde o ecoloxismo ata a defensa dos dereitos LGTBI, pasando por unha postura -arredor da prostituci\u00f3n e do traballo sexual- que non encadra nin no abolicionismo nin no regulacionismo e que resume en \"Por un abolicionismo consciente e pr\u00e1ctico contra todo tipo de proxenetismo. Traballo sexual dende unha perspectiva libertaria.\"."}
{"id": "576687", "revid": "865", "url": "https://gl.wikipedia.org/wiki?curid=576687", "title": "Bolln\u00e4s (municipio)", "text": ""}
{"id": "576691", "revid": "865", "url": "https://gl.wikipedia.org/wiki?curid=576691", "title": "Askersund (municipio)", "text": ""}
{"id": "576692", "revid": "865", "url": "https://gl.wikipedia.org/wiki?curid=576692", "title": "Arvika (municipio)", "text": ""}
{"id": "576693", "revid": "89787", "url": "https://gl.wikipedia.org/wiki?curid=576693", "title": "Concello de Karlskrona", "text": " \nKarlskrona \u00e9 un concello sueco (\"kommun\") do condado de Blekinge. A s\u00faa capital \u00e9 Karlskrona, que tam\u00e9n \u00e9 a capital do condado. En xu\u00f1o de 2022 o concello ti\u00f1a unha poboaci\u00f3n de 66 588 habitantes.\nO concello forma a parte oriental do landskap de Blekinge e cuns 1 000 quil\u00f3metros cadrados \u00e9 o municipio m\u00e1is grande do condado.\nO municipio limita ao oeste co concello de Ronneby no condado de Blekinge, e ao norte cos concellos de Emmaboda e Tors\u00e5s no condado de Kalmar. Ao nord\u00e9s ten unha fronteira mar\u00edtima co concello de M\u00f6rbyl\u00e5nga na illa de \u00d6land. "}
{"id": "576694", "revid": "89787", "url": "https://gl.wikipedia.org/wiki?curid=576694", "title": "Concello de Karlstad", "text": " \nKarlstad \u00e9 un concello sueco (\"kommun\") do condado de V\u00e4rmland. A s\u00faa capital \u00e9 a cidade de Karlstad, que tam\u00e9n \u00e9 a capital do condado. En xu\u00f1o de 2022 o concello ti\u00f1a unha poboaci\u00f3n de 95 575 habitantes.\nO concello de Karlstads at\u00f3pase no sur do condado de V\u00e4rmland, na ribeira norte do lago V\u00e4nern. O municipio limita co concello de Grum ao oeste, co de Hammar\u00f6 ao sur, cos de Kristinehamn, Storfors e Filipstad ao leste, e cos de Forshaga, Hagfors e Kil ao nort, as\u00ed como unha fronteira mar\u00edtima co concello de S\u00e4ffle no suroeste.\nAdministraci\u00f3n hist\u00f3rica.\nA \u00e1rea do concello corresp\u00f3ndese coas parroquias de Alster, Grava (a meirande parte), Karlstad, Nor, Nyed, Segerstad, V\u00e4se, \u00c4lvbacka e \u00d6stra F\u00e5gelvik. Nestas fund\u00e1ronse concellos rurais co mesmo nome durante a reforma municipal de 1862. Na zona atop\u00e1base tam\u00e9n a cidade de Karlstads que no ano 1863 converteuse nunha cidade municipal.\nEn 1934 o municipio rural de Karlstad incorporouse \u00e1 cidade. O 22 de febreiro de 1946 estableceuse a localidade municipal de Molkom no concello rural de Nyed. En 1944 o k\u00f6ping de Forshaga separouse do concello rural de Grava.\nCoa reforma municipal de 1952 naceron os grandes concellos de Nor (dos anteriores municipios de Nor e Segerstad), Nyed (de Alster, Nyed e \u00c4lvsbacka) e V\u00e4se (de V\u00e4se e \u00d6lme), mentres que os concellos rurais de Grava e \u00d6stra F\u00e5gelvik, e a cidade de Karlstad permaneceron sen cambios. A localidade municipal de Molkom disolveuse ao rematar 1958.\nEn 1967 o municipio de \u00d6stra F\u00e5gelviks incorporouse \u00e1 cidade. O concello de Karlstad foundouse coa reforma municipal de 1971 a partir da cidade de Karlstad, dos municipios rurais de Grava, Nors e Nyed, e dunha parte do concello de V\u00e4se (a parroquia de V\u00e4se). \nDende a s\u00faa fundaci\u00f3n ata o 7 de febreir de 2005 o concello pertenceu ao partido xudicial de Karlstad, e no presente pertence ao de V\u00e4rmland."}
{"id": "576696", "revid": "15490", "url": "https://gl.wikipedia.org/wiki?curid=576696", "title": "Lorenzo Dontez Brown", "text": ""}
{"id": "576703", "revid": "98629", "url": "https://gl.wikipedia.org/wiki?curid=576703", "title": "Vipsania (esposa de Varo)", "text": "Vipsania (en lat\u00edn, Vipsania M. f. L. n. Marcella) nada probablemente entre o 28 e o 22 a. C., e \u00e1s veces chamada Vipsania Marcela para diferenciala das s\u00faas irm\u00e1s, foi unha antiga nobre romana do s\u00e9culo I a. C. Estaba casada co pol\u00edtico Publio Quintilio Varo e era filla do xeneral romano Marco Vipsanio Agripa e da s\u00faa segunda esposa Claudia Marcella Maior (a sobri\u00f1a do emperador Augusto), a\u00ednda que non se pode descartar que fose filla de Pomponia Cecilia \u00c1tica.\nTraxectoria.\nPrimeiros anos.\nVipsania probablemente naceu entre o 28 a. C. e o 22 a. C. de Marco Vipsanio Agripa e a s\u00faa segunda esposa Claudia Marcela Maior, a filla m\u00e1is vella da irm\u00e1 do emperador Augusto, Octavia Menor. Esta hip\u00f3tese \u00e9 refutada por Meyer Reinhold, quen considerou que era filla da primeira esposa de Agripa, Pomponia Cecilia \u00c1tica.\nP\u00e9nsase que tivo unha irm\u00e1 m\u00e1is nova e d\u00faas medias irm\u00e1s m\u00e1is vellas (unha que casou con Quinto Haterio e outra chamada Vipsania Agripina que casou co futuro emperador Tiberio). as\u00ed como cinco medio irm\u00e1ns m\u00e1is novos chamados Caio C\u00e9sar, Lucio C\u00e9sar, Agripina Maior, Vipsania Xulia Agripina (tam\u00e9n chamada Xulia Menor) e Agripa P\u00f3stumo do terceiro e \u00faltimo matrimonio do seu pai con Xulia Maior. Da s\u00faa nai tam\u00e9n probablemente tivese varios medio irm\u00e1ns m\u00e1is novos, entre eles Lucio Antonio e Xulia Antonia\nMatrimonios.\nAo redor das 14 a. C., casou co xeneral e pol\u00edtico romano Publio Quintilio Varo, a\u00ednda que hai autores como Reinhold que rexeitan esta hip\u00f3tese. Foi a s\u00faa segunda esposa e este casamento foi considerada a raz\u00f3n pola que Varo fora elixido por Tiberio para ser c\u00f3nsul no ano 13 a. C. canda el. Puido ser nai Sexto Nonio Quintiliano, se este foi realmente fillo de Varo, ou doutro fillo que serviu co seu pai no ano 4.\nTampouco est\u00e1 claro, pero parece ser que, despois, casou con Marco Emilio L\u00e9pido sendo a s\u00faa segunda esposa. As\u00ed e todo, hai poucas novas sobre este matrimonio e non se sabe se tiveron fillos, malia que hai unha dedicatoria na bas\u00edlica Emilia dun posible fillo seu. O seu matrimonio non durou m\u00e1is que unha d\u00e9cada desde o seu consulado, pois para daquela, Varo xa estaba casado con outra muller.\nSegundo T\u00e1cito, ela non morreu por parto ou por causas naturais, xa que o historiador afirma que os fillos de Agripa morreron en batalla, inanici\u00f3n ou veleno. Por\u00e9n, pode referirse exclusivamente aos fillos de Agripa coa s\u00faa esposa Xulia a Maior, filla do emperador Augusto, pois o historiador non menciona especificamente o seu nome. Non se sabe con certeza a data da s\u00faa morte. Nos libros de Robert Graves, \"I, Claudius\", e \"Claudius the God\", a emperatriz romana Livia Drusilla ac\u00fasaa de incesto co seu falecido pai, o que a leva ao suicidio.\nInvestigaci\u00f3n.\nA s\u00faa existencia foi descuberta polos historiadores modernos tras o redescubrimento dun papiro que relata a oraci\u00f3n f\u00fanebre de Augusto para Agripa na que se afirma que Varo e Tiberio eran os dous xenros de Agripa."}
{"id": "576705", "revid": "6183301", "url": "https://gl.wikipedia.org/wiki?curid=576705", "title": "Lista de aeroli\u00f1as de Acerbaix\u00e1n", "text": "A seguinte \u00e9 unha listaxe das aeroli\u00f1as de Acerbaix\u00e1n."}
{"id": "576707", "revid": "865", "url": "https://gl.wikipedia.org/wiki?curid=576707", "title": "Eksj\u00f6 (municipio)", "text": ""}
{"id": "576708", "revid": "865", "url": "https://gl.wikipedia.org/wiki?curid=576708", "title": "Eda (municipio)", "text": ""}
{"id": "576710", "revid": "865", "url": "https://gl.wikipedia.org/wiki?curid=576710", "title": "Filipstad (municipio)", "text": ""}
{"id": "576711", "revid": "865", "url": "https://gl.wikipedia.org/wiki?curid=576711", "title": "Concello de Katrineholm", "text": "Katrineholm \u00e9 un concello sueco (\"kommun\") do condado de S\u00f6dermanland. A s\u00faa capital \u00e9 Katrineholm. En xu\u00f1o de 2022 o concello ti\u00f1a unha poboaci\u00f3n de 34\u00a0689 habitantes.\nO concello est\u00e1 situado na parte occidental do landskap de S\u00f6dermanland, na ribeira suroeste do lago Hj\u00e4lmaren. O municipio de Katrineholm limita ao norte co de Arboga no condado de V\u00e4stmanland e co de Eskilstuna no condado de S\u00f6dermanland, ao leste co de Flen e ao sur co de Nyk\u00f6ping, os dous en S\u00f6dermanland. Ao suroeste limita co concello de Norrk\u00f6ping e co concello de Finsp\u00e5ng, \u00e1mbolos dous no condado de \u00d6sterg\u00f6tland, e no oeste co de Ving\u00e5ker en S\u00f6dermanland.\nO nome v\u00e9n da granxa Katrineholm (que antes do s\u00e9culo XVII se chamaba Furbon\u00e4s) ao car\u00f3n do lago N\u00e4snaren. A localidade de Katrineholm e m\u00e1is tarde o municipio surdiron debido ao ferrocarril que atravesaba a zona. Cando se constru\u00edu unha estaci\u00f3n, esta recibiu o nome da granxa pr\u00f3xima."}
{"id": "576712", "revid": "865", "url": "https://gl.wikipedia.org/wiki?curid=576712", "title": "Forshaga (municipio)", "text": ""}
{"id": "576713", "revid": "6183366", "url": "https://gl.wikipedia.org/wiki?curid=576713", "title": "Lista de aeroli\u00f1as desaparecidas de Acerbaix\u00e1n", "text": "A seguinte \u00e9 unha listaxe das aeroli\u00f1as desaparecidas de Acerbaix\u00e1n."}
{"id": "576714", "revid": "5863", "url": "https://gl.wikipedia.org/wiki?curid=576714", "title": "Francisco Javier Gonz\u00e1lez de Castej\u00f3n", "text": ""}
{"id": "576715", "revid": "5863", "url": "https://gl.wikipedia.org/wiki?curid=576715", "title": "Francisco Javier Gonz\u00e1lez Castej\u00f3n", "text": ""}
{"id": "576716", "revid": "5863", "url": "https://gl.wikipedia.org/wiki?curid=576716", "title": "Francisco Javier Gonz\u00e1lez Castej\u00f3n El\u00edo", "text": ""}
{"id": "576717", "revid": "5863", "url": "https://gl.wikipedia.org/wiki?curid=576717", "title": "Seraf\u00edn Asensio-Vega Mu\u00f1oz", "text": ""}
{"id": "576718", "revid": "5863", "url": "https://gl.wikipedia.org/wiki?curid=576718", "title": "Seraf\u00edn Asensio-Vega", "text": ""}
{"id": "576719", "revid": "5863", "url": "https://gl.wikipedia.org/wiki?curid=576719", "title": "Seraf\u00edn Asensio Vega", "text": ""}
{"id": "576720", "revid": "5863", "url": "https://gl.wikipedia.org/wiki?curid=576720", "title": "Seraf\u00edn Asensio Vega y Mu\u00f1oz", "text": ""}
{"id": "576721", "revid": "5863", "url": "https://gl.wikipedia.org/wiki?curid=576721", "title": "Realia (obxectos)", "text": "Denom\u00ednase realia a todo tipo de obxectos que, sen ser dese\u00f1ados especificamente para a aprendizaxe, util\u00edzanse nos procesos formativos e educativos. As\u00ed por exemplo, os folletos, os carteis, a prensa, os alimentos, os obxectos da vida coti\u00e1 etc. son fontes de aprendizaxe que poden utilizarse para a aprendizaxe, a\u00ednda que orixinariamente non fosen creados para esa finalidade.\nExemplos.\n\u00c9 frecuente e tradicional o seu uso para as clases de ciencias, de idiomas ou art\u00edsticas. As\u00ed, por exemplo, consid\u00e9ranse os seguintes:\nCaracter\u00edsticas.\nP\u00f3dense estabelecer as seguintes caracter\u00edsticas dos realia:\nClases.\nPodemos estabelecer as seguintes clases de realia:\nRealia virtuais.\nA\u00ednda que o que describimos focaliza en grande medida obxectos non dixitais, \u00e9 pos\u00edbel transferir o concepto \u00e1 realidade virtual. Neste caso, poden considerarse realia virtuais os recursos, contornas e obxectos dixitais suscept\u00edbeis de ser utilizados para a aprendizaxe a\u00ednda que non sexan dese\u00f1ados con esa finalidade. Podemos atopar numerosos recursos que cumpren esta definici\u00f3n como gravaci\u00f3ns, xogos, documentos, webs, noticias, datos etc. Neste campo, t\u00f3case con outra denominaci\u00f3n que se utiliza no campo dixital: o obxecto de aprendizaxe."}
{"id": "576723", "revid": "15490", "url": "https://gl.wikipedia.org/wiki?curid=576723", "title": "Vipsania Marcela", "text": ""}
{"id": "576724", "revid": "15490", "url": "https://gl.wikipedia.org/wiki?curid=576724", "title": "Vipsania Marcela Maior", "text": ""}
{"id": "576726", "revid": "89787", "url": "https://gl.wikipedia.org/wiki?curid=576726", "title": "Josepa Serravi\u00f1als", "text": "Josepa Serravi\u00f1als i Furi\u00f3, nada en 1889, foi unha pintora catal\u00e1 activa durante a primeira metade do s\u00e9culo XX.\nTraxectoria art\u00edstica.\nFormouse na Escola de la Llotja, na que obtivo unha medalla de prata na categor\u00eda de cor no curso 1924-1925. A primeira actividade profesional co\u00f1ecida \u00e9 a s\u00faa participaci\u00f3n na primeira edici\u00f3n da \"Exposici\u00f3 d'Art\" de Barcelona en 1921, na que presentou un bodeg\u00f3n. A mostra estaba organizada pola Junta Municipal d'Exposicions no Palau de Belles Arts.\nEn 1924 participou no concurso de paisaxe Josep Masriera organizado pola Real Academia Catalana de Belas Artes de Sant Jordi. Presentou a obra \"Voltants de la Catedral de Barcelona.\" \"Carrer de la Pietat\", que se conserva no museo desta entidade. Con este cadro conseguiu a medalla de prata compartida co pintor Josep Rovira Soler.\nEn maio de 1927 e marzo de 1928 estivo entre os participantes na segunda e terceira edici\u00f3n da exposici\u00f3n que a Associaci\u00f3 d'Art realizou nas Galeries Laietanes de Barcelona. Serravi\u00f1als foi cofundadora da organizaci\u00f3n, fundada en 1926 por estudantes da Llotja. Formaban parte dela artistas como Josep Amat i Pag\u00e8s, Josep Barrenechea, Lola Bech i Beltran, Teresa Condeminas i Soler, Carmel Davalillo, Teresa F\u00e1bregas i Puig, Francesc Galofr\u00e9 i Suris, Lola Masalles, Manuel Rocamora, Ricard T\u00e1rrega ou Maurici Vallsquer.\nTam\u00e9n participou na exposici\u00f3n de arte que a Junta de Museus de Catalunya organizou no marco da Exposici\u00f3n Internacional de Barcelona de 1929 no Palau de Congresos . Na primavera de 1930 volveu participar na exposici\u00f3n de pintura e escultura das Galeries Laietanes organizada pola Associaci\u00f3 d'Art. En decembro dese ano e en marzo de 1931 participou no concurso exposici\u00f3n \"Barcelona vista pels seus artistes\", na que obtivo unha menci\u00f3n honor\u00edfica concedida polo Reial Cercle Art\u00edstic de Barcelona. As obras foron expostas no Palau de les Arts Decoratives. En 1933 presentou un estudo dunha nena na \"Exposici\u00f3 de Primavera\" organizada pola Junta Municipal d'Exposicions d'Art, celebrada ese ano no Palau de Projeccions.\nEn 1969 obtivo o diploma de honra da Exposici\u00f3n Internacional e en xullo de 1973 a s\u00faa obra foi exposta na galer\u00eda Blondel de Barcelona. En novembro dese ano a pintora doou unha obra para recadar fondos para o novo Hospital Sant Joan de D\u00e9u.\nSegundo os historiadores, a obra co\u00f1ecida de Josepa Serravi\u00f1als amosa unha boa formaci\u00f3n e certos trazos impresionistas."}
{"id": "576727", "revid": "27249", "url": "https://gl.wikipedia.org/wiki?curid=576727", "title": "Valerian\u00e1ceas", "text": "As valerian\u00e1ceas (Valerianaceae) son unha familia da orde \"Dipsacales\" que cont\u00e9n 400 especies en 12 x\u00e9neros. As plantas son xeralmente herb\u00e1ceas cun cheiro desagradable. At\u00f3panse en case todas as rexi\u00f3ns do mundo ag\u00e1s en Australia. Unhas especies cult\u00edvanse como planta ornamental e outras util\u00edzanse como planta medicinal. Non est\u00e1n relacionadas filoxeneticamente coas compostas, pero presentan converxencias evolutivas: ovario \u00ednfero, froito en aquenio, presenza de papo e presenza de pseudantos (inflorescencia). Actualmente esta familia incl\u00faese dentro das caprifoli\u00e1ceas.\nDescrici\u00f3n.\nSon herbas anuais, bianuais ou perennes, raramente arbustos, comunmente cun cheiro f\u00e9tido caracter\u00edstico, particularmente nas mostras herborizadas; son plantas hermafroditas, dioicas, xinodioicas ou poligamodioicas, con follas opostas, decusadas, de simples a pinnat\u00edfidas ou pinnaticompostas, \u00e1s veces envai\u00f1adoras na base; pecioladas ou apecioladas, con est\u00edpulas ausentes. Deinflorescencias cimosas, comunmente un tirso compacto, ou un dicasio simple ou composto, flores irregulares; c\u00e1liz de 5 s\u00e9palos foli\u00e1ceos (\"Nardostachys\"), obsoleto ou variadamente modificado, comunmente dividido en numerosos segmentos plumosos que persisten cando est\u00e1 en froito; corola simp\u00e9tala, frecuentemente xibosa ou espolonada, con 5 lobos imbricados; estames 1\u20134, epip\u00e9talos, alternos cos lobos da corola, anteras con 2 tecas, dehiscentes lonxitudinalmente; ovario \u00ednfero, 3-carpelar, con 2 l\u00f3culos est\u00e9riles e 1 f\u00e9rtil, este cun \u00f3vulo sinxelo, pendente, an\u00e1tropo, estilo 1, estigmas 3. Froito unha cipsela."}
{"id": "576728", "revid": "27249", "url": "https://gl.wikipedia.org/wiki?curid=576728", "title": "Valerianaceae", "text": ""}
{"id": "576729", "revid": "89787", "url": "https://gl.wikipedia.org/wiki?curid=576729", "title": "Recursos educativos abertos", "text": "Os recursos educativos abertos ou REA (en , OER) est\u00e1n constitu\u00eddos por documentos ou materiais dixitais orientados \u00e1 aprendizaxe e \u00e1 investigaci\u00f3n. A s\u00faa principal caracter\u00edstica \u00e9 estar \"plenamente dispo\u00f1\u00edbel para ser usado por educadores e estudantes, sen a necesidade de pagar regal\u00edas ou dereitos de licenza\". \nO termo foi adoptado por primeira vez en 2002 pola Unesco, organismo que os define como: \"A provisi\u00f3n aberta, posibilitada pola tecnolox\u00eda, de recursos educativos para consulta, uso e adaptaci\u00f3n por parte dunha comunidade de usuarios para fins non comerciais\" (UNESCO, 2015, p. 25).\nDefinici\u00f3n e natureza.\nNon debe confundirse o concepto de REA co de aprendizaxe aberta ou educaci\u00f3n aberta. A diferenza entre estes termos radica en que a educaci\u00f3n aberta ou aprendizaxe aberta supo\u00f1en implicaci\u00f3ns substancialmente maiores que o compromiso de liberar recursos abertos ou o uso dos REA en programas educativos. A educaci\u00f3n aberta ou aprendizaxe aberta implican un sistema de aprendizaxe, avaliaci\u00f3n e \u00e1s veces acreditaci\u00f3n, con apoio continuo ao estudantado, programas, por citar alg\u00fans exemplos. A aprendizaxe aberta \u00e9 produto da concepci\u00f3n de educaci\u00f3n orientada a eliminar as barreiras para a aprendizaxe e proporcionar oportunidades aos estudantes cun sistema centrado nas s\u00faas necesidades espec\u00edficas. \nExisten numerosas definici\u00f3ns para referirse aos REA. Estes incl\u00faen cursos completos, materiais para cursos, m\u00f3dulos, libros, v\u00eddeos, imaxes, probas, software e calquera outra ferramenta, material ou recurso utilizados para apoiar o acceso ao co\u00f1ecemento. Os contidos licenciados de maneira aberta poden ser producidos en calquera medio: papel impreso, recursos audiovisuais ou multimedia para computadoras.\nA Organizaci\u00f3n para a Cooperaci\u00f3n e o Desenvolvemento Econ\u00f3micos (OCDE) define aos REA como \"materiais dixitalizados ofrecidos libres e abertos a educadores, estudantes e autodidactas para o seu uso e reutilizaci\u00f3n no ensino, a aprendizaxe, e a investigaci\u00f3n. Os REA incl\u00faen contidos de aprendizaxe, ferramentas de software para desenvolver, utilizar e distribu\u00edr contidos e recursos de implementaci\u00f3n, como as licenzas abertas. Cabe destacar que esta \u00e9 a definici\u00f3n citada polo proxecto irm\u00e1n de Wikipedia, a Wikiversidade.\nA modo de comparaci\u00f3n, o Commonwealth of Learning adoptou a definici\u00f3n m\u00e1is ampla de Recursos Educativos Abertos (REA) como os \"materiais ofrecidos libre e abertamente para utilizalos e adaptalos ao ensino, a aprendizaxe, o desenvolvemento e a investigaci\u00f3n\".\nNo proxecto WikiEducator sux\u00edrese que os REA ref\u00edrense \"aos recursos educativos (plans de estudo, exames, programas de estudos, m\u00f3dulos de instruci\u00f3n, simulaci\u00f3ns, etc.) que est\u00e1n libremente dispo\u00f1\u00edbeis para o seu uso, a reutilizaci\u00f3n, a adaptaci\u00f3n e o intercambio\".\nAs definici\u00f3ns anteriores expo\u00f1en algunhas ideas relevantes dos REA:\nAs\u00ed mesmo, estas definici\u00f3ns comparten algunhas caracter\u00edsticas com\u00fans:\nUnha das varias tensi\u00f3ns que existen para chegar a unha descrici\u00f3n de consenso dos REA (como vemos nas definici\u00f3ns anteriores) \u00e9 se deben determinar o tipo de tecnolox\u00edas. Por exemplo, un v\u00eddeo pode ter licenza aberta e utilizarse libremente sen ser necesariamente un v\u00eddeo publicado por \"streaming\". Un libro pode ter licenza aberta e utilizarse libremente sen ser un documento electr\u00f3nico. Esta tensi\u00f3n impulsada pola tecnolox\u00eda est\u00e1 profundamente vinculada co discurso de licenzas de c\u00f3digo aberto. para obter m\u00e1is informaci\u00f3n, vexa Licenzas e tipos de REA m\u00e1is adiante neste artigo.\nExemplos.\nDada a diversidade de usuarios, creadores e patrocinadores dos Recursos Educativos Abertos, non \u00e9 sorprendente atopar unha gran variedade de definici\u00f3ns, m\u00e9todos e requisitos. Por esta raz\u00f3n, pode ser moi \u00fatil ter en conta as diferenzas entre as distintas descrici\u00f3ns dos REA, xa que describen como se consideran a si mesmos. Para facilitar a comprensi\u00f3n, p\u00f3dense consultar estes exemplos:\nHistoria.\nO termo obxectos de aprendizaxe foi introducido en 1994 por Wayne Hodgins e ga\u00f1ou rapidamente seguidores entre os educadores e dese\u00f1adores de sistemas de aprendizaxe dixital, que popularizaron a idea de que os materiais dixitais poden ser dese\u00f1ados para permitir unha f\u00e1cil reutilizaci\u00f3n nunha ampla gama de situaci\u00f3ns de ensino e aprendizaxe.\nO movemento REA orixinouse a partir da evoluci\u00f3n da educaci\u00f3n aberta a distancia (ODL, polas s\u00faas siglas ingl\u00e9s) e no contexto m\u00e1is amplo da cultura do co\u00f1ecemento aberto, c\u00f3digo aberto, libre intercambio e a colaboraci\u00f3n entre pares, que xurdiu a finais do s\u00e9culo XX. Os REA e o software libre, por exemplo, te\u00f1en moitos aspectos en com\u00fan. Esta conexi\u00f3n foi estabelecida en primeiro lugar en 1998 por David Wiley, quen introduciu o concepto de contido aberto, por analox\u00eda ao c\u00f3digo aberto.\nAo MIT OpenCourseWare atrib\u00faeselle o desatar o movemento mundial a prol Recursos Educativos Abertos en 2001 despois de anunciar que \u00eda ofrecer en li\u00f1a todo o seu cat\u00e1logo de cursos e o lanzamento deste proxecto en 2002. Nunha primeira manifestaci\u00f3n deste movemento, o MIT realizou unha alianza coa Universidade Estatal de Utah, onde o profesor adxunto en tecnolox\u00eda educativa David Wiley creou unha rede de apoio entre pares para a distribuci\u00f3n do contido do OCW, a trav\u00e9s de comunidades voluntarias de auto-organizaci\u00f3n de intereses.\nO termo \"recursos educativos abertos\" foi adoptado por primeira vez no Foro da UNESCO sobre o Impacto dos Cursos Abertos de Educaci\u00f3n Superior nos pa\u00edses en desenvolvemento, do 2002.\nNo marco do Congreso Mundial de Recursos Educativos Abertos elab\u00f3rase a Declaraci\u00f3n de Par\u00eds sobre os Recursos Educativos Abertos na que se estabelecen as seguintes recomendaci\u00f3ns aos Estados membro:\nEn 2005 o Centro para a Investigaci\u00f3n e Innovaci\u00f3n Educativa (CERI) da OCDE puxo en marcha un estudo que durou 20 meses para trazar unha escala e analizar o alcance das iniciativas relativas aos recursos educativos abertos en canto ao seu obxecto, o contido e o financiamento. O informe \u201cDar co\u00f1ecemento de forma gratu\u00edta: A aparici\u00f3n dos recursos educativos abertos\u201d, publicado en maio de 2007, \u00e9 o principal resultado do proxecto, que involucrou a unha serie de expertos reunidos en 2006.\nEn setembro de 2007, o Open Society Institute e a Fundaci\u00f3n Shuttleworth convocaron unha reuni\u00f3n en Cidade do Cabo \u00e1 que trinta dos principais defensores da educaci\u00f3n aberta foron convidados para colaborar na redacci\u00f3n dun manifesto. A \"Declaraci\u00f3n de Educaci\u00f3n Aberta de Cidade do Cabo\" foi publicada o 22 de xaneiro de 2008, instando a gobernos e editores a que os materiais educativos sexan financiados cos fondos p\u00fablicos dispo\u00f1\u00edbeis e sen custo alg\u00fan a trav\u00e9s de Internet. En 2015, na Declaraci\u00f3n de Qingdao, estabel\u00e9cese: \"Compromet\u00e9monos a formular estratexias e programas de fortalecemento de capacidades sectoriais para aproveitar plenamente o potencial que te\u00f1en os REA de aumentar o acceso a oportunidades de aprendizaxe durante toda a vida e conseguir unha educaci\u00f3n de calidade.\"\nExisten antecedentes pedag\u00f3xicos para os Recursos Educativos Abertos; un deles est\u00e1 relacionado co artista de \"performance\" de orixe alem\u00e1 Joseph Beuys, quen en 1973 crea a Universidade Libre Internacional para a Creatividade e a investigaci\u00f3n Interdisciplinaria (\"Free International University for Creativity and Interdisciplinar Research\"). Esta instituci\u00f3n foi creada para que as persoas reco\u00f1ecesen as s\u00faas propias capacidades creativas. A s\u00faa pedagox\u00eda non era competitiva, ademais de que a oferta acad\u00e9mica era aberta e interdisciplinaria, pois nela lindaban os estudos culturais, a sociolox\u00eda e a econom\u00eda, esta \u00faltima non estando restrinxida \u00e1 cuesti\u00f3n monetaria, sen\u00f3n a formas alternativas de capital, \u00e9 dicir, \u00e1 creatividade das persoas.\nLicenzas e tipos.\nOs recursos educativos abertos implican frecuentemente cuesti\u00f3ns relacionadas cos dereitos da propiedade intelectual. As\u00ed, crese con frecuencia que os contidos que se atopan baixo unha licenza aberta pertencen ao dominio p\u00fablico, e que o seu autor renuncia a todos os seus dereitos sobre ese material. Isto non \u00e9 as\u00ed. En verdade, o xurdimento de licenzas abertas ten por finalidade protexer os dereitos de autor dentro de ambientes nos que estes contidos, en especial os dixitais, poden ser non s\u00f3 facilmente copiados sen\u00f3n tam\u00e9n compartidos na Internet sen a autorizaci\u00f3n do seu autor.\nOs materiais educativos tradicionais, como os libros de texto, est\u00e1n protexidos polas condici\u00f3ns convencionais dos dereitos de autor. Con todo, opci\u00f3ns de licenza alternativas m\u00e1is flex\u00edbeis apareceron como resultado do labor de Creative Commons, unha organizaci\u00f3n que ofrece acordos de licenza predefinidos que son menos restritivos que os termos internacionais de copyright est\u00e1ndar de \"todos os dereitos reservados\". Estas novas opci\u00f3ns convert\u00e9ronse nunha \"infraestrutura de servizo cr\u00edtica para o movemento OER\". Outra licenza, normalmente utilizada polos desenvolvedores de software REA, \u00e9 a Licenza P\u00fablica GNU.\nExiste un debate en curso dentro da comunidade REA respecto da idea de que exista unha dependencia impl\u00edcita sobre a concesi\u00f3n de licenzas explicitamente. Por exemplo, o co\u00f1ecemento que \u00e9 de dominio p\u00fablico pode ou non ser considerado como un recurso educativo aberto lex\u00edtimo en funci\u00f3n de se a ausencia dunha licenza aberta imp\u00eddelle cumprir cos diferentes criterios de apertura ou non. En relaci\u00f3n co debate sobre a concesi\u00f3n de licenzas, tam\u00e9n se atopa o debate sobre se a reutilizaci\u00f3n dunha licenza pode ou non indicarse con claridade.\nOs tipos de recursos educativos abertos son diversos: cursos completos, materiais para cursos, m\u00f3dulos, obxectos de aprendizaxe, libros de texto con licenza aberta, v\u00eddeos con licenza aberta (frecuentemente sen interrupci\u00f3n), exames, software e outras ferramentas, materiais ou t\u00e9cnicas utilizadas para apoiar o acceso ao co\u00f1ecemento. Os REA poden estar dispo\u00f1\u00edbeis como recursos est\u00e1ticos abertos e libres, como recursos din\u00e1micos que cambian co tempo no intervalo da procura de co\u00f1ecemento e a s\u00faa actualizaci\u00f3n (por exemplo, este artigo de Wikipedia), ou un curso ou m\u00f3dulo cunha combinaci\u00f3n destes recursos.\nAs seis licenzas Creative Commons.\nBas\u00e9anse no dereito de autor. Con todo ofrecen aos autores a oportunidade de flexibilizar os dereitos patrimoniais que ceden ou se reservan, xerando un texto de validez legal que \u00e9 compat\u00edbel coas leis de distintas xurisdici\u00f3ns. As seis licenzas contemplan diversas posibilidades, a\u00ednda que todas permiten a copia legal, e todas obrigan a reco\u00f1ecer a autor\u00eda da obra.\nPol\u00edticas.\nAs pol\u00edticas dos recursos educativos abertos son os principios ou postulados adoptados polos \u00f3rganos de goberno que apoian da utilizaci\u00f3n de contido aberto e o seu uso nas instituci\u00f3ns educativas. Estas pol\u00edticas est\u00e1n a xurdir en pa\u00edses, estado, rexi\u00f3ns, provincias e cada vez m\u00e1is a nivel local.\nAlg\u00fans programas REA importantes incl\u00faen:\nEn 2015 a Unesco publicou as Directrices para os Recursos Educativos Abertos (REA) na educaci\u00f3n superior onde se formulan propostas para a integraci\u00f3n dos REA na educaci\u00f3n superior co prop\u00f3sito de convidar ou estimular aos gobernos e instituci\u00f3ns a \"investir na produci\u00f3n, adaptaci\u00f3n e utilizaci\u00f3n sistem\u00e1ticas dos REA e integralos ao contexto coti\u00e1n da educaci\u00f3n superior coa finalidade de mellorar a calidade dos plans de estudo e o ensino, ademais de reducir custos\".\nLocalizaci\u00f3n.\nA ampla e diversa cantidade de REA dispo\u00f1\u00edbeis xerou a preocupaci\u00f3n de facilitar a localizaci\u00f3n de devanditos recursos na web. As\u00ed se xurdiron d\u00faas ferramentas de axuda para localizar recursos de calidade: os motores de procura especializados e os repositorios institucionais.\nMotores de busca.\nAlg\u00fans dos m\u00e1is populares son o motor de busca Creative Commons e o Open Educational Resources. Os motores de busca habituais permiten frecuentemente especificar o tipo de recurso que se procura (por exemplo, imaxes ou v\u00eddeos) e outros riscos (formato, uso, antig\u00fcidade etc.) ben utilizando a versi\u00f3n de busca avanzada, ben agregando etiquetas.\nRepositorios REA.\nExisten diversos repositorios de Recursos Educativos Abertos, que se poden usar en diferentes disciplinas e \u00e1reas do co\u00f1ecemento co prop\u00f3sito de facilitar e enriquecer o proceso de aprendizaxe. Nestes sitios p\u00f3dense atopar bases de datos bibliogr\u00e1ficos, cursos, m\u00f3dulos, ensaios, manuais, libros, presentaci\u00f3ns, mapas, animaci\u00f3ns, titoriais, recursos interactivos, obxectos de aprendizaxe, animaci\u00f3ns, imaxes, simulaci\u00f3ns, test, probas, estudos de caso, entre outros.\nAlg\u00fans destes repositorios pertencen a unha instituci\u00f3n e enf\u00f3canse os materiais que publica esa organizaci\u00f3n, as\u00ed como tam\u00e9n existen repositorios especializados nunha tem\u00e1tica.\nTam\u00e9n cabe destacar as bibliotecas escolares dixitais, estas son un conxunto organizado de recursos en formato dixital, xa sexan documentos, libros, mapas, revistas, xornais e materiais audiovisuais, e que se utilizan no \u00e1mbito educativo. As bibliotecas escolares dixitais son consideradas un recurso educativo en etapas como a Educaci\u00f3n Primaria, Secundaria e Bacharelato.\nOs diferentes repositorios de REA adoptan criterios de calidade para inclu\u00edr e organizar o seu contido. A\u00ednda que os repositorios poidan concibirse como un filtro de contidos de calidade, a pertinencia dun recurso nunha situaci\u00f3n de ensino e aprendizaxe queda en mans dos respons\u00e1beis educativos.\nApoio institucional.\nGran parte dos primeiros traballos sobre recursos educativos abertos foron financiados por universidades e fundaci\u00f3ns, como a Fundaci\u00f3n William and Flora Hewlett, que foi o principal apoio financeiro dos REA nos primeiros anos e gastouse m\u00e1is de 110 mill\u00f3ns $ USA no per\u00edodo de 2002 a 2010, dos cales m\u00e1is de 14 mill\u00f3ns $ USA se destinaron ao MIT. A Fundaci\u00f3n Shuttleworth, centrada en proxectos relacionados coa colaboraci\u00f3n para a creaci\u00f3n de contidos, contribu\u00edu tam\u00e9n. O goberno brit\u00e1nico contribu\u00edu con 5,7 mill\u00f3ns \u00a3, este apoio institucional tam\u00e9n foi proporcionado polos organismos de financiamento do Reino Unido JISC e HEFCE.\nA UNESCO tomou un papel de liderado na \"concienciaci\u00f3n de pa\u00edses sobre o potencial dos REA\". A organizaci\u00f3n promoveu o debate sobre como aplicar os REA na pr\u00e1ctica e presidiu intensos debates sobre esta materia a trav\u00e9s da s\u00faa International Institute for Educational Planning (IIEP).\nCrendo que os REA poden ampliar o acceso cara a unha educaci\u00f3n de calidade, sobre todo cando son compartidos por moitos pa\u00edses e instituci\u00f3ns de educaci\u00f3n superior, a Unesco avoga polos REA como un medio de promover o acceso, a equidade e a calidade no esp\u00edrito da Declaraci\u00f3n Universal dos Dereitos Humanos. En 2012 aprobouse, durante o Congreso Mundial sobre os Recursos Educativos Abertos celebrado na Unesco, a Declaraci\u00f3n de Par\u00eds sobre os recursos educativos abertos.\nProgramas internacionais.\nDeposit\u00e1ronse grandes esperanzas nos REA para paliar a fenda dixital entre o Norte e o Sur do planeta e para facer unha contribuci\u00f3n ao desenvolvemento das econom\u00edas menos avanzadas.\nParticipaci\u00f3n activa.\nO movemento REA non ser\u00eda nada se non houbese un movemento cidad\u00e1n participativo que dinamice non s\u00f3 o uso dos recursos, sen\u00f3n a s\u00faa produci\u00f3n. Desde ese punto de vista, xogan un papel esencial o apoio institucional e a participaci\u00f3n empresarial, mais sobre todo as iniciativas individuais e as organizaci\u00f3ns non gobernamentais. Neste sentido, \u00e9 relevante o rol dos movementos cidad\u00e1ns, cient\u00edficos, art\u00edsticos e pedag\u00f3xicos.\nPara iniciarse como membro activo, p\u00f3dense consultar as axudas de:\nCr\u00edticas.\nDiscurso externo.\nO movemento REA foi acusado de insularidade e de falta de conexi\u00f3n global. \u00c9 dicir, sostense que \"os REA non ser\u00e1n capaces de axudar aos pa\u00edses a alcanzar as s\u00faas metas educativas a menos que se tome conciencia de que o seu poder e o seu potencial se poden ampliar rapidamente m\u00e1is al\u00f3 das comunidades que xa se interesaron\"\nAs d\u00fabidas sement\u00e1ronse sobre todo sobre os motivos altru\u00edstas reclamados polos defensores dos REA. O proxecto en si mesmo foi acusado de imperialista, dado que se sost\u00e9n que son as preferencias econ\u00f3micas, pol\u00edticas e culturais dos pa\u00edses altamente desenvolvidos os que determinan a creaci\u00f3n e difusi\u00f3n de co\u00f1ecemento que pode ser utilizado polos pa\u00edses sub-desenvolvidos e que isto poder\u00eda constitu\u00edrse nunha imposici\u00f3n autoxerada.\nDiscurso interno.\nDentro do movemento dos recursos educativos abertos, o concepto de REA \u00e9 esencialmente contraditorio e activo. Considera, por exemplo, as concepci\u00f3ns do co\u00f1ecemento, tales como se observan no discurso dos cursos en li\u00f1a abertos e masivos ou MOOCs que poden ofrecer cursos gratu\u00edtos pero que logo resultan onerosos ao momento de obter unha distinci\u00f3n ao finalizar o curso ou ao brindar certificaci\u00f3ns verificadas por entidades comerciais. Un segundo exemplo de ideas contraditorias dos REA pode atoparse no uso de distintos logos dos REA, o cal pode ser interpretado como un indicador de ausencia de reco\u00f1ecemento dos REA como un movemento a nivel global.\nStephen Downes sostivo que, desde a perspectiva conectivista, a produci\u00f3n de REA \u00e9 ir\u00f3nica porque \"nunha an\u00e1lise final, non podemos producir recursos para a xente (...) As persoas que se benefician destas iniciativas de REA son os mesmos que producen os devanditos recursos\"."}
{"id": "576730", "revid": "98629", "url": "https://gl.wikipedia.org/wiki?curid=576730", "title": "Reino de Epiro", "text": "O Reino de Epiro (en grego: \u0397\u03c0\u03b5\u03b9\u03c1\u03bf\u03c2) foi un Estado hel\u00e9nico da Antig\u00fcidade. Situado no actual norte e oeste de Grecia, nunha rexi\u00f3n monta\u00f1osa do mesmo nome. Situado entre Iliria, ao norte, coa cordilleira do Pindo ao leste e o mar X\u00f3nico ao oeste, estaba habitado por tres tribos: molosos, d\u00f3lopes e m\u00e1racos. Entre os distintos Estados e tribos, predominou no s\u00e9culo VI a C. o formado pola tribo dos molosos, que lograron formar unha confederaci\u00f3n. A lingua ind\u00edxena era o dialecto grego chamado occidental.\nHistoria.\nEntre o 430 e o 390 a C., hai constancia dun rei chamado Taripo, quen na s\u00faa mocidade residiu e recibiu educaci\u00f3n en Atenas. Ao seu regreso organizou o reino baixo unhas novas leis e introduciu un senado e uns maxistrados anuais para rexelo. Destacou por achegar Epiro cara \u00e1 civilizaci\u00f3n hel\u00e9nica. Segundo Arist\u00f3teles, os reis de Molosia dispu\u00f1an de certas limitaci\u00f3ns legais para o uso do poder, non eran reis absolutos como os macedonios. As primeiras cr\u00f3nicas de intervenci\u00f3n exterior de Epiro datan do reinado de Alcetas, quen apoiou a Dionisio I durante a s\u00faa campa\u00f1a no Mar Adri\u00e1tico, no ano 379 a C..\nEpiro mant\u00edvose neutral e inm\u00f3bil, alleo \u00e1 pol\u00edtica grega durante gran parte da s\u00faa existencia, mesmo nas Guerras M\u00e9dicas. A chegada de Alexandre de Epiro produciu un cambio na s\u00faa historia. Alexandre o Moloso ascendeu ao trono grazas ao seu cu\u00f1ado Filipo II de Macedonia. Aquel, paralelamente \u00e1s campa\u00f1as do seu sobri\u00f1o Alexandre Magno, interveu en axuda dos tarentinos contra os pobos de Brucio e a Lucania. Iniciou a s\u00faa campa\u00f1a en Italia no ano 338 a C., conseguindo importantes vitorias, polas cales os romanos asinaron con el un tratado de paz e amizade. Posteriormente tentou implantar a s\u00faa soberan\u00eda sobre as cidades \u00e1s que daba protecci\u00f3n, o que causou que os tarentinos e outros pobos da Magna Grecia se confederaran contra el e lle plantasen batalla, na que foi derrotado e morto. Morto Alexandre o Moloso, Epiro adoptou unha monarqu\u00eda dobre, an\u00e1loga \u00e1 diarqu\u00eda espartana.\nGuerras p\u00edrricas.\nNo s\u00e9culo III a. C., un novo rei chamado Pirro auxiliou de novo as cidades gregas da Magna Grecia contra os \u00abb\u00e1rbaros\u00bb. Entre o 280 a. C.\u00a0e o 275 a. C., Pirro levou a cabo d\u00faas grandes campa\u00f1as nun esforzo por protexer e estender a influencia grega no oeste do Mediterr\u00e1neo: unha, contra o poder emerxente da Rep\u00fablica romana que ameazaba as colonias gregas do sur de Italia, e outra contra Cartago, nun renovado intento por manter a influencia grega en Sicilia. \nA concentraci\u00f3n baixo un mesmo mando das cidades gregas de Italia e de Sicilia tivo como consecuencia inmediata a coalici\u00f3n de Cartago e Roma. Pirro conseguiu desembarcar sen obst\u00e1culos en Sicilia, levantando inmediatamente o sitio de Siracusa, reuniu en pouco tempo todas as cidades gregas da illa, liderando a confederaci\u00f3n siciliana, e arrebatoulle aos cartagineses case todas as s\u00faas posesi\u00f3ns. Cartago apenas puido manter a fortaleza de Lilibea grazas \u00e1 s\u00faa escuadra. Tras conquistar Sicilia iniciou a construci\u00f3n dunha poderosa frota nos estaleiros de Siracusa, co fin de manter unidas todas as s\u00faas posesi\u00f3ns e garantir a s\u00faa seguridade. Con todo, a s\u00faa pol\u00edtica interior minou o seu poder, ao gobernar como un rei absoluto e non respectar as asembleas cidad\u00e1s e establecer as leis sen m\u00e1is regra que a s\u00faa propia vontade. Por iso algunhas cidades sicilianas ali\u00f1\u00e1ronse novamente con Cartago.\nCrendo asegurado o seu poder en Sicilia, Pirro renovou as hostilidades en Italia, pero sufriu unha derrota naval que precipitou a ca\u00edda do Reino s\u00edculo-epirota. As cidades sicilianas abandonaron a Pirro e neg\u00e1ronse a fornecerlle homes e cartos. Finalmente foi derrotado en Benevento e regresou a Epiro, deixando unha pequena guarnici\u00f3n en Tarento. Posteriormente continuou a s\u00faa loita contra Macedonia, axudando \u00e1s cidades gregas do Peloponeso a librarse do xugo macedonio. Resultou morto nunha emboscada en Argos. Tras a s\u00faa morte Tarento entregouse a Roma no ano 272 a. C..\nFinal do Reino.\nNo ano 232 a. C., constitu\u00eduse unha Rep\u00fablica sometida ao Reino de Macedonia, convertendo o pa\u00eds nun Estado monicreque, que perdurou at\u00e9 que Epiro foi conquistado polos romanos no 167 a. C., entrando a formar parte da Rep\u00fablica romana."}
{"id": "576731", "revid": "59564", "url": "https://gl.wikipedia.org/wiki?curid=576731", "title": "Nazaret L\u00f3pez", "text": "Nazaret L\u00f3pez, nada en Lugo en 1959, \u00e9 unha xornalista e escritora galega. \nTraxectoria.\nTraballou na Televisi\u00f3n de Galicia, Televisi\u00f3n Espa\u00f1ola, Radio Galega, Cadena SER, El Progreso e Radio Ames. Labores que compaxina co teatro, no que exerce como docente, directora e autora para compa\u00f1\u00edas profesionais e grupos afeccionados.\nParticipou en \"Con m\u00fasica propia\" (1995), \"Hai que botalos\" (2005), \"Tu kien eres?\" (2016)."}
{"id": "576732", "revid": "89787", "url": "https://gl.wikipedia.org/wiki?curid=576732", "title": "Epiro", "text": "Epiro (en , \"Epeiros\", que significa 'continente') \u00e9 unha rexi\u00f3n xeogr\u00e1fico-hist\u00f3rica dos Balc\u00e1ns habitada na antig\u00fcidade por diversas tribos gregas e hoxe compartida por Grecia e Albania. Na actualidade a maior parte desta rexi\u00f3n \u00e9 unha das 13 periferias de Grecia chamada periferia de Epiro, e a parte de Albania \u00e9 co\u00f1ecida como Epiro Setentrional. Os seus l\u00edmites eran: ao norte con Iliria e Macedonia, ao sur co golfo de Ambracia e Etolia, ao leste con Tesalia e ao oeste co mar X\u00f3nico. O sector central e setentrional de Epiro durante a antig\u00fcidade cl\u00e1sica constitu\u00eda a rexi\u00f3n chamada Molosia. O sistema monta\u00f1oso chamado Pindo separa esta rexi\u00f3n de Tesalia.\nFoi, e segue sendo, unha rexi\u00f3n agraria na que se cultiva sobre todo trigo e outros cereais, verduras, froitas, oliveiras e tabaco.\nToda a rexi\u00f3n mantivo frecuentes guerras coa s\u00faa veci\u00f1a Macedonia, excepto no per\u00edodo no que os reis de Molosia crearon lazos de amizade con Filipo II de Macedonia que casou coa princesa Olimpia de Epiro, fila de Neopt\u00f3lemo, e futura nai de Alexandre Magno. O seu m\u00e1ximo esplendor t\u00edvoo a finais do s\u00e9culo IV e principios do III a. C., co rei Pirro. A s\u00faa principal cidade era Dodona, famosa polo seu or\u00e1culo e situada no reino subordinado de Molosia. Durante o reinado de Alexandre de Epiro, a residencia real foi establecida na cidade de Butrinto. No ano 146 a. C. pasou a formar parte do Imperio romano. No s\u00e9culo IV, coa divisi\u00f3n do imperio, este pasou a ser parte do dominio oriental, tam\u00e9n co\u00f1ecido como imperio bizantino de Constantinopla. No s\u00e9culo XIV constitu\u00eda un reino medieval que chegou a ser vasalo de Albania; en 1430, a rexi\u00f3n encontr\u00e1base baixo o poder do Imperio otom\u00e1n.\nDespois da Guerra dos Balc\u00e1ns (1912\u20131913), o sur pasou a ser parte da actual Grecia e a zona norte de Epiro foi incorporada a Albania (Epiro Setentrional).\nNome e etimolox\u00eda.\nO nome Epiro deriva do grego: \u1f2c\u03c0\u03b5\u03b9\u03c1\u03bf\u03c2, \"\u1e16peiros\" (en d\u00f3rico: \u1f0c\u03c0\u03b5\u03b9\u03c1\u03bf\u03c2, \"\u00c1peiros\"), que significa 'continente' ou 'terra firme'. Crese que prov\u00e9n da ra\u00edz indoeuropea \"apero-\", 'costa', e aplicouse orixinalmente \u00e1 parte continental fronte a Corf\u00fa e as illas X\u00f3nicas. O nome local foi marcado na acu\u00f1aci\u00f3n da liga Epirota: \u0391\u03a0\u0395\u0399\u03a1\u03a9\u03a4\u0391\u039d (\u1f08\u03c0\u03b5\u03b9\u03c1\u03c9\u03c4\u1fb6\u03bd, \"\u0100peir\u014dt\u00e2n\", en \u00e1tico: \u1f28\u03c0\u03b5\u03b9\u03c1\u03c9\u03c4\u1ff6\u03bd, \"\u0112peir\u014dt\u00f4n\", \u00e9 dicir, 'dos Epirotas', ver imaxe da moeda). O nome alban\u00e9s da rexi\u00f3n \u00e9 \"Epiri\", que deriva do grego.\nLiga Epirota.\nA liga Epirota foi unha federaci\u00f3n do noroeste que uniu varias tribos (\"ethn\u00e8\"), entre finais do s\u00e9culo\u00a0IV e inicios do s\u00e9culo\u00a0II a.\u00a0C. As principais tribos epirotas foron os molosos, os tesprotos e os caonios. A liga estaba dirixida por un \"hegemon\" ('xefe'), designado pola asemblea federal, quen moi a mi\u00fado era o rei moloso.\nA liga disolveuse en 170\u00a0a.\u00a0C. a inicios da Terceira guerra maced\u00f3nica, momento no que os molosos decidiron aliarse co rei de Macedonia Perseo, mentres que os tesprotios e os caonios optaron pola alianza cos romanos."}
{"id": "576734", "revid": "27249", "url": "https://gl.wikipedia.org/wiki?curid=576734", "title": "Creta (rocha)", "text": ""}
{"id": "576736", "revid": "98629", "url": "https://gl.wikipedia.org/wiki?curid=576736", "title": "Lei de Poe", "text": "A lei de Poe (en ingl\u00e9s \"Poe's law\") \u00e9 un adagio da cultura de Internet que di que, sen un indicador claro da intenci\u00f3n do autor, cada parodia de puntos de vista extremos pode ser confundida por alg\u00fans lectores cunha expresi\u00f3n sincera das opini\u00f3ns que se parodian. \nOrixe.\nA lei de Poe bas\u00e9ase nun comentario escrito por Nathan Poe en 2005 en christianforums.com, un foro de Internet sobre o cristianismo. A mensaxe foi publicada durante un debate sobre creacionismo, onde un cartel anterior comentara a outro usuario: \"Menos mal que inclu\u00edches o emoticono.\" \"Se non, a xente pode pensar que vas en serio\". \nA resposta de Nathan Poe di: \nA declaraci\u00f3n orixinal da lei de Poe refer\u00edase especificamente ao creacionismo, pero desde ent\u00f3n xeneralizouse para aplicarse a calquera tipo de fundamentalismo ou extremismo.\nA s\u00faa conceptualizaci\u00f3n orixinal sosti\u00f1a que as parodias en li\u00f1a ou o sarcasmo sobre puntos de vista relixiosos son indistinguibles das expresi\u00f3ns sinceras das opini\u00f3ns relixiosas. En parte, Poe simplemente reiteraba uns consellos com\u00fans sobre a necesidade de marcar claramente o sarcasmo ou a parodia en li\u00f1a (por exemplo, cunha cari\u00f1a de emoticono sorrindo ou chiscando o ollo) e que, sen estes indicios inconfundibles, ser\u00eda interpretado como algo real ou usados por troles, extremistas e/ou fundamentalistas como expresi\u00f3ns sinceras dos seus autores, especialmente se coinciden coas s\u00faas propias opini\u00f3ns. Xa en 1983, Jerry Schwarz, nunha publicaci\u00f3n en Usenet, escribiu:\nEn 2017, \"Wired\" publicou un artigo no que o chamaba \"O fen\u00f3meno m\u00e1is importante de Internet de 2017\" e escribiu que \"A Lei de Poe apl\u00edcase a cada vez m\u00e1is interacci\u00f3ns en Internet\". O artigo deu exemplos de casos nos que interve\u00f1en 4chan e a administraci\u00f3n Trump nos que houbo ambig\u00fcidades deliberadas sobre se algo era serio ou pretend\u00eda ser unha parodia, onde a xente estaba a usar a lei de Poe como \"un refuxio\" para camuflar crenzas que doutro xeito ser\u00edan consideradas inaceptables. Alg\u00fans tratan a lei de Poe como parte da cultura \"kitsch\" contempor\u00e1nea; outra visi\u00f3n sost\u00e9n que a lei de Poe poder\u00eda levar ao nihilismo, unha situaci\u00f3n na que nada importa e todo \u00e9 unha broma."}
{"id": "576738", "revid": "5863", "url": "https://gl.wikipedia.org/wiki?curid=576738", "title": "L\u00e9odile B\u00e9ra", "text": ""}
{"id": "576739", "revid": "5863", "url": "https://gl.wikipedia.org/wiki?curid=576739", "title": "L\u00e9odile de Champceix", "text": ""}
{"id": "576740", "revid": "5863", "url": "https://gl.wikipedia.org/wiki?curid=576740", "title": "L\u00e9odile Champceix", "text": ""}
{"id": "576741", "revid": "5863", "url": "https://gl.wikipedia.org/wiki?curid=576741", "title": "L\u00e9odile Champseix", "text": ""}
{"id": "576742", "revid": "5863", "url": "https://gl.wikipedia.org/wiki?curid=576742", "title": "Victoire L\u00e9odile B\u00e9ra", "text": ""}
{"id": "576743", "revid": "5863", "url": "https://gl.wikipedia.org/wiki?curid=576743", "title": "Victory L\u00e9odile B\u00e9ra", "text": ""}
{"id": "576744", "revid": "27249", "url": "https://gl.wikipedia.org/wiki?curid=576744", "title": "Plan Cal\u00edcrates", "text": ""}
{"id": "576746", "revid": "89787", "url": "https://gl.wikipedia.org/wiki?curid=576746", "title": "Administraci\u00f3ns descentralizadas de Grecia", "text": "A administraci\u00f3n descentralizada (en grego \"\u03b1\u03c0\u03bf\u03ba\u03b5\u03bd\u03c4\u03c1\u03c9\u03bc\u03ad\u03bd\u03b7 \u03b4\u03b9\u03bf\u03af\u03ba\u03b7\u03c3\u03b7\", \"apokendrom\u00e9ni di\u00edkisi\", \"diocese descentralizada\") \u00e9 un grao da divisi\u00f3n administrativa de Grecia establecido en 2011, ao entrar en vigor o plan Cal\u00edcrates. Grecia div\u00eddese en sete administraci\u00f3ns descentralizadas que est\u00e1n encargadas de aplicar as pol\u00edticas gobernamentais a nivel local e est\u00e1n conformadas polo territorio de entre unha e tres periferias.\nO presidente (\u03b3\u03b5\u03bd\u03b9\u03ba\u03cc\u03c2 \u03b3\u03c1\u03b1\u03bc\u03bc\u03b1\u03c4\u03ad\u03b1\u03c2, \u00absecretario xeral\u00bb) \u00e9 elixido polo Goberno central e act\u00faa baixo as s\u00faas ordes. Cada administraci\u00f3n pos\u00fae ademais un consello, que representa as respectivas periferias e municipios, pero \u00e9 de car\u00e1cter unicamente consultivo e, polo tanto, non pode tomar decisi\u00f3ns.\nA Constituci\u00f3n de Grecia estipula unha serie de competencias que permanecer\u00e1n baixo control do Goberno central e que eran aplicadas a nivel local polas antigas periferias. Co plan Cal\u00edcrates, as periferias asumiron as competencias das antigas prefecturas e convert\u00e9ronse en organismos aut\u00f3nomos, polo que se decidiu crear unha nova divisi\u00f3n administrativa baixo o control directo do Goberno central."}
{"id": "576748", "revid": "19415", "url": "https://gl.wikipedia.org/wiki?curid=576748", "title": "SM-liiga 2022-2023", "text": "A tempada 2022-2023 da SM-liiga \u00e9 a 48\u00aa edici\u00f3n da m\u00e1xima categor\u00eda do h\u00f3ckey sobre xeo finland\u00e9s. Na copetici\u00f3n participan un total de 15 equipos, os mesmos que na tempada precedente. Tappara de Tampere \u00e9 o defensor do t\u00edtulo.\nA liga regular comezou o 9 de setembro de 2022 e finalizar\u00e1 o 11 de marzo de 2023."}
{"id": "576751", "revid": "89787", "url": "https://gl.wikipedia.org/wiki?curid=576751", "title": "Riquilda de Polonia", "text": "Riquilda de Polonia, tam\u00e9n co\u00f1ecida como Richilda ou Riclitza de Silesia nada c. 1140 e finada o 16 de xu\u00f1o de 1185, foi unha princesa polaca da dinast\u00eda Piast, pola rama de Silesia, e, polos seus matrimonios, ra\u00ed\u00f1a de Galiza, Le\u00f3n e Castela, Condesa de Provenza e Everstein.\nTraxectoria.\nRiquilda era filla de Ladislau II de Silesia, e de In\u00e9s de Austria, filla do marqu\u00e9s Leopoldo III de Austria e media irm\u00e1 do rei Conrado III do Sacro Imperio Romano Xerm\u00e1nico.\nPasou os seus primeiros anos en Polonia, acompa\u00f1ando aos seus pais e irm\u00e1ns ao exilio en 1146. Instal\u00e1ronse primeiro en Bohemia e m\u00e1is tarde en Xermania, baixo o coidado do rei Conrado III, quen deu ao seu cu\u00f1ado deposto o distrito sax\u00f3n de Altenburg.\nRa\u00ed\u00f1a de Galiza, Le\u00f3n e Castela.\nEn 1151, o rei Afonso VII de Galiza, Le\u00f3n e Castela quixo facer unha alianza co Reino de Xermania mediante o matrimonio, e Riquilda, sobri\u00f1a do rei alem\u00e1n, era a noiva id\u00f3nea para iso. O matrimonio tivo lugar entre outubro e decembro de 1152, na pubertade de Riquilda. O seu primeiro fillo, Fernando, naceu en Toledo un ano despois. En 1155 Riquilda deu a luz a Sancha. O rei Afonso morreu de s\u00fapeto en plena guerra contra os mouros en Serra Morena, o 21 de agosto de 1157. Ao parecer, o infante Fernando morrera un pouco antes do seu pai.\nRa\u00ed\u00f1a vi\u00fava e condesa consorte de Provenza.\nO falecido rei dividiu os seus dominios entre os seus fillos desde o seu primeiro matrimonio, con Berengaria de Barcelona: Sancho III obtivo Castela e Fernando II, Galiza e Le\u00f3n. A relaci\u00f3n entre Riquilda e os seus fillastros non lle foi favorable, sobre todo despois de que Sancho III declarase a guerra a Raimundo Berengario IV de Barcelona, cuxo fillo, o futuro Afonso II de Arag\u00f3n, estaba comprometido con Sancha, a s\u00faa filla. As inc\u00f3modas relaci\u00f3ns entre Fernando II e o emperador Federico I, primo de Riquilda, e o antipapa V\u00edctor IV engadiron m\u00e1is dificultades \u00e1 ra\u00ed\u00f1a vi\u00fava, que finalmente decidiu mudarse ao Reino de Arag\u00f3n en 1159.\nAl\u00ed, Riquilda co\u00f1eceu a Raimundo Berengario II de Provenza, sobri\u00f1o do conde de Barcelona. A\u00ednda que ambos se namoraron, a s\u00faa uni\u00f3n ser\u00eda claramente pol\u00edtica. Raimundo Berengario II apoiou ao antipapa V\u00edctor II contra Alexandre III, que \u00e1 s\u00faa vez apoiou ao rei Lu\u00eds VII de Francia. O condado de Provenza estaba estratexicamente situado entre Francia e a pen\u00ednsula italiana. Federico tam\u00e9n quixo levar ao seu lado ao conde de Barcelona, aliado dos reis de Francia, e de Castela, Galiza e Le\u00f3n. Pola contra, Raimundo Berengario II, despois primo por matrimonio do emperador Federico, ga\u00f1ou prestixio e puido enfrontarse \u00e1s pretensi\u00f3ns do conde Hugo de Beaux, que recibira a Provenza imperial como feudo.\nAs negociaci\u00f3ns para o matrimonio duraron aproximadamente un ano e medio, at\u00e9 que, en 1161, Raimundo e Richilda casaron finalmente. Tiveron s\u00f3 unha filla, Dulce, que naceu un ano despois. Raimundo Berengario morreu en 1166, tentando conquistar Niza.\nCondesa Consorte de Everstein.\nPouco despois da morte do seu segundo marido, comezaron os preparativos para outro matrimonio. Ao parecer, estaba prometida con Raimundo V de Tolosa polo seu curm\u00e1n Federico. Ao mesmo tempo, a nova condesa Dulce II de Provenza estaba prometida co futuro Raimundo VI. O conde Raimundo quer\u00eda estar m\u00e1is preto da dinast\u00eda Hohenstaufen e apoderarse do condado de Provenza. Por\u00e9n, a firme oposici\u00f3n do novo conde de Barcelona (futuro xenro de Riquilda) puxo fin a ambos os compromisos e, coa axuda da Rep\u00fablica de X\u00e9nova, iniciou unha guerra contra Raimundo V que durou oito anos.\nAo redor de 1167, Riquilda casou por terceira e \u00faltima vez con Alberte III de Everstein, que loitara xunto ao emperador Federico na guerra contra a casa de Welf, e trasladouse a Xermania co seu novo marido. Desta uni\u00f3n s\u00e1bese con certeza que naceron dous fillos: Conrado II, arcebispo de Maguncia, e Alberte IV de Everstein, a\u00ednda que algunhas fontes mencionan tres fillos m\u00e1is: Otto, Lu\u00eds e Hermano.\nPouco se sabe da vida de Riquilda despois destes feitos, que morreu en 1185."}
{"id": "576754", "revid": "89787", "url": "https://gl.wikipedia.org/wiki?curid=576754", "title": "\u00d3scar Reboiras Loureiro", "text": "\u00d3scar Reboiras Loureiro, nado en Rianxo en 1979, \u00e9 un escritor galego.\nTraxectoria.\nEstudou xornalismo na Universidade de Santiago de Compostela e traballa no mundo do m\u00e1rketing dixital."}
{"id": "576762", "revid": "5863", "url": "https://gl.wikipedia.org/wiki?curid=576762", "title": "Jorgen Strand Larsen", "text": ""}
{"id": "576764", "revid": "865", "url": "https://gl.wikipedia.org/wiki?curid=576764", "title": "Bor\u00e5s (municipio)", "text": ""}
{"id": "576765", "revid": "865", "url": "https://gl.wikipedia.org/wiki?curid=576765", "title": "Dals-Ed (municipio)", "text": ""}
{"id": "576769", "revid": "23204", "url": "https://gl.wikipedia.org/wiki?curid=576769", "title": "Mahsa Amini", "text": "Mahsa Amini (en ), nada en 2000 en Saqqez, e finada o 16 de setembro de 2022 en Teher\u00e1n, tam\u00e9n co\u00f1ecida como Jina Amini, foi unha muller iraniana que foi arrestada e torturado pola Patrulla de orientaci\u00f3n do goberno iraniano, unha brigada especial da polic\u00eda a cargo da implementaci\u00f3n p\u00fablica dos regulamentos do hijab en Ir\u00e1n. Foi arrestada para unha \"orientaci\u00f3n isl\u00e1mica\" pola polic\u00eda do goberno de Ir\u00e1n. Despois de d\u00faas horas de golpes na cabeza e de ser aterrorizada polo comportamento da Polic\u00eda Moral de Ir\u00e1n, sufriu tanto un ataque cerebral como un ataque card\u00edaco e entrou en coma. \u00c9 unha das v\u00edtimas m\u00e1is famosas de agresi\u00f3n e de violencia contra as mulleres en Ir\u00e1n. Polo menos 304 persoas foron asasinadas polas forzas de seguridade durante as protestas en resposta \u00e1 s\u00faa morte.\nEn 2023, Mahsa Amini, e o movemento \"Muller, Vida, Liberdade\", que se iniciou tras a s\u00faa morte, foron reco\u00f1ecidos co Premio Sakharov do Parlamento Europeo."}
{"id": "576770", "revid": "23204", "url": "https://gl.wikipedia.org/wiki?curid=576770", "title": "Jina Amini", "text": ""}
{"id": "576772", "revid": "98629", "url": "https://gl.wikipedia.org/wiki?curid=576772", "title": "A Lag\u00faa, Lamas do Biduedo, Triacastela", "text": "A Lag\u00faa \u00e9 un lugar da parroquia de Lamas do Biduedo, no concello de Triacastela, na comarca de Sarria."}
{"id": "576773", "revid": "98629", "url": "https://gl.wikipedia.org/wiki?curid=576773", "title": "Lamas, Lamas do Biduedo, Triacastela", "text": "Lamas \u00e9 un lugar da parroquia de Lamas do Biduedo, no concello de Triacastela, na comarca de Sarria.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "576774", "revid": "98629", "url": "https://gl.wikipedia.org/wiki?curid=576774", "title": "Meizar\u00e1n, Lamas do Biduedo, Triacastela", "text": "Meizar\u00e1n \u00e9 un lugar da parroquia de Lamas do Biduedo, no concello de Triacastela, na comarca de Sarria."}
{"id": "576775", "revid": "23204", "url": "https://gl.wikipedia.org/wiki?curid=576775", "title": "A Balsa, A Balsa, Triacastela", "text": "A Balsa \u00e9 un lugar da parroquia da Balsa, no concello de Triacastela, na comarca de Sarria.\nCami\u00f1o de Santiago.\nA Balsa \u00e9 unha localidade da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "576776", "revid": "23204", "url": "https://gl.wikipedia.org/wiki?curid=576776", "title": "San Breixo, A Balsa, Triacastela", "text": "San Breixo \u00e9 un lugar da parroquia da Balsa, no concello de Triacastela, na comarca de Sarria."}
{"id": "576778", "revid": "1131", "url": "https://gl.wikipedia.org/wiki?curid=576778", "title": "San Pedro do Ermo, A Balsa, Triacastela", "text": "San Pedro do Ermo \u00e9 un lugar da parroquia da Balsa, no concello de Triacastela, na comarca de Sarria."}
{"id": "576779", "revid": "98629", "url": "https://gl.wikipedia.org/wiki?curid=576779", "title": "Folgueiras, Cancelo, Triacastela", "text": "Folgueiras \u00e9 un lugar da parroquia de Cancelo, no concello de Triacastela, na comarca de Sarria."}
{"id": "576780", "revid": "98629", "url": "https://gl.wikipedia.org/wiki?curid=576780", "title": "Cancelo, Cancelo, Triacastela", "text": "Cancelo \u00e9 un lugar da parroquia de Cancelo, no concello de Triacastela, na comarca de Sarria."}
{"id": "576781", "revid": "98629", "url": "https://gl.wikipedia.org/wiki?curid=576781", "title": "Tras do Castro, Cancelo, Triacastela", "text": "Tras do Castro \u00e9 un lugar da parroquia de Cancelo, no concello de Triacastela, na comarca de Sarria."}
{"id": "576782", "revid": "98629", "url": "https://gl.wikipedia.org/wiki?curid=576782", "title": "O Monte, O Monte, Triacastela", "text": "A Lag\u00faa \u00e9 un lugar da parroquia do Monte, no concello de Triacastela, na comarca de Sarria."}
{"id": "576783", "revid": "98629", "url": "https://gl.wikipedia.org/wiki?curid=576783", "title": "Santalla, Santalla de Alfoz, Triacastela", "text": "Santalla \u00e9 un lugar da parroquia de Santalla de Alfoz, no concello de Triacastela, na comarca de Sarria."}
{"id": "576784", "revid": "98629", "url": "https://gl.wikipedia.org/wiki?curid=576784", "title": "Arxileiro, Santalla de Alfoz, Triacastela", "text": "Arxileiro \u00e9 un lugar da parroquia de Santalla de Alfoz, no concello de Triacastela, na comarca de Sarria."}
{"id": "576785", "revid": "98629", "url": "https://gl.wikipedia.org/wiki?curid=576785", "title": "Lagares, Santalla de Alfoz, Triacastela", "text": "Lagares \u00e9 un lugar da parroquia de Santalla de Alfoz, no concello de Triacastela, na comarca de Sarria."}
{"id": "576786", "revid": "98629", "url": "https://gl.wikipedia.org/wiki?curid=576786", "title": "San Salvador, Toldaos, Triacastela", "text": "San Salvador \u00e9 un lugar da parroquia de Toldaos, no concello de Triacastela, na comarca de Sarria."}
{"id": "576787", "revid": "98629", "url": "https://gl.wikipedia.org/wiki?curid=576787", "title": "Fompernal, Toldaos, Triacastela", "text": "Fompernal \u00e9 un lugar da parroquia de Toldaos, no concello de Triacastela, na comarca de Sarria."}
{"id": "576788", "revid": "98629", "url": "https://gl.wikipedia.org/wiki?curid=576788", "title": "O Furco, Toldaos, Triacastela", "text": "O Furco \u00e9 un lugar da parroquia de Toldaos, no concello de Triacastela, na comarca de Sarria."}
{"id": "576789", "revid": "98629", "url": "https://gl.wikipedia.org/wiki?curid=576789", "title": "Vilarce, Toldaos, Triacastela", "text": "Vilarce \u00e9 un lugar da parroquia de Toldaos, no concello de Triacastela, na comarca de Sarria."}
{"id": "576790", "revid": "98629", "url": "https://gl.wikipedia.org/wiki?curid=576790", "title": "Queixadoiro, Triacastela, Triacastela", "text": "Queixadoiro \u00e9 un lugar da parroquia de Triacastela, no concello de Triacastela, na comarca de Sarria."}
{"id": "576791", "revid": "98629", "url": "https://gl.wikipedia.org/wiki?curid=576791", "title": "O Casti\u00f1eiro, Vilavella, Triacastela", "text": "O Casti\u00f1eiro \u00e9 un lugar da parroquia de Vilavella, no concello de Triacastela, na comarca de Sarria."}
{"id": "576792", "revid": "98629", "url": "https://gl.wikipedia.org/wiki?curid=576792", "title": "O Teixo, Vilavella, Triacastela", "text": "O Teixo \u00e9 un lugar da parroquia de Vilavella, no concello de Triacastela, na comarca de Sarria."}
{"id": "576793", "revid": "98629", "url": "https://gl.wikipedia.org/wiki?curid=576793", "title": "Vilar, Vilavella, Triacastela", "text": "Vilar \u00e9 un lugar da parroquia de Vilavella, no concello de Triacastela, na comarca de Sarria."}
{"id": "576794", "revid": "98629", "url": "https://gl.wikipedia.org/wiki?curid=576794", "title": "Vilavella, Vilavella, Triacastela", "text": "Vilavella \u00e9 un lugar da parroquia de Vilavella, no concello de Triacastela, na comarca de Sarria."}
{"id": "576795", "revid": "98629", "url": "https://gl.wikipedia.org/wiki?curid=576795", "title": "A Pena, Ferreira, O Valadouro", "text": "A Pena \u00e9 un lugar da parroquia de Ferreira, no concello lucense do Valadouro na comarca da Mari\u00f1a Central."}
{"id": "576804", "revid": "12452", "url": "https://gl.wikipedia.org/wiki?curid=576804", "title": "Grums (municipio)", "text": ""}
{"id": "576805", "revid": "865", "url": "https://gl.wikipedia.org/wiki?curid=576805", "title": "Essunga (municipio)", "text": ""}
{"id": "576807", "revid": "865", "url": "https://gl.wikipedia.org/wiki?curid=576807", "title": "Falk\u00f6ping (municipio)", "text": ""}
{"id": "576813", "revid": "118295", "url": "https://gl.wikipedia.org/wiki?curid=576813", "title": "Traballador dom\u00e9stico", "text": ""}
{"id": "576814", "revid": "15490", "url": "https://gl.wikipedia.org/wiki?curid=576814", "title": "Traballadora dom\u00e9stica", "text": ""}
{"id": "576815", "revid": "865", "url": "https://gl.wikipedia.org/wiki?curid=576815", "title": "Hagfors (municipio)", "text": ""}
{"id": "576816", "revid": "17467", "url": "https://gl.wikipedia.org/wiki?curid=576816", "title": "Hammar\u00f6 (municipio)", "text": ""}
{"id": "576818", "revid": "89787", "url": "https://gl.wikipedia.org/wiki?curid=576818", "title": "Concello de Kil", "text": " \nKil \u00e9 un concello sueco (kommun) do condado de V\u00e4rmland. A s\u00faa capital \u00e9 Kil, sendo un dos 42 municipios que te\u00f1en como capital unha antiga localidade municipal (\"municipalsamh\u00e4lle\"). En xu\u00f1o de 2022 o concello ti\u00f1a unha poboaci\u00f3n de 12 157 habitantes.\nO concello limita co municipio de Karlstad ao sur, co de Forshaga ao leste, co de Arvika ao oeste, co de Grums ao suroeste e co de Sunne ao norte."}
{"id": "576819", "revid": "865", "url": "https://gl.wikipedia.org/wiki?curid=576819", "title": "Concello de Hammar\u00f6", "text": ""}
{"id": "576821", "revid": "1888", "url": "https://gl.wikipedia.org/wiki?curid=576821", "title": "Narciso Luaces Pardo", "text": "Narciso Luaces Pardo, nado en 1929 en Meixido (Ortigueira) e finado no mesmo lugar o 19 de xullo de 2020, foi un labrego, xornalista e escritor galego.\nTraxectoria..\nLabrego de profesi\u00f3n, con menos de vinte anos xa traballou nas Sociedades Agrarias.\nDe formaci\u00f3n autodidacta foi colaborador do semanario \"La Voz de Ortigueira\" e doutras publicaci\u00f3ns da comarca. Foi un dos fundadores das Edici\u00f3ns O Paporroibo e participou activamente noutras asociaci\u00f3ns culturais. Desde 1999 mantivo aberto ao p\u00fablico o Museo Etnogr\u00e1fico de Meixido, que re\u00fane centenares de pezas por el mesmo recollidas, restauradas e catalogadas."}
{"id": "576822", "revid": "5863", "url": "https://gl.wikipedia.org/wiki?curid=576822", "title": "Campionato de Europa de Baloncesto de 2017", "text": ""}
{"id": "576824", "revid": "98629", "url": "https://gl.wikipedia.org/wiki?curid=576824", "title": "Helsinki Seagulls", "text": "Os Helsinki Seagulls son un equipo de baloncesto da cidade de Helsinqui, Finlandia. Dende a tempada 2014\u201315 compiten na m\u00e1xima categor\u00eda do baloncesto finland\u00e9s, a Korisliiga, competici\u00f3n na que o seu maior logro foron as catro medallas de bronce conquistadas nas tempadas 2017, 2018, 2021 e 2022."}
{"id": "576825", "revid": "89787", "url": "https://gl.wikipedia.org/wiki?curid=576825", "title": "Alexandros Papagos", "text": "Al\u00e9xandros Papagos (\u0391\u03bb\u03ad\u03be\u03b1\u03bd\u03b4\u03c1\u03bf\u03c2 \u03a0\u03b1\u03c0\u03ac\u03b3\u03bf\u03c2), nado en Atenas o 9 de decembro de 1883 e finado en Atenas o 4 de outubro de 1955, foi un mariscal de campo grego, que comandou o ex\u00e9rcito grego na guerra \u00edtalo-grega, as\u00ed como nas \u00faltimas etapas da Guerra Civil Grega. Posteriormente converteuse en primeiro ministro do seu pa\u00eds.\nBiograf\u00eda.\nInicios e carreira militar.\nPapagos naceu nunha familia acomodada, en Atenas, en 1883. Grazas \u00e1 s\u00faa orixe e aos contactos coa corte logrou ser enviado a estudar na academia de cabalar\u00eda de Bruxelas. En 1906 uniuse ao ex\u00e9rcito grego. A s\u00faa lealdade \u00e1 monarqu\u00eda durante a crise entre Eleftherios Venizelos e os monarcas levoulle a ser expulsado polos partidarios do primeiro en 1917. O cambio de fortuna dos dous bandos pol\u00edticos fixo que fose readmitido en 1920, tras a derrota electoral de Venizelos.\nPosguerra.\nParticipou na fracasada campa\u00f1a de Asia Menor, sendo de novo expulsado en 1923 tras o seu intento infrutuoso de pronunciamento para tratar de eliminar das forzas armadas os elementos antimon\u00e1rquicos. En 1927 e grazas ao acordo temporal entre venicelistas e antivenicelistas puido regresar ao Ex\u00e9rcito.\nRestauraci\u00f3n mon\u00e1rquica.\nA s\u00faa participaci\u00f3n foi notable na restauraci\u00f3n da monarqu\u00eda en 1935 e foi nomeado ministro de Asuntos Militares no gabinete de Konstantinos Demertzis. Substitu\u00eddo polo rei Xurxo \u00e1 fronte do ministerio por Ioannis Metaxas tras as elecci\u00f3ns de 1936, isto frustrou as s\u00faas ambici\u00f3ns de exercer de intermediario entre as forzas armadas e o soberano.\nComandante en xefe e a guerra mundial.\nAo longo dos anos escalou varios postos at\u00e9 chegar a comandante en xefe, e comandou as forzas gregas contra a invasi\u00f3n italiana de outubro de 1940. Repeleu o primeiro avance italiano e obrigou ao Ex\u00e9rcito italiano a replegarse a Albania. Metaxas, a diferenza do rei, desconfiaba da capacidade de Papagos e mant\u00edvoo na capital gran parte da campa\u00f1a, que tivo que dirixir desde Atenas. Metaxas influ\u00edu nas decisi\u00f3ns militares at\u00e9 a s\u00faa morte en xaneiro de 1941. A pesar de que un segundo ataque tam\u00e9n foi rexeitado, Alema\u00f1a entrou na guerra a comezos de abril, e os gregos foron derrotados e obrigados a capitular.\nPapagos foi arrestado e enviado a un campo de concentraci\u00f3n en 1943, sendo devolto ao pa\u00eds en 1945. \nA guerra civil e \u00e1 fronte do goberno.\nEn 1949 foi novamente el quen comandou ao ex\u00e9rcito grego contra as forzas comunistas. En 1952 foi elixido primeiro ministro, cargo que desempe\u00f1ou at\u00e9 o d\u00eda da s\u00faa morte."}
{"id": "576826", "revid": "27249", "url": "https://gl.wikipedia.org/wiki?curid=576826", "title": "Konstantinos Demertzis", "text": "Konstantinos Demertzis (en grego: \"\u039a\u03c9\u03bd\u03c3\u03c4\u03b1\u03bd\u03c4\u03af\u03bd\u03bf\u03c2 \u0394\u03b5\u03bc\u03b5\u03c1\u03c4\u03b6\u03ae\u03c2\") foi un pol\u00edtico grego nado en 1876 en Atenas. Foi primeiro ministro de Grecia de novembro de 1935 a abril de 1936.\nComezos.\nDemertzis estudou dereito e exerceu como profesor de leis.\nGoberno.\nSucedeu ao xeneral Georgios Kondilis, quen esmagara o intento de golpe de estado republicano dos venicelistas en 1935 e participara m\u00e1is tarde no golpe de estado mon\u00e1rquico de outubro de 1935; en novembro de 1935. O rei despediu a Kondylis cando este se opuxo \u00e1 amnist\u00eda aos republicanos.\nDesde marzo de 1936 tivo como ministro de Defensa e viceprimeiro ministro o militar e pol\u00edtico Ioannis Metaxas, quen m\u00e1is tarde formar\u00eda unha ditadura real en agosto de 1936.\nDemertzis morreu durante o seu mandato, dun Infarto agudo de miocardio, o 13 de abril de 1936. Sucedeulle inmediatamente Metaxas \u00e1 fronte do goberno, co benepl\u00e1cito real."}
{"id": "576827", "revid": "75439", "url": "https://gl.wikipedia.org/wiki?curid=576827", "title": "Consuelo Gil", "text": "Consuelo Gil Ro\u00ebsset, que tras o seu matrimonio engadiu de Franco, nada en Madrid en 1905 e finada na mesma cidade o 26 de setembro de 1995, foi unha editora espa\u00f1ola. Entre as revistas que produciu destacan \"Chicos\" (1938-1955), \"Mis Chicas\" (1941-1950) ou \"El Gran Chicos\" (1945-1950). Foi tam\u00e9n directora da revista \"Mujer\" e creou a Editorial Gilsa. Era irm\u00e1 da escultora Margarita Gil Ro\u00ebsset, considerada membro da Xeraci\u00f3n do 27, e sobri\u00f1a da pintora Mar\u00eda Ro\u00ebsset Mosquera.\nTraxectoria.\nFilla do enxe\u00f1eiro militar Juli\u00e1n Gil Clemente e de Cecilia Margot Ro\u00ebsset Mosquera, \u00abpreocup\u00e1ronse de que as s\u00faas fillas recibisen unha educaci\u00f3n o m\u00e1is completa pos\u00edbel, m\u00e1is parecida \u00e1 que recib\u00edan os nenos da \u00e9poca que \u00e1 que se lles ofrec\u00eda \u00e1s nenas.\u00bb Amais de Consuelo (1905) e Marga (1908) tiveron outros dous fillos, Pedro (1910) e Enrique (1912). As fillas estudaron nas Ursulinas e aprenderon piano, viol\u00edn e franc\u00e9s, segundo os canons educativos da \u00e9poca.\nCon seis anos empezou a aprender debuxo e pintura con Jos\u00e9 Mar\u00eda L\u00f3pez Mezquita. Polas tardes, xunto \u00e1 s\u00faa irm\u00e1 Margarita, o pai impart\u00edalles clases de f\u00edsica e matem\u00e1tica na casa. Coa axuda das ilustraci\u00f3ns da s\u00faa irm\u00e1, con trece anos xa publicara \"El ni\u00f1o de oro\" en Madrid e \"\"Rose des Bois\" en Par\u00eds.\nEn 1926 contraeu matrimonio con Jos\u00e9 Mar\u00eda Franco Bordons, m\u00fasico e compositor. Escribiu poemas que el musicou como \"Canciones de ni\u00f1os\".\nSendo xa nai, estudou na Universidade Central de Madrid e foi \u00abunha das poucas mulleres universitarias da \u00e9poca\u00bb. Converteuse en catedr\u00e1tica de ingl\u00e9s e impartiu clases nesa mesma universidade. Tam\u00e9n traduciu varias obras do ingl\u00e9s e do franc\u00e9s.\nActividade editorial.\nPouco antes de estalar a Guerra civil espa\u00f1ola, Gil traslad\u00e1rase a Donostia cos seus tres fillos de veraneo. Al\u00ed centralizouse a produci\u00f3n editorial da zona sublevada. Colaborou en \"La Ametralladora\" e en \"Pelayos\" e dirixiu a revista \"Mujer\". \nEn 1938 fundou, xunto co empresario catal\u00e1n Juan Baygual, a revista \"Chicos\". Amais de dirixila, levaba as secci\u00f3ns de correspondencia co p\u00fablico lector, \"El Club de Chicos\" e \"Mis Chicas\", as cales asinaba cos pseud\u00f3nimos de L. de Villadiego e Madri\u00f1a. Lanzou logo a publicaci\u00f3n \"Mis Chicas\", a primeira revista para nenas da posguerra, amais de \"Chiquitito\" (1942) e \"El Gran Chicos\" (1945). Por\u00e9n, posteriormente centrouse en \"Chicas\", dirixida a lectoras de m\u00e1is idade.\nEn 1942, cando se puido recuperar a propiedade privada, creou a Editorial Gilsa (Consuelo Gil S.A.). Comprou a revista \"Chicos\" e desde ela xestionou a edici\u00f3n de moitas destas publicaci\u00f3ns e doutras novas. Incorporou a cor e mantivo no cadro de persoal a Emilio Freixas, quen chegara\u00a0en 1939\u00a0e permaneceu dez anos na revista.\u00a0M\u00e1is adiante incorporou a Jes\u00fas Blasco e aos seus irm\u00e1ns Alejandro e Pilar. En 1945 entra na editora Mariano Zarag\u00fceta:\nTerminada a guerra volveu a Madrid onde impartiu clases no Instituto Lope de Vega. Mostrou \u00abgran interese pola pedagox\u00eda infantil, e logo se deu de conta da importancia da banda dese\u00f1ada como ferramenta de apoio \u00e1 educaci\u00f3n dos m\u00e1is pequenos\u00bb."}
{"id": "576833", "revid": "98629", "url": "https://gl.wikipedia.org/wiki?curid=576833", "title": "Unha noite real", "text": "Unha noite real (en ) \u00e9 un filme brit\u00e1nico de 2015 dirixido por Julian Jarrold e escrito por Trevor de Silva e Kevin Hood. Est\u00e1 protagonizado por Sarah Gadon no papel da adolescente Princesa Isabel, quen, xunto coa s\u00faa irm\u00e1 m\u00e1is nova a Princesa Margarida (Bel Powley), sae do Palacio de Buckingham para gozar das celebraci\u00f3ns do D\u00eda da VE.\nEstreouse en galego o 18 de setembro de 2022 na TVG. Foi traducido ao galego por Adri\u00e1n Ramos, e o director de dobraxe foi Ant\u00f3n Rubal."}
{"id": "576834", "revid": "23204", "url": "https://gl.wikipedia.org/wiki?curid=576834", "title": "A Royal Night Out", "text": ""}
{"id": "576837", "revid": "865", "url": "https://gl.wikipedia.org/wiki?curid=576837", "title": "Gnesta (municipio)", "text": ""}
{"id": "576839", "revid": "865", "url": "https://gl.wikipedia.org/wiki?curid=576839", "title": "Flen (municipio)", "text": ""}
{"id": "576840", "revid": "865", "url": "https://gl.wikipedia.org/wiki?curid=576840", "title": "Eskilstuna (municipio)", "text": ""}
{"id": "576841", "revid": "5863", "url": "https://gl.wikipedia.org/wiki?curid=576841", "title": "Leopoldo Pe\u00f1arroja Torrej\u00f3n", "text": "Leopoldo Pe\u00f1arroja Torrej\u00f3n, nado en La Vall d'Uix\u00f3, Castell\u00f3, o 24 de xu\u00f1o de 1954, \u00e9 un historiador espa\u00f1ol que conseguiu certa notoriedade en c\u00edrculos acad\u00e9micos coa publicaci\u00f3n da obra \"O moz\u00e1rabe de Valencia\", cuxa controvertida tese principal era a existencia dunha b\u00e1sica continuidade ling\u00fc\u00edstica entre o romance anterior \u00e1 reconquista (ou \"moz\u00e1rabe\") e o valenciano, o cal non constituir\u00eda unha derivaci\u00f3n directa do Idioma catal\u00e1n.\nTraxectoria.\n\u00c9 licenciado en Filosof\u00eda e Letras pola Universidade de Valencia, doutor en Historia pola Universidade de Zaragoza e Acad\u00e9mico da RACV. \u00c9 membro da Sociedade Espa\u00f1ola de Ling\u00fc\u00edstica. Desde decembro do 1985 a xu\u00f1o de 2004 foi membro do Consello Valenciano de Cultura a proposta do Partido Popular e de Uni\u00f3n Valenciana.\nTraballou sobre temas relacionados cos moz\u00e1rabes espa\u00f1ois, e m\u00e1is especificamente sobre as falas destes nos territorios da antiga Coroa de Arag\u00f3n. \u00c9 autor de m\u00e1is dun centenar de artigos de tem\u00e1tica hist\u00f3rica e filol\u00f3xica, referidos en especial a \u00e1mbitos como a Gram\u00e1tica Hist\u00f3rica, a Dialectolox\u00eda moz\u00e1rabe, a Toponimia valenciana, o Cristianismo primitivo e posisl\u00e1mico e a Valencia mourisca."}
{"id": "576842", "revid": "23204", "url": "https://gl.wikipedia.org/wiki?curid=576842", "title": "Un asunto privado (serie de televisi\u00f3n)", "text": "Un asunto privado \u00e9 unha serie espa\u00f1ola orixinal de Amazon Prime Video protagonizada por Aura Garrido e Jean Reno. Foi creada por Ram\u00f3n Campos, Teresa Fern\u00e1ndez-Vald\u00e9s e Gema R. Neira, directores de Bamb\u00fa Producciones, empresa creadora doutras series como \"Velvet\", \"Gran Hotel\" ou \"Las chicas del cable\". A serie, gravada entre Vigo e Pontevedra, estreouse o 16 de setembro na plataforma de streaming de Amazon e consta de 8 cap\u00edtulos de 50 minutos cada un.\nEstreouse en Amazon Prime Video con versi\u00f3n dobrada e subtitulada ao galego o 16 de setembro de 2022.\nSinopse.\nMarina Quiroga (Aura Garrido) \u00e9 unha moza da alta sociedade con moito af\u00e1n polo misterio. Cando un asasino en serie mata varias prostitutas, deix\u00e1ndolles gravada no peito unha flor de lis, Mari\u00f1a decide emprender unha investigaci\u00f3n para deter o delincuente coa axuda do seu mordomo e fiel amigo H\u00e9ctor (Jean Reno), un home sensible e observador. Doutra banda, moitos factores na vida de Marina entorpecer\u00e1n a s\u00faa procura: os prexu\u00edzos por ser muller, os intentos da s\u00faa nai para que case e que o xefe de polic\u00eda sexa o seu propio irm\u00e1n, Arturo (Pablo Molinero). Malia todos estes inconvenientes, Marina demostra, a trav\u00e9s do seu enxe\u00f1o, que \u00e9 unha aspirante a detective policial con moito talento."}
{"id": "576844", "revid": "89787", "url": "https://gl.wikipedia.org/wiki?curid=576844", "title": "Ram\u00f3n Paz Ipuana", "text": "Ram\u00f3n Paz Ipuana, nado o 17 de decembro de 1937 en Yosuitpa, e finado o 27 de outubro de 1992 en Paraguaipoa, foi un escritor, investigador, ling\u00fcista e poeta venezolano do pobo wayuu. \u00c9 considerado un dos escritores m\u00e1is importantes na lingua wayuu. Segundo o ling\u00fcista e investigador Rafael Mercado Epieyu, \u00abLer a Paz Ipuana nestes tempos \u00e9 falar de n\u00f3s mesmos, ler a Paz Ipuana \u00e9 como a se\u00f1ora que el di, a vella que se senta e conta \u00e1s xeraci\u00f3ns o que viviu, e as\u00ed se fixo Ram\u00f3n Paz, todos os que ve\u00f1en ler esta obra aprender\u00e1n como viviron os nosos devanceiros\u00bb."}
{"id": "576848", "revid": "89787", "url": "https://gl.wikipedia.org/wiki?curid=576848", "title": "R. Keao NeSmith", "text": "R. Keao NeSmith \u00e9 un ling\u00fcista, educador e tradutor nativo hawaiano. Ensinou en varias universidades, como a Universidade de Hawai en Hilo, a Universidade da Polinesia Francesa en \u2018Outumaoro, Tahit\u00ed, a Universidade de Waikato en Hamilton, Nova Zelandia, e a Universidade de Hawai en M\u0101noa en Honolulu, Hawai\u2018i. Ensinou lingua hawaiana, estudos hawaianos e revitalizaci\u00f3n de linguas en perigo, as\u00ed como lingua tahitiana.\nA s\u00faa obra sobre o \"neohawaiano\" como unha variedade separada do hawaiano xerou debate entre os estudosos da lingua hawaiana, as\u00ed como en cuesti\u00f3ns m\u00e1is amplas na dinamizaci\u00f3n ling\u00fc\u00edstica.\nTraduciu numerosas obras \u00e1 lingua hawaiana, como \"O hobbit\", \"O Principi\u00f1o\", \"Alicia no pa\u00eds das marabillas\" e a serie de libros de \"Harry Potter\". Tam\u00e9n traballou na traduci\u00f3n ao hawaiano de \"The Chronicles of Narnia\"."}
{"id": "576850", "revid": "89787", "url": "https://gl.wikipedia.org/wiki?curid=576850", "title": "Te Taka Keegan", "text": "Te Taka Adrian Gregory Keegan \u00e9 un acad\u00e9mico de Nova Zelandia e revitalizador da lingua maor\u00ed. \u00c9 descendente dos iwi Waikato-Maniapoto, Ng\u0101ti Apakura, Te Wh\u0101nau-\u0101-Karuai ki Ng\u0101ti Porou e Ng\u0101ti Whakaaue.\nTraxectoria.\nCunha formaci\u00f3n en enxe\u00f1er\u00eda de hardware, Keegan volveu \u00e1 Universidade de Waikato para cursar un mestrado en navegaci\u00f3n tradicional maor\u00ed. Despois involucrouse no departamento de inform\u00e1tica e converteuse no primeiro en ensinar inform\u00e1tica en inmersi\u00f3n maor\u00ed. Realizou o seu doutoramento titulado \"Indigenous Language Usage in a Digital Library: He Hautoa Kia Ora Tonu Ai\", baseado no traballo co New Zealand Digital Library, un proxecto de investigaci\u00f3n dirixido por Ian H. Witten. O seu perfil acad\u00e9mico p\u00f3dese atopar no sitio web da Universidade de Waikato.\nKeegan liderou o equipo que traduciu Microsoft Windows XP e Microsoft Office 2003 \u00e1 lingua maor\u00ed e consultou co equipo que traduciu Office 2013 e Windows 8. The former involved coining many new terms, which have since been incorporated into \"A Dictionary of M\u0101ori Computer related terms\". Tam\u00e9n estivo implicado en SwiftKey tendo o maor\u00ed como lingua posible.\nLogo de pasar un ano sab\u00e1tico en Google, Keegan foi a forza motriz detr\u00e1s de Google Maori. Tam\u00e9n \u00e9 un dos administradores de T\u016bhono, unha base de datos que vincula a individuos maor\u00eds cos seus iwi.\nGalard\u00f3ns.\nEn 2017, o Primeiro ministro de Nova Zelandia Bill English entregou a Keegan o premio de ensino m\u00e1is prestixioso do pa\u00eds, o \"Prime Minister's Supreme Award\", en reco\u00f1ecemento ao compromiso sostido de Keegan co ensino e a aprendizaxe."}
{"id": "576852", "revid": "23204", "url": "https://gl.wikipedia.org/wiki?curid=576852", "title": "Te Taka Adrian Gregory Keegan", "text": ""}
{"id": "576853", "revid": "23204", "url": "https://gl.wikipedia.org/wiki?curid=576853", "title": "Guaicaipuro", "text": "O cacique Guaicaipuro \u00e9 un xefe ind\u00edxena lendario de Venezuela que liderou as tribos dos teques e dos caracas. A\u00ednda que hoxe \u00e9 co\u00f1ecido como \"Guaicaipuro\", en documentos hist\u00f3ricos o seu nome foi escrito Guacaipuro. Foi mencionado polo escritor Jos\u00e9 de Oviedo y Ba\u00f1os, e segundo a obra \"Historia de conquista y poblaci\u00f3n de la provincia de Venezuela\", este personaxe naceu nun asentamento ind\u00edxena na rexi\u00f3n de Los Teques, Venezuela, por volta do ano 1530, e morreu en 1568. A obra de Oviedo y Ba\u00f1os di que o personaxe foi un nativo que liderou varias tribos caribes, co t\u00edtulo \"Guapotori\", \"Xefe de xefes\", nunha loita polo control das minas de ouro de Los Teques.\nAo contrario doutros personaxes documentados como Guaicamacuto e outros \"Guaica\" (palabra que significa \"Maior dos\" ou \"Xefe dos\"), non existen documentos ou rexistros hist\u00f3ricos que comproben ou dean indicios de que existise Guaicaipuro ou algu\u00e9n con ese t\u00edtulo. Guaicaipuro forma parte das figuras centrais do espiritismo venezolano, xunto con Mar\u00eda Lionza.\nTraxectoria.\nGuaicaipuro foi un cacique e xefe guerreiro, de orixe taima. Foi criado polo cacique Catuche da tribo dos teques. Ti\u00f1a d\u00faas irm\u00e1s chamadas Tiaora e Caycape. Ao morrer Catuche, Guaicaipuro pasou a liderar a tribo con 20 anos de idade. Casou con Urqu\u00eda, e o seu lugar de residencia e cuartel situouno en Suruapo, preto de Paracotos. Tivo tres fillos, entre ellos Baruta, quen recibiu de mans da s\u00faa nai o penacho con plumas vermellas tras morrer en combate o seu pai.\nGuaicaipuro venceu a xefes militares espa\u00f1ois, como o coronel Juan Rodr\u00edguez Su\u00e1rez, o almirante Diego Garc\u00eda de Paredes, o capit\u00e1n Luis Narv\u00e1ez e Francisco Fajardo. Formou unha coalici\u00f3n de grande alcance con diversas agrupaci\u00f3ns da rexi\u00f3n central do pa\u00eds, especialmente no val de Caracas, para facer fronte \u00e1 conquista espa\u00f1ola do territorio da actual Venezuela. Al\u00ed adquiriu o t\u00edtulo de \"Xefe de xefes\" ou \"Guapotori\" e dirixiu aos caciques Tiuna, Naiguat\u00e1, Guaicamacuto, Chacao, Terepaima, Catia, Aramaipuro, Paramaconi e ao seu propio fillo Baruta, entre outros. No presente, Guacaipuro \u00e9 un dos caciques m\u00e1is famosos de Venezuela, onde \u00e9 un s\u00edmbolo da resistencia ind\u00edxena."}
{"id": "576855", "revid": "23204", "url": "https://gl.wikipedia.org/wiki?curid=576855", "title": "Guacaipuro", "text": ""}
{"id": "576856", "revid": "23204", "url": "https://gl.wikipedia.org/wiki?curid=576856", "title": "The Most Hated Man on the Internet", "text": "The Most Hated Man on the Internet \u00e9 unha serie documental estadounidense de 2022 creada por Netflix. Conta a historia de Hunter Moore e a s\u00faa p\u00e1xina web Is Anyone Up?, un sitio pornogr\u00e1fico baseado en fotos roubadas e pirateadas. A serie c\u00e9ntrase na historia de loita de Charlotte Laws mentres intenta eliminar as fotos espidas da s\u00faa filla no sitio web.\nAcollida.\n\"The Most Hated Man on the Internet\" recibiu valoraci\u00f3ns positivas por parte da cr\u00edtica. Na p\u00e1xina web de recensi\u00f3n Rotten Tomatoes, a serie ten un \u00edndice de aprobaci\u00f3n do 86%, baseado en 14 comentarios, cunha valoraci\u00f3n media de 6,1/10. O consenso do sitio web di: \"Centr\u00e1ndose nun malvado da vida real verdadeiramente repelente, o mergullo de \"The Most Hated Man on the Internet\" por alg\u00fans dos m\u00e1is s\u00f3rdidos recunchos da web \u00e9 rescatado por unha satisfactoria xustiza ben servida\"."}
{"id": "576858", "revid": "23204", "url": "https://gl.wikipedia.org/wiki?curid=576858", "title": "Pinocchio (filme de 2022)", "text": "Pinocchio \u00e9 un filme estadounidense de 2022 dirixido por Robert Zemeckis a partir dun gui\u00f3n de Zemeckis e Chris Weitz. O filme, producido por Walt Disney Pictures, \u00e9 un remake de acci\u00f3n en vivo do filme de animaci\u00f3n de 1940 de Walt Disney, que \u00e1 s\u00faa vez \u00e9 unha adatpaci\u00f3n do libro italiano de 1883 \"As aventuras de Pinocchio\", de Carlo Collodi. O filme est\u00e1 protagonizado por Tom Hanks, Cynthia Erivo, Giuseppe Battiston e Luke Evans, con Benjamin Evan Ainsworth, Joseph Gordon-Levitt e Keegan-Michael Key nos papeis de voces."}
{"id": "576860", "revid": "98629", "url": "https://gl.wikipedia.org/wiki?curid=576860", "title": "Thirteen Lives", "text": "Thirteen Lives \u00e9 un filme brit\u00e1nico-estadounidense de 2022 dirixido e producido por Ron Howard a partir dun gui\u00f3n de William Nicholson. Bas\u00e9ase nos feitos reais do rescate da cova Tham Luang. Est\u00e1 protagonizado por Viggo Mortensen, Colin Farrell, Joel Edgerton e Tom Bateman.\n\"Thirteen Lives\" estreouse en cinemas escollidos o 29 de xullo de 2022 a trav\u00e9s de United Artists Releasing, e estreouse en streaming a trav\u00e9s de Amazon Prime Video o 5 de agosto de 2022. O filme recibiu valoraci\u00f3ns positivas por parte da cr\u00edtica."}
{"id": "576862", "revid": "5863", "url": "https://gl.wikipedia.org/wiki?curid=576862", "title": "Ulpiano Checa", "text": "Ulpiano Fern\u00e1ndez-Checa y Sanz, nado en Colmenar de Oreja (Provincia de Madrid), o 3 de abril de 1860, e finado en Dax o 5 de xaneiro de 1916, foi un pintor, escultor, cartelista e ilustrador espa\u00f1ol.\nTraxectoria.\nUlpiano Checa naceu o 3 de abril de 1860 na localidade madrile\u00f1a de Colmenar de Oreja, no n\u00famero 5 da antiga \"r\u00faa de las Damas\", que no presente leva o nome do pintor. Dende moi pequeno manifestou ter calidades para o mundo da arte. Con trece anos co\u00f1eceu, na s\u00faa vila natal, a Jos\u00e9 Ballester, marido dunha veci\u00f1a de Colmenar, que era propietario do Caf\u00e9 de la Concepci\u00f3n, na Corredera Baja en Madrid. En 1873 Jos\u00e9 Ballester, despois de consultar a Luis Taberner, artista reco\u00f1ecido en Madrid, decidiu levar a Ulpiano xunto coa s\u00faa familia \u00e1 capital. Ulpiano Checa instalouse na casa de Ballester, quen pagou todos os seus estudos, sendo o seu protector e mecenas. Checa estabeleceu amizade co fillo de Jos\u00e9 Ballester, Eduardo Ballester Estrecha, co que conviviu durante os anos da s\u00faa estancia en Madrid, de 1875 a 1884.\nEstudou na Escola de Belas Artes e Oficios, e en 1875, ingresou na Real Academia de Belas Artes de San Fernando, na que estivo at\u00e9 1880; durante a s\u00faa estad\u00eda na Academia obtivo tres medallas (perspectiva, debuxo do antigo e roupaxes e teor\u00eda e historia das belas artes) e d\u00faas bolsas para pintura de historia. As s\u00faas boas cualificaci\u00f3ns permit\u00edronlle traballar como profesor adxunto de Pablo Gonzalvo na materia de perspectiva entre 1879 e 1884. Durante a s\u00faa estancia como pensionado na Academia Espa\u00f1ola de Belas Artes de Roma, Ulpiano Checa colaborou coa revista \"La Ilustraci\u00f3n Espa\u00f1ola y Americana\". Traballou como axudante de Manuel Dom\u00ednguez na decoraci\u00f3n do Palacio de Linares e na Bas\u00edlica de San Francisco o Grande, os dous proxectos decorativos m\u00e1is importantes de Madrid durante as \u00faltimas d\u00e9cadas do s\u00e9culo. Tam\u00e9n decorou o caf\u00e9 do seu protector con vidreiras de motivos florais.\nCon motivo do segundo centenario da morte de Calder\u00f3n de la Barca, realizou as s\u00faas primeiras colaboraci\u00f3ns como ilustrador na revista. Interesado polo devir art\u00edstico, moveuse dentro dos c\u00edrculos culturais madrile\u00f1os, e participou como socio fundador na creaci\u00f3n do C\u00edrculo de Belas Artes de Madrid.\nEn 1884, obtivo a pensi\u00f3n de n\u00famero na secci\u00f3n de pintura de historia na Academia de Belas Artes de Roma. Os seus traballos foron moi destacados. Un ano desp\"o\"is, durante o \u00faltimo curso da s\u00faa pensi\u00f3n, viaxou a Par\u00eds e participou no Sal\u00f3n dos Campos El\u00edseos co rapto de Proserpina, o que provocou discrepancias dentro da academia espa\u00f1ola. Tras finalizar os seus estudos, solicitou a pensi\u00f3n de m\u00e9rito para a Academia en Roma, pero esta recaeu sobre Mariano Benlliure.\nCheca fixou a s\u00faa mirada en Par\u00eds, que por aqueles anos xa se situou como o epicentro cultural europeo. En 1889, estabeleceuse na capital francesa e participou na Exposici\u00f3n universal deste ano co lenzo \"En la iglesia\", que foi premiado coa terceira medalla. Co\u00f1eceu a Matilde Chay\u00e9, muller pertencente a unha familia acomodada de orixe gasc\u00f3n e en 1890 contraeu matrimonio. Checa cambiou a s\u00faa residencia definitivamente e viviu entre Par\u00eds e Bagn\u00e8res-de-Bigorre, localidade situada nos Altos Pireneos onde a familia Chay\u00e9, moi apreciada dentro da comunidade, ti\u00f1a unha residencia. Pero nunca esqueceu as s\u00faas orixes, e regresou a Espa\u00f1a en diversas ocasi\u00f3ns para pasar tempadas de descanso e visitar a amigos e familiares en Colmenar de Oreja. O seu esp\u00edrito inquieto e a s\u00faa posici\u00f3n econ\u00f3mica permit\u00edronlle viaxar por medio mundo e isto converteuno nun artista de fama internacional.\nEn 1890, obtivo o seu primeiro triunfo nos Sal\u00f3ns de Par\u00eds. Nos Campos El\u00edseos presentou a s\u00faa soada \"Carrera de carros romanos\" e conseguiu a terceira medalla. Tanto o p\u00fablico como a cr\u00edtica encomiaron esta obra. O seu nome f\u00edxose popular dentro dos c\u00edrculos art\u00edsticos e enxalzouse como un dos pintores espa\u00f1ois m\u00e1is prometedores de cantos traballaban na capital francesa. Un ano despois, o goberno espa\u00f1ol condecorouno coa Orde de Carlos III.\nMorte.\nLogo de estoupar a primeira guerra mundial, xa doente, deixou Par\u00eds para instalarse en Bagn\u00e8res-de-Bigorre. En pouco tempo trasladouse \u00e1 pr\u00f3xima localidade de Dax, onde morreu o 5 de xaneiro de 1916. Por expreso desexo do pintor, os seus restos mortais foron trasladados a Colmenar de Oreja, onde foi sepultado o d\u00eda 20 dese mesmo mes."}
{"id": "576863", "revid": "23204", "url": "https://gl.wikipedia.org/wiki?curid=576863", "title": "Ulpiano Fern\u00e1ndez-Checa y Sanz", "text": ""}
{"id": "576865", "revid": "23204", "url": "https://gl.wikipedia.org/wiki?curid=576865", "title": "Rescate da cova Tham Luang", "text": "En xu\u00f1o e xullo de 2018, un equipo de f\u00fatbol xuvenil e o seu adestrador foron rescatados da cova de Tham Luang Nang Non, na provincia de Chiang Rai, no norte de Tailandia. Doce membros do equipo, que ti\u00f1an entre 11 e 16 anos de idade, e o seu adestrador de 25 anos entraron na cova o 23 xu\u00f1o ap\u00f3s unha sesi\u00f3n de pr\u00e1ctica do f\u00fatbol. Pouco despois, unha forte chuvia monz\u00f3nica asolagou o sistema de covas, bloqueando calquera posible sa\u00edda e quedando atrapados no interior profundo.\nOs esforzos para localizar o grupo v\u00edronse dificultados polo aumento do nivel da auga e as fortes correntes, e non se fixo ning\u00fan contacto durante case d\u00faas semanas. O esforzo de rescate da cova expandiuse nunha operaci\u00f3n masiva no medio dun intenso interese p\u00fablico en todo o mundo e na que participaron equipos de rescate internacionais. O 2 de xullo, despois de avanzar por pasadizos estreitos e augas lamacentas, os mergulladores brit\u00e1nicos John Volanthen e Rick Stanton atoparon ao grupo vivo nunha rocha elevada a uns 2,5 quil\u00f3metros da boca da cova. Os organizadores de rescate discutiron varias opci\u00f3ns para extraer o grupo, inclu\u00edndo ensinarlles habilidades b\u00e1sicas de mergullo para permitir o seu rescate, ou esperar ata que se atopase ou perforase unha nova entrada \u00e1 cova ou agardar a que as augas da inundaci\u00f3n diminu\u00edsen ao final da estaci\u00f3n dos monz\u00f3ns varios meses despois. Despois de d\u00edas de bombeo de auga do sistema de covas e un alto da choiva, os equipos de rescate apresur\u00e1ronse a sacar ao grupo da cova antes da seguinte choiva monz\u00f3nica, que se esperaba que traer\u00eda chuvascos adicionais e que era probable que comezase o 11 de xullo.\nEntre o 8 e o 10 de xullo, os 12 rapaces e o seu adestrador foron rescatados da cova por un equipo internacional. O esforzo de rescate implicou a m\u00e1is de 10.000 persoas, inclu\u00edndo m\u00e1is de 100 mergulladores, decenas de traballadores de rescate, representantes de preto de 100 axencias gobernamentais, 900 polic\u00edas e 2.000 soldados. Foron necesarios dez helic\u00f3pteros policiais, sete ambulancias, m\u00e1is de 700 bombonas de mergullo e bombear m\u00e1is de mil mill\u00f3ns de litros de auga f\u00f3ra das covas.\nSaman Kunan, un SEAL da Mari\u00f1a Tailandesa de 37 anos, morreu de asfixia durante un intento de rescate o 6 de xullo mentres regresaba a unha base de espera na cova despois de entregar bombonas de mergullo ao grupo atrapado. O ano seguinte, en decembro de 2019, o mergullador de rescate e o SEAL da Mari\u00f1a Tailandesa Beirut Pakbara morreu por unha infecci\u00f3n no sangue contra\u00edda durante a operaci\u00f3n."}
{"id": "576866", "revid": "23204", "url": "https://gl.wikipedia.org/wiki?curid=576866", "title": "Estaci\u00f3n dos monz\u00f3ns", "text": ""}
{"id": "576871", "revid": "23204", "url": "https://gl.wikipedia.org/wiki?curid=576871", "title": "Ky\u014dsuke Kindaichi", "text": ", nado o 5 de maio de 1882, e finado o 14 de novembro de 1971, foi un ling\u00fcista xapon\u00e9s, co\u00f1ecido principalmente polos seus ditados de yukar, ou sagas do pobo ainu, as\u00ed como polo seu estudo do dialecto Matagi. \u00c9 o autor do dicionario \"Meikai Kokugo Jiten\".\nTraxectoria.\nKindaichi naceu en Morioka, na prefectura de Iwate. O seu fillo Haruhiko Kindaichi tam\u00e9n foi un destacado ling\u00fcista. Foi un poeta activo e tivo bos contactos con Ishikawa Takuboku.\nNa cultura popular.\nUnha versi\u00f3n ficticia de Kindaichi aparece no anime \"Woodpecker Detective's Office.\""}
{"id": "576891", "revid": "59564", "url": "https://gl.wikipedia.org/wiki?curid=576891", "title": "Jos\u00e9 Carou", "text": "Jos\u00e9 Carou Rey, nado en Rianxo en 1969, \u00e9 un profesor e escritor galego.\nTraxectoria.\nLicenciado en Filosof\u00eda pola Universidade de Santiago de Compostela, \u00e9 profesor de Filosof\u00eda no IES Espi\u00f1eira de Boiro. \nEscribiu cr\u00edtica de cine para \"Sermos Galiza\", \"Diario de Arousa\" e \"Cinemadicci\u00f3n\", ademais de colaboraci\u00f3ns ocasionais para o suplemento cultural Barbantia (\"La Voz de Galicia\"). "}
{"id": "576902", "revid": "15490", "url": "https://gl.wikipedia.org/wiki?curid=576902", "title": "Claudius Gothicus", "text": ""}
{"id": "576913", "revid": "5863", "url": "https://gl.wikipedia.org/wiki?curid=576913", "title": "Consuelo Gil Ro\u00ebsset", "text": ""}
{"id": "576914", "revid": "5863", "url": "https://gl.wikipedia.org/wiki?curid=576914", "title": "Consuelo Gil Roesset", "text": ""}
{"id": "576915", "revid": "5863", "url": "https://gl.wikipedia.org/wiki?curid=576915", "title": "Consuelo Gil Ro\u00ebsset de Franco", "text": ""}
{"id": "576916", "revid": "5863", "url": "https://gl.wikipedia.org/wiki?curid=576916", "title": "Consuelo Gil Roesset de Franco", "text": ""}
{"id": "576917", "revid": "5863", "url": "https://gl.wikipedia.org/wiki?curid=576917", "title": "Consuelo Gil Roesset Franco", "text": ""}
{"id": "576918", "revid": "5863", "url": "https://gl.wikipedia.org/wiki?curid=576918", "title": "Consuelo Gil Ro\u00ebsset Franco", "text": ""}
{"id": "576919", "revid": "5863", "url": "https://gl.wikipedia.org/wiki?curid=576919", "title": "Josepa Serravi\u00f1als i Furi\u00f3", "text": ""}
{"id": "576920", "revid": "5863", "url": "https://gl.wikipedia.org/wiki?curid=576920", "title": "Josepa Serravi\u00f1als Furi\u00f3", "text": ""}
{"id": "576921", "revid": "5863", "url": "https://gl.wikipedia.org/wiki?curid=576921", "title": "Teresa Condeminas i Soler", "text": ""}
{"id": "576922", "revid": "5863", "url": "https://gl.wikipedia.org/wiki?curid=576922", "title": "Teresa Condeminas Soler", "text": ""}
{"id": "576923", "revid": "98629", "url": "https://gl.wikipedia.org/wiki?curid=576923", "title": "Cabez\u00e1n, Ferreira, O Valadouro", "text": "Cabez\u00e1n \u00e9 un lugar da parroquia de Ferreira, no concello lucense do Valadouro na comarca da Mari\u00f1a Central."}
{"id": "576924", "revid": "98629", "url": "https://gl.wikipedia.org/wiki?curid=576924", "title": "A Castellana, Ferreira, O Valadouro", "text": "A Castellana \u00e9 un lugar da parroquia de Ferreira, no concello lucense do Valadouro na comarca da Mari\u00f1a Central."}
{"id": "576925", "revid": "98629", "url": "https://gl.wikipedia.org/wiki?curid=576925", "title": "Os Pinos, Ferreira, O Valadouro", "text": "Os Pinos \u00e9 un lugar da parroquia de Ferreira, no concello lucense do Valadouro na comarca da Mari\u00f1a Central."}
{"id": "576926", "revid": "98629", "url": "https://gl.wikipedia.org/wiki?curid=576926", "title": "Rebuxento, Ferreira, O Valadouro", "text": "Rebuxento \u00e9 un lugar da parroquia de Ferreira, no concello lucense do Valadouro na comarca da Mari\u00f1a Central."}
{"id": "576927", "revid": "23204", "url": "https://gl.wikipedia.org/wiki?curid=576927", "title": "A Granda, Budi\u00e1n, O Valadouro", "text": "A Granda \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 9 habitantes, dos cales 6 eran homes e 3 eran mulleres."}
{"id": "576928", "revid": "23204", "url": "https://gl.wikipedia.org/wiki?curid=576928", "title": "A Amarela, Budi\u00e1n, O Valadouro", "text": "A Amarela \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 11 habitantes, dos cales 4 eran homes e 7 eran mulleres."}
{"id": "576929", "revid": "23204", "url": "https://gl.wikipedia.org/wiki?curid=576929", "title": "A Arnela, Budi\u00e1n, O Valadouro", "text": "A Arnela \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 1 habitante, 1 home."}
{"id": "576930", "revid": "23204", "url": "https://gl.wikipedia.org/wiki?curid=576930", "title": "Budi\u00e1n de Redeiro, Budi\u00e1n, O Valadouro", "text": "Budi\u00e1n de Redeiro \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 10 habitantes, dos cales 4 eran homes e 6 eran mulleres."}
{"id": "576931", "revid": "23204", "url": "https://gl.wikipedia.org/wiki?curid=576931", "title": "O Calvario, Budi\u00e1n, O Valadouro", "text": "O Calvario \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 19 habitantes, dos cales 8 eran homes e 11 eran mulleres."}
{"id": "576932", "revid": "23204", "url": "https://gl.wikipedia.org/wiki?curid=576932", "title": "Casal de Diego, Budi\u00e1n, O Valadouro", "text": "Casal de Diego \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 11 habitantes, dos cales 7 eran homes e 4 eran mulleres."}
{"id": "576933", "revid": "23204", "url": "https://gl.wikipedia.org/wiki?curid=576933", "title": "Os Cas\u00e1s, Budi\u00e1n, O Valadouro", "text": "Os Cas\u00e1s \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 7 habitantes, dos cales 2 eran homes e 5 eran mulleres."}
{"id": "576934", "revid": "23204", "url": "https://gl.wikipedia.org/wiki?curid=576934", "title": "Cente\u00e1s, Budi\u00e1n, O Valadouro", "text": "Cente\u00e1s \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 8 habitantes, dos cales 4 eran homes e 4 eran mulleres."}
{"id": "576935", "revid": "98629", "url": "https://gl.wikipedia.org/wiki?curid=576935", "title": "Corveira, Budi\u00e1n, O Valadouro", "text": "Corveira \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central."}
{"id": "576936", "revid": "23204", "url": "https://gl.wikipedia.org/wiki?curid=576936", "title": "Coto da Rega, Budi\u00e1n, O Valadouro", "text": "Coto da Rega \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 4 habitantes, dos cales 2 eran homes e 2 eran mulleres."}
{"id": "576937", "revid": "23204", "url": "https://gl.wikipedia.org/wiki?curid=576937", "title": "Escourido, Budi\u00e1n, O Valadouro", "text": "Escourido \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 7 habitantes, dos cales 2 eran homes e 5 eran mulleres."}
{"id": "576938", "revid": "23204", "url": "https://gl.wikipedia.org/wiki?curid=576938", "title": "Freitemunde, Budi\u00e1n, O Valadouro", "text": "Freitemunde \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 10 habitantes, dos cales 5 eran homes e 5 eran mulleres."}
{"id": "576939", "revid": "23204", "url": "https://gl.wikipedia.org/wiki?curid=576939", "title": "Lobeira, Budi\u00e1n, O Valadouro", "text": "Lobeira \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 12 habitantes, dos cales 4 eran homes e 8 eran mulleres."}
{"id": "576940", "revid": "23204", "url": "https://gl.wikipedia.org/wiki?curid=576940", "title": "O Machuco, Budi\u00e1n, O Valadouro", "text": "O Machuco \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 3 habitantes, dos cales 1 era home e 2 eran mulleres."}
{"id": "576941", "revid": "23204", "url": "https://gl.wikipedia.org/wiki?curid=576941", "title": "Pena Redonda, Budi\u00e1n, O Valadouro", "text": "Pena Redonda \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 9 habitantes, dos cales 3 eran homes e 6 eran mulleres."}
{"id": "576942", "revid": "23204", "url": "https://gl.wikipedia.org/wiki?curid=576942", "title": "Pereiros, Budi\u00e1n, O Valadouro", "text": "Pereiros \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 4 habitantes, dos cales 2 eran homes e 2 eran mulleres."}
{"id": "576943", "revid": "1131", "url": "https://gl.wikipedia.org/wiki?curid=576943", "title": "O Porto da Vaca, Budi\u00e1n, O Valadouro", "text": "O Porto da Vaca \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 estaba despoboado."}
{"id": "576944", "revid": "23204", "url": "https://gl.wikipedia.org/wiki?curid=576944", "title": "Pradia, Budi\u00e1n, O Valadouro", "text": "Pradia \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 5 habitantes, dos cales 2 eran homes e 3 eran mulleres."}
{"id": "576945", "revid": "1131", "url": "https://gl.wikipedia.org/wiki?curid=576945", "title": "O Reguengo, Budi\u00e1n, O Valadouro", "text": "O Reguengo \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 estaba despoboado."}
{"id": "576946", "revid": "98629", "url": "https://gl.wikipedia.org/wiki?curid=576946", "title": "O Requeixo, Budi\u00e1n, O Valadouro", "text": "O Requeixo \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central."}
{"id": "576947", "revid": "98629", "url": "https://gl.wikipedia.org/wiki?curid=576947", "title": "O Retorno, Budi\u00e1n, O Valadouro", "text": "O Retorno \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central."}
{"id": "576948", "revid": "23204", "url": "https://gl.wikipedia.org/wiki?curid=576948", "title": "San Cristovo, Budi\u00e1n, O Valadouro", "text": "San Cristovo \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 19 habitantes, dos cales 11 eran homes e 8 eran mulleres."}
{"id": "576949", "revid": "23204", "url": "https://gl.wikipedia.org/wiki?curid=576949", "title": "A Telleira, Budi\u00e1n, O Valadouro", "text": "A Telleira \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 6 habitantes, dos cales 2 eran homes e 4 eran mulleres."}
{"id": "576950", "revid": "23204", "url": "https://gl.wikipedia.org/wiki?curid=576950", "title": "A Sara, Budi\u00e1n, O Valadouro", "text": "A Sara \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 4 habitantes, dos cales 1 era home e 3 eran mulleres."}
{"id": "576951", "revid": "23204", "url": "https://gl.wikipedia.org/wiki?curid=576951", "title": "Trasisto, Budi\u00e1n, O Valadouro", "text": "Trasisto \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 13 habitantes, dos cales 7 eran homes e 6 eran mulleres."}
{"id": "576952", "revid": "23204", "url": "https://gl.wikipedia.org/wiki?curid=576952", "title": "O Vedreiro, Budi\u00e1n, O Valadouro", "text": "O Vedreiro \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 6 habitantes, dos cales 3 eran homes e 3 eran mulleres."}
{"id": "576953", "revid": "23204", "url": "https://gl.wikipedia.org/wiki?curid=576953", "title": "Vilacemil, Budi\u00e1n, O Valadouro", "text": "Vilacemil \u00e9 un lugar da parroquia de Budi\u00e1n, no concello lucense do Valadouro na comarca da Mari\u00f1a Central. Segundo o Instituto Galego de Estat\u00edstica, en 2021 ti\u00f1a 6 habitantes, dos cales 3 eran homes e 3 eran mulleres."}
{"id": "576954", "revid": "98629", "url": "https://gl.wikipedia.org/wiki?curid=576954", "title": "A Balsa, O Cadram\u00f3n, O Valadouro", "text": "A Balsa \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "576955", "revid": "98629", "url": "https://gl.wikipedia.org/wiki?curid=576955", "title": "Andamil, O Cadram\u00f3n, O Valadouro", "text": "Andamil \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "576956", "revid": "98629", "url": "https://gl.wikipedia.org/wiki?curid=576956", "title": "A Abelleira, O Cadram\u00f3n, O Valadouro", "text": "A Abelleira \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "576957", "revid": "98629", "url": "https://gl.wikipedia.org/wiki?curid=576957", "title": "O Albardo, O Cadram\u00f3n, O Valadouro", "text": "O Albardo \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "576958", "revid": "98629", "url": "https://gl.wikipedia.org/wiki?curid=576958", "title": "Markos Vafiadis", "text": "Markos Vafhiadis (en ), nado en Erzurum en 1906 e finado en Atenas o 23 de febreiro de 1992, foi un pol\u00edtico e militar grego. Membro das Mocidades Comunistas (1929), foi encarcerado, en numerosas ocasi\u00f3ns, durante a ditadura de Metaxas. En 1941 na illa de Creta, integrouse na resistencia grega e contribu\u00edu \u00e1 organizaci\u00f3n do ex\u00e9rcito guerrilleiro de resistencia (ELAS). Desde 1947 foi primeiro ministro do goberno rebelde da Grecia libre (Goberno Democr\u00e1tico Provisional), pero en 1949 perdeu o apoio sovi\u00e9tico, e o seu partido f\u00edxolle abandonar as s\u00faas actividades.\nBiograf\u00eda.\nOs seus ascendentes e familia provi\u00f1an da illa de Qu\u00edos. Tras o intercambio de poboaci\u00f3n entre Grecia e Turqu\u00eda de 1922, Vafiadis tivo que irse de Erzurum a Tesal\u00f3nica e Kavala, como refuxiado. Atopou traballo como obreiro tabacaleiro. A partir de 1924 foi membro da Uni\u00f3n de Mozos Comunista de Grecia (OKNE). En 1932, foi encarcerado e enviado ao exilio interno pola s\u00faa acci\u00f3n pol\u00edtica. Despois da s\u00faa liberaci\u00f3n en outubro de 1933, traballou como educador comunista en moitas zonas de Grecia.\nA comezos da ditadura de Ioannis Metaxas, en 1936, \u00e9 desterrado de novo \u00e1 illa de Agios Efstratios, pero logrou escapar en menos dun mes. Posteriormente traballou na organizaci\u00f3n clandestina do Partido Comunista de Grecia en Creta e foi un dos l\u00edderes do levantamento de Chania, contra a ditadura (28 de xullo de 1938). Despois da represi\u00f3n do levantamento, viaxou a Atenas, onde foi detido. Encarcerado en Akronafplia, foi desterrado \u00e1 illa de Gavdos.\nResistencia antinazi.\nEn maio de 1941, ao comezo da ocupaci\u00f3n nazi de Grecia, a Vafiadis, xunto con outros presos comunistas, permit\u00eduselle sa\u00edr de Gavdos. Comezou o que se converter\u00eda no traballo clandestino contra a ocupaci\u00f3n alem\u00e1, nun principio en Creta, m\u00e1is tarde en Atenas, Tesal\u00f3nica e finalmente toda Macedonia. En 1942, foi elixido como integrante do Comit\u00e9 Central do Partido Comunista de Grecia e foi nomeado supervisor da fronte de Macedonia do Ex\u00e9rcito Popular de Liberaci\u00f3n Nacional (ELAS). En maio de 1944, foi elixido como representante de Tesal\u00f3nica ao Congreso Nacional que tivo lugar en Koryschades, en Euritania, pero non puido chegar. En outubro de 1944, despois da retirada do ex\u00e9rcito alem\u00e1n, entrou en Tesal\u00f3nica cos seus homes.\nGuerra civil.\nEn novembro de 1944, as s\u00faas forzas liberaron Macedonia Central. En febreiro de 1946, Markos Vafiadis estivo en desacordo con Nikos Zachariadis, secretario xeral do Partido Comunista recentemente liberado do campo de concentraci\u00f3n de Dachau, quen, apoiado por Stalin, quer\u00eda crear un ex\u00e9rcito comunista regular e soster unha guerra de posici\u00f3ns. Vafiadis cr\u00eda que as forzas do goberno grego eran demasiado fortes e que a mellor opci\u00f3n para as forzas revolucionarias era unha guerra de guerrillas. A pesar do desacordo, en xullo de 1946, Zachariadis designouno como l\u00edder das formaci\u00f3ns guerrilleiras comunistas. En outubro de 1946, cando se fundou a Comandancia Xeral do Ex\u00e9rcito Democr\u00e1tico Grego (DSE), Vafiadis asumiu o seu liderado, e en decembro de 1947 foi nomeado primeiro ministro e ministro do Goberno Provisional Democr\u00e1tico.\nDurante as \u00faltimas etapas da guerra civil, as cr\u00edticas a Zachariadis en cuesti\u00f3ns de doutrina militar e en particular a esixencia de Vafiadis, de dar prioridade \u00e1 guerra de guerrillas, para evitar a derrota do DSE, conduciu \u00e1 s\u00faa destituci\u00f3n do liderado (agosto de 1948) e despois de todos os seus cargos (xaneiro de 1949). Vafiadis, foi sinalado como \"seguidor de Tito\" e en outubro de 1950 foi expulsado do Partido Comunista, mentres estaba no exilio na Uni\u00f3n Sovi\u00e9tica, despois da derrota do DSE. Permaneceu al\u00ed durante 33 anos, durante os cales traballou como obreiro reloxeiro na cidade de Penza. Casou cunha obreira rusa, Zina, con quen tivo un fillo, Vladimir.\nPosguerra.\nTras o final da era de Stalin, Markos Vafiadis foi readmitido no Partido Comunista e elixido como membro do Bur\u00f3 Pol\u00edtico do Comit\u00e9 Central do partido. Con todo, novos desacordos coa direcci\u00f3n do partido lev\u00e1rono \u00e1 s\u00faa separaci\u00f3n do cargo en xaneiro de 1958 e \u00e1 s\u00faa segunda expulsi\u00f3n en xu\u00f1o de 1964. Despois de que o partido se dividise en 1968, fixo parte da fracci\u00f3n do \"interior\" (eurocomunista). En marzo de 1983, pondo fin ao seu longo exilio na Uni\u00f3n Sovi\u00e9tica, regresou a Grecia, \u00e1 illa de Qu\u00edos, onde m\u00e1is tarde publicou as s\u00faas \"Memorias\". En abril de 1990, foi elixido honorificamente membro do Parlamento grego pola lista nacional do Movemento Socialista Panhel\u00e9nico (PASOK).\nNa s\u00faa \u00faltima entrevista, a Argyris Dinopoulou, despois da disoluci\u00f3n da Uni\u00f3n Sovi\u00e9tica e pouco antes da s\u00faa morte, Vafeiadis respondeu que o comunismo non \u00e9 unha quimera e dixo que a pesar da s\u00faa cooperaci\u00f3n co PASOK, continuaba defin\u00edndose como un comunista."}
{"id": "576968", "revid": "65337", "url": "https://gl.wikipedia.org/wiki?curid=576968", "title": "Moedas do sesquicentenario da independencia dos Estados Unidos", "text": "As moedas do sesquicentenario da independencia dos Estados Unidos son unha serie numism\u00e1tica emitida en 1926 consistente nunha peza de medio d\u00f3lar de prata e outra de 2\u00bd d\u00f3lares de ouro, para conmemorar o 150 aniversario da Declaraci\u00f3n de Independencia dos Estados Unidos de Am\u00e9rica en 1776.\nAmbas as moedas foron emitidas pola \"US Mint\" e cu\u00f1adas na Ceca de Filadelfia.\nEn virtude dunha lei de marzo de 1925 do Congreso dos Estados Unidos, pola que se constitu\u00edu a Comisi\u00f3n Nacional de Exposici\u00f3ns do Sesquicentenario, permit\u00eduselle tam\u00e9n a esta entidade a adquisici\u00f3n dun mill\u00f3n de moedas de medio d\u00f3lar de prata e de 200.000 exemplares da moeda de ouro de 2\u00bd especialmente dese\u00f1ados para o acontecemento, que poder\u00edan despois venderse ao p\u00fablico cunha prima. A Comisi\u00f3n tivo problemas para acordar un dese\u00f1o co gravador xefe da Casa da Moeda dos Estados Unidos, John R. Sinnock, polo que se lle pediu ao avogado, mecenas e numism\u00e1tico John Frederick Lewis (1860-1932) que presentase os seus esbozos. Estes foron adaptados posteriormente por Sinnock, sen reco\u00f1ecer a figura de Lewis, cuxa participaci\u00f3n se desco\u00f1eceu durante catro d\u00e9cadas.\nAmbas as moedas cu\u00f1\u00e1ronse na cantidade m\u00e1xima de exemplares autorizada, a\u00ednda que, ao non se vender na s\u00faa totalidade, unha parte importante da tiraxe foi devolta para a s\u00faa refundici\u00f3n na casa da moeda.\nNo anverso da moeda de medio d\u00f3lar figuran os bustos do primeiro presidente, George Washington, e do presidente en exercicio na data de emisi\u00f3n, Calvin Coolidge, o que a converte na primeira moeda dos EEUU na que se representa un presidente en vida.\nA camp\u00e1 do reverso deste medio d\u00f3lar foi reutilizada por Sinnock \u2014novamente sen reco\u00f1ecer o m\u00e9rito de Lewis\u2014 no dese\u00f1o doutra moeda de medio d\u00f3lar que emitiu por vez primeira en 1948.\nInicio.\nA iniciativa lexislativa para a creaci\u00f3n dunha emisi\u00f3n monetaria conmemorativa da independencia dos Estados Unidos presentouse en nome da Comisi\u00f3n nacional da Exposici\u00f3n do Sesquicentenario dos Estados Unidos, encargada de organizar a co\u00f1ecida como Exposici\u00f3n do Sesquicentenario en Filadelfia. Na lei do 3 de marzo de 1925, o Congreso dos EEUU constitu\u00edu a Comisi\u00f3n e autorizou a cu\u00f1axe dun mill\u00f3n de moedas de medio d\u00f3lar e de 200.000 moedas de dous d\u00f3lares e medio, conmemorativas do 150 aniversario da independencia dos Estados Unidos. Estas moedas deber\u00edanselle vender unicamente \u00e1 Comisi\u00f3n ao seu valor nominal, para que despois esta as vendese ao p\u00fablico cunha prima, e poder deste xeito sufragar os gastos da exposici\u00f3n cos beneficios xerados.\nA versi\u00f3n orixinal do proxecto de lei foi presentada o 16 de febreiro de 1925 na C\u00e1mara de Representantes polo congresista de Pensilvania George P. Darrow, e no Senado polo senador do mesmo Estado George W. Pepper, e nel prev\u00edase inicialmente unha moeda de ouro de 1,50 d\u00f3lares outra de prata de medio d\u00f3lar para o 150 aniversario, e un billete dun d\u00f3lar na honra da Declaraci\u00f3n de Independencia. \nDous d\u00edas despois tivo lugar unha comparecencia ante o Comit\u00e9 de Artes Industriais e Exposici\u00f3ns da C\u00e1mara de Representantes, na que o congresista Darrow predixo que as moedas dun d\u00f3lar e medio non contar\u00edan coa oposici\u00f3n nin do Tesouro nin da Comisi\u00f3n de Moeda, Pesos e Medidas, a\u00ednda que se equivocou, xa que o secretario do Tesouro, Andrew W. Mellon, acabou por non apoiala. A Comisi\u00f3n tam\u00e9n esperaba contar con conmemoraci\u00f3ns da ampliaci\u00f3n do pa\u00eds mediante a compra de Luisiana e a anexi\u00f3n de Texas, mais estas non se inclu\u00edron na versi\u00f3n final aprobada do proxecto de lei. As\u00ed e todo, a Comisi\u00f3n seguiu tratando de que o Congreso aprobase a peza de 1,50 d\u00f3lares e as demais conmemorativas propostas, polo menos ata agosto de 1925.\nEn maio, H. P. Caemmerer, secretario da Comisi\u00f3n de Belas Artes, o organismo encargado de facer as recomendaci\u00f3ns pertinentes antes da aprobaci\u00f3n dos dese\u00f1os das moedas, escribiu \u00e1 Comisi\u00f3n do Sesquicentenario para se interesar polo que esta pretend\u00eda facer coas moedas. Ao non recibir resposta, escribiu novamente a finais de agosto, esta vez a Milton Medary, membro da Comisi\u00f3n de Belas Artes, para lle preguntar que progresos se fixeran ao respecto. Medary contestou que a Comisi\u00f3n do Sesquicentenario estaba xa en contacto co novo gravador xefe da Casa da Moeda, John R. Sinnock \u2014o seu predecesor, George T. Morgan, morrera en xaneiro\u2014, pero que Sinnock a\u00ednda non presentara uns dese\u00f1os satisfactorios.\nAparentemente insatisfeita co traballo de Sinnock, a Comisi\u00f3n do Sesquicentenario contratou a John Frederick Lewis para a creaci\u00f3n dos dese\u00f1os. Lewis, que presid\u00eda a Academia de Belas Artes de Pensilvania desde 1906, era m\u00e1is co\u00f1ecido como numism\u00e1tico que como artista. O 8 de decembro de 1925, o director desta comisi\u00f3n, Asher C. Baker, presentoulle ao presidente da Comisi\u00f3n de Belas Artes, Charles Mooere, os bosquexos de Lewis, que se parec\u00edan xa bastante ao resultado finalmente cu\u00f1ado. Baker referiuse aos dese\u00f1os de Lewis para \"as moedas\" \u2014en plural\", o que pode implicar que tam\u00e9n presentara esbozos para a moeda de dous d\u00f3lares e medio, a\u00ednda que, de ser as\u00ed, a Comisi\u00f3n de Belas Artes non lles deu curso e hoxe non se conservan. Os dese\u00f1os do medio d\u00f3lar foron aprobados pola Comisi\u00f3n de Belas Artes coa condici\u00f3n de que os esbozos fosen convertidos en modelos por un escultor competente, e Moore enviounos o 11 de decembro ao director da Casa da Moeda dos Estados Unidos, Robert J. Grant. Os modelos de xeso resultantes, feitos por Sinnock, foron presentados \u00e1 Comisi\u00f3n de Belas Artes o 13 de marzo de 1926 e, sen d\u00fabida, foron aprobados, a\u00ednda que a carta de aprobaci\u00f3n non se conserva.\nOs esbozos de Sinnock para a moeda de ouro de dous d\u00f3lares e medio envi\u00e1ronse \u00e1 Comisi\u00f3n de Belas Artes o 27 de febreiro de 1926, dirixidos a un dos seus membros, o escultor Lorado Taft, para que dese a s\u00faa opini\u00f3n. Moore enviou a aprobaci\u00f3n da s\u00faa comisi\u00f3n a Grant o 26 de marzo con varias recomendaci\u00f3ns, entre elas que se omitise o lema E LURIBUS UNUM, presente no anverso dos esbozos de Sinnock, as\u00ed como os raios de Sol do reverso. En abril aprob\u00e1ronse os modelos, tam\u00e9n con pequenas suxesti\u00f3ns.\nDese\u00f1o.\nMedio d\u00f3lar de prata.\nNo anverso do medio d\u00f3lar aparecen os bustos pegados de George Washington, o primeiro presidente dos Estados Unidos, e de Calvin Coolidge, quen ocupaba o cargo en 1926. Consonte os investigadores numism\u00e1ticos Anthony Swiatek e Walter Breen, \"ambos eran err\u00f3neos; Washington non era o presidente do Congreso Continental en 1776 e a imaxe de Coolidge era ilegal, xa que en virtude dunha lei do Congreso de 1866 ningunha persoa viva pod\u00eda ser retratada en moedas nin en billetes dos Estados Unidos. Mais a lei fora violada en diferentes ocasi\u00f3ns e volver\u00eda selo\". A\u00ednda que Sinnock non creara previamente moeda ningunha coa imaxe dun presidente, si que o fixera con medallas presidenciais, baixo a direcci\u00f3n do gravador xefe Morgan. Outros estadounidenses vivos, como o senador por Virxinia Carter Glass, apareceron en moedas conmemorativas, mais Coolidge foi o \u00fanico presidente que aparece nunha moeda estadounidense estando vivo. \nA Camp\u00e1 da Liberdade que se amosa no reverso do medio d\u00f3lar converte esta moeda como a primeira dese pa\u00eds que leva publicidade privada, xa que amosa o texto \"Pass and Stow\" na camp\u00e1, pola desaparecida sociedade constitu\u00edda por John Pass e John Stow, que refundiron a camp\u00e1 logo de que rompera inicialmente en. As iniciais de Sinnock, JRS, est\u00e1n tam\u00e9n no reverso, onde se trunca o busto de Washington.\n2\u00bd d\u00f3lares de ouro.\nSwiatek e Breen describen o anverso da moeda de ouro de dous d\u00f3lares e medio como \"moi \"Art D\u00e9co\"\". Nel aparece a Liberdade en p\u00e9 sobre un globo terr\u00e1queo, cun p\u00edleo na cabeza, sostendo coa s\u00faa man dereita un pergami\u00f1o que representa a Declaraci\u00f3n de Independencia dos Estados Unidos e coa esquerda un facho, que probablemente queira lembrar a Estatua da Liberdade. No reverso repres\u00e9ntase o \"Independence Hall\", o lugar onde se asinou a declaraci\u00f3n de independencia, co Sol nacente atr\u00e1s. \u00c1 dereita, sobre a \u00e1 dereita do edificio, est\u00e1n as iniciais de Sinnock como gravador. Para Bowers, a representaci\u00f3n do \"Independence Hall\" lembra moito a do co\u00f1ecido como \"medio d\u00f3lar do bicentenario\", cu\u00f1ado medio s\u00e9culo despois. Como non se ven as agullas do reloxo do campanario do edificio, na moeda de 2\u00bd d\u00f3lares non \u00e9 posible apreciar a hora, en tanto que no medio d\u00f3lar do bicentenario se ve que marca as tres en punto.\nValoraci\u00f3ns do dese\u00f1o.\nPor instancias da Comisi\u00f3n do Sesquicentenario, as moedas cu\u00f1\u00e1ronse cun relevo moi superficial, polo que o resultado \u00e9 deficiente. O comerciante e escritor numism\u00e1tico Q. David Bowers opinou ao respecto que \"desde o punto de vista do atractivo est\u00e9tico, a moeda de medio d\u00f3lar est\u00e1 na parte inferior das listaxes de popularidade, xunto co medio d\u00f3lar Monroe de 1923 da Ceca de San Francisco\".\nO historiador da arte Cornelius Vermeule ten unha opini\u00f3n m\u00e1is positiva acerca destas emisi\u00f3ns. Ao comentar o anverso do medio d\u00f3lar eloxiou os seus aspectos t\u00e9cnicos, que demostran que a Casa da Moeda de Filadelfia aprendeu de intentos anteriores de redese\u00f1o de moedas. Para Vermeule o reverso \u00e9 admirable e cualifica tanto a camp\u00e1 como as letras como \"xoias de precisi\u00f3n\". En relaci\u00f3n co anverso da moeda de dous d\u00f3lares e medio, Vermeule suxeriu que Sinnock \"volvera en parte \u00e1 iconograf\u00eda aleg\u00f3rica do s\u00e9culo XIX\". Na s\u00faa opini\u00f3n, a alegor\u00eda da Liberdade \u00e9 demasiado descarada, co pergami\u00f1o e o facho, e sinalou que Sinnock acabou atopando un lugar m\u00e1is apropiado para o facho na moeda de 10 centavos de Roosvelt de 1946. A figura en si, malia as roupaxes cl\u00e1sicas, \"parece m\u00e1is ben unha 'flapper' dos anos vinte, e a s\u00faa gorra acent\u00faao\". En opini\u00f3n de Vermeule, o reverso da moeda de ouro forma parte dunha tradici\u00f3n de vistas realistas de estruturas nas moedas estadounidenses que se repetir\u00eda coa moeda de cinco centavos de Jefferson, en 1938.\nDistribuci\u00f3n e repercusi\u00f3n posterior.\nO primeiro exemplar do medio d\u00f3lar do sesquicentenario foi cu\u00f1ado polo alcalde de Filadelfia, W. Freeland Kendrick, nunha cerimonia especial na casa da moeda desa cidade o 19 de maio de 1926. Logo present\u00f3uselle ao presidente Coolidge cando visitou a Exposici\u00f3n e desde ent\u00f3n cons\u00e9rvase na Biblioteca e Museo Presidencial Calvin Coolidge. Lewis, nunha carta do 5 de maio ao director da \"US Mint\", Robert J. Grant, indicara o seu entendemento \u2014err\u00f3neo\u2014 de que se colocar\u00eda unha marca nas primeiras mil moedas cu\u00f1adas, para as distinguir, e propuxo que fose o \"K\" inicial do apelido do alcalde, \"Kendrick\", mais isto non se fixo.\nNa Casa da Moeda de Filadelfia cu\u00f1\u00e1ronse 1.000.528 exemplares da moeda de medio d\u00f3lar,por petici\u00f3n da Comisi\u00f3n, entre maio e xu\u00f1o de 1926, e o exceso sobre a cu\u00f1axe autorizada reservouse para a inspecci\u00f3n e o ensaio na reuni\u00f3n de 1927 da Comisi\u00f3n de Ensaios dos Estados Unidos. Tam\u00e9n se produciron 200.226 exemplares da moeda de ouro de dous d\u00f3lares e medio, nos mesmos meses de maio e xu\u00f1o, igualmente cun exceso de moedas destinadas \u00e1 Comisi\u00f3n de Ensaios. Esta moeda foi a segunda conmemorativa con valor de dous d\u00f3lares e medio, despois da moeda conmemorativa da Exposici\u00f3n Panam\u00e1-Pac\u00edfico de 1915. A \"US Mint\" non volveu cu\u00f1ar nuingunha nova moeda conmemorativa de ouro ata 1984, cando cu\u00f1ou unha moeda de 10 d\u00f3lares conmemorativa dos Xogos Ol\u00edmpicos dos \u00c1nxeles.\nA Exposici\u00f3n do Sesquicentenario inaugurouse en Filadelfia o 1 de xu\u00f1o de 1926, financiada en parte con cinco mill\u00f3ns de d\u00f3lares en bonos emitidos pola cidade. As obras de varios pavill\u00f3ns non se conclu\u00edran e a s\u00faa construci\u00f3n continuou ata o pechamento da feira. Nela houbo moitas exhibici\u00f3ns de car\u00e1cter cient\u00edfico, art\u00edstico e comercial, mais a maior\u00eda das empresas concorrentes perderon di\u00f1eiro coa s\u00faa participaci\u00f3n, do mesmo xeito que a propia cidade, e segundo Bowers \"nos anais das feiras e exposici\u00f3ns dos Estados Unidos, o evento do Sesquicentenario obt\u00e9n unha baixa cualificaci\u00f3n\".\nA Comisi\u00f3n do Sesquicentenario encargouse da comercializaci\u00f3n das moedas conmemorativas no lugar onde se celebraba a exposici\u00f3n, en tanto que a empresa \"Franklin Trust Company\" se encargaba da venda por correo. A moeda de medio d\u00f3lar de prata vend\u00edase ao prezo dun d\u00f3lar e a de dous d\u00f3lares e medio por catro d\u00f3lares. No entanto, a s\u00faa venda non tivo o \u00e9xito que se esperaba e as previsi\u00f3ns da Comisi\u00f3n pecaron de exceso de optimismo. A pesar de que houbo seis mill\u00f3ns de visitantes \u00e1 exposici\u00f3n, cumpriu devolver para a s\u00faa refundici\u00f3n 859.408 exemplares da moeda de medio d\u00f3lar, do mill\u00f3n que fora cu\u00f1ado. E de igual xeito, dos 200.000 exemplares cu\u00f1ados da moeda de ouro de dous d\u00f3lares e medio houbo que refundir 154.207. Isto non se fixo dunha soa vez: en xaneiro de 1930 devolv\u00e9ranse 420.000 moedas de medio d\u00f3lar e o resto f\u00f3ronse devolvendo m\u00e1is tarde. \nSegundo o comerciante numism\u00e1tico B. Max Mehl no seu traballo de 1937 sobre as moedas conmemorativas estadounidenses: \"Filadelfia, cunha poboaci\u00f3n de m\u00e1is de dous mill\u00f3ns de persoas [...] poder\u00eda e deber\u00eda ter vendido unha cantidade de moedas maior\". Arlie R. Slabaugh escribiu, no seu libro de 1975 sobre este mesmo asunto: \"cham\u00f3usenos compracentes sobre a nosa independencia e o xeito de vida americano nos \u00faltimos anos, mais se xulgamos pola venda destas moedas, debeu ser moito peor en 1926!\".\nSinnock reutilizou o reverso do medio d\u00f3lar do Sesquicentenario para o seu dese\u00f1o do medio d\u00f3lar Franklin, cu\u00f1ado por primeira vez en 1948, un ano antes do seu falecemento. Tanto a propia casa da moeda como algunhas publicaci\u00f3ns atribu\u00edron o m\u00e9rito do dese\u00f1o destas d\u00faas a Sinnock exclusivamente, ata que Don taxay publicou a s\u00faa obra \"An Illustrated History of U.S. Commemorative Coinage\" en 1967, na que revelou a participaci\u00f3n de Lewis no dese\u00f1o. Taxay referiuse \u00e1 \"mala atribuci\u00f3n final e deliberada por parte da casa da moeda do artista que dese\u00f1ou o medio d\u00f3lar\", e escribiu que \"talvez, despois destes corenta anos, sexa a hora de dar unha nova li\u00f1a de reco\u00f1ecemento\". Bowers indicou a este respecto, \"Lewis e Sinnock deber\u00edan compartir o m\u00e9rito\". Na edici\u00f3n de 2015 de \"A Guide Book of United States Coins\", de R. S. Yeoman, menci\u00f3nase a participaci\u00f3n de ambos os dese\u00f1adores e val\u00f3rase no mercado numism\u00e1tico o medio d\u00f3lar en 90 d\u00f3lares e a moeda de ouro en 450 d\u00f3lares, a\u00ednda que as moedas en estados de conservaci\u00f3n excelentes poden acadar prezos moi superiores. Hoxe cons\u00e9rvanse moitos exemplares de ambas as moedas nun estado de conservaci\u00f3n de \"sen circular\"."}
{"id": "576969", "revid": "25871", "url": "https://gl.wikipedia.org/wiki?curid=576969", "title": "Linguas arauanas", "text": "As linguas arauanas (tam\u00e9n chamadas arahuanas, arawanas, araw\u00e1n, arawa, arau\u00e1n) son unha familia das linguas faladas no oeste do Brasil (nos estados do Amazonas e Acre) e no Per\u00fa (Ucayali).\nContacto ling\u00fc\u00edstico.\nJolkesky (2016) observou semellanzas l\u00e9xicas coas linguas chapacura-wa\u00f1am, x\u00edbaras, kwaz\u00e1, mak\u00fa, mura-matanawi, taruma, yanomami, arauacas, nadahup, puinave-kak e tup\u00eds debido ao contacto entre as distintas familias ling\u00fc\u00edsticas.\nDivisi\u00f3n da familia.\nAs linguas arauanas constan de media ducia de linguas:"}
{"id": "576970", "revid": "23204", "url": "https://gl.wikipedia.org/wiki?curid=576970", "title": "Linguas arahuanas", "text": ""}
{"id": "576971", "revid": "23204", "url": "https://gl.wikipedia.org/wiki?curid=576971", "title": "Linguas arawanas", "text": ""}
{"id": "577022", "revid": "15490", "url": "https://gl.wikipedia.org/wiki?curid=577022", "title": "Mercedes Formica-Corsi Hezode", "text": ""}
{"id": "577023", "revid": "15490", "url": "https://gl.wikipedia.org/wiki?curid=577023", "title": "Mercedes Formica-Corsi", "text": ""}
{"id": "577024", "revid": "65337", "url": "https://gl.wikipedia.org/wiki?curid=577024", "title": "Moedas do bicentenario dos Estados Unidos", "text": "As moedas do bicentenario dos Estados Unidos constit\u00faen unha serie de tres moedas conmemorativas cos valores faciais dun cuarto de d\u00f3lar, medio d\u00f3lar e un d\u00f3lar, cu\u00f1adas pola Casa da Moeda dos Estados Unidos entre 1975 e 1976, para conmemorar os 200 anos da independencia do pa\u00eds.\nIndependentemente do seu ano de cu\u00f1axe, todas estas moedas amosan a dobre data conmemorativa de 1776 - 1976 nos seus anversos.\nPor mor dos abusos ocorridos en \u00e9pocas anteriores, a \"US Mint\" decidiu non emitir moedas de car\u00e1cter conmemorativo a partir da d\u00e9cada de 1950. A partir de 1971, os membros do Congreso presentaron diversos proxectos de lei para autorizar a emisi\u00f3n de moedas en conmemoraci\u00f3n do bicentenario dos Estados Unidos, que se celebrar\u00eda en 1976. A directora da \"US Mint\", Mary Brooks, op\u00faxose inicialmente a estas propostas, a\u00ednda que finalmente as apoiou, e o Congreso aprobou unha lei pola que se autorizaba o redese\u00f1o das moedas dun cuarto de d\u00f3lar, de medio d\u00f3lar e dun d\u00f3lar, con car\u00e1cter temporal.\nA celebraci\u00f3n dun concurso nacional para determinar os dese\u00f1os deu como resultado as representaci\u00f3ns do tamborileiro colonial para a moeda dun cuarto de d\u00f3lar, o edificio \"Independence Hall\" para a de medio d\u00f3lar e a Camp\u00e1 da Liberdade superposta a unha L\u00faa para a dun d\u00f3lar.\nDada a gran cantidade de exemplares cu\u00f1ados, moitas destas moedas a\u00ednda se atopan na circulaci\u00f3n. As pezas destinadas \u00e1 circulaci\u00f3n te\u00f1en un n\u00facleo de cobre e est\u00e1n revestidas dunha capa de cupron\u00edquel, a\u00ednda que o Congreso tam\u00e9n autorizou a cu\u00f1axe de 45 mill\u00f3ns de pezas con contido de prata para o coleccionismo numism\u00e1tico. A Casa da Moeda dos Estados Unidos vendeu m\u00e1is da metade destas moedas e posteriormente refundiu as restantes, logo de suspender a s\u00faa venda en 1986.\nAntecedentes.\nA Casa da Moeda dos Estados Unidos emitiu moedas en conmemoraci\u00f3n de eventos diversos a partir de 1892. As organizaci\u00f3ns promotoras destas emisi\u00f3ns consegu\u00edan a autorizaci\u00f3n oportuna do Congreso, que lles permit\u00eda a adquisici\u00f3n das moedas ao seu valor nominal e a s\u00faa posterior venda cunha prima, para sufragar a celebraci\u00f3n de exposici\u00f3ns ou outros eventos de interese p\u00fablico. A \u00faltima destas emisi\u00f3ns, o medio d\u00f3lar dedicado a Booker T. Washington e a George Washington Carver deixara de cu\u00f1arse en 1954, dado o seu fracaso comercial, polo que a ceca p\u00fablica estadounidense se opuxo a continuar coas emisi\u00f3ns conmemorativas durante d\u00faas d\u00e9cadas.\nEn 1966, o Congreso creou a Comisi\u00f3n do Bicentenario da Revoluci\u00f3n Americana (ARBC), para planificar e coordinar as actividades relacionadas co bicentenario da independencia dos Estados Unidos en 1976. En febreiro de 1970, a ARBC estableceu o Comit\u00e9 Asesor de Moedas e Medallas. O informe final deste comit\u00e9, datado en xullo de 1970, ped\u00eda a produci\u00f3n dunha moeda conmemorativa de medio d\u00f3lar para a celebraci\u00f3n do Bicentenario. En decembro de 1970, o comit\u00e9 solicitou dese\u00f1os especiais para todos os tipos de moedas estadounidenses en circulaci\u00f3n e a ARBC apoiou esta demanda o mes seguinte. No entanto, o Tesouro mantivo a s\u00faa oposici\u00f3n \u00e1 emisi\u00f3n de moedas conmemorativas. En 1971 e 1972 present\u00e1ronse no Congreso varias propostas de moedas para o Bicentenario, mais ningunha delas foi aprobada.\nA directora da Casa da Moeda dos Estados Unidos, Mary Brooks, asistiu \u00e1s reuni\u00f3ns do Comit\u00e9 Asesor de Moedas e Medallas, e nunha delas amosouse partidaria de inclu\u00edr a dobre data de 1776-1976 nas moedas da circulaci\u00f3n ordinaria para conmemorar o Bicentenario en 1976, a\u00ednda que esta inclusi\u00f3n nos anversos ocasionar\u00eda dificultades de produci\u00f3n. Nunha entrevista a un xornal cualificou de \"desastre\" a idea de cambiar o dese\u00f1o das seis moedas en circulaci\u00f3n, desde o centavo ata o d\u00f3lar. Na s\u00faa opini\u00f3n, se se emitise algunha moeda conmemorativa do Bicentenario deber\u00eda ser de car\u00e1cter non circulante, talvez unha peza de ouro ou unha co valor facial inexistente de medio centavo. Brooks cr\u00eda que esa moeda non perturbar\u00eda a produci\u00f3n das moedas para a circulaci\u00f3n. No entanto, ao longo de 1972 a directora da casa da moeda retractouse desa opini\u00f3n e a finais de ano convenceu o secretario do Tesouro para que apoiase un proxecto de lei de moedas conmemorativas do Bicentenario.\nAutorizaci\u00f3n.\nEn xaneiro de 1973, o representante de Texas Richard C. White presentou un proxecto de lei para a creaci\u00f3n de moedas dun d\u00f3lar e de medio d\u00f3lar conmemorativas. O senador por Oreg\u00f3n Mark Hatfield tam\u00e9n presentou un proxecto de lei pedindo a creaci\u00f3n dunha moeda de ouro de 25 d\u00f3lares. O 2 de marzo de 1973, o Tesouro anunciou o seu apoio \u00e1 creaci\u00f3n de moedas conmemorativas do Bicentenario mediante o cambio do dese\u00f1o dos reversos dos d\u00f3lares e dos medios d\u00f3lares en circulaci\u00f3n, e enviou a s\u00faa propia proposta de proxecto de lei ao Congreso tres d\u00edas despois. O 2 de maio tiveron lugar as comparecencias ante unha subcomisi\u00f3n da C\u00e1mara de Representantes. A directora Brooks participou apoiando o redese\u00f1o limitado aos reversos recollido no proxecto de lei e op\u00f3ndose a calquera outro redese\u00f1o m\u00e1is amplo, polo que desaprobou a proposta do senador Hatfield.\nComo resultado das comparecencias, present\u00e1ronse varios proxectos de lei novos, o que deu lugar a novas comparecencias ante unha subcomisi\u00f3n do Senado o 6 de xu\u00f1o. Brooks participou novamente e, en resposta \u00e1s cr\u00edticas \u00e1 idea de que s\u00f3 cambiasen as moedas cos valores menos utilizados \u2014o d\u00f3lar e o medio d\u00f3lar\u2014, anunciou tam\u00e9n o seu apoio a que se modificase igualmente o reverso da moeda dun cuarto de d\u00f3lar, moito m\u00e1is popular. O 13 de xu\u00f1o, a Comisi\u00f3n Bancaria do Senado aprobou un proxecto de lei que prev\u00eda a circulaci\u00f3n de tres moedas conmemorativas do Bicentenario: cuarto de d\u00f3lar, medio d\u00f3lar e un d\u00f3lar. Esa mesma norma autorizaba a cu\u00f1axe de moedas no ata ent\u00f3n dep\u00f3sito de metais de West Point e permit\u00eda a emisi\u00f3n de moedas para os coleccionistas cun 40 % de prata na s\u00faa aliaxe. O Senado aprobou este proxecto de lei con algunhas emendas o 13 de xullo. O 12 de setembro aprobouse un proxecto de lei similar na C\u00e1mara de Representantes, que se diferenciaba do do Senado en que non autorizaba as versi\u00f3ns con contido de prata para as novas moedas.\nMembros das d\u00faas c\u00e1maras reun\u00edronse nunha comisi\u00f3n o 19 de setembro, unha sesi\u00f3n que alg\u00fans participantes describiron como \"bastante quente e pesada\". O proxecto de lei resultante autorizaba cambios nos reversos do cuarto d\u00f3lar, do medio d\u00f3lar e do d\u00f3lar. Os anversos destas tres moedas non cambiar\u00edan, mais levar\u00edan a dobre data de 1776 - 1976. Segundo os termos da lei, todas as moedas cu\u00f1adas despois do 4 de xullo de 1975 e antes do 1 de xaneiro de 1977 deber\u00edan levar as datas e os dese\u00f1os do Bicentenario. O Congreso encargoulle \u00e1 \"US Mint\" a cu\u00f1axe de 45 mill\u00f3ns de moedas con contido de prata \u2014\u00e9 dicir, 15 mill\u00f3ns de xogos\u2014, e deulle autorizaci\u00f3n para que puidese cu\u00f1ar na Ceca de West Point. As moedas destinadas \u00e1 s\u00faa posta en circulaci\u00f3n seguir\u00edan a ter un n\u00facleo de cobre revestido cunha capa de cupron\u00edquel, como xa eran ordinariamente. O proxecto de lei modificado foi aprobado por ambas as c\u00e1maras do Congreso o 4 de outubro de 1973 e o presidente Richard Nixon asinouno o 18 de outubro para o converter en lei. \nA proposta de Hatfield de cu\u00f1ar moedas de ouro, xunto con outras similares da man doutros senadores, volveuse presentar en 1975, a\u00ednda que non tivo moito percorrido, do mesmo xeito que outra proposta que procuraba a creaci\u00f3n dunha moeda de dous centavos do Bicentenario na honra de Abigail Adams e Susan B. Anthony. A produci\u00f3n adicional en West Point foi clave para superar a escaseza de centavos en 1974, o que lle permitiu \u00e1 casa da moeda unha maior flexibilidade para a cu\u00f1axe das moedas do Bicentenario.\nConcurso de dese\u00f1o.\nO 23 de outubro de 1973, o Departamento do Tesouro anunciou un concurso para os dese\u00f1os dos tres reversos. Calquera cidad\u00e1n estadounidense poder\u00eda presentar o seu debuxo ou unha fotograf\u00eda dun modelo en xeso de 250 mil\u00edmetros de di\u00e1metro. Tal e como esixe a lei, as propostas deb\u00edan inclu\u00edr a lenda , o lema e os correspondentes valores faciais en letra, , ou . O secretario do Tesouro, Shultz, asesorado por un grupo de xu\u00edces, decidir\u00eda o dese\u00f1o que se utilizar\u00eda para cada moeda.\nPor petici\u00f3n da directora Brooks, a Sociedade Nacional de Escultura encargouse de seleccionar os cinco xu\u00edces do concurso; estes foron Robert Weinman, presidente da sociedade, o escultor de Connecticut Adlai S. Hardin, o antigo gravador xefe da Casa da Moeda dos Estados Unidos Gilroy Roberts, o representante da \"Medallic Art Company\" Julius Lauth e Elvira Clain-Stefanelli, conservadora da secci\u00f3n de Numism\u00e1tica do Instituto Smithsoniano.\nA data l\u00edmite era orixinariamente o 14 de decembro de 1973, mais esta prorrogouse ata o 9 de xaneiro de 1974 por mor da crise enerx\u00e9tica e os atrasos do correo polo Nadal. Brooks viaxou m\u00e1is de 11.000 quil\u00f3metros para publicitar o concurso. Na data l\u00edmite, a \"US Mint\" recibira 15.000 solicitudes e 884 candidaturas, entre as que non pod\u00edan estar nin os membro do xurado nin ningunha persoa empregada polo Goberno estadounidense. O premio para cada un dos tres ga\u00f1adores era de 5.000 d\u00f3lares. Nun principio o concurso deber\u00eda celebrarse en West Point mais, debido ao atraso, tivo lugar na Casa da Moeda de Filadelfia.\nOs xu\u00edces escolleron doce dese\u00f1os semifinalistas, cada un dos cales foi agraciado con 750 d\u00f3lares. Os seus responsables deb\u00edan presentar os seus proxectos en modelos de xeso, se non o fixeran xa, para o cal se lles ofrec\u00eda a axuda necesaria.\nA principios de 1974 o Tesouro publicou os doce dese\u00f1os para que o p\u00fablico puidese emitir o seu xu\u00edzo. D\u00faas das propostas amosaban barcos de vela, outras d\u00faas reproduc\u00edan o \"Independence Hall\" de Filadelfia, onde se asinou a Declaraci\u00f3n de Independencia, tres representaban a L\u00faa ou naves espaciais lunares, e outra amosaba a Camp\u00e1 da Liberdade superposta a un s\u00edmbolo at\u00f3mico. Para o numism\u00e1tico Michael Marotta, no seu artigo de 2001 sobre as moedas do Bicentenario, \"a reacci\u00f3n da comunidade numism\u00e1tica \u00e1s candidaturas foi predicible: todo o mundo se queixou escribindo cartas ao director\".\nDas doce propostas, os xu\u00edces seleccionaron seis finalistas para que fosen revisadas polo Comit\u00e9 do Concurso Nacional de Dese\u00f1o do Bicentenario, formado por Brooks, o representante Wright Patman, o senador John Sparkman, o secretario da Comisi\u00f3n de Belas Artes Charles H. Atherton e Eric P. Newman, presidente do Comit\u00e9 Asesor de Moedas e Medallas. Logo de recibidas as recomendaci\u00f3ns do comit\u00e9, o secretario Shultz seleccionou os ga\u00f1adores e o 6 de marzo de 1974 Brooks acudiu ao programa de televisi\u00f3n \"Today\", da NBC, para os anunciar.\nConcurso e preparaci\u00f3n dos dese\u00f1os.\nPara a moeda dun cuarto de d\u00f3lar escolleuse o dese\u00f1o de Jack L. Ahr que representaba un tamborileiro cun tambor colonial xunto cun facho da vitoria rodeado por trece estrelas, alusivas aos trece estados orixinais. Para o medio d\u00f3lar elixiuse o dese\u00f1o presentado por Seth Huntington do \"Independence Hall\" e para o d\u00f3lar o dese\u00f1o da Camp\u00e1 da Liberdade coa L\u00faa ao fondo, de Dennis R. Williams. Ahr posu\u00eda unha tenda de arte comercial e Huntington era o artista principal da compa\u00f1\u00eda publicitaria \"Brown and Bigelow\", de Minneapolis. Pola s\u00faa banda, Williams, con s\u00f3 21 anos, un estudante de Arte que previamente presentara o seu dese\u00f1o como un traballo de clase, converteuse na persoa m\u00e1is nova en dese\u00f1ar unha moeda estadounidense.\nAhr foi acusado de copiar o seu tamborileiro dun selo de correos emitido en 1973 polo propio dese\u00f1ador do selo, William A. Smith, a\u00ednda que Ahr negou a acusaci\u00f3n. Segundo o historiador numism\u00e1tico Walter Breen, \"\u00e9 obvio que ambos derivan do cadro de Archibald Willard \"Spirit of '76\"\", pintada en 1876, unha pintura que o escritor numism\u00e1tico David L. Ganz suxire que ambos dese\u00f1adores viron sen d\u00fabida nalg\u00fan momento das s\u00faas vidas. No entanto, Ahr dixo que o modelo do tamborileiro foi o seu propio fillo. Brooks, nunha carta a Smith, declarou que o dese\u00f1o do cuarto de d\u00f3lar era \"suficientemente orixinal\" para impresionar a Sociedade Nacional de Escultura. Despois Weinman desestimou os dese\u00f1os ga\u00f1adores:\nO 24 de abril de 1974 os tres dese\u00f1adores foron levados a Washington. Despois dunha visita \u00e1 Casa Branca e de reuni\u00f3ns coas comisi\u00f3ns do Congreso que tramitaron os proxectos de lei das moedas, foron ao edificio do Tesouro e recibiron cadanseu cheque de 5.000 d\u00f3lares das mans do novo secretario, William E. Simon, quen lles preguntou con humor se quer\u00edan investir os seus premios en bonos de aforro.\nO gravador xefe da \"US Mint\", Frank Gasparro, realizou pequenos axustes nos dese\u00f1os propostos para os reversos. Gasparro simplificou o dese\u00f1o do cuarto de d\u00f3lar, alterou o tambor para lle dar m\u00e1is autenticidade, cambiou as letras e modificou a expresi\u00f3n do rostro do tamborileiro. Tam\u00e9n fixo uns cambios lixeiros no \"Independence Hall\" do medio d\u00f3lar e alterou as letras do d\u00f3lar para facilitar o fluxo de metal durante a estampaxe, e pediu ao dese\u00f1ador que endereitase o bordo inferior da Camp\u00e1 da Liberdade. Ahr declarou posteriormente que lle ter\u00eda gustado dispor de m\u00e1is tempo para finalizar o seu dese\u00f1o, xa que desexaba aclarar os trazos da face do tamborileiro. As inciciais dos dese\u00f1adores foron engadidas aos dese\u00f1os orixinais pola casa da moeda. Os tres coincidiron en que os cambios levados a cabo por Gasparro melloraron os seus dese\u00f1os.\nProduci\u00f3n e distribuci\u00f3n.\nO 12 de agosto de 1974, os tres dese\u00f1adores acudiron \u00e1 Ceca de Filadelfia, onde accionaron cerimonialmente as prensas para cu\u00f1ar as primeiras moedas cos seus dese\u00f1os. O d\u00eda seguinte, estes primeiros esp\u00e9cimes foron expostos baixo vixilancia armada na convenci\u00f3n numism\u00e1tica da \"American Numismatic Association\" en Florida. De xeito diferente ao resto da tiraxe posterior, estes primeiros exemplares foron cu\u00f1ados en prata e carecen de marcas de ceca; en adiante levaron as marcas de ceca S se foron cu\u00f1adas en San Francisco ou D se se cu\u00f1aron en Denver, e s\u00f3 as cu\u00f1adas en Filadelfia seguiron sen amosar a marca de ceca. Entreg\u00e1ronselles xogos con estes prototipos ao presidente Gerald Ford, \u00e1 conselleira do presidente, Anne Armstrong, e ao director da Administraci\u00f3n do Bicentenario da Revoluci\u00f3n Americana \u2014sucesora da ARBC\u2014. O resto daquelas primeiras moedas cu\u00f1adas durante a cerimonia foron fundidas novamente e nin sequera se conservaron exemplares para a Colecci\u00f3n Numism\u00e1tica Nacional dos Estados Unidos.\nNa \"US Mint\" cr\u00edase que se se lles esix\u00eda a cu\u00f1axe de moedas ordinarias de cuarto de d\u00f3lar, de medio d\u00f3lar e de d\u00f3lar de 1975 non se poder\u00eda ter preparada unha cantidade suficiente antes de comezar as cu\u00f1axes do Bicentenario como para evitar que se convertesen en obxectos de coleccionista. Corr\u00edase o risco de que houbese escaseza de moedas nun momento en que a casa da moeda estaba a tratar de crear un excedente de moedas dun cuarto de d\u00f3lar. Os responsables da ceca p\u00fablica volveron ao Congreso para procurar unha emenda \u00e1 lei vixente. O 26 de decembro de 1974 o presidente Ford asinou unha lei que introduc\u00eda varios cambios entre os que se lle permit\u00eda \u00e1 casa da moeda seguir cu\u00f1ando moedas ordinarias coa data de 1974 ata que comezase a cu\u00f1axe das moedas do Bicentenario. Segundo esta modificaci\u00f3n da lei, as moedas conmemorativas non poder\u00edan emitirse ata despois do 4 de xullo de 1975.\nO 15 de novembro de 1974, a casa da moeda comezou a recibir os primeiros pedidos por adiantado das moedas para coleccionistas, con contido de prata, a un prezo de 15 d\u00f3lares os xogos cu\u00f1ados con acabamento especial (\"proof\") e a nove d\u00f3lares con acabamento est\u00e1ndar, cunha data l\u00edmite para os pedidos do 31 de xaneiro de 1975. A adquisici\u00f3n estaba limitada inicialmente a cinco xogos por persoa, para evitar o acaparamento. O 19 de xaneiro de 1975, Brooks anunciou que o prezo do xogo de moedas de prata con acabamento \"proof\" se reduc\u00eda a 12 d\u00f3lares e que quedaba eliminado o l\u00edmite de pedidos, e os compradores que xa as adquiriran antes ao prezo de 15 d\u00f3lares recibiron un cheque coa diferenza. Brooks declarou que a reduci\u00f3n do prezo se deb\u00eda \u00e1 eficiencia da produci\u00f3n, cuxo beneficio quer\u00eda trasladar \u00e1 poboaci\u00f3n. O xornalista numism\u00e1tico Ed Reiter indicou, por\u00e9n, que a reduci\u00f3n se producira en medio das protestas da comunidade numism\u00e1tica, que consideraba demasiado elevado o prezo inicial. O comerciante numism\u00e1tico Herby Skelton suxeriu en 1977 que o elevado prezo inicial dos xogos e a posterior reduci\u00f3n, xunto coa gran cantidade de series de prata cu\u00f1adas, fixo que o p\u00fablico desconfiase e isto contribu\u00edu a un atraso nas vendas. O 20 de agosto de 1975, o prezo dos xogos con contido de prata en acabamento est\u00e1ndar baixouse dos nove d\u00f3lares iniciais a sete d\u00f3lares, s\u00f3 no caso de compras superiores a 50 xogos. Un banco taiwan\u00e9s encargou 250.000 xogos a este prezo.\nNo relativo \u00e1s moedas do Bicentenario destinadas \u00e1 s\u00faa posta en circulaci\u00f3n, as primeiras foron dun d\u00f3lar e cu\u00f1\u00e1ronse durante febreiro de 1975; a s\u00faa presentaci\u00f3n oficial por parte da casa da moeda tivo lugar o 1 de xullo. Tam\u00e9n destas moedas se produciron algunhas con acabamento \"proof\", o 23 de abril na Ceca de San Francisco. Nesta ceca cu\u00f1\u00e1ronse primeiro os 45 mill\u00f3ns de moedas de prata (catro mill\u00f3ns de xogos \"proof\" e 11 mill\u00f3ns est\u00e1ndar) e despois comezou a cu\u00f1axe das moedas de metal com\u00fan. Logo de iniciada a cu\u00f1axe, descubriuse que o d\u00f3lar de cupron\u00edquel ti\u00f1a unha caracter\u00edstica distintiva con respecto ao da versi\u00f3n en prata e, consecuentemente, a casa da moeda modificou os cu\u00f1os para igualar as versi\u00f3ns. O cambio m\u00e1is salientable consiste en que a versi\u00f3n revisada \u2014co\u00f1ecida como \"tipo II\"\u2014 ten as letras do reverso m\u00e1is n\u00edtidas e m\u00e1is estreitas. Todas as pezas de prata cu\u00f1adas en San Francisco son do \"tipo I\"; as tres cecas cu\u00f1aron pezas de cupron\u00edquel de \"tipo I\" e de \"tipo II\"; todos os d\u00f3lares inclu\u00eddos nos xogos \"proof\" de 1975 son do \"tipo I\" e todos os inclu\u00eddos nas series \"proof\" de 1976 son de \"tipo II\". As moedas do Bicentenario para coleccionistas non se entregaron ata despois do 4 de xullo de 1975. As moedas do Bicentenario cu\u00f1adas en metal com\u00fan foron tam\u00e9n inclu\u00eddas nas series de presentaci\u00f3n da casa da moeda, xunto coas moedas dun centavo, de cinco centavos e de dez centavos con data de 1975.\nAs novas moedas comezaron a entrar en circulaci\u00f3n o 7 de xullo de 1975, data en que o medio d\u00f3lar se presentou nunha cerimonia en Minneapolis, a cidade natal do seu dese\u00f1ador, Huntington. A seguinte foi a dun cuarto de d\u00f3lar, en setembro, e finalmente a dun d\u00f3lar, en outubro, tam\u00e9n coas s\u00faas respectivas cerimonias de presentaci\u00f3n. A tiraxe das moedas para a s\u00faa posta en circulaci\u00f3n foi superior \u00e1 que o mercado demandaba; un voceiro da \"US Mint\" declarou a este respecto que \"a teor\u00eda ao cu\u00f1alas era ter suficientes dispo\u00f1ibles para que o maior n\u00famero de persoas tivese a oportunidade de dispor dunha moeda do Bicentenario como recordo\".\nEn 1977, a casa da moeda retomou os anteriores dese\u00f1os dos reversos das tres moedas, dado que as moedas cos reversos especiais do Bicentenario deixaran de cu\u00f1arse o 29 de xu\u00f1o de 1976, no caso das de prata, e o 9 de setembro dese mesmo ano as de metal com\u00fan. A mediados de 1977 as vendas de xogos diminu\u00edran considerablemente, ata chegar a uns 200 xogos por semana, e un responsable da ceca p\u00fablica describiu as vendas como \"unha pinga de auga\", en relaci\u00f3n coas grandes cantidades producidas. A Casa da Moeda dos Estados Unidos prev\u00eda que se esgotasen os xogos de prata con acabamento \"proof\" en 1979, a\u00ednda que admitiu que, con grandes cantidades sen vender, non hab\u00eda unha posibilidade realista de que se esgotase a tiraxe de prata con acabamento est\u00e1ndar. O 17 de setembro de 1979, ante o aumento dos prezos da prata, a nova directora da \"US Mint\", Stella Hackel Sims, anunciou que os xogos restantes de prata se retiraban da venda. En agosto de 1980 pux\u00e9ronse \u00e1 venda novamente, cun aumento dos prezos a 20 d\u00f3lares para a versi\u00f3n \"proof\" e 15 d\u00f3lares para a est\u00e1ndar. En setembro de 1981 a casa da moeda, alegando un descenso no prezo da prata, reduciu o prezo a 15 e a 12 d\u00f3lares respectivamente, e fixou un l\u00edmite de cen xogos por persoa para a compra da versi\u00f3n \"proof\", e ning\u00fan para a est\u00e1ndar. Paralelamente, ao longo de 1982 o Goberno foi refundindo unha gran cantidade de xogos de prata. A nova directora da Casa da \"US Mint\" durante a Administraci\u00f3n de Ronald Reagan, Donna Pope, declarou posteriormente que \"aparentemente, as vendas da emisi\u00f3n de prata con acabamento est\u00e1ndar do Bicentenario 1776-1976 non \u00edan cesar nunca\". O 31 de decembro de 1986 retir\u00e1ronse da venda os restantes xogos destas moedas e nese momento anunciouse que os xogos de prata con acabamento \"proof\" estaban xa esgotados. Por\u00e9n, Marotta escribiu en 2001 que cando cesaron as vendas ficaban a\u00ednda en inventario 400.000 xogos \"proof\" e 200.000 est\u00e1ndar.\nPor mor das grandes cantidades cu\u00f1adas de moedas do Bicentenario, estas seguen a ter prezos accesibles. Un xogo das tres moedas de prata cont\u00e9n 16,74 gramos deste metal precioso. Nun estudo estat\u00edstico de 1996, o numism\u00e1tico Theodore V. Buttrey descubriu que arredor de 750 mill\u00f3ns das moedas dun cuarto de d\u00f3lar circulantes foran acaparadas e non estaban xa en circulaci\u00f3n. O comerciante numism\u00e1tico Marcel Sassola suxeriu en 1977: \"vend\u00e9ronse demasiadas e creo que pasar\u00e1 moito tempo antes de que te\u00f1\u00e1n un valor real; quizais para o Tricentenario\".\nTiraxes.\nEstas son as tiraxes totais das moedas do Bicentenario en cada unha das tres cecas en que se produciron:"}
{"id": "577027", "revid": "98629", "url": "https://gl.wikipedia.org/wiki?curid=577027", "title": "Percy Jackson &amp; the Olympians", "text": "Percy Jackson &amp; the Olympians \u00e9 unha serie de libros de aventuras e fantas\u00eda escrita por Rick Riordan. A obra est\u00e1 ambientada nos Estados Unidos na \u00e9poca actual pero est\u00e1 baseada na mitolox\u00eda grega. Consta de cinco libros, as\u00ed como d\u00faas sagas secuela. M\u00e1is de 45 mill\u00f3ns de copias dos libros foron vendidas en m\u00e1is de 32 pa\u00edses. \nO protagonista \u00e9 Percy Jackson, fillo de Poseid\u00f3n, deus grego do mar e os terremotos. Un d\u00eda descobre que todos os mitos da antiga Grecia son reais xunto cos seus respectivos deuses, que moran no Olimpo, agora situado no piso 600 do Empire State Building. No Campamento Mestizo (un campamento para semidieuses, onde eles cultivan as s\u00faas habilidades para a loita e controlan os seus poderes) co\u00f1ece a Annabeth Chase, filla de Atenea, e a Grover, un s\u00e1tiro, quen o levou at\u00e9 al\u00ed e con quen vivir\u00e1 interminables aventuras co obxectivo de salvar ao mundo de Cronos, o rei dos tit\u00e1ns, que pretende destru\u00edr o Olimpo acabando as\u00ed co mundo. Esta revisi\u00f3n da mitolox\u00eda grega cl\u00e1sica trae \u00e1 actualidade antigos mitos como o da Medusa, o Inframundo, o Minotauro e Equidna, e tr\u00e1eos \u00e1 actualidade como pais da civilizaci\u00f3n occidental.\nA \u00faltima novela da serie, \"The last Olympian\", foi seguida uns meses despois pola primeira novela da nova serie de libros de \"Percy Jackson\": \"The heroes of Olympus\".\nOrixe.\nO desenvolvemento para \"The Lightning Thief\" para a saga de \"Percy Jackson\" comezou cando Rick Riordan empezou a inventar contos para o seu fillo Haley Riordan, quen recentemente fora diagnosticado con TDAH e dislexia. O seu fillo estivera estudando mitolox\u00eda grega en segundo grao e ped\u00edalle ao seu pai que lle contase contos para irse a durmir baseados na mitolox\u00eda grega. Cando a Riordan acab\u00e1ronselle os mitos, o seu fillo suxeriulle que inventase novas historias usando personaxes mitol\u00f3xicos existentes e alg\u00fans novos. Isto levou a Riordan a crear o personaxe ficticio de Percy Jackson e crear a historia na que viaxa por todos os Estados Unidos para recuperar o raio de Zeus.\nMentres deixaba o seu escrito co seu axente e editor para que o revisasen, Riordan levou o seu libro cun grupo de sexto, s\u00e9timo e oitavo grao para que o lesen e criticasen. Ga\u00f1ouse a s\u00faa aprobaci\u00f3n, e coa s\u00faa axuda pensou no nome do libro (que \u00eda chamarse orixinalmente \"O fillo do deus do mar\") e creou o modo en que a espada de Percy funcionaba. No 2004 o libro foi vendido a Miramax Books por suficiente di\u00f1eiro que lle permitiu a Riordan deixar o seu traballo e concentrarse en escribir. Despois de ser lanzado o 28 de xu\u00f1o do 2005, vendeu m\u00e1is de 1.2 mill\u00f3ns de copias. O libro foi lanzado en m\u00faltiples versi\u00f3ns, inclu\u00edndo pasta dura, paperback e versi\u00f3ns de audiolibro. Foi traducido a m\u00faltiples idiomas e publicado en todo o mundo.\nSaga.\n\"The Lightning Thief\".\nPercy Jackson vive unha vida tranquila, en Nova York, estudando nun internado para nenos con problemas e dislexia. Percy non sabe a verdade acerca da s\u00faa orixe, ata que nunha visita a un museo \u00e9 atacado pola s\u00faa mestra de iniciaci\u00f3n \u00e1 \u00e1lxebra que resulta ser unha Furia, e salvado polo seu profesor de lat\u00edn: o se\u00f1or Brunner. Pr\u00e9stalle unha espada coa cal se puido defender da furia. Despois disto todo o colexio misteriosamente esqu\u00e9cese de devandita profesora e ningu\u00e9n a menciona de novo, pero Percy est\u00e1 seguro que non a imaxinou. Cando o curso acaba e debe volver a casa co seu horrible padrasto Gabe Ugliano e a s\u00faa nai Sally Jackson, Grover, o seu mellor amigo, p\u00eddelle acompa\u00f1alo. A\u00ednda que despois Percy aband\u00f3nao nunha estaci\u00f3n de autobuses e marcha coa s\u00faa nai de viaxe. Pero na viaxe \u00e9 interrompido por un minotauro, xunto con Grover e a s\u00faa nai abandona a praia \u00e1 que foron, para dirixirse ao Campamento mestizo. A nai de Percy \"morre\" durante o traxecto a mans do Minotauro, ao que Percy derrotar\u00eda despois. Unha vez no campamento, Percy descobre que \u00e9 fillo de Poseid\u00f3n, o que fai que te\u00f1an bastante interese nel, debido \u00e1 promesa que fixeron os tres grandes deuses quen son Zeus, deus dos ceos, Hades deus do inframundo e Poseid\u00f3n, deus dos oc\u00e9anos. A promesa era que ning\u00fan ter\u00eda fillos con mortais, porque segundo unha profec\u00eda, un fillo destes tres deuses salvar\u00eda ou destruir\u00eda o Olimpo. Cando isto \u00e9 descuberto, numerosos monstros comandados por Hades deciden perseguirlle e atacarlle. No Campamento Mestizo co\u00f1ece a Annabeth, filla de Atenea, deusa da sabedor\u00eda. Grover, Percy e Annabeth son escollidos para unha misi\u00f3n a contra reloxo na que te\u00f1en que recuperar o Raio Mestre de Zeus antes de que chegue o solsticio de ver\u00e1n, xa que Zeus pensa que o roubou Poseid\u00f3n axudado por Percy, Percy decide limpar a s\u00faa honra e o do seu pai, realizando unhas perigosas aventuras para recuperalo.\nThe Sea of Monsters.\nDesde que sabe que \u00e9 fillo dun deus e un mortal, Percy Jackson espera que o destino lle depare continuas aventuras. E a s\u00faa expectativa cumprirase con fartura. A\u00ednda que o novo curso na Escola Meriwether transcorre con infrecuente normalidade, un simple partido de bal\u00f3n prisioneiro acaba en batalla campal contra unha banda de feroces xigantes e o ximnasio do colexio convertido en pasto das chamas. A partir de a\u00ed as cousas precip\u00edtanse: o per\u00edmetro m\u00e1xico que protexe o Campamento Mestizo \u00e9 debilitado por un misterioso inimigo e a \u00fanica seguridade con que contaban os semideuses desaparece. Isto \u00e9 causado polo semideus Luke Castellan, que segue buscando vinganza en contra do seu pai Hermes e todo o Olimpo. Aqu\u00ed tam\u00e9n aparece o seu medio irm\u00e1n Tyson, que \u00e9 un ciclope: naceu da relaci\u00f3n dunha ninfa do mar e Poseid\u00f3n, pai de Percy tanto como de Tyson. As\u00ed, para impedir este dano irreparable, Percy, o seu medio irm\u00e1n Tyson e os seus amigos inician a traves\u00eda do temible \"Mar dos Monstros\", no Tri\u00e1ngulo das Bermudas, en busca do \u00fanico que pode salvar o campamento: o V\u00e9laro de ouro. \"The Sea of Monsters\" \u00e9 a continuaci\u00f3n da serie de aventuras \"Percy Jackson and the Olympians\", iniciada co ladr\u00f3n do raio. En pleno s\u00e9culo XXI, os antigos deuses gregos crearon un mundo secreto ao noso ao redor, onde o monte Olimpo at\u00f3pase encima do Empire State e o reino de Hades no subsolo de Los \u00c1ngeles.\n\"The titan\u00b4s curse\".\nNunha misi\u00f3n para rescatar aos mestizos Bianca e Nico dei Angelo, Percy, Annabeth, Thalia e Grover son atacados por unha mant\u00edcora, pero son rescatados pola deusa Artemisa e as s\u00faas cazadoras. Con todo, Annabeth cae por unha corrente de auga no seu intento de derrotar ao monstro nese momento Percy tenta saltar para ir no seu rescate, pero Artemisa deteno, Percy ve desaparecer \u00e1 manticora e con ela Annabeth. M\u00e1is tarde, Artemisa \u00e9 capturada polo ex\u00e9rcito de Cronos, mentres que Luke vai en busca do taurofidio, un monstro metade vaca, metade serpe que foi predito para traer a ca\u00edda de Olimpo, o cal causas problemas, pero Percy, Annabeth e Grover logran detelo. O seu tenente, Zoe Belladona, conduce a Bianca, Thalia e Grover nunha procura para salvala. Percy, que non foi convidado a unirse \u00e1 festa, s\u00e9gueos e eventualmente \u00fanese ao seu grupo. Eles atopan a Artemisa sostendo o ceo que deb\u00eda soster Atlas e a Annabeth encadeada cerca. Enganan a Atlas para que volva da a s\u00faa posici\u00f3n orixinal de novo. Thalia substit\u00fae a Zoe que despois morreu como tenente de Artemisa durante anos. Cando Thalia acepta o posto como tenente de Artemisa aseg\u00farase que ela nunca chegase a cumprir 16, escapando as\u00ed \u00e1 gran profec\u00eda e deixando a Percy para cumprila. Volven ao campamento e Percy informa a Nico da morte de Bianca durante a viaxe. Nico culpa a Percy de non protexela onde hai un enfrontamento entre os dous, o cal non ga\u00f1a ningu\u00e9n sen\u00f3n que Percy descobre que Nico \u00e9 fillo de Hades e que agora tam\u00e9n el poder\u00eda ser o semidi\u00f3s da profec\u00eda; \u00e9 a\u00ed onde empeza a nova aventura.\n\"A batalla do labirinto\".\nAo tentar volver facer unha vida normal como mortal, Percy at\u00f3pase cun par de empusas (criaturas con cabeiros e ollos vermellos) disfrazadas de animadoras que tentan eliminalo, tendo que ir ao Campamento Mestizo con Rachel, precipit\u00e1ndose os acontecementos. Cronos ameaza con destru\u00edr o Campamento Mestizo introduc\u00edndose nel desde o labirinto de D\u00e9dalo. Esta vez, o l\u00edder da misi\u00f3n ser\u00e1 Annabeth porque estudou o Labirinto durante anos. Acompa\u00f1arana Percy, Grover e Tyson, rompendo a regra de tres. Percy e os seus amigos tentar\u00e1n chegar ao centro de leste para evitar que os aliados de Cronos, entre eles Luke, poidan utilizalo, penetr\u00e1ndose nun lugar ideado para acabar con quen ouse profanalo. Chegan a lugares \u00fanicos co\u00f1ecendo a novos monstros que levaban miles de anos sen ser vistos pero que agora, grazas a Cronos, est\u00e1n a levantarse. Percy e Annabeth danse un bico cando Annabeth pensa que Percy vai morrer: \u00abAnnabeth miroume coma se fose pegarme, pero fixo algo que me sorprendeu a\u00ednda m\u00e1is: bicoume\u00bb. Despois da batalla, Percy volve \u00e1 s\u00faa casa. Celebra os seus aniversarios coa s\u00faa nai, co seu padrasto Paul Boflis e co seu pai Poseid\u00f3n. \u00c9 nese momento cando aparece Nico dei Angelo e dille a Percy que ten unha maneira de poder derrotar a Cronos.\n\"O \u00faltimo heroe do Olimpo\".\nVaise achegando os aniversarios n\u00famero 16 de Percy, co cal se achega a Gran profec\u00eda de preservar ou destru\u00edr a civilizaci\u00f3n occidental como lla co\u00f1ece. Os deuses at\u00f3panse enfrascados nunha batalla con Tif\u00f3n, deixando ao Olimpo desprotexido. Mentres, Percy loita por sobrevivir \u00e1 ira de Cronos, e, por tanto, que este destr\u00faa o Olimpo, e a s\u00faa conexi\u00f3n co mundo Occidental.\nA profec\u00eda cada vez esta m\u00e1is preto de cumprirse, Percy, Thalia e Luke poden ser un dos elixidos, un decidir\u00e1 o futuro do Olimpo e a humanidade. \nSe todo sae ben, Percy poder\u00e1 ter unha vida tranquila xunto a Annabeth Chase e gozar da escola xunto a ela... Ser\u00e1 posible?\nLibros complementarios.\n\"O expediente do semidi\u00f3s\".\nO expediente do semidi\u00f3s, tam\u00e9n escrito por Rick Riordan, \u00e9 o primeiro libro complementario da serie. Foi lanzado o 10 de febreiro de 2008, ofrecendo tres narraci\u00f3ns breves, entrevistas cos campistas e imaxes. O ambiente est\u00e1 situado entre \"A batalla do labirinto\" e \"O \u00faltimo heroe do Olimpo\". O libro recibiu cr\u00edticas mixtas, con algunhas premisas que criticaban a carencia do material substancial e outros eloxiando a escritura das narraci\u00f3ns breves. En espa\u00f1ol at\u00f3pase xunto \u00e1s historias de \"O diario do semidi\u00f3s\" nun compendio chamado \"Percy Jackson e a vara de Hermes &amp; outras historias de semidioses\",\n\"Semidioses e monstros\".\nSemidioses e monstros \u00e9 outro libro complementario e foi publicado o 10 de febreiro de 2009. Cunha introduci\u00f3n de Riordan, ofrece os ensaios escritos polos varios autores adultos mozos que exploran, discuten, e proporcionan a iniciativa na serie de \"Percy Jackson\". En 196 p\u00e1xinas, tam\u00e9n cont\u00e9n a informaci\u00f3n sobre os lugares e os personaxes da serie as\u00ed como un glosario da mitolox\u00eda grega.\n\"Gu\u00eda clasificada do Campamento Mestizo\".\n\"Gu\u00eda clasificada do Campamento Mestizo\" (Camp Half-Blood Confidential, en ingl\u00e9s) \u00e9 un libro complementario lanzado o 3 de marzo de 2022 en Espa\u00f1a e o 28 de febreiro de 2019 na s\u00faa edici\u00f3n orixinal. Os seus 176 p\u00e1xinas incl\u00faen cart\u00f3ns comerciais, diagramas a cor e mapas. \u00c9 \"o\" terceiro libro e \u00e9 precedido polo expediente do semidi\u00f3s e \"Semidioses e monstros\". Este libro ten unha car\u00e1tula magn\u00e9tica e catro imaxes hologr\u00e1ficas dos personaxes que cambian en oito personaxes diferentes: Medusa, Grover, Atenea, Morfeo, Percy, Poseid\u00f3n, Ares e Zeus.\nAdaptaci\u00f3ns.\nAdaptaci\u00f3ns cinematogr\u00e1ficas.\nPercy Jackson e o ladr\u00f3n do raio.\nChris Columbus dirixiu e produciu \"\" para 20th Century Fox a trav\u00e9s de 1492 Pictures. A estrea tivo lugar o 12 de febreiro de 2010.\nPercy Jackson e o mar dos monstros.\n\"Percy Jackson &amp; the sea of monsters\" \u00e9 unha pel\u00edcula estreada o 7 de agosto de 2013. A direcci\u00f3n \u00e9 de Thor Freudenthal, e est\u00e1 baseada no libro de Rick Riordan \"The sea of monsters\", da serie de novelas \"Percy Jackson e os deuses do Olimpo\". A pel\u00edcula \u00e9 a continuaci\u00f3n da anterior \"Percy Jackson e o ladr\u00f3n do raio\".\nPercy Jackson e a maldici\u00f3n do tit\u00e1n.\nA\u00ednda que non se produciu a pel\u00edcula, os actores afirman ter un contrato para m\u00e1is pel\u00edculas. Paloma Kwiatkowski, quen interpreta a Thalia Grace, afirma ter un contrato para continuar nas pr\u00f3ximas pel\u00edculas, e Logan Lerman, Alexandra Daddario, Jake Abel e Brandon T. Jackson, asinaron un contrato inicial para tres pel\u00edculas, e afirmaron as s\u00faas ganas de continuar coa franqu\u00eda. A\u00ednda que as pel\u00edculas recuperaron os seus gastos de produci\u00f3n, os produtores non estaban convencidos, pois esperaban un \u00e9xito moito maior, e por iso cancelaron as seguintes pel\u00edculas.\nRick Riordan sobre as pel\u00edculas.\nO autor das pel\u00edculas afirma que nunca viu as pel\u00edculas e que non ten esa intenci\u00f3n; x\u00falgaas polo seu gui\u00f3n. A pesar diso, o autor confirmou que non ti\u00f1a nada contra os actores. Comenta que as pel\u00edculas non son nada fieis aos libros e que se arruinou a posibilidade de adaptar toda a saga.\nSerie de televisi\u00f3n.\nTras a compra de Fox por Disney, o 14 de maio de 2020 foi confirmado polo autor do libro, Rick Riordan, a trav\u00e9s das s\u00faas redes sociais que Percy Jackson e os deuses do Olimpo recibir\u00e1 unha nova adaptaci\u00f3n de nome \"Percy Jackson e os deuses do Olimpo\" en forma de serie, que ser\u00e1 estreada por Disney +.\nAo contrario das pel\u00edculas, Riordan sente contento con respecto ao proxecto de crear unha serie de televisi\u00f3n.\nO episodio piloto ser\u00e1 escrito por Rick Riordan e Jonathan E. Steinberg, con James Bobin como director. A serie estar\u00e1 protagonizada por Walker Scobell como Percy, Leah Jeffries como Annabeth e Aryan Simhadri como Grover.\nA s\u00faa primeira tempada contar\u00e1 con oito episodios, e centrarase no primeiro libro. As seguintes tempadas ir\u00e1n adaptando os seguintes libros un a un.\nNo seu blog oficial, o autor desvelou que a serie est\u00e1 nas primeiras fases de procura do seu casting, e tam\u00e9n que a produci\u00f3n contar\u00e1 cun xeneroso orzamento \u00e1 altura dos novos \u00e9xitos de Disney (WandaVision e Mandalorian)\nNovelas gr\u00e1ficas.\nEn castel\u00e1n s\u00f3 public\u00e1ronse o primeiros tres libros (O ladr\u00f3n do raio, O mar dos monstros e A maldici\u00f3n do tit\u00e1n), mentres que en ingl\u00e9s public\u00e1ronse todos os tomos.\nThe Lightning Thief: The Percy Jackson Musical.\nThe Lightning Thief: The Percy Jackson Musical \u00e9 unha adaptaci\u00f3n musical do libro de Rick Riordan O ladr\u00f3n do raio.\nVideoxogo.\n 11 de febreiro de 2010 sa\u00edu \u00e1 venda en exclusiva para Nintendo DS un videoxogo baseado na adaptaci\u00f3n cinematogr\u00e1fica do ladr\u00f3n do raio, desenvolvido por Activision. Michael Splechta, de GameZone, cualificouno cun 6/10 e dixo: \"Poida que Percy Jackson non cause sensaci\u00f3n no que se refire aos xogos relacionados coa pel\u00edcula, pero os afeccionados ao combate por quendas poden atopar algunhas calidades positivas neste xogo que, polo demais, \u00e9 moi sinxelo\" En Metacritic, o xogo ten unha puntuaci\u00f3n de 56 sobre 100 baseada en 6 opini\u00f3ns, o que indica \"cr\u00edticas mixtas ou medias\".\nTermos.\nOs Tres grandes.\nOs Tres Grandes \u00e9 un termo colectivo que se refire aos tres deuses principais do Olimpo: Zeus, Poseid\u00f3n e Hades. Os Tres Grandes son iguais en poder no seu maior parte, con Poseid\u00f3n comandando os mares que cobren a maior parte da Terra, e Hades como deus do Inframundo, que representa a cada persoa que morreu e \u00e9 agora unha pantasma. A\u00ednda que Poseid\u00f3n e Hades son un \"gran poder\", Zeus comanda o ceo que cobre toda a Terra, pero ten poucos habitantes, mentres que Poseid\u00f3n e Hades te\u00f1en moitas m\u00e1is criaturas nos seus reinos.\nPercy viviu coa s\u00faa nai at\u00e9 os 12 anos, cando chegou ao Campamento Mestizo. Durante a segunda guerra mundial, Zeus tentou matar a Bianca e Nico destru\u00edndo cun raio todo o edificio no que se atopaban, con todo a \u00fanica morte foi a de Maria di Angelo, nai de Bianca e Nico e amante de Hades. Despois diso, Nico e Bianca desapareceron misteriosamente ata que foron atopados na maldici\u00f3n do Tit\u00e1n. Todos os fillos dos Tres Grandes son odiados polos outros dous deuses; Percy foi odiado por Zeus e Hades no ladr\u00f3n do raio, a\u00ednda que chegaron a detestalo m\u00e1is que a odialo. Hades odia a Tal\u00eda e tenta matala, pero ao final Zeus perd\u00f3aa e conv\u00e9rtea nun pi\u00f1eiro.\nPacto dos Tres grandes.\nO Tres Grandes son os deuses m\u00e1is poderosos do Olimpo, polo que os seus fillos semidioses son os mestizos m\u00e1is poderosos. Os mestizos causaron grandes problemas durante a segunda guerra mundial, cos fillos de Zeus e Poseid\u00f3n por unha banda e os fillos de Hades por outro. O final chegou cando o Or\u00e1culo predixo que un fillo semidi\u00f3s do Tres Grandes destruir\u00eda ou salvar\u00eda o Olimpo cando cumprise 16 anos, as\u00ed que os tres deuses xuraron polo r\u00edo Estigia non ter m\u00e1is fillos con mortais. Este pacto denominouse \"Pacto do Tres Grandes\".\nA\u00ednda que todos acordaron non ter m\u00e1is fillos semidioses, a promesa foi incumprida polos deuses, f\u00f3ra de Hades, que xa ti\u00f1a dous fillos antes do xuramento. Zeus rompeu a promesa e tivo a Thalia Grace, mentres que cinco anos despois Poseid\u00f3n tivo a Percy. Nico e Bianca, os fillos de Hades, non foron contrarios \u00e1s regras do xuramento, xa que naceron antes de que este realiz\u00e1sese, pero foron conxelados no tempo no \"Hotel e Casino Lotus\". No mar dos monstros desc\u00f3brese que Poseid\u00f3n tivo fillos ciclopes, como Tyson, erros considerados entre os deuses e esp\u00edritos da natureza.\nNo \u00faltimo heroe do Olimpo Percy pon fin ao Pacto dos Tres Grandes.\nSeries relacionadas.\nSecuelas.\nThe heroes of Olympus.\nThe heroes of Olympus \u00e9 unha serie secuela, tam\u00e9n baseada no Campamento Mestizo e a mitolox\u00eda grega, e presenta o Campamento X\u00fapiter e a s\u00faa mitolox\u00eda romana asociada. O primeiro libro, \"The lost hero\", sa\u00edu \u00e1 venda o 12 de outubro de 2010, e o \u00faltimo, \"The blood of Olympus\", o 7 de outubro de 2014. Do mesmo xeito que a primeira serie, consta de cinco libros:: \"The lost hero\", \"The son of Neptune\", \"The Mark of Athena\", \"The house of Hades\" e \"The blood of Olympus\".\nAs probas de Apolo.\nA continuaci\u00f3n da serie de libros de The heroes of Olympus tit\u00falase As probas de Apolo. Est\u00e1 escrita desde o punto de vista de Apolo, que foi expulsado do Olimpo por Zeus. Consta doutros cinco libros: \"O or\u00e1culo oculto\", \"A profec\u00eda escura\", \"O labirinto en chamas\", \"A tumba do tirano\" e \"A torre de Ner\u00f3n\".\nOutras series.\nAs Cr\u00f3nicas de Kane.\nAs novelas est\u00e1n ambientadas no mesmo universo ficticio que as tres series de libros anteriores, e est\u00e1n narradas alternativamente en primeira persoa polos dous irm\u00e1ns protagonistas, Carter e Sadie Kane. Os irm\u00e1ns descenden dos dous fara\u00f3ns Narmer e Rams\u00e9s o Grande e son poderosos magos. Eles e os seus amigos ven obrigados a enfrontarse a deuses e deusas exipcios que a\u00ednda interact\u00faan co mundo real. A serie incl\u00fae unha trilox\u00eda principal composta pola pir\u00e1mide vermella (2010), O trono de lume (2011) e A sombra da serpe (2012). Conta con tres libros que se mesturan coas cr\u00f3nicas do Campamento Mestizo, e son: O fillo de Sobek, \"O B\u00e1culo de Serapis\", \"A Coroa de Ptolomeo\".\nMagnus Chase and the gods of Asgard.\nO protagonista principal, Magnus Chase, fillo do deus Vanir da fertilidade Frey, narra a novela en primeira persoa. Mant\u00e9n unha relaci\u00f3n con Alex Fierro, outro personaxe principal, e a s\u00faa valquiria \u00e9 Samirah ao-Abbas, unha filla de Loki. Tam\u00e9n \u00e9 primo de Annabeth Chase, protagonista das series Percy Jackson e os deuses do Olimpo e Os Heroes do Olimpo. A serie consta dunha trilox\u00eda de libros, A espada do tempo (2015), O martelo de Thor (2016) e O barco dos mortos (2017)."}
{"id": "577028", "revid": "19415", "url": "https://gl.wikipedia.org/wiki?curid=577028", "title": "Partidos internacionais do Ilves", "text": "Ilves \u00e9 un equipo profesional de h\u00f3ckey sobre xeo da cidade de Tampere (Finlandia). Dende a s\u00faa fundaci\u00f3n en 1931, Ilves disputou numerosos encontros, tanto amigables como en distintas competici\u00f3ns e torneos, fronte a equipos e selecci\u00f3ns doutros pa\u00edses. O primeiro encontro fronte a un equipo doutro pa\u00eds foi o 23 de febreiro de 1938 fronte o Telefon Club Romania roman\u00e9s en Tampere e que finalizou con vitoria romanesa (3-5).\nOs maiores \u00e9xitos do equipo en competici\u00f3ns europeas chegaron en 1967, cando se proclamou subcampi\u00f3n da Copa de Europa fronte ao ZKL Brno checoslovaco, e en 1998 e 2007, cando o lince conseguiu dous terceiros postos na Copa Continental.\nCopa de Europa.\n1966-67.\nO Ilves participou na segunda edici\u00f3n da Copa de Europa na tempada 1966-67 logo de proclamarse campi\u00f3n finland\u00e9s na tempada precedente.\nO equipo de Tampere comezou a s\u00faa andaina na m\u00e1xima competici\u00f3n continental enfront\u00e1ndose ao V\u00e5lerenga noruegu\u00e9s, contra o que ga\u00f1ou tres dos catro partidos que disputaron, se ben perdeu o segundo partido disputado en Oslo (8-6). Na segunda rolda o rival dos linces foi o Dynamo Berlin alem\u00e1n, equipo fronte ao cal tan s\u00f3 cedeu un empate en Berl\u00edn (4-4) no segundo partido logo de ter goleado no primeiro ao alem\u00e1ns (3-11). Todos os partidos da terceira rolda caeron do lado finland\u00e9s nunha eliminatoria na que os polacos\u00a0do Podhale Nowy Targ pouco puideron facer, especialmente nos dous primeiros partidos. O Ilves clasificouse para a final logo de que o campi\u00f3n sovi\u00e9tico, o CSKA de Moscova non se presentara a xogar fronte o equipo finland\u00e9s. Finalmente nos partidos polo t\u00edtulo o equipo de Tampere caeu fronte os checoslovacos do KZL Brno en ambos partidos, a\u00ednda que por unha estreita marxe de tan s\u00f3 un gol (2-3 e 4-5).\nIlves deb\u00eda enfrontarse ao CSKA\u00a0de Moscova, mais o equipo sovi\u00e9tico non se presentou, polo que o equipo de Tampere pasou \u00e1s finais.\n1972-73.\nO Ilves conquistou na tempada 1971-72 o seu 15\u00ba campionato finland\u00e9s, o que lle posibilitou xogar de novo na m\u00e1xima competici\u00f3n continental. Con todo, o equipo de Tampere non se presentou \u00e1 disputa dos partidos da segunda rolda fronte o Dukla Jihlava, polo que foi descualificado, pasando os checoslovacos \u00e1 terceira rolda.\n1985-86.\nNa tempada 1984-85 o Ilves conseguiu o seu primeiro t\u00edtulo logo da creaci\u00f3n da SM-liiga\u00a0en 1975, e deste xeito clasificouse por terceira vez na s\u00faa historia para a disputa da Copa de Europa. Os linces deb\u00edanse enfrontar ao Saint Gervais franc\u00e9s\u00a0na terceira rolda, mais finalmente os finlandeses non se presentaron e os de Saint-Gervais-les-Bains pasaron a disputar o grupo final.\nEuropean Hockey League.\n1997-98.\nIlves finalizou a tempada 1996-97 na cuarta posici\u00f3n, que lle permitiu disputar unha competici\u00f3n europea logo de m\u00e1is de tres d\u00e9cadas dende a s\u00faa participaci\u00f3n. Trat\u00e1base da Continental Cup, a segunda competici\u00f3n continental m\u00e1is importante, e que celebrou esa tempada a s\u00faa primeira edici\u00f3n.\nO Ilves clasificouse directamente para o grupo final, que se disputou en Tampere. O torneo comezou ben para os locais coa vitoria sobre o Salavat Yulaev Ufa ruso por 6-3 o 26 de decembro de 1997, con todo, as derrotas pola m\u00ednimo os dous d\u00edas seguintes fronte ao Eisb\u00e4ren Berlin (4-5) e HC Ko\u0161ice (5-4) relegaron ao equipo finland\u00e9s \u00e1 terceira posici\u00f3n.\nA nivel individual, Raimo Helminen foi nomeado mellor atacante do grupo final, mentres que o propio Helminen, Vesa Viitakoski e Peter Larsson foron os m\u00e1ximos puntuadores do grupo, xunto co xodor do Ko\u0161ice Rene Pucher, con seis puntos. Viitakoski foi o m\u00e1ximo goleador do grupo con seis goles, mentres que Helminen foi o m\u00e1ximo asistente con cinco asistencias.\nEuropean Hockey League.\n1998-99.\nA prata conquistada na tempada 1997-98 da SM-liiga deulle o billete ao Ilves para disputar de novo a m\u00e1xima competici\u00f3n continental, agora denominada European Hockey League"}
{"id": "577029", "revid": "5863", "url": "https://gl.wikipedia.org/wiki?curid=577029", "title": "Ana M\u00aa Legido Soto", "text": ""}
{"id": "577030", "revid": "5863", "url": "https://gl.wikipedia.org/wiki?curid=577030", "title": "Ana M.\u00aa Legido Soto", "text": ""}
{"id": "577031", "revid": "5863", "url": "https://gl.wikipedia.org/wiki?curid=577031", "title": "Ana Mar\u00eda Legido Soto", "text": ""}
{"id": "577037", "revid": "98629", "url": "https://gl.wikipedia.org/wiki?curid=577037", "title": "Bustomeao, O Cadram\u00f3n, O Valadouro", "text": "Bustomeao \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577039", "revid": "98629", "url": "https://gl.wikipedia.org/wiki?curid=577039", "title": "O Campo, O Cadram\u00f3n, O Valadouro", "text": "O Campo \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577040", "revid": "98629", "url": "https://gl.wikipedia.org/wiki?curid=577040", "title": "As Cancelas, O Cadram\u00f3n, O Valadouro", "text": "As Cancelas \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577042", "revid": "98629", "url": "https://gl.wikipedia.org/wiki?curid=577042", "title": "Chocha, O Cadram\u00f3n, O Valadouro", "text": "Chocha \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577043", "revid": "98629", "url": "https://gl.wikipedia.org/wiki?curid=577043", "title": "Cortegaza, O Cadram\u00f3n, O Valadouro", "text": "Cortegaza \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577044", "revid": "98629", "url": "https://gl.wikipedia.org/wiki?curid=577044", "title": "Corvelle, O Cadram\u00f3n, O Valadouro", "text": "Corvelle \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577046", "revid": "98629", "url": "https://gl.wikipedia.org/wiki?curid=577046", "title": "O Esteleiro, O Cadram\u00f3n, O Valadouro", "text": "O Esteleiro \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577047", "revid": "98629", "url": "https://gl.wikipedia.org/wiki?curid=577047", "title": "Ferrocente, O Cadram\u00f3n, O Valadouro", "text": "Ferrocente \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577048", "revid": "98629", "url": "https://gl.wikipedia.org/wiki?curid=577048", "title": "As Folgueiras, O Cadram\u00f3n, O Valadouro", "text": "As Folgueiras \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577049", "revid": "98629", "url": "https://gl.wikipedia.org/wiki?curid=577049", "title": "A Fonte da Vila, O Cadram\u00f3n, O Valadouro", "text": "A Fonte da Vila \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577050", "revid": "98629", "url": "https://gl.wikipedia.org/wiki?curid=577050", "title": "A Li\u00f1arega, O Cadram\u00f3n, O Valadouro", "text": "A Li\u00f1arega \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577051", "revid": "98629", "url": "https://gl.wikipedia.org/wiki?curid=577051", "title": "O Loureiro, O Cadram\u00f3n, O Valadouro", "text": "O Loureiro \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577052", "revid": "98629", "url": "https://gl.wikipedia.org/wiki?curid=577052", "title": "A Muxueira, O Cadram\u00f3n, O Valadouro", "text": "A Muxueira \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577053", "revid": "98629", "url": "https://gl.wikipedia.org/wiki?curid=577053", "title": "O Tituelo, O Cadram\u00f3n, O Valadouro", "text": "O Tituelo \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577054", "revid": "98629", "url": "https://gl.wikipedia.org/wiki?curid=577054", "title": "Pereira, O Cadram\u00f3n, O Valadouro", "text": "Pereira \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577055", "revid": "98629", "url": "https://gl.wikipedia.org/wiki?curid=577055", "title": "O Porto do R\u00edo, O Cadram\u00f3n, O Valadouro", "text": "O Porto do R\u00edo \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577056", "revid": "98629", "url": "https://gl.wikipedia.org/wiki?curid=577056", "title": "Rego Cavado, O Cadram\u00f3n, O Valadouro", "text": "Rego Cavado \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577057", "revid": "98629", "url": "https://gl.wikipedia.org/wiki?curid=577057", "title": "As Rozadas, O Cadram\u00f3n, O Valadouro", "text": "As Rozadas \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577058", "revid": "98629", "url": "https://gl.wikipedia.org/wiki?curid=577058", "title": "As Veigas, O Cadram\u00f3n, O Valadouro", "text": "As Veigas \u00e9 un lugar da parroquia do Cadram\u00f3n, no concello lucense do Valadouro na comarca da Mari\u00f1a Central."}
{"id": "577059", "revid": "98629", "url": "https://gl.wikipedia.org/wiki?curid=577059", "title": "A Abelleira, Frexulfe, O Valadouro", "text": "A Abelleira \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577060", "revid": "98629", "url": "https://gl.wikipedia.org/wiki?curid=577060", "title": "Anido, Frexulfe, O Valadouro", "text": "Anido \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577061", "revid": "98629", "url": "https://gl.wikipedia.org/wiki?curid=577061", "title": "Baer, Frexulfe, O Valadouro", "text": "Baer \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577062", "revid": "98629", "url": "https://gl.wikipedia.org/wiki?curid=577062", "title": "A Cazcalleira, Frexulfe, O Valadouro", "text": "A Cazcalleira \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577063", "revid": "98629", "url": "https://gl.wikipedia.org/wiki?curid=577063", "title": "Cerdeiras, Frexulfe, O Valadouro", "text": "Cerdeiras \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577064", "revid": "98629", "url": "https://gl.wikipedia.org/wiki?curid=577064", "title": "O Cha\u00ed\u00f1o, Frexulfe, O Valadouro", "text": "O Cha\u00ed\u00f1o \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577065", "revid": "98629", "url": "https://gl.wikipedia.org/wiki?curid=577065", "title": "Suaigrexa, Frexulfe, O Valadouro", "text": "Suaigrexa \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577066", "revid": "98629", "url": "https://gl.wikipedia.org/wiki?curid=577066", "title": "Couso, Frexulfe, O Valadouro", "text": "Couso \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577067", "revid": "98629", "url": "https://gl.wikipedia.org/wiki?curid=577067", "title": "Coutomil, Frexulfe, O Valadouro", "text": "Coutomil \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577074", "revid": "98629", "url": "https://gl.wikipedia.org/wiki?curid=577074", "title": "O Escallal, Frexulfe, O Valadouro", "text": "O Escallal \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577075", "revid": "98629", "url": "https://gl.wikipedia.org/wiki?curid=577075", "title": "Freixido, Frexulfe, O Valadouro", "text": "Freixido \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577076", "revid": "98629", "url": "https://gl.wikipedia.org/wiki?curid=577076", "title": "Os Galegos, Frexulfe, O Valadouro", "text": "Os Galegos \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577077", "revid": "98629", "url": "https://gl.wikipedia.org/wiki?curid=577077", "title": "O Lagar, Frexulfe, O Valadouro", "text": "O Lagar \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577078", "revid": "98629", "url": "https://gl.wikipedia.org/wiki?curid=577078", "title": "O Leirado, Frexulfe, O Valadouro", "text": "O Leirado \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577079", "revid": "98629", "url": "https://gl.wikipedia.org/wiki?curid=577079", "title": "Painz\u00e1s, Frexulfe, O Valadouro", "text": "Painz\u00e1s \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577080", "revid": "98629", "url": "https://gl.wikipedia.org/wiki?curid=577080", "title": "O Pazo, Frexulfe, O Valadouro", "text": "O Pazo \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577081", "revid": "98629", "url": "https://gl.wikipedia.org/wiki?curid=577081", "title": "Pi\u00f1eiro, Frexulfe, O Valadouro", "text": "Pi\u00f1eiro \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577082", "revid": "98629", "url": "https://gl.wikipedia.org/wiki?curid=577082", "title": "O Solloso, Frexulfe, O Valadouro", "text": "O Solloso \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577083", "revid": "98629", "url": "https://gl.wikipedia.org/wiki?curid=577083", "title": "Teixeda, Frexulfe, O Valadouro", "text": "Teixeda \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577084", "revid": "98629", "url": "https://gl.wikipedia.org/wiki?curid=577084", "title": "Vilaestremil, Frexulfe, O Valadouro", "text": "Vilaestremil \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577085", "revid": "98629", "url": "https://gl.wikipedia.org/wiki?curid=577085", "title": "Vilares, Frexulfe, O Valadouro", "text": "Vilares \u00e9 un lugar da parroquia de Frexulfe, no concello lucense do Valadouro na comarca da Mari\u00f1a Central."}
{"id": "577086", "revid": "98629", "url": "https://gl.wikipedia.org/wiki?curid=577086", "title": "A Casela, A Laxe, O Valadouro", "text": "A Casela \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577087", "revid": "98629", "url": "https://gl.wikipedia.org/wiki?curid=577087", "title": "Augarr\u00edo, A Laxe, O Valadouro", "text": "Augarr\u00edo \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577088", "revid": "98629", "url": "https://gl.wikipedia.org/wiki?curid=577088", "title": "As Cabras Figas, A Laxe, O Valadouro", "text": "As Cabras Figas \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577089", "revid": "98629", "url": "https://gl.wikipedia.org/wiki?curid=577089", "title": "A Granda, A Laxe, O Valadouro", "text": "A Granda \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577090", "revid": "98629", "url": "https://gl.wikipedia.org/wiki?curid=577090", "title": "Mansi\u00e1n, A Laxe, O Valadouro", "text": "Mansi\u00e1n \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577091", "revid": "98629", "url": "https://gl.wikipedia.org/wiki?curid=577091", "title": "O Pazo, A Laxe, O Valadouro", "text": "O Pazo \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577092", "revid": "98629", "url": "https://gl.wikipedia.org/wiki?curid=577092", "title": "A Pedreira, A Laxe, O Valadouro", "text": "A Pedreira \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577093", "revid": "98629", "url": "https://gl.wikipedia.org/wiki?curid=577093", "title": "As Penas da Laxe, A Laxe, O Valadouro", "text": "As Penas da Laxe \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577094", "revid": "98629", "url": "https://gl.wikipedia.org/wiki?curid=577094", "title": "A Portela, A Laxe, O Valadouro", "text": "A Portela \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577095", "revid": "98629", "url": "https://gl.wikipedia.org/wiki?curid=577095", "title": "A Rexedoira, A Laxe, O Valadouro", "text": "A Rexedoira \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577096", "revid": "98629", "url": "https://gl.wikipedia.org/wiki?curid=577096", "title": "A Ribadela, A Laxe, O Valadouro", "text": "A Ribadela \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577097", "revid": "98629", "url": "https://gl.wikipedia.org/wiki?curid=577097", "title": "Tan\u00edn, A Laxe, O Valadouro", "text": "Tan\u00edn \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577098", "revid": "98629", "url": "https://gl.wikipedia.org/wiki?curid=577098", "title": "Tras dos R\u00edos, A Laxe, O Valadouro", "text": "Tras dos R\u00edos \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577099", "revid": "98629", "url": "https://gl.wikipedia.org/wiki?curid=577099", "title": "Zaragoza, A Laxe, O Valadouro", "text": "Zaragoza \u00e9 un lugar da parroquia da Laxe, no concello lucense do Valadouro na comarca da Mari\u00f1a Central."}
{"id": "577100", "revid": "98629", "url": "https://gl.wikipedia.org/wiki?curid=577100", "title": "A Barreira, Moucide, O Valadouro", "text": "A Barreira \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577102", "revid": "98629", "url": "https://gl.wikipedia.org/wiki?curid=577102", "title": "Barbeita, Moucide, O Valadouro", "text": "Barbeita \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577103", "revid": "98629", "url": "https://gl.wikipedia.org/wiki?curid=577103", "title": "O Camp\u00f3n, Moucide, O Valadouro", "text": "O Camp\u00f3n \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577104", "revid": "98629", "url": "https://gl.wikipedia.org/wiki?curid=577104", "title": "A Casanova, Moucide, O Valadouro", "text": "A Casanova \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577105", "revid": "98629", "url": "https://gl.wikipedia.org/wiki?curid=577105", "title": "A Granda, Moucide, O Valadouro", "text": "A Granda \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577106", "revid": "98629", "url": "https://gl.wikipedia.org/wiki?curid=577106", "title": "G\u00fc\u00edn, Moucide, O Valadouro", "text": "G\u00fc\u00edn \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577107", "revid": "98629", "url": "https://gl.wikipedia.org/wiki?curid=577107", "title": "A Igrexa, Moucide, O Valadouro", "text": "A Igrexa \u00e9 un lugar da parroquia de Moucide, no concello lucense do Valadouro na comarca da Mari\u00f1a Central.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "577108", "revid": "98629", "url": "https://gl.wikipedia.org/wiki?curid=577108", "title": "Lourido, Moucide, O Valadouro", "text": "Lourido \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577109", "revid": "98629", "url": "https://gl.wikipedia.org/wiki?curid=577109", "title": "Muxil\u00e1n, Moucide, O Valadouro", "text": "Muxil\u00e1n \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577110", "revid": "98629", "url": "https://gl.wikipedia.org/wiki?curid=577110", "title": "O Outeiro, Moucide, O Valadouro", "text": "O Outeiro \u00e9 un lugar da parroquia de Moucide, no concello lucense do Valadouro na comarca da Mari\u00f1a Central.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "577111", "revid": "98629", "url": "https://gl.wikipedia.org/wiki?curid=577111", "title": "O P\u00e9 de Arosa, Moucide, O Valadouro", "text": "O P\u00e9 de Arosa \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577112", "revid": "98629", "url": "https://gl.wikipedia.org/wiki?curid=577112", "title": "A Pena, Moucide, O Valadouro", "text": "A Pena \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577113", "revid": "98629", "url": "https://gl.wikipedia.org/wiki?curid=577113", "title": "A Ponte, Moucide, O Valadouro", "text": "A Ponte \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577114", "revid": "98629", "url": "https://gl.wikipedia.org/wiki?curid=577114", "title": "A Rubial, Moucide, O Valadouro", "text": "A Rubial \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577115", "revid": "98629", "url": "https://gl.wikipedia.org/wiki?curid=577115", "title": "A Teixoeira, Moucide, O Valadouro", "text": "A Teixoeira \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577116", "revid": "98629", "url": "https://gl.wikipedia.org/wiki?curid=577116", "title": "Vilares, Moucide, O Valadouro", "text": "Vilares \u00e9 un lugar da parroquia de Moucide, no concello lucense do Valadouro na comarca da Mari\u00f1a Central."}
{"id": "577117", "revid": "98629", "url": "https://gl.wikipedia.org/wiki?curid=577117", "title": "A Alvari\u00f1a, Recar\u00e9, O Valadouro", "text": "A Alvari\u00f1a \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577118", "revid": "98629", "url": "https://gl.wikipedia.org/wiki?curid=577118", "title": "As Carballas, Recar\u00e9, O Valadouro", "text": "As Carballas \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577119", "revid": "98629", "url": "https://gl.wikipedia.org/wiki?curid=577119", "title": "As Carballas, Santa Cruz do Valadouro, O Valadouro", "text": "As Carballas \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577120", "revid": "98629", "url": "https://gl.wikipedia.org/wiki?curid=577120", "title": "O Alvaroxil, Recar\u00e9, O Valadouro", "text": "O Alvaroxil \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577121", "revid": "98629", "url": "https://gl.wikipedia.org/wiki?curid=577121", "title": "Casal, Recar\u00e9, O Valadouro", "text": "Casal \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577122", "revid": "98629", "url": "https://gl.wikipedia.org/wiki?curid=577122", "title": "O Catadoiro, Recar\u00e9, O Valadouro", "text": "O Catadoiro \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577123", "revid": "98629", "url": "https://gl.wikipedia.org/wiki?curid=577123", "title": "O Escorial, Recar\u00e9, O Valadouro", "text": "O Escorial \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577124", "revid": "98629", "url": "https://gl.wikipedia.org/wiki?curid=577124", "title": "A Fonte da Vila, Recar\u00e9, O Valadouro", "text": "A Fonte da Vila \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577125", "revid": "98629", "url": "https://gl.wikipedia.org/wiki?curid=577125", "title": "Fornos, Recar\u00e9, O Valadouro", "text": "Fornos \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577126", "revid": "98629", "url": "https://gl.wikipedia.org/wiki?curid=577126", "title": "Mercur\u00edn, Recar\u00e9, O Valadouro", "text": "Mercur\u00edn \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577127", "revid": "98629", "url": "https://gl.wikipedia.org/wiki?curid=577127", "title": "O Pazo, Recar\u00e9, O Valadouro", "text": "O Pazo \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577128", "revid": "98629", "url": "https://gl.wikipedia.org/wiki?curid=577128", "title": "Sa, Recar\u00e9, O Valadouro", "text": "Sa \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577129", "revid": "98629", "url": "https://gl.wikipedia.org/wiki?curid=577129", "title": "A Torre, Recar\u00e9, O Valadouro", "text": "A Torre \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577130", "revid": "98629", "url": "https://gl.wikipedia.org/wiki?curid=577130", "title": "Torrull\u00f3n, Recar\u00e9, O Valadouro", "text": "Torrull\u00f3n \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577131", "revid": "98629", "url": "https://gl.wikipedia.org/wiki?curid=577131", "title": "Trasmil, Recar\u00e9, O Valadouro", "text": "Trasmil \u00e9 un lugar da parroquia de Recar\u00e9, no concello lucense do Valadouro na comarca da Mari\u00f1a Central."}
{"id": "577132", "revid": "98629", "url": "https://gl.wikipedia.org/wiki?curid=577132", "title": "As Casas de Baixo, San Tom\u00e9 de Recar\u00e9, O Valadouro", "text": "As Casas de Baixo \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577133", "revid": "98629", "url": "https://gl.wikipedia.org/wiki?curid=577133", "title": "Alvite, San Tom\u00e9 de Recar\u00e9, O Valadouro", "text": "Alvite \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577134", "revid": "98629", "url": "https://gl.wikipedia.org/wiki?curid=577134", "title": "Casal do Rico, San Tom\u00e9 de Recar\u00e9, O Valadouro", "text": "Casal do Rico \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577135", "revid": "98629", "url": "https://gl.wikipedia.org/wiki?curid=577135", "title": "As Casas de Riba, San Tom\u00e9 de Recar\u00e9, O Valadouro", "text": "As Casas de Riba \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577136", "revid": "98629", "url": "https://gl.wikipedia.org/wiki?curid=577136", "title": "Esqueira, San Tom\u00e9 de Recar\u00e9, O Valadouro", "text": "Esqueira \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577137", "revid": "98629", "url": "https://gl.wikipedia.org/wiki?curid=577137", "title": "A Estibada, San Tom\u00e9 de Recar\u00e9, O Valadouro", "text": "A Estibada \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577138", "revid": "98629", "url": "https://gl.wikipedia.org/wiki?curid=577138", "title": "A Fonte de Alvite, San Tom\u00e9 de Recar\u00e9, O Valadouro", "text": "A Fonte de Alvite \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577139", "revid": "98629", "url": "https://gl.wikipedia.org/wiki?curid=577139", "title": "As Laranxeiras, San Tom\u00e9 de Recar\u00e9, O Valadouro", "text": "As Laranxeiras \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577140", "revid": "98629", "url": "https://gl.wikipedia.org/wiki?curid=577140", "title": "A Muxueira, San Tom\u00e9 de Recar\u00e9, O Valadouro", "text": "A Muxueira \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577141", "revid": "98629", "url": "https://gl.wikipedia.org/wiki?curid=577141", "title": "O Navallo, San Tom\u00e9 de Recar\u00e9, O Valadouro", "text": "O Navallo \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577142", "revid": "98629", "url": "https://gl.wikipedia.org/wiki?curid=577142", "title": "Os Nov\u00e1s, San Tom\u00e9 de Recar\u00e9, O Valadouro", "text": "Os Nov\u00e1s \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577143", "revid": "98629", "url": "https://gl.wikipedia.org/wiki?curid=577143", "title": "Pardellas, San Tom\u00e9 de Recar\u00e9, O Valadouro", "text": "Pardellas \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577144", "revid": "98629", "url": "https://gl.wikipedia.org/wiki?curid=577144", "title": "Pedralba, San Tom\u00e9 de Recar\u00e9, O Valadouro", "text": "Pedralba \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577145", "revid": "98629", "url": "https://gl.wikipedia.org/wiki?curid=577145", "title": "Pedrouzos, San Tom\u00e9 de Recar\u00e9, O Valadouro", "text": "Pedrouzos \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577146", "revid": "98629", "url": "https://gl.wikipedia.org/wiki?curid=577146", "title": "Pu\u00f1\u00edn, San Tom\u00e9 de Recar\u00e9, O Valadouro", "text": "Pu\u00f1\u00edn \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577147", "revid": "98629", "url": "https://gl.wikipedia.org/wiki?curid=577147", "title": "O Verdeal, San Tom\u00e9 de Recar\u00e9, O Valadouro", "text": "O Verdeal \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577148", "revid": "98629", "url": "https://gl.wikipedia.org/wiki?curid=577148", "title": "Xurucido, San Tom\u00e9 de Recar\u00e9, O Valadouro", "text": "Xurucido \u00e9 un lugar da parroquia de San Tom\u00e9 de Recar\u00e9, no concello lucense do Valadouro na comarca da Mari\u00f1a Central."}
{"id": "577149", "revid": "98629", "url": "https://gl.wikipedia.org/wiki?curid=577149", "title": "Albares, Santa Cruz do Valadouro, O Valadouro", "text": "Albares \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577150", "revid": "98629", "url": "https://gl.wikipedia.org/wiki?curid=577150", "title": "Bandexa, Santa Cruz do Valadouro, O Valadouro", "text": "Bandexa \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577151", "revid": "98629", "url": "https://gl.wikipedia.org/wiki?curid=577151", "title": "A Bandexa, Vilacampa, O Valadouro", "text": "A Bandexa \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577152", "revid": "98629", "url": "https://gl.wikipedia.org/wiki?curid=577152", "title": "Bardoleiras, Santa Cruz do Valadouro, O Valadouro", "text": "Bardoleiras \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577153", "revid": "98629", "url": "https://gl.wikipedia.org/wiki?curid=577153", "title": "Berm\u00fan, Santa Cruz do Valadouro, O Valadouro", "text": "Berm\u00fan \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577154", "revid": "98629", "url": "https://gl.wikipedia.org/wiki?curid=577154", "title": "Cabanas, Santa Cruz do Valadouro, O Valadouro", "text": "Cabanas \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577155", "revid": "98629", "url": "https://gl.wikipedia.org/wiki?curid=577155", "title": "A Cabanela, Santa Cruz do Valadouro, O Valadouro", "text": "A Cabanela \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577156", "revid": "98629", "url": "https://gl.wikipedia.org/wiki?curid=577156", "title": "Camonde, Santa Cruz do Valadouro, O Valadouro", "text": "Camonde \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577157", "revid": "98629", "url": "https://gl.wikipedia.org/wiki?curid=577157", "title": "A Carreira, Santa Cruz do Valadouro, O Valadouro", "text": "A Carreira \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577158", "revid": "98629", "url": "https://gl.wikipedia.org/wiki?curid=577158", "title": "A Casanova, Santa Cruz do Valadouro, O Valadouro", "text": "A Casanova \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577159", "revid": "98629", "url": "https://gl.wikipedia.org/wiki?curid=577159", "title": "A Casela, Santa Cruz do Valadouro, O Valadouro", "text": "A Casela \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577160", "revid": "98629", "url": "https://gl.wikipedia.org/wiki?curid=577160", "title": "Cendemil, Santa Cruz do Valadouro, O Valadouro", "text": "Cendemil \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577161", "revid": "98629", "url": "https://gl.wikipedia.org/wiki?curid=577161", "title": "Cernadela, Santa Cruz do Valadouro, O Valadouro", "text": "Cernadela \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577162", "revid": "98629", "url": "https://gl.wikipedia.org/wiki?curid=577162", "title": "O Coto, Santa Cruz do Valadouro, O Valadouro", "text": "O Coto \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577163", "revid": "98629", "url": "https://gl.wikipedia.org/wiki?curid=577163", "title": "O Coto, Vilacampa, O Valadouro", "text": "O Coto \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577164", "revid": "98629", "url": "https://gl.wikipedia.org/wiki?curid=577164", "title": "As Curuxeiras, Santa Cruz do Valadouro, O Valadouro", "text": "As Curuxeiras \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577165", "revid": "98629", "url": "https://gl.wikipedia.org/wiki?curid=577165", "title": "Fontelo, Santa Cruz do Valadouro, O Valadouro", "text": "Fontelo \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577166", "revid": "98629", "url": "https://gl.wikipedia.org/wiki?curid=577166", "title": "Fraxope, Santa Cruz do Valadouro, O Valadouro", "text": "Fraxope \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577167", "revid": "98629", "url": "https://gl.wikipedia.org/wiki?curid=577167", "title": "Gatoi, Santa Cruz do Valadouro, O Valadouro", "text": "Gatoi \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577168", "revid": "98629", "url": "https://gl.wikipedia.org/wiki?curid=577168", "title": "Grada\u00edlle, Santa Cruz do Valadouro, O Valadouro", "text": "Grada\u00edlle \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577169", "revid": "98629", "url": "https://gl.wikipedia.org/wiki?curid=577169", "title": "As Lamas, Santa Cruz do Valadouro, O Valadouro", "text": "As Lamas \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "577170", "revid": "98629", "url": "https://gl.wikipedia.org/wiki?curid=577170", "title": "A Lapa, Santa Cruz do Valadouro, O Valadouro", "text": "A Lapa \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577171", "revid": "98629", "url": "https://gl.wikipedia.org/wiki?curid=577171", "title": "As Leas, Santa Cruz do Valadouro, O Valadouro", "text": "As Leas \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577172", "revid": "98629", "url": "https://gl.wikipedia.org/wiki?curid=577172", "title": "Li\u00f1ares, Santa Cruz do Valadouro, O Valadouro", "text": "Li\u00f1ares \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577173", "revid": "98629", "url": "https://gl.wikipedia.org/wiki?curid=577173", "title": "Lodeiros, Santa Cruz do Valadouro, O Valadouro", "text": "Lodeiros \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577174", "revid": "98629", "url": "https://gl.wikipedia.org/wiki?curid=577174", "title": "O Machuco, Santa Cruz do Valadouro, O Valadouro", "text": "O Machuco \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577175", "revid": "98629", "url": "https://gl.wikipedia.org/wiki?curid=577175", "title": "Pazos, Santa Cruz do Valadouro, O Valadouro", "text": "Pazos \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577176", "revid": "98629", "url": "https://gl.wikipedia.org/wiki?curid=577176", "title": "O Pedregal, Santa Cruz do Valadouro, O Valadouro", "text": "O Pedregal \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577177", "revid": "98629", "url": "https://gl.wikipedia.org/wiki?curid=577177", "title": "Pedrido, Santa Cruz do Valadouro, O Valadouro", "text": "Pedrido \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577178", "revid": "98629", "url": "https://gl.wikipedia.org/wiki?curid=577178", "title": "O Portelo, Santa Cruz do Valadouro, O Valadouro", "text": "O Portelo \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577179", "revid": "98629", "url": "https://gl.wikipedia.org/wiki?curid=577179", "title": "O Rego da P\u00eda, Santa Cruz do Valadouro, O Valadouro", "text": "O Rego da P\u00eda \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577180", "revid": "98629", "url": "https://gl.wikipedia.org/wiki?curid=577180", "title": "A Revolta, Santa Cruz do Valadouro, O Valadouro", "text": "A Revolta \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577181", "revid": "98629", "url": "https://gl.wikipedia.org/wiki?curid=577181", "title": "R\u00edo Cabreiro, Santa Cruz do Valadouro, O Valadouro", "text": "R\u00edo Cabreiro \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577182", "revid": "98629", "url": "https://gl.wikipedia.org/wiki?curid=577182", "title": "Sabugueira, Santa Cruz do Valadouro, O Valadouro", "text": "Sabugueira \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577183", "revid": "98629", "url": "https://gl.wikipedia.org/wiki?curid=577183", "title": "San Cosme, Santa Cruz do Valadouro, O Valadouro", "text": "San Cosme \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577184", "revid": "98629", "url": "https://gl.wikipedia.org/wiki?curid=577184", "title": "Souti\u00f1o, Santa Cruz do Valadouro, O Valadouro", "text": "Souti\u00f1o \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577185", "revid": "98629", "url": "https://gl.wikipedia.org/wiki?curid=577185", "title": "Suaigrexa, Santa Cruz do Valadouro, O Valadouro", "text": "Suaigrexa \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577186", "revid": "98629", "url": "https://gl.wikipedia.org/wiki?curid=577186", "title": "A Torre, Santa Cruz do Valadouro, O Valadouro", "text": "A Torre \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577187", "revid": "98629", "url": "https://gl.wikipedia.org/wiki?curid=577187", "title": "Vali\u00f1a Boa, Santa Cruz do Valadouro, O Valadouro", "text": "Vali\u00f1a Boa \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577188", "revid": "98629", "url": "https://gl.wikipedia.org/wiki?curid=577188", "title": "Vao, Santa Cruz do Valadouro, O Valadouro", "text": "Vao \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577189", "revid": "98629", "url": "https://gl.wikipedia.org/wiki?curid=577189", "title": "A Veiga, Santa Cruz do Valadouro, O Valadouro", "text": "A Veiga \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577190", "revid": "98629", "url": "https://gl.wikipedia.org/wiki?curid=577190", "title": "O Vilar, Santa Cruz do Valadouro, O Valadouro", "text": "O Vilar \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577191", "revid": "98629", "url": "https://gl.wikipedia.org/wiki?curid=577191", "title": "O Vilarao, Santa Cruz do Valadouro, O Valadouro", "text": "O Vilarao \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577192", "revid": "98629", "url": "https://gl.wikipedia.org/wiki?curid=577192", "title": "Zaragoza, Santa Cruz do Valadouro, O Valadouro", "text": "Zaragoza \u00e9 un lugar da parroquia de Santa Cruz do Valadouro, no concello lucense do Valadouro na comarca da Mari\u00f1a Central."}
{"id": "577193", "revid": "98629", "url": "https://gl.wikipedia.org/wiki?curid=577193", "title": "A Abelleira, Vilacampa, O Valadouro", "text": "A Abelleira \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577194", "revid": "98629", "url": "https://gl.wikipedia.org/wiki?curid=577194", "title": "A Azoreira, Vilacampa, O Valadouro", "text": "A Azoreira \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577195", "revid": "98629", "url": "https://gl.wikipedia.org/wiki?curid=577195", "title": "O Burgo, Vilacampa, O Valadouro", "text": "O Burgo \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577196", "revid": "98629", "url": "https://gl.wikipedia.org/wiki?curid=577196", "title": "Os Burgueiros, Vilacampa, O Valadouro", "text": "Os Burgueiros \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577197", "revid": "23204", "url": "https://gl.wikipedia.org/wiki?curid=577197", "title": "Lingua massachusett", "text": "A lingua massachusett \u00e9 unha lingua algonquina da familia de linguas \u00e1lxicas, antigamente falada por varios pobos da costa leste e sueste de Massachusetts, entre eles o pobo massachusett, o wampanoag), o pawtucket (naumkeag e agawam), o nauset e o coweset. Os pobos algonquinos veci\u00f1os fal\u00e1bana como segunda lingua. Na s\u00faa forma revivida, f\u00e1lase en catro comunidades do pobo wampanoag. A lingua tam\u00e9n \u00e9 co\u00f1ecida como natick ou w\u00f4pan\u00e2ak (wampanoag), e historicamente como pokanoket, indio ou nonantum."}
{"id": "577199", "revid": "98629", "url": "https://gl.wikipedia.org/wiki?curid=577199", "title": "Campo Pequeno, Vilacampa, O Valadouro", "text": "Campo Pequeno \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577200", "revid": "98629", "url": "https://gl.wikipedia.org/wiki?curid=577200", "title": "O Carballo, Vilacampa, O Valadouro", "text": "O Carballo \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577201", "revid": "23204", "url": "https://gl.wikipedia.org/wiki?curid=577201", "title": "O Carregal, Vilacampa, O Valadouro", "text": "O Carregal \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central.\nToponimia.\nO top\u00f3nimo Carregal \u00e9 un fit\u00f3nimo que fai referencia, tanto en galego como en portugu\u00e9s, a un terreo pantanoso no cal abunda a \u00abc\u00e1rrega\u00bb ou \u00abcarrega\u00bb, planta gram\u00ednea tam\u00e9n denominada carriza, propia dese tipo de lugares h\u00famidos ou bra\u00f1as. Procede do lat\u00edn (de ra\u00edz *) co sufixo derivativo ."}
{"id": "577202", "revid": "98629", "url": "https://gl.wikipedia.org/wiki?curid=577202", "title": "Os Cas\u00e1s, Vilacampa, O Valadouro", "text": "Os Cas\u00e1s \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577203", "revid": "98629", "url": "https://gl.wikipedia.org/wiki?curid=577203", "title": "A Cruz, Vilacampa, O Valadouro", "text": "A Cruz \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577204", "revid": "98629", "url": "https://gl.wikipedia.org/wiki?curid=577204", "title": "O Limpadoiro, Vilacampa, O Valadouro", "text": "O Limpadoiro \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577205", "revid": "98629", "url": "https://gl.wikipedia.org/wiki?curid=577205", "title": "A Modia, Vilacampa, O Valadouro", "text": "A Modia \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577206", "revid": "98629", "url": "https://gl.wikipedia.org/wiki?curid=577206", "title": "O Mu\u00ed\u00f1o, Vilacampa, O Valadouro", "text": "O Mu\u00ed\u00f1o \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577207", "revid": "98629", "url": "https://gl.wikipedia.org/wiki?curid=577207", "title": "Rego Dereito, Vilacampa, O Valadouro", "text": "Rego Dereito \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577208", "revid": "98629", "url": "https://gl.wikipedia.org/wiki?curid=577208", "title": "O Requeixo, Vilacampa, O Valadouro", "text": "O Requeixo \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577209", "revid": "98629", "url": "https://gl.wikipedia.org/wiki?curid=577209", "title": "Rozas, Vilacampa, O Valadouro", "text": "Rozas \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577210", "revid": "98629", "url": "https://gl.wikipedia.org/wiki?curid=577210", "title": "Os Rub\u00e1s, Vilacampa, O Valadouro", "text": "Os Rub\u00e1s \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577211", "revid": "98629", "url": "https://gl.wikipedia.org/wiki?curid=577211", "title": "A Silvosa, Vilacampa, O Valadouro", "text": "A Silvosa \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577212", "revid": "98629", "url": "https://gl.wikipedia.org/wiki?curid=577212", "title": "O Tarreo da Corte, Vilacampa, O Valadouro", "text": "O Tarreo da Corte \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577213", "revid": "98629", "url": "https://gl.wikipedia.org/wiki?curid=577213", "title": "O Trobo, Vilacampa, O Valadouro", "text": "O Trobo \u00e9 un lugar da parroquia de Vilacampa, no concello lucense do Valadouro na comarca da Mari\u00f1a Central."}
{"id": "577220", "revid": "23204", "url": "https://gl.wikipedia.org/wiki?curid=577220", "title": "Lingua w\u00f4pan\u00e2ak", "text": ""}
{"id": "577221", "revid": "23204", "url": "https://gl.wikipedia.org/wiki?curid=577221", "title": "Lingua wampanoag", "text": ""}
{"id": "577222", "revid": "23204", "url": "https://gl.wikipedia.org/wiki?curid=577222", "title": "Lingua natick", "text": ""}
{"id": "577223", "revid": "23204", "url": "https://gl.wikipedia.org/wiki?curid=577223", "title": "Lingua pokanoket", "text": ""}
{"id": "577224", "revid": "23204", "url": "https://gl.wikipedia.org/wiki?curid=577224", "title": "Lingua nonantum", "text": ""}
{"id": "577225", "revid": "102241", "url": "https://gl.wikipedia.org/wiki?curid=577225", "title": "Lingua gondi", "text": "A lingua gondi () \u00e9 unha lingua drav\u00eddica falada por preto de tres mill\u00f3ns de persoas do pobo gondi, principalmente nos estados indios de Madhya Pradesh, Maharashtra, Chhattisgarh, Telangana, Andhra Pradesh e por minor\u00edas pequenas en estados veci\u00f1os. A\u00ednda que \u00e9 a lingua propia do pobo gondi, est\u00e1 moi ameazada, xa que s\u00f3 unha quinta parte dos gondi fala a lingua. A lingua gondi ten unha rica literatura popular, exemplos da cal son as canci\u00f3ns de matrimonio e as narraci\u00f3ns. O pobo gondi est\u00e1 etnicamente emparentado cos telugus."}
{"id": "577227", "revid": "23204", "url": "https://gl.wikipedia.org/wiki?curid=577227", "title": "Fireman Sam", "text": "Fireman Sam (en ) \u00e9 unha serie de televisi\u00f3n infantil de animaci\u00f3n brit\u00e1nica sobre un bombeiro chamado Sam, os seus compa\u00f1eiros bombeiros e outros residentes na ficticia vila rural galesa de Pontypandy (un conxunto de d\u00faas cidades reais, Pontypridd e Tonypandy). A idea orixinal da serie veu de dous ex-bombeiros de Londres, Inglaterra, que levaron a s\u00faa idea ao artista e escritor Rob Lee, quen desenvolveu o concepto, e a serie foi encargada."}
{"id": "577228", "revid": "59564", "url": "https://gl.wikipedia.org/wiki?curid=577228", "title": "Mercedes Gonz\u00e1lez (escritora)", "text": ""}
{"id": "577229", "revid": "23204", "url": "https://gl.wikipedia.org/wiki?curid=577229", "title": "Vicenta Jer\u00f3nimo", "text": "Vicenta Jer\u00f3nimo Jim\u00e9nez, nada o 27 de outubro de 1972, \u00e9 unha defensora dos dereitos humanos e unha pol\u00edtica ind\u00edxena guatemalteca, membro do Movemento para a Liberaci\u00f3n dos Pobos. \u00c9 membro do Congreso dende xaneiro de 2020."}
{"id": "577231", "revid": "23204", "url": "https://gl.wikipedia.org/wiki?curid=577231", "title": "Vicenta Jer\u00f3nimo Jim\u00e9nez", "text": ""}
{"id": "577236", "revid": "23204", "url": "https://gl.wikipedia.org/wiki?curid=577236", "title": "Richard Sternfeld", "text": "Richard Sternfeld, nado o 8 de febreiro de 1884 en Bielefeld e finado en 1943 en Auschwitz, foi un herpet\u00f3logo xudeu-alem\u00e1n.\n\u00c9 co\u00f1ecido porque describiu m\u00e1is de corenta especies de anfibios e r\u00e9ptiles, especialmente das colonias de \u00c1frica e do Pac\u00edfico do Imperio alem\u00e1n (nas actuais Tanzania, Camer\u00fan, Togo, Namibia e Pap\u00faa Nova Guinea).\nTraxectoria.\nFormaci\u00f3n acad\u00e9mica.\nSternfeld era fillo dun comerciante de Bielefeld, na actual Renania do Norte-Westfalia. Estudou o bacharelato nun \"Gymnasium\" (Instituto) da s\u00faa cidade natal.\nEn 1903 entrou na Universidade Albert Ludwig de Friburgo para estudar Medicina, pero cambiou para estudar Ciencias Naturais na Universidade de Bonn. En 1907 volveu a Friburgo, para obter o Doutoramento, cunha tese sobre a biolox\u00eda dos efemer\u00f3pteros, baixo a gu\u00eda do bi\u00f3logo evolucionista August Weismann. \nEmpregado de Museos e primeira guerra mundial.\nO primeiro emprego de Sternfeld foi co herpet\u00f3logo Gustav Tornier no Museo Zool\u00f3xico da Universidade Humboldt de Berl\u00edn. Al\u00ed traballou sobre a herpetofauna das colonias alem\u00e1s de \u00c1frica e do Pac\u00edfico, producindo 26 artigos en 6 anos e medio.\nEn 1913 Sternfeld, que estaba casado con Else Blum, trasladouse ao Museo Senckenberg de Frankfurt como asistente zool\u00f3xico, onde dirixiu o departamento de herpetolox\u00eda, para substitu\u00edr ao herpet\u00f3logo Philipp Lehrs, e ampliou a s\u00faa \u00e1rea xeogr\u00e1fica de interese para inclu\u00edr a \u00c1frica Central, o Xap\u00f3n, Australia, as illas do Pac\u00edfico e Am\u00e9rica do Sur.\nDurante a primeira guerra mundial foi chamado ao servizo, servindo ao seu pa\u00eds en Macedonia. Despois da guerra, Sternfeld enfrontouse co director do Instituto Entomol\u00f3xico Alem\u00e1n Senckenberg e foi despedido a finais de 1920 despois de que tentase sindicalizar ao persoal do Museo. O seu substituto foi Robert Mertens, posibelmente o maior herpet\u00f3logo alem\u00e1n do s\u00e9culo XX.\nEmpregos posteriores ao Museo, derradeiros anos e morte.\nSternfeld non puido realizar investigaci\u00f3ns despois da s\u00faa sa\u00edda do Museo Senckenberg. A partir de 1923 traballou como reporteiro de carreiras de cabalos para o xornal alem\u00e1n \"Sportwelt\". Converteuse nun experto l\u00edder na cr\u00eda das puras razas de cabalos en Alema\u00f1a. En marzo de 1937, Sternfeld perdeu este traballo por mor da s\u00faa ascendencia xud\u00eda.\nSternfeld viviu coa s\u00faa segunda esposa Lotte en Berl\u00edn at\u00e9 1939. Lotte Sternfeld, de solteira Br\u00fchl, fora mestra e traballara na escola primaria privada da comunidade xud\u00eda at\u00e9 que todas as escolas xud\u00edas de Alema\u00f1a pecharon o 30 de xu\u00f1o de 1942. Nese ano tivo que mudarse coa s\u00faa muller e a s\u00faa irm\u00e1 Anna Br\u00fchl a unha chamada \"Judenhaus\" de Berl\u00edn. Sternfeld, a s\u00faa muller e a s\u00faa irm\u00e1 solicitaran un visado para a India en 1940. Con todo, non puideron sa\u00edr. Desde marzo de 1941, Richard Sternfeld foi obrigado a realizar traballos forzados en Berl\u00edn. O 27 de febreiro de 1943 foi detido durante a chamada \"Acci\u00f3n da F\u00e1brica\" e deportado a Auschwitz o 1 de marzo de 1943, onde foi asasinado m\u00e1is tarde ese ano.\nContribuci\u00f3ns \u00e1 herpetolox\u00eda.\nEntre os anos 1908 e 1925, Sternfeld describiu 42 especies de serpes e lagartos e cinco especies de ras que a\u00ednda se reco\u00f1ecen na actualidade, a\u00ednda que s\u00f3 sete dos r\u00e9ptiles conservan os seus nomes orixinais. A lista de especies senaladas a continuaci\u00f3n comeza co nome actualmente aceptado, seguido do nome orixinal de Sternfeld (alg\u00fans foron clasificados como subx\u00e9neros). As subespecies ind\u00edcanse mediante nomes trinomiais, e unha variedade ind\u00edcase por \"var \".\n1908\n1910\n1911\n1912\n1913\n1917\n1918\n1919\n1920\n1925\nEn 1912 Sternfeld describiu un novo x\u00e9nero de lagartos da familia dos lac\u00e9rtidos, \"Adolfus\", end\u00e9mico da \u00c1frica subsahariana.\nAlgunhas publicaci\u00f3ns.\nEn 1912 Sternfeld publicou a s\u00faa obra m\u00e1is co\u00f1ecida, un libro sobre a herpetofauna centroeuropea titulado \"Die Reptilien und Amphibien mitteleuropas\". \nSternfeld escribiu aproximadamente 35 artigos herpetol\u00f3xicos, alg\u00fans bastante extensos, durante a s\u00faa carreira no Museo e inmediatamente despois, inclu\u00edndo:\nHonores.\nEp\u00f3nimos.\nS\u00f3 d\u00faas especies descritas en homenaxe a Richard Sternfeld son reco\u00f1ecidas hoxe:\nAbreviatura.\nA abreviatura Sternfeld empr\u00e9gase para reco\u00f1ecer a Richard Sternfeld como autoridade na descrici\u00f3n e taxonom\u00eda en zoolox\u00eda."}
{"id": "577241", "revid": "5863", "url": "https://gl.wikipedia.org/wiki?curid=577241", "title": "Mar\u00eda Mercedes Gonz\u00e1lez Rodr\u00edguez", "text": ""}
{"id": "577242", "revid": "5863", "url": "https://gl.wikipedia.org/wiki?curid=577242", "title": "Mercedes Gonz\u00e1lez Rodr\u00edguez", "text": ""}
{"id": "577244", "revid": "89787", "url": "https://gl.wikipedia.org/wiki?curid=577244", "title": "Adolfus", "text": "Adolfus \u00e9 un x\u00e9nero de r\u00e9ptiles escamosos da familia dos lac\u00e9rtidos e subfamilia dos lacertinos. \nO x\u00e9nero \u00e9 end\u00e9mico da \u00c1frica subsahariana. \nTaxonom\u00eda.\nDescrici\u00f3n.\nO x\u00e9nero foi descrito en 1912 polo herpet\u00f3logo xudeu-alem\u00e1n Richard Sternfeld.\nEtimolox\u00eda.\nO nome cient\u00edfico \"Adolfus\", foi unha homenaxe a Adolfo Federico de Mecklemburgo, explorador alem\u00e1n en \u00c1frica e pol\u00edtico colonoial.\nEspecies.\nNa actualidade reco\u00f1\u00e9cense no x\u00e9nero a seguintes seis especies:\nH\u00e1bitat.\nAs especies de \"Adolfus\" habitan en bosques e prados. \"Adolfus jacksoni\" habita tam\u00e9n en ambientes urbanos. \"Adolfus alleni\" rexistrouse at\u00e9 4 500 m sobre o nivel do mar.\nCatacter\u00edsticas.\nAs especies do x\u00e9nero \"Adolfus\" adoitan seren lac\u00e9rtidos relativamente grandes, xa que miden entre os 55 e os 84 mm de lonxitude desde o foci\u00f1o at\u00e9 a abertura posterior da fenda cloacal, excepto \"Adolfus masavaensis\", que \u00e9 moito m\u00e1is pequeno, xa que mide s\u00f3 de 39 a 56 mm. \nA cola \u00e9 cil\u00edndrica, sen franxas laterais, e relativamente longa, unhas 1,7-2 veces da lonxitude citada.\nNon presentan dimorfismo sexual.\nEn \"Adolfus jacksoni\" o tama\u00f1o da posta \u00e9 de 3 a 5 ovos."}
{"id": "577247", "revid": "5863", "url": "https://gl.wikipedia.org/wiki?curid=577247", "title": "Narrativa (Ir Indo)", "text": "Narrativa \u00e9 unha colecci\u00f3n literaria da editorial galega Ir Indo que botou a andar en 1990. Ten m\u00e1is de cincuenta t\u00edtulos de literatura, case todos en lingua galega.\nDescrici\u00f3n.\nIncl\u00fae, mormente, primeiras edici\u00f3ns de orixinais en galego de autores contempor\u00e1neos, mais tam\u00e9n traduci\u00f3ns ao galego de escritores for\u00e1neos.\nT\u00edtulos e autores.\n&lt;poem&gt;\n1 \"Libro dos moradores\", de Dar\u00edo Xoh\u00e1n Cabana\n2 \"Os ollos da noite\", de Ram\u00f3n Caride\n3 \"Mu\u00e1, Mu\u00e1\" (once relatos), de Roald Dahl\n4 \"A noite do s\u00e1bado\", de Ant\u00f3n Risco\n5 \"Cr\u00f3nica de sucesos\", de Ram\u00f3n Caride\n6 \"Contos da xustiza\", de varios autores \n7 \"O so\u00f1o dirixido\", de V\u00edtor Vaqueiro\n8 \"O eco de Ramall\u00f3n\", de Alfonso \u00c1lvarez C\u00e1ccamo\n9 \"O cego de Pumarded\u00f3n\", de Francisco Fern\u00e1ndez del Riego\n10 \"Corpo canso\", de Manoel Riveiro Loureiro\n11 \"Beatum corpus\", de C\u00e9sar Cunqueiro\n12 \"Na vila hai caras novas\", de Xos\u00e9 Mar\u00eda \u00c1lvarez Bl\u00e1zquez\n13 \"Fantas\u00edas reais: almas dun protocolo\", de Luis Moure Mari\u00f1o\n14 \"Uvas e granito\", de Nina Epton; trad. de A. e F. Fern\u00e1ndez del Riego\n15 \"Traballos e paix\u00f3ns de Benito Prada\", de F. Assis Pacheco, trad. de O. Sabat\u00e9\n16 (o 26) \"O relato fant\u00e1stico: de Poe a Lovecraft\", intro. de G. Navaza, trad. de R. Terco.\n17 \"Sempre me matan \" de Alfredo Conde\n18 \"Im\u00e1n Fisterra (cadernos da Costa da Morte)\" de Lu\u00eds Rei N\u00fa\u00f1ez\n19 \"Enchen as augas\", de Xos\u00e9 Mar\u00eda \u00c1lvarez Bl\u00e1zquez\n19 \"O relato policial, de Poe a Conan Doyle\", intro. de Bieito Iglesias \n20 \"Marus\u00eda\", de Xos\u00e9 Antonio Silva\n21 \"Meu querido padre Ram\u00f3n\", de Moncho Borrajo\n22\n23 \"A confusi\u00f3n do interno T\u00f6rless\", de Robert Musil\n24 \"O conto ruso do XIX de Puxquin a Tolstoi\" (coord. etc Alexandra Koss)\n25 \"Nova Cr\u00f3nica das Indias\", de Ant\u00f3n Avil\u00e9s de Taramancos\n26\n27 \"Lume esmorecido\", de Xavier Costa Clavell\n28 \"As plumas do moucho\", de Lu\u00eds Garc\u00eda Ma\u00f1\u00e1\n29 \"Revoeira\", de Xos\u00e9 N\u00fa\u00f1ez B\u00faa\n30 \"Salvador de Occidente\", de Xo\u00e1n Ignacio Taibo\n31 \"San Gonzalo\", de \u00c1lvaro Cunqueiro\n32 \"Matalote\", de Xes\u00fas Franco Gonz\u00e1lez\n33 \"A li\u00f1a de sombra\", de Joseph Conrad\n34 \"Relatos de ver\u00e1n\", de varios autores, \"La Voz de Galicia\"\n35 \"Berta\", de Concha Blanco\n36 \"A canci\u00f3n do n\u00e1ufrago\", de Francisco Castro Veloso\n37 \"Confesi\u00f3n do Mariscal Pardo de Cela\", de Lu\u00eds Enrique Cabanela\n38 \"O jalisco\", de Fernando Salgado Garc\u00eda\n39 \"O asasino b\u00edfido\", de Breog\u00e1n Riveiro\n40 \"Relatos de ver\u00e1n 2001\", de varios autores, \"La Voz de Galicia\"\n41 \"Coraz\u00f3n entre desertos\" de Tucho Calvo\n42 \"Relatos de ver\u00e1n 2002\", de varios autores, \"La Voz de Galicia\"\n43 \"Cando so\u00f1ar \u00e9 canso\", de Benxam\u00edn V\u00e1zquez\n44 \"Palabra por palabra, contos da polic\u00eda\", de varios autores \n45\n46 \"Na derruba\", de Paula Mari\u00f1o Paz\u00f3\n47 \"Aconteceres\", de Bieito Ledo\n48 \"De vivos e de mortos\", de Xulio Alonso P\u00e9rez\n49 \"Para meigo\", de Marisa Pascual, prol. de C. J. Cela, ep. de E. Robles\n50\n51\n52 \"As pontes do ego sum\", de Jos\u00e9 Manuel Ledo, prol. de M. Borrajo\n\"De las tinieblas a la luz\", de Antonio Balboa Toba \n\"O escalpelo literario\", de Agust\u00edn Sixto Seco\n\"O xabaril branco\", de Tucho Calvo e Miguelanxo Prado\n\"Adeus India, adeus\", de Xos\u00e9 Manuel Villanueva\n\"Covardes\", de Mar\u00eda Xos\u00e9 Porteiro\n\"A canci\u00f3n do ver\u00e1n\", de Vicente Araguas\n\"Unha presa de terra\", de M. Aleixandre, deb. de J. Carlos Abraldes\n\"...Do mar e a noite\", de X. H. Rivadulla Corc\u00f3n\n\"Mart\u00e1zul\", de Xos\u00e9 Antonio Perozo\n\"Contos, lerias e rexoubas\", de Manuel Rodr\u00edguez Troncoso\n&lt;/poem&gt;"}
{"id": "577252", "revid": "15490", "url": "https://gl.wikipedia.org/wiki?curid=577252", "title": "Provincia de Asia", "text": ""}
{"id": "577263", "revid": "15490", "url": "https://gl.wikipedia.org/wiki?curid=577263", "title": "Varnos", "text": "Os varnos ou varinos (en lat\u00edn: \"varini\") foron unha tribo xerm\u00e1nica que ocupaban unha provincia ao norte da Xermania, non lonxe da costa do mar B\u00e1ltico. Pode que a s\u00faa orixe sexa no sur da rexi\u00f3n escandinava V\u00e4rend, e terse asentado na Alema\u00f1a setentrional.\nT\u00e1cito que os sit\u00faa como suevos ch\u00e1malles \"varini\", Plinio o Vello que os asocia aos v\u00e1ndalos ch\u00e1malles \"varinnae\", e Tolomeo que os localiza entre os r\u00edos Caluso e Sebo, nom\u00e9aos v\"iruni\". Presuntamente o seu nome significa ou \"defensores\" ou \"vivindo \u00e1 beira do r\u00edo\".\nSegundo Xordanes: Agui\u00falfo, gobernador do Reino Suevo de Galicia, era pertencente a esta tribo."}
{"id": "577293", "revid": "35560", "url": "https://gl.wikipedia.org/wiki?curid=577293", "title": "HEIC1904 Hipocampo", "text": ""}
{"id": "577294", "revid": "127505", "url": "https://gl.wikipedia.org/wiki?curid=577294", "title": "Teodomiro dos Suevos", "text": ""}
{"id": "577296", "revid": "35560", "url": "https://gl.wikipedia.org/wiki?curid=577296", "title": "Johann Galle", "text": ""}
{"id": "577297", "revid": "22795", "url": "https://gl.wikipedia.org/wiki?curid=577297", "title": "Adolfus africanus", "text": "Adolfus africanus \u00e9 unha especie de r\u00e9ptil escamoso da familia dos lac\u00e9rtidos e subfamilia dos lacertinos, unha das seis inclu\u00eddas no x\u00e9nero \"Adolfus\". \n\u00c9 end\u00e9mica da \u00c1frica subsahariana.\nTaxonom\u00eda.\nDescrici\u00f3n.\nA especie foi descrita en 1906 polo bi\u00f3logo belga, nacionalizado brit\u00e1nico, George Albert Boulenger, no seu traballo:\nEtimolox\u00edas.\nPara a do x\u00e9nero, ver \"Adolfus\". \nO ep\u00edteto espec\u00edfico, \"africanus\", alude \u00e1 s\u00faa \u00e1rea de distribuci\u00f3n.\nSin\u00f3nimos.\nAdemais de polo seu nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nDistribuci\u00f3n e ecolox\u00eda.\n\"Adolfus africanus\" ten unha \u00e1rea de distribuci\u00f3n disxunta na zona de bosques h\u00famidos da \u00c1frica Central, encontr\u00e1ndose en Camer\u00fan, Rep\u00fablica Centroafricana, Rep\u00fablica Democr\u00e1tica do Congo, Sud\u00e1n do Sur, Uganda, Ruanda, o oeste de Kenya e o extremo norte de Zambia.\nParece estar ausente da conca central do r\u00edo Congo. As\u00f3ciase a bosques primarios e probablemente non tolera a deforestaci\u00f3n.\nAmeazas.\n\u00c9 prob\u00e1bel que esta especie sexa sensible \u00e1 deforestaci\u00f3n, e probablemente non sexa capaz de persistir ou recolonizar o crecemento secundario que caracteriza os bosques sucesivos posteriores \u00e1 explotaci\u00f3n forestal. Sud\u00e1n do Sur perdera case o 40 % da s\u00faa cobertura orixinal en 2006, debido ao rozamento con fins do aproveitamento de novas terras agr\u00edcolas; os bosques remanentes tam\u00e9n son suscept\u00edbeis ao corte masivo de bosque debido \u00e1 presenza de especies madeir\u00e1beis valiosas, inclu\u00edda a caoba. Non est\u00e1 claro se esta especie sobrevive en Entebbe (cidade ugandesa \u00e1 beira do lago Victoria), a s\u00faa localidade tipo.\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais cualifica o status desta especia como \"LC\" (pouco peocupante) porque se atopa nunha \u00e1rea moi ampla de \u00c1frica Central, polo que, a\u00ednda que s\u00f3 se co\u00f1ece un n\u00famero limitado de localidades e est\u00e1 limitada a ameazas forestais esencialmente inalteradas, \u00e9 probabel que actualmente se localicen."}
{"id": "577298", "revid": "127505", "url": "https://gl.wikipedia.org/wiki?curid=577298", "title": "Agrestio (bispo de Lugo)", "text": "Agrestio (en lat\u00edn: \"Agresti\" ou \"Agrestius\") foi bispo de \"Lucus Augusti\" (Lugo), no Reino Suevo de Galicia, no s\u00e9culo V. \nConsta a asistencia de Agrestio ao I Concilio de Orange no ano 441. Identif\u00edcaselle como autor do \"Versus Agresti episcopi de fide ad Avitum episcopum\" (\"Versos do bispo Agrestio sobre a fe ao bispo Avito\"), un poema e carta dirixida a Avito de Braga.\nO cronista Hidacio, na s\u00faa cr\u00f3nica de 433, suxire que Agrestio ti\u00f1a tendencias priscilianistas e relata no ano 433: \"\u00abIn Conventu Lucensi contra voluntatem Agrestii Lucensis Episcopi, Pastor, et Syagrius Episcopi ordinantur\u00bb\"\u00abNo convento lucense contra a vontade de Agrestio, bispo de Lugo, Pastor e Siagrio son ordenados bispos\u00bb"}
{"id": "577299", "revid": "127505", "url": "https://gl.wikipedia.org/wiki?curid=577299", "title": "Agrestio", "text": ""}
{"id": "577300", "revid": "5863", "url": "https://gl.wikipedia.org/wiki?curid=577300", "title": "Rescate da caverna Tham Luang", "text": ""}
{"id": "577302", "revid": "22795", "url": "https://gl.wikipedia.org/wiki?curid=577302", "title": "Deutsch-S\u00fcdwestafrika", "text": ""}
{"id": "577303", "revid": "22795", "url": "https://gl.wikipedia.org/wiki?curid=577303", "title": "\u00c1frica Suroccidental Alem\u00e1", "text": ""}
{"id": "577304", "revid": "98629", "url": "https://gl.wikipedia.org/wiki?curid=577304", "title": "Adolfo Federico de Mecklemburgo", "text": "O duque Adolfo Federico Alberte de Mecklemburgo (en alem\u00e1n: \"Adolf Friedrich Albrecht Heinrich\"), nado en Schwerin o 10 de outubro de 1873, e finado en Eutin o 5 de agosto de 1969, foi un explorador alem\u00e1n en \u00c1frica, un pol\u00edtico colonial, que foi elixido duque do Ducado Unido do B\u00e1ltico, exercendo desde o 5 de novembro ao 28 de novembro de 1918.\nFoi tam\u00e9n o primeiro presidente do Comit\u00e9 Ol\u00edmpico Nacional de Alema\u00f1a (desde 1949 a 1951).\nTraxectoria.\nFamilia.\nFoi o terceiro fillo de Federico Francisco II, gran duque de Mecklemburgo-Schwerin (1823-1883), e da s\u00faa terceira esposa, a princesa Mar\u00eda de Schwarzburgo-Rudolstadt. Seu irm\u00e1n m\u00e1is novo foi o pr\u00edncipe Henrique Vladimiro de Mecklemburgo-Schwerin, pr\u00edncipe consorte da ra\u00ed\u00f1a Guillermina dos Pa\u00edses Baixos.\nExplorador en \u00c1frica.\nDesde 1907 at\u00e9 1908, Adolfo Federico encabezou unha expedici\u00f3n cient\u00edfica de investigaci\u00f3n en \u00c1frica Central, a atravesou \u00c1frica de leste a oeste. En 1908 foi galardoado coa Medalla Eduard Vogel da Asociaci\u00f3n de Xeograf\u00eda de Leipzig. Os insectos recollidos nas s\u00faas expedici\u00f3ns, e da s\u00faa residencia en Togo (onde foi gobernador) enc\u00f3ntranse no Museo de Historia Natural de Berl\u00edn e no Museo Senckenberg de Frankfurt.\nDe 1910 a 1911 encabezou unha expedici\u00f3n ao lago Chad e os r\u00edos setentrionais da conca do Congo at\u00e9 o Nilo, no actual Sud\u00e1n. Adolfo Federico e os seus compa\u00f1eiros exploraron a daquela pouco co\u00f1ecida rexi\u00f3n do bosque primario dos tributarios do Congo e a conca do lago Chad. Grupos individuais estenderon as s\u00faas exploraci\u00f3ns ao r\u00edo Bahr al Ghazal, cerca do alto Nilo, mentres outros viaxaron ao sur de Camer\u00fan e \u00e1s illas do golfo da Guinea. O \"Vom Kongo zum Niger und Nil\" (\"Desde o Congo at\u00e9 o N\u00edxer e o Nilo\"), \u00e9 un tratado en dous volumes baseado nas s\u00faas expedici\u00f3ns de 1910-1911; ten na actualidade unha excelente reputaci\u00f3n polo seu detalle e imaxes.\nDesde 1912 at\u00e9 1914 Adolfo Federico foi o \u00faltimo gobernador de Togolandia na \u00c1frica Occidental Alem\u00e1, e foi convidado durante a celebraci\u00f3n oficial da independencia de Togo en 1960. Despois da primeira guerra mundial, serviu como vicepresidente da Sociedade Colonial Alem\u00e1 para a \u00c1frica Suroccidental, entidade de car\u00e1cter privado; seu irm\u00e1n Xo\u00e1n Alberte foi o presidente desde 1895 at\u00e9 1920. "}
{"id": "577305", "revid": "98629", "url": "https://gl.wikipedia.org/wiki?curid=577305", "title": "Ducado Unido do B\u00e1ltico", "text": "O proposto Ducado Unido do B\u00e1ltico, tam\u00e9n co\u00f1ecido como Gran Ducado de Livonia, foi un estado proposto pola nobreza dos alem\u00e1ns do B\u00e1ltico e a nobreza rusa exiliada, despois da Revoluci\u00f3n Rusa de 1917 e a ocupaci\u00f3n alem\u00e1 dos gobernoratos de Curlandia, Livonia e Estonia pertencentes ao Imperio ruso.\nA idea comprend\u00eda os territorios de Estonia e Letonia, e inclu\u00eda a creaci\u00f3n dun Ducado de Curlandia, as\u00ed como un Ducado de Estonia e Livonia, que estar\u00edan en uni\u00f3n persoal coa Coroa de Prusia, baixo os territorios ocupados polo Imperio alem\u00e1n na \"Ober Ost\" (Rexi\u00f3n Oriental), antes do fin da primeira guerra mundial, cubrindo os territorios da Livonia Medieval.\nAntecedentes.\nDurante a primeira guerra mundial, os ex\u00e9rcitos alem\u00e1ns ocuparan o gobernorato de Curlandia do Imperio ruso contra o outono de 1915. A fronte situouse ao longo dunha li\u00f1a estendida entre Riga, Daugavpils e Baranovichi.\nTras a Revoluci\u00f3n Rusa de 1917, en febreiro, Rusia creou o Gobernorato Aut\u00f3nomo de Estonia o 12 de abril de 1917, a partir do anterior Gobernorato de Estonia do Imperio ruso e a parte setentrional do Gobernorato de Livonia. \nDespois da Revoluci\u00f3n de Outubro, a elixida Asemblea Provincial de Estonia declarouse a si mesma como o poder soberano de Estonia o 28 de novembro de 1917, e ent\u00f3n, o 24 de febreiro de 1918, un d\u00eda antes da chegada das tropas alem\u00e1s, emitiuse a Declaraci\u00f3n da Independencia de Estonia. Pola s\u00faa parte, os aliados occidentais reco\u00f1eceron a Rep\u00fablica de Estonia \"de facto\" en maio de 1918.\nO Consello Nacional de Letonia foi proclamado o 16 de novembro de 1917. O 30 de novembro do mesmo ano, o Consello declarou a autonom\u00eda da provincia letoa dentro das fronteiras etnogr\u00e1ficas, e foi declarada unha Rep\u00fablica Letoa independente o 25 de xaneiro de 1918.\nDespois da Revoluci\u00f3n rusa, tropas alem\u00e1ns empezaran a avanzar desde Curlandia, e ao final de febreiro de 1918, o ex\u00e9rcito xermano administraba os territorios dos antigos gobernoratos rusos de Livonia e Estonia, que hab\u00edan declarado a independencia. Co Tratado de Brest-Litovsk do 3 de marzo de 1918, a Rep\u00fablica Socialista Sovi\u00e9tica de Rusia aceptaba a perda do Gobernorato de Curlandia, e por acordos conclu\u00eddos en Berl\u00edn o 27 de agosto de 1918, a perda do Gobernorto Aut\u00f3nomo de Estonia e o Gobernorato de Livonia.\nIntentos de crear o Ducado Unido do B\u00e1ltico.\nComo movemento pol\u00edtico paralelo baixo a administraci\u00f3n militar xermana, os alem\u00e1ns do B\u00e1ltico empezaron a formar consellos provinciais entre setembro de 1917 e marzo de 1918. O 12 de abril de 1918 unha Asemblea Provincial composta por 35 alem\u00e1ns do B\u00e1ltico, 13 estonios e 11 let\u00f3ns, aprobou unha resoluci\u00f3n solicitando ao emperador alem\u00e1n Guillerme II o reco\u00f1ecemento das provincias b\u00e1lticas como unha monarqu\u00eda e a convertelas nun protectorado alem\u00e1n.\nO 8 de marzo e o 12 de abril de 1918, o \"Kurl\u00e4ndische Landesrat\" e o \"Baltische Landesrat\" de Livland, Estland, Riga e \u00d6sel, parlamentos locais dominados polos alem\u00e1ns do B\u00e1ltico, declar\u00e1ronse a si mesmos estados independentes, co\u00f1ecidos como Ducado de Curlandia e Ducado do Estado B\u00e1ltico (\"Baltischer Staat\") respectivamente. Ambos os estados proclamaron publicamente estar en \"uni\u00f3n persoal\" co reino de Prusia, a\u00ednda que o goberno xerm\u00e1nico nunca respondeu a esta reclamaci\u00f3n de reco\u00f1ecemento.\nOs territorios b\u00e1lticos foron nominalmente reco\u00f1ecidos como un estado soberano polo emperador Guillerme II soamente o 22 de setembro de 1918, medio ano despois de que a Rusia sovi\u00e9tica abandonase formalmente toda autoridade sobre as s\u00faas anteriores provincias b\u00e1lticas imperiais en favor de Alema\u00f1a, no Tratado de Brest-Litovsk. O 5 de novembro de 1918 formouse un Consello de Rexencia temporal (\"Regentschaftsrat\") para o novo estado encabezado polo bar\u00f3n Adolf Pilar von Pilchau, en base conxunta dos dous consellos territoriais locais formados.\nA capital do novo estado deb\u00eda ser Riga, e deb\u00eda ser unha confederaci\u00f3n de sete cant\u00f3ns: \"Kurland\" (Curlandia), Riga, \"Lettgallen\" (Letgalia), \"S\u00fcdlivland\" (Livonia Meridional), \"Nordlivland\" (Livonia Setentrional), \"\u00d6sel\" (Saaremaa) e \"Estland\" (Estonia). Os catro primeiros cant\u00f3ns cubr\u00edan o territorio correspondente \u00e1 actual Letonia, e os tres \u00faltimos \u00e1 correspondente Estonia actual.\nO primeiro xefe de estado do Ducado Unido do B\u00e1ltico deber\u00eda ter sido o duque Adolfo Federico de Mecklemburgo, non como un monarca soberano, sen\u00f3n como un subordinado do K\u00e1iser alem\u00e1n, en forma similar a outros duques e grandes duques do Imperio alem\u00e1n. Pero Adolfo Federico nunca asumiu o cargo. O Consello de Rexencia elixido consistente en catro alem\u00e1ns do B\u00e1ltico, tres estonios e tres let\u00f3ns, funcionou at\u00e9 o 28 de novembro de 1918, sen ning\u00fan reco\u00f1ecemento internacional, excepto o de Alema\u00f1a.\nEn outubro de 1918, o Chanceler alem\u00e1n, o pr\u00edncipe Maximiliano de Baden, propuxo substitu\u00edr a autoridade militar no B\u00e1ltico por unha autoridade civil. A nova pol\u00edtica foi fixada nun telegrama do Ministerio de Exteriores alem\u00e1n \u00e1 administraci\u00f3n militar do B\u00e1ltico: \"O goberno do Reich \u00e9 un\u00e1nime ao respecto do cambio fundamental na nosa pol\u00edtica cara aos pa\u00edses b\u00e1lticos, \u00e9 dicir, en primeira instancia a pol\u00edtica debe facerse cos pobos b\u00e1lticos\".\nLetonia independente.\nO 18 de novembro de 1918, Letonia proclamou a independencia. En Estonia, a administraci\u00f3n militar alem\u00e1 transmitiu o poder ao Goberno de Estonia encabezado por Konstantin P\u00e4ts. O 7 de decembro de 1918, en Letonia, os alem\u00e1ns entregaron formalmente a autoridade ao goberno nacional let\u00f3n encabezado por K\u0101rlis Ulmanis.\nFormouse o \"Baltische Landeswehr\" (Ex\u00e9rcito B\u00e1ltico) por parte do goberno do Ducado Unido do B\u00e1ltico como a s\u00faa forza de defensa nacional. Ao tomar o mando do \"Baltische Landeswehr\", o maior Alfred Fletcher, respaldado polos terratenentes b\u00e1lticos de orixe alem\u00e1, comezou a substituci\u00f3n das tropas letoas locais por alem\u00e1ns b\u00e1lticos e outros alem\u00e1ns \u00e9tnicos (\"Reichsdeutsche\"). Simultaneamente, oficiais alem\u00e1ns tomaron a maior\u00eda das posici\u00f3ns de comando. No seu libro \"Vanguard of Nazism: The Free Corps Movement in Postwar Germany, 1918-1923\", o autor Robert G. L. Waite sinala: \"A mediados de febreiro de 1919, os let\u00f3ns \u00e9tnicos compo\u00f1\u00edan menos dun quinto do seu propio ex\u00e9rcito\". Os brit\u00e1nicos retrocederon despois de reco\u00f1ecer a gravidad militar da situaci\u00f3n, e unidades do Ex\u00e9rcito Branco ruso e do \"Freikorps\" avanzaron e capturaron Riga o 22 de maio de 1919.\nDespois da captura de Riga, os \"Freikorps\" foron acusados de matar a 300 let\u00f3ns en Jelgava, 200 en Tukums, 125 en Daugavgr\u012bva e m\u00e1is de 3 000 en Riga. Despois de tomar parte na captura de Riga, en xu\u00f1o de 1919, o xeneral von der Goltz ordenou \u00e1s s\u00faas tropas non avanzar cara ao leste contra o Ex\u00e9rcito Vermello, como esperaban os aliados, sen\u00f3n cara ao norte, contra os estonios. O 19 de xu\u00f1o de 1919 a Divisi\u00f3n de Ferro e unidades do \"Landeswehr\" lanzaron un ataque para capturar zonas en torno a C\u0113sis (Wenden); o \"Baltische Landeswehr\" continuou o seu avance contra a costa estonia preparatoria para un pulo contra Petrogrado. Por\u00e9n, o \"Baltische Landeswehr\" foi derrotado pola 3\u00aa Divisi\u00f3n Estonia (liderada por Ernst P\u00f5dder) e a Brigada Norte Letoa na batalla de Cesis, 19-23 de xu\u00f1o de 1919.\nNa ma\u00f1\u00e1 do 23 de xu\u00f1o de 1919, os alem\u00e1ns empezaron unha retirada xeral cara a Riga. Os Aliados de novo insistiron en que os alem\u00e1ns retiraran as s\u00faas tropas restantes de Letonia, e intervi\u00f1eron para impo\u00f1er un alto ao fogo entre os estonios e os \"Freikorps\" cando os primeiros estaban a punto de marchar cara a Riga. Mentres, unha misi\u00f3n aliada baixo o mando do xeneral Sir Hubert de la Poer Gough chegou ao B\u00e1ltico para obrigar aos alem\u00e1ns a abandonar a rexi\u00f3n e organizar os ex\u00e9rcitos locais dos estados B\u00e1lticos.\nConsecuencias.\nA derrota de Alema\u00f1a na primeira guerra mundial en novembro de 1918, seguida da derrota en 1919 do \"Baltische Landeswehr\" e unidades \"Freikorps\" alem\u00e1s do xeneral R\u00fcdiger von der Goltz en Letonia por parte da 3\u00aa Divisi\u00f3n Estonia e a Brigada Norte Letoa, traduciuse na irrelevancia do Ducado Unido do B\u00e1ltico.\nPara asegurar o retorno ao control let\u00f3n, o \"Baltische Landeswehr\" foi posto baixo autoridade brit\u00e1nica. Despois de tomar a comandancia do \"Baltische Landeswehr\" a mediados de xullo de 1919, o tenente coronel Harold Alexander (o futuro Alexandre de Tunisia), gradualmente descartou os elementos alem\u00e1ns (b\u00e1lticos) do ex\u00e9rcito. As naci\u00f3ns b\u00e1lticas de Estonia e Letonia ent\u00f3n foron fundadas como rep\u00fablicas."}
{"id": "577312", "revid": "23204", "url": "https://gl.wikipedia.org/wiki?curid=577312", "title": "Mia e o le\u00f3n branco", "text": "Mia e o le\u00f3n branco (en ) \u00e9 un filme de 2018 dirixido por Gilles de Maistre. \u00c9 unha coproduci\u00f3n entre Francia, Alema\u00f1a e Sur\u00e1frica e est\u00e1 protagonizado por Daniah de Villiers, M\u00e9lanie Laurent e Langley Kirkwood. O filme estreouse en Francia o 26 de decembro de 2018 e nos Estados Unidos o 12 de abril de 2019."}
{"id": "577314", "revid": "23204", "url": "https://gl.wikipedia.org/wiki?curid=577314", "title": "Mia et le Lion blanc", "text": ""}
{"id": "577316", "revid": "23204", "url": "https://gl.wikipedia.org/wiki?curid=577316", "title": "Wyatt Earp (filme)", "text": "Wyatt Earp \u00e9 un filme estadounidense de 1994 dirixido, producido, e coescrito por Lawrence Kasdan, xunto con Dan Gordon. Conta a historia do foraxido Wyatt Earp, desde un labrego de Iowa, ata un temido mariscal, ata o feudo en Tombstone, Arizona que provocou o tiroteo de O.K. Corral. Est\u00e1 protagonizado por Kevin Costner, e o resto do elenco est\u00e1 composto por Gene Hackman, Mark Harmon, Michael Madsen, Bill Pullman, Dennis Quaid, Isabella Rossellini, Tom Sizemore, JoBeth Williams, Mare Winningham e Jim Caviezel.\nO filme estreouse s\u00f3 seis meses despois do similar \"Tombstone, a lenda de Wyatt Earp\", e recibiu valoraci\u00f3ns mixtas, con cr\u00edticas \u00e1 duraci\u00f3n e a trama, mais tam\u00e9n eloxios aos seus valores de produci\u00f3n. Ao contrario de \"Tombstone, a lenda de Wyatt Earp\", foi un fracaso de recadaci\u00f3n."}
{"id": "577344", "revid": "15490", "url": "https://gl.wikipedia.org/wiki?curid=577344", "title": "Kristallnacht", "text": ""}
{"id": "577352", "revid": "89787", "url": "https://gl.wikipedia.org/wiki?curid=577352", "title": "Sachem", "text": "Os sachems /\u02c8se\u026at\u0283\u0259mz/ e sagamores /\u02c8s\u00e6\u0261\u0259m\u0254\u02d0rz/ son os xefes primordiais entre os pobos algonquinos e outras tribos americanas do nordeste de Am\u00e9rica do Norte, inclu\u00edndo os iroqueses. As d\u00faas palabras son anglicizaci\u00f3ns de termos af\u00edns (c. 1622) de diferentes linguas algonquinas orientais. O sagamore era un xefe tribal menor elixido por unha soa banda, mentres que o sachem era o xefe ou representante elixido por unha tribo ou grupo de bandas. Estas posici\u00f3ns eran electivas, non hereditarias.\nEtimolox\u00eda.\nO Oxford English Dictionary recolle o termo dende 1613. O termo \"Sagamore\" aparece no primeiro \"An American Dictionary of the English Language\" de Noah Webster, publicado en 1828, as\u00ed como en \"Webster's New International Dictionary\" de 1917.\nXefes.\nO \"gran xefe\" (en algonquino do sur de Nova Inglaterra: \"massasoit sachem\") que axudou a sobrevivir aos colonos da colonia de Plymouth, a\u00ednda que os seus motivos para facelos foron complexos, \u00e9 lembrado simplemente como Massasoit."}
{"id": "577354", "revid": "23204", "url": "https://gl.wikipedia.org/wiki?curid=577354", "title": "Sagamore", "text": ""}
{"id": "577355", "revid": "1987", "url": "https://gl.wikipedia.org/wiki?curid=577355", "title": "Inclinaci\u00f3n axial", "text": ""}
{"id": "577399", "revid": "5863", "url": "https://gl.wikipedia.org/wiki?curid=577399", "title": "Victoria Besada Montenegro", "text": ""}
{"id": "577400", "revid": "5863", "url": "https://gl.wikipedia.org/wiki?curid=577400", "title": "Claire Boucher", "text": ""}
{"id": "577401", "revid": "25871", "url": "https://gl.wikipedia.org/wiki?curid=577401", "title": "Sansa Stark", "text": "Sansa Stark \u00e9 unha personaxe ficticia da serie de novelas de fantas\u00eda \u00e9pica \"A Song of Ice and Fire\", do autor estadounidense George R. R. Martin, e da s\u00faa adaptaci\u00f3n televisiva \"Game of Thrones\", na que foi interpretada pola actriz inglesa Sophie Turner. \nIntroducida en \"A Game of Thrones\" (1996), Sansa \u00e9 a filla m\u00e1is vella de Eddard Stark e Catelyn Tully. Posteriormente apareceu nas seguintes novelas: \"A Clash of Kings\" (1998), \"A Storm of Swords\" (2000) e \"A Feast for Crows\" (2005). Malia non aparecer na quinta novela, \"A Dance with Dragons\" (2011), Sansa retornar\u00e1 no pr\u00f3ximo libro, \"The Winds of Winter\"."}
{"id": "577402", "revid": "15490", "url": "https://gl.wikipedia.org/wiki?curid=577402", "title": "Igrexa ortodoxa oriental", "text": ""}
{"id": "577408", "revid": "15490", "url": "https://gl.wikipedia.org/wiki?curid=577408", "title": "Aurora Luque", "text": "Aurora Luque, nada en Almer\u00eda o 20 de setembro de 1962, \u00e9 unha poeta, tradutora, profesora e escritora espa\u00f1ola, que desenvolve a s\u00faa carreira profesional en Andaluc\u00eda.\nEn 2022 foi Premio Nacional de Poes\u00eda por \"Un n\u00famero finito de veranos.\"\nTraxectoria.\nAurora Luque naceu en Almer\u00eda en 1962. \u00c9 licenciada en Filolox\u00eda Cl\u00e1sica pola Universidade de Granada e profesora de grego antigo desde 1988 en M\u00e1laga, cidade onde desenvolveu gran parte da s\u00faa traxectoria. A andaluza colaborou como articulista no diario \"Sur\" de M\u00e1laga desde 1999 a 2008 (os seus artigos est\u00e1n recompilados en \"Los talleres de Cronos\", Ateneo de M\u00e1laga, 2006).\nEn 1997 foi galardoada co Premio Meridiana do Instituto Andaluz da Muller polo seu labor de rescate de escritoras esquecidas. En outubro de 2008 foi nomeada directora do Centro Cultural Xeraci\u00f3n do 27 da Deputaci\u00f3n de M\u00e1laga, cargo que ocupou at\u00e9 xu\u00f1o de 2011.\nEn 2012 gozou dunha residencia en Vila Marguerite Yourcenar, en Flandres (B\u00e9lxica), dentro do programa destinado a escritorea europeas. Participou en diversos eventos e encontros internacionais de poes\u00eda en Am\u00e9rica (Buenos Aires; Medell\u00edn e Bogot\u00e1; Santo Domingo; Monterrei, Morelia e M\u00e9xico DF; A Habana; Porto Rico; Buffalo, Nova York\u2026), Europa (Tesal\u00f3nica e Atenas; Mil\u00e1n, Palermo, N\u00e1poles e Bari; Viena; Bremen, R\u00f3terdam, Malm\u00f6, Estocolmo; Kristianstadt; Eslovenia\u2026), \u00c1frica (O Cairo, Alexandr\u00eda; Tetu\u00e1n, T\u00e1nxer, Casabranca; Tunes; Cabo Verde, etc.) e Asia (Israel, Filipinas).\nImpartiu conferencias en diversas universidades estadounidenses, entre outras, Universidade de Massachusetts, Universidade de Saint Louis, Le Moyne College, Skidmore College, Dickinson College, College of the Holy Cros, CUNY, Montclair College etc.\nFundou e dirixiu a colecci\u00f3n de poes\u00eda \u00abCaudernos de Trinacria\u00bb, un de cuxos t\u00edtulos, \"Verbos para la rosa\", de Zanasis Jats\u00f3pulos, traducido por Vicente Fern\u00e1ndez, obtivo o Premio Nacional \u00e1 Mellor Traduci\u00f3n de 2005. Desde o ano 2000 codirixiu xunto a Jes\u00fas Aguado a colecci\u00f3n \u00abmaRemoto\u00bb de poes\u00eda doutras culturas do Centro de Edici\u00f3ns da Deputaci\u00f3n de M\u00e1laga (CEDMA). En 2005 fundou a editorial Narila. Formou parte do Consello Asesor da colecci\u00f3n \u00abPuerta del Mar\u00bb, tam\u00e9n do CEDMA, as\u00ed como do Consello Reitor do Instituto do Libro do Concello de M\u00e1laga e do Consello Social da Universidade de M\u00e1laga. Forma parte do grupo de investigaci\u00f3n Traduci\u00f3n, literatura e sociedade da Universidade de M\u00e1laga.\nTraxectoria literaria.\nPoes\u00eda.\nEn 1989 obtivo, co seu libro \"Problemas de doblaje\", un Acc\u00e9sit ao Premio Adonais de Poes\u00eda. En 1999 recibiu o Premio Andaluc\u00eda da Cr\u00edtica polo seu libro \"Transitoria\", libro que fora finalista do Premio Rafael Alberti de Poes\u00eda. En maio de 2005 inaugurou a Feira do Libro de M\u00e1laga. En 2007 Aurora Luque ga\u00f1ou a X edici\u00f3n do Premio de Poes\u00eda Xeraci\u00f3n do 27 pola s\u00faa obra \"La seista de Epicuro\", publicada pola editorial Visor. En 2015 publicou P\"ersonal &amp; pol\u00edtico\" (Fundaci\u00f3n Jos\u00e9 Manuel Lara) un libro con 45 poemas que mergullaba na realidade da crise social espa\u00f1ola.\nD\u00edxose dela que pertence \u00e1 mesma xeraci\u00f3n do poeta Juan Antonio Gonz\u00e1lez Igrexas, unha xeraci\u00f3n que conxuga a tradici\u00f3n cl\u00e1sica coa modernidade m\u00e1is furiosa. \u00c1 mantenta do seu libro \"Transitoria\", o xurado do premio Andaluc\u00eda da Cr\u00edtica celebrou \u00aba perfecta simbiose entre a linguaxe cl\u00e1sica, que sabe encarnarse en versos de serena factura, e unha fala coloquial, actual\u00bb.\nA profesora Josefa \u00c1lvarez dedicoulle o estudo \"Tradici\u00f3n cl\u00e1sica en la poes\u00eda de Aurora Luque\" (Sevilla, Editorial Renacemento, 2013).\nTraduci\u00f3n e cr\u00edtica.\nLuque realizou traduci\u00f3ns de poes\u00eda francesa, latina e grega antiga e moderna, de autoras como Mar\u00eda Lain\u00e1, Louise Lab\u00e9, Rene\u00e9 Vivien e Safo e autores como Catulo, Meleagro e todos os poetas gregos que trataron os temas de eros ou do mar. No ano 2000 publicou en Edici\u00f3ns Hiperi\u00f3n \"Los dados de Eros\". \"Antolog\u00eda de poes\u00eda er\u00f3tica griega\", e en novembro de 2004 a traduci\u00f3n de \"Poemas y testimonios\", de Safo, no editorial Acantilado.\nComo conferenciante rescatou autoras esquecidas, caso da dramaturga malague\u00f1a Mar\u00eda Rosa de G\u00e1lvez ou da escritora e embaixadora republicana malague\u00f1a Isabel Oyarz\u00e1bal, nas que concentrou o seu interese nos anos 2010."}
{"id": "577473", "revid": "89787", "url": "https://gl.wikipedia.org/wiki?curid=577473", "title": "Pobo wampanoag", "text": "O pobo wampanoag /\u02c8w\u0251\u02d0mp\u0259n\u0254\u02d0\u0261/, tam\u00e9n co\u00f1ecido como w\u00f4pan\u00e2ak, \u00e9 un pobo ind\u00edxena do nordeste dos Estados Unidos, que habita no sueste de Massachusetts e leste de Rhode Island. O seu territorio orixinaal inclu\u00edu as illas de Martha's Vineyard e Nantucket. A s\u00faa lingua, a wampanoag era unha variedade da lingua massachusett, a cal pertence \u00e1 familia de linguas algonquinas do sur de Nova Inglaterra. No momento do seu primeiro contacto cos ingleses no s\u00e9culo XVII, eran unha gran confederaci\u00f3n de polo menos 24 tribos rexistradas. A s\u00faa poboaci\u00f3n era de miles; s\u00f3 en Martha's Vineyard viv\u00edan 3.000 wampanoag.\nNo presente existen d\u00faas tribos wampanoags reco\u00f1ecidas federalmente:"}
{"id": "577475", "revid": "23204", "url": "https://gl.wikipedia.org/wiki?curid=577475", "title": "Wampanoag", "text": ""}
{"id": "577476", "revid": "23204", "url": "https://gl.wikipedia.org/wiki?curid=577476", "title": "Narragansett", "text": ""}
{"id": "577477", "revid": "23204", "url": "https://gl.wikipedia.org/wiki?curid=577477", "title": "Pobo w\u00f4pan\u00e2ak", "text": ""}
{"id": "577488", "revid": "22570", "url": "https://gl.wikipedia.org/wiki?curid=577488", "title": "Lu\u00eds Alonso P\u00e9rez", "text": "Lu\u00eds Alonso P\u00e9rez, m\u00e1is co\u00f1ecido como Lula, nado en Santos o 1 de marzo de 1922 e finado en S\u00e3o Paulo o 15 de xu\u00f1o de 1972, foi un adestrador de f\u00fatbol brasileiro, de ascendencia galega. Est\u00e1 considerado como o mellor t\u00e9cnico da historia do Santos FC, ao que dirixiu durante a \u00e9poca m\u00e1is destacada do club, entre 1954 e 1966, ga\u00f1ando numerosos t\u00edtulos estatais, nacionais e internacionais. \u00c9 o t\u00e9cnico con m\u00e1is partidos dirixidos na historia do Santos (945), as\u00ed como un dos adestradores m\u00e1is laureados da historia do f\u00fatbol brasileiro e do mundo, a pesar de ter falecido con s\u00f3 50 anos de idade.\nTraxectoria.\nInicios.\nNaceu na cidade brasileira de Santos, sendo fillo de dous inmigrantes galegos con orixes en Xinzo de Limia. Moi afeccionado ao f\u00fatbol, traballou como leiteiro, panadeiro e taxista, ao tempo que adestraba equipos de f\u00fatbol modestos da s\u00faa cidade, como o Palmeirinha ou o Americana. \nTras dirixir na canteira da Portuguesa Santista, en xaneiro de 1949 ingresou no Santos, como subdirector de f\u00fatbol afeccionado. O 13 de maio de 1952, foi nomeado adestrador dos equipos xuven\u00eds do club.\nSantos.\nEn xu\u00f1o dese mesmo ano dirixiu dous encontros amigables do primeiro equipo, ambos fronte ao S\u00e3o Paulo, substitu\u00edndo temporalmente a Aymor\u00e9 Moreira, que se encontraba dirixindo a selecci\u00f3n paulista. A continuaci\u00f3n regresou \u00e1 canteira, exercendo tam\u00e9n como axudante de Moreira no primeiro equipo. O 2 de xu\u00f1o de 1954 colleu as rendas do primeiro equipo trala marcha do italiano Giuseppe Ottina.\nO primeiro partido oficial de Lula \u00e1 fronte do Santos disputouse tres d\u00edas despois, na vitoria por 3-2 contra o Botafogo no Maracan\u00e3, correspondente ao Torneo R\u00edo-S\u00e3o Paulo. Na seguinte campa\u00f1a guiou ao Santos \u00e1 conquista do Campeonato Paulista por segunda vez na historia do club, 20 anos despois da primeira.\nDurante os seguintes anos converteu o Santos no mellor club do pa\u00eds e nun dos mellores do mundo. Fixo debutar a Pel\u00e9, fichou a xogadores como Coutinho, Dorval, Lima, Meng\u00e1lvio e Zito, e subiu dende a canteira a outros como Pag\u00e3o e Pepe. Con este equipo, dominou de xeito case absoluto o Campionato Paulista, ga\u00f1\u00e1ndoo oito veces, e trala creaci\u00f3n do Campionato Brasileiro, converteuse no \u00fanico adestrador en ga\u00f1ar cinco t\u00edtulos consecutivos. S\u00f3 Vanderlei Luxemburgo en 2004 conseguiu igualar a cifra de cinco campionatos brasileiros, a\u00ednda que non de xeito consecutivo.\nEn 1962 conquistou a s\u00faa primeira Copa Libertadores, vencendo na final ao Pe\u00f1arol de B\u00e9la Guttman. Tras ga\u00f1ar na ida no estadio Centenario e perder na volta no Vila Belmiro, o t\u00edtulo p\u00faxose en xogo nun encontro de desempate no estadio Monumental de Buenos Aires, decid\u00edndose a favor do equipo brasileiro por 3-0, grazas a dous goles de Pel\u00e9 e un en propia meta de Omar Caetano. A continuaci\u00f3n o equipo paulista disputou a Copa Intercontinental diante do campi\u00f3n de Europa, o Benfica, ao que dirix\u00eda Fernando Riera e que contaba con destacados futbolistas como M\u00e1rio Coluna, Jos\u00e9 \u00c1guas ou Eus\u00e9bio. Os tres principais atacantes do Santos (Pel\u00e9, Coutinho e Pepe) converteron un total de 8 goles, para un resultado global de 8-4, d\u00e1ndolle as\u00ed ao equipo de Lula o seu primeiro cetro mundial.\nAo ano seguinte o club santista revalidou o seu t\u00edtulo da Libertadores, ao derrotar na final ao Boca Juniors, ga\u00f1ando tanto na ida no Maracan\u00e3 como na volta na Bombonera. En novembro, Lula e o Santos disputaron a s\u00faa segunda Copa Intercontinental consecutiva contra o Milan de Luis Carniglia. O equipo italiano ga\u00f1ou por 4-2 na ida en San Siro, con goles de Trapattoni, Amarildo (2) e Mora, e adiantouse nos primeiros minutos do partido de volta, diante dos m\u00e1is de 132.000 espectadores do Maracan\u00e3, con tantos de Altafini e Mora. A\u00ednda as\u00ed, dous goles de falta de Pepe e outros dous de Almir Pernambuquinho e de Lima d\u00e9ronlle a volta ao marcador, forzando un terceiro partido. Finalmente Dalmo Gaspar, cun solitario gol de penalti, converteu o Santos de Lula no primeiro club en ga\u00f1ar dous t\u00edtulos intercontinentais.\nDeixou o \"Peixe\" ao final da tempada de 1966 por motivos nunca aclarados. Co equipo subcampi\u00f3n do campionato brasileiro despois de cinco t\u00edtulos consecutivos, algunhas fontes atrib\u00faen a s\u00faa marcha \u00e1s presi\u00f3ns de Pel\u00e9 sobre a directiva do club para que despedisen ao adestrador. O balance final dos seus 12 anos \u00e1 fronte do club foi de 945 partidos, con 619 vitorias, 144 empates e 182 derrotas. \u00c9 o adestrador con m\u00e1is partidos dirixidos na historia do club, as\u00ed como o que m\u00e1is t\u00edtulos oficiais ga\u00f1ou (21). Tam\u00e9n conquistou numerosos trofeos en competici\u00f3ns non oficiais de diferentes partes do mundo como o Trofeo Teresa Herrera, o Trofeo Laranxa, o Torneo de Par\u00eds ou o Torneo de Nova York.\n\u00daltimos anos.\nEn 1967 f\u00edxose cargo da Portuguesa Santista antes de fichar polo Corinthians en novembro dese mesmo ano. Dirixiu 35 partidos do club paulista, un deles unha vitoria sobre o Santos o 6 de marzo de 1968, que po\u00f1\u00eda fin a 11 anos sen ga\u00f1ar o \"Cl\u00e1ssico Alvinegro\".\nM\u00e1is tarde adestrou a Portuguesa de S\u00e3o Paulo e o Santo Andr\u00e9. Dirixiu este \u00faltimo equipo durante s\u00f3 tres partidos, un deles unha vitoria sobre o Santos. Os seus \u00faltimos anos de vida pasounos profundamente afectado pola s\u00faa sa\u00edda do Santos, club ao que sempre quixo regresar. En 1971 deixou o f\u00fatbol e pouco despois, o 15 de xu\u00f1o de 1972, con s\u00f3 50 anos de idade, faleceu debido a unha infecci\u00f3n tras un transplante de ril, que empeorou debido \u00e1 hipertensi\u00f3n que padec\u00eda."}
{"id": "577523", "revid": "89787", "url": "https://gl.wikipedia.org/wiki?curid=577523", "title": "Xu\u00edz (godos)", "text": "Xu\u00edz \u00e9 a traduci\u00f3n empregada pola historiograf\u00eda para referirse ao termo g\u00f3tico reconstru\u00eddo \"kindins\" que se utilizaba no s\u00e9culo IV para designar a posici\u00f3n ou status pol\u00edtico m\u00e1is alto deste pobo. Esta elecci\u00f3n da traduci\u00f3n d\u00e9bese \u00e1 forma en que os autores cl\u00e1sicos traduciron o termo como \"xu\u00edz\" ou \"dicast\" (lat\u00edn: \"iudex\"; grego: \u03b4\u03b9\u03ba\u03b1\u03c3\u03c4\u03ae\u03c2; romaniz.: dikast\u00e9s). Patrick J. Geary describiu a posici\u00f3n como un \"xu\u00edz super-real\", \u00e9 dicir, un xu\u00edz con plenos poderes rexios. Herwig Wolfram suxire que o termo tam\u00e9n equival\u00eda ao borgo\u00f1\u00f3n \"Hendino\" (\"hendins\") e significaba \"representante da tribo\". Peter Heather consideraba que a palabra \"thiudans\" (\"\u00deiudans\") era un hom\u00f3nimo de \"kindins\". Heather tam\u00e9n observou que o t\u00edtulo pasaba de pai a fillo a trav\u00e9s de Ariarico, Aorico e Atanarico. \nWolfram describiu o cargo de \"kindin\" como \"o xu\u00edz que, elixido para a duraci\u00f3n dunha ameaza espec\u00edfica e limitado na s\u00faa autoridade ao territorio da confederaci\u00f3n tribal, exerc\u00eda un poder mon\u00e1rquico espec\u00edfico\". Sinalou que a ra\u00edz da palabra \"kind\" significaba \"li\u00f1axe\" ou \"raza\" e que o paso da historia foi modificando a palabra \"kindins\" do seu significado orixinal a significar \"xefe do clan\". Knut Helle referiuse \u00e1 posici\u00f3n do \"Kindin\" como un \"l\u00edder guerreiro\" que ser\u00eda nomeado por un consello de varios reis (\"reiks\") durante condici\u00f3ns espec\u00edficas en tempos de crise ou guerra. Herwig Wolfram tam\u00e9n considerou que Ariarico foi o primeiro xu\u00edz tervingo rexistrado de forma fiable e independente."}
{"id": "577524", "revid": "12452", "url": "https://gl.wikipedia.org/wiki?curid=577524", "title": "Baltingos", "text": ""}
{"id": "577531", "revid": "98629", "url": "https://gl.wikipedia.org/wiki?curid=577531", "title": "Trumbo, a lista negra de Hollywood", "text": "Trumbo, a lista negra de Hollywood (en ) \u00e9 un filme estadounidense de 2015 dirixido por Jay Roach e escrito por John McNamara. O filme est\u00e1 protagonizado por Bryan Cranston, Diane Lane, Helen Mirren, Louis C.K., Elle Fanning, John Goodman, Michael Stuhlbarg como Edward G. Robinson, Dean O'Gorman como Kirk Douglas e David James Elliott como John Wayne. O filme conta a historia do guionista de Hollywood Dalton Trumbo, e bas\u00e9ase na biograf\u00eda de 1977 \"Dalton Trumbo\" escrita por Bruce Alexander Cook.\nO filme estreouse na secci\u00f3n \"Special Presentations\" no Festival Internacional de Cinema de Toronto o 12 de setembro de 2015, e estreouse nos cinemas dos Estados Unidos o 6 de novembro de 2015. O filme recibiu valoraci\u00f3ns positivas, sendo especialmente eloxiada a interpretaci\u00f3n de Bryan Cranston, a cal lle valeu varios premios e nomeamentos, entre eles o nomeamento \u00f3 \u00d3scar \u00f3 mellor actor.\nEstreouse en galego o 23 de setembro de 2022 a trav\u00e9s da TVG."}
{"id": "577533", "revid": "23204", "url": "https://gl.wikipedia.org/wiki?curid=577533", "title": "Trumbo (filme de 2015)", "text": ""}
{"id": "577534", "revid": "47401", "url": "https://gl.wikipedia.org/wiki?curid=577534", "title": "Mikis Theodorakis", "text": "Michail \"Mikis\" Theodorakis (en ), nado en Qu\u00edos o 29 de xullo de 1925 e finado en Atenas o 2 de setembro de 2021, foi un compositor e letrista grego, autor de m\u00e1is de mil obras.\nTraxectoria.\nInfancia e mocidade.\nNado na illa de Qu\u00edos e criado dentro do folclore grego e a liturxia ortodoxa, desde a s\u00faa infancia comezou a compo\u00f1er antes de recibir lecci\u00f3ns de m\u00fasica ou aprender a tocar ning\u00fan instrumento. Pasou os seus primeiros anos en diferentes cidades gregas, como Mitilene, Ioannina, Cefalonia, Pirgo, Patras e, principalmente, Tr\u00edpoli. Al\u00ed foi onde deu o seu primeiro concerto nun coro que formou cando apenas cumprira dezasete anos. Tam\u00e9n a esa idade comezou a s\u00faa incursi\u00f3n na pol\u00edtica. Eran os anos da segunda guerra mundial e Theodorokis uniuse \u00e1 resistencia, primeiro contra a Italia fascista e despois contra a Alema\u00f1a nazi, a\u00ednda que antes pertencera a grupos fascistas do r\u00e9xime de Ioannis Metaxas. Por axudar a familias xud\u00edas a escapar das autoridades alem\u00e1s, foi detido e torturado polos italianos en 1943.\nEstudos en Par\u00eds e primeiras composici\u00f3ns destacadas.\nEn 1954, obtivo unha bolsa para completar estudos en Par\u00eds, onde se inscribiu no conservatorio e estudou an\u00e1lise musical baixo a direcci\u00f3n de Olivier Messiaen, e direcci\u00f3n de orquestra con Eug\u00e8ne Bigot. Nese per\u00edodo estudou con intensidade a tradici\u00f3n musical occidental. Compuxo o ballet \"Ant\u00edgona\" para Ludmilla Tch\u00e9rina, que foi representado no Covent Garden, e tam\u00e9n algunhas bandas sonoras. En 1957 obtivo o primeiro premio do Festival de M\u00fasica de Moscova pola s\u00faa \"Suite n.\u00ba 1 para piano e orquestra\". Ao mesmo tempo escribiu diversas pezas sinf\u00f3nicas e de c\u00e1mara. Darius Milhaud prop\u00faxoo para o premio ao mellor compositor europeo.\nRetorno \u00e1s ra\u00edces musicais gregas.\nEn 1960, regresou a Grecia. A s\u00faa volta non foi s\u00f3 f\u00edsico, sen\u00f3n tam\u00e9n art\u00edstica e espiritual. Theodorakis considerou completa a s\u00faa formaci\u00f3n musical cl\u00e1sica e iniciou un per\u00edodo que estivo enormemente influenciado pola m\u00fasica tradicional e popular grega, a\u00ednda que sen rexeitas a importante formaci\u00f3n recibida en Francia. A primeira obra escrita nese per\u00edodo foi a versi\u00f3n musical do poema \"Epitafio\", de Yannis Ritsos. Cunha m\u00fasica de s\u00f3lida estrutura mais de alento popular, Theodorakis comezou unha verdadeira revoluci\u00f3n na escena musical grega: achegar a gran poes\u00eda da Grecia moderna a unha inmensa maior\u00eda de p\u00fablico a trav\u00e9s de m\u00fasica de xenu\u00edna ra\u00edz popular e de gran calidade art\u00edstica.\nCompuxo decenas de canci\u00f3ns que puxeron m\u00fasica \u00e1 mellor poes\u00eda grega moderna. Fundou a Pequena Orquestra Sinf\u00f3nica de Atenas e realizou multitude de concertos en toda Grecia, dando a co\u00f1ecer a s\u00faa obra e gozando de enorme aceptaci\u00f3n e popularidade. Musicou poemas dos premios Nobel Giorgos Seferis e Odysseas Elytis, que pasaron a ser verdadeiramente co\u00f1ecidos e aprendidos de memoria por todo o pobo grego, tendo unha influencia important\u00edsima na renovaci\u00f3n da lingua e a cultura da Grecia moderna. \nEn 1963, tralo asasinato de Gregoris Lambrakis, fundou as Mocidades Lambrakis. Foi elixido por primeira vez deputado pola alianza de socialistas e comunistas EDA. Ese mesmo ano compuxo a m\u00fasica para \"Zorba the Greek\", filme de Michael Cacoyannis en que o actor Anthony Quinn interpretou o protagonista. O tema principal, co\u00f1ecido como a danza do sirtaki, converteuse nun \u00e9xito internacional e nun dos m\u00e1is importantes selos de identidade de Grecia.\nPer\u00edodo da Xunta dos coroneis.\nO 21 de abril de 1967, unha xunta militar de extrema dereita deu un golpe militar e f\u00edxose co poder en Grecia. Theodorakis pasou \u00e1 clandestinidade e fundou unha organizaci\u00f3n de resistencia contra a ditadura. Os coroneis mesmo prohibiron a escoita da s\u00faa m\u00fasica e en agosto dese ano captur\u00e1rono e encarcer\u00e1rono durante cinco meses. Tras unha longa folga de fame foi desterrado coa s\u00faa esposa Myrto e os seus dous fillos, Margarita e Yorgos, \u00e1 localidade de Zatouna, na Arcadia; posteriormente foi reclu\u00eddo no campo de concentraci\u00f3n de Oropos.\nDurante todo este per\u00edodo compuxo canci\u00f3ns contra a Xunta. No estranxeiro, alg\u00fans gregos exiliados como Melina Mercouri ou Maria Farantouri recibiron e interpretaron estas canci\u00f3ns. A s\u00faa sa\u00fade sufriu as condici\u00f3ns do arresto e as folgas de fame. Produciuse un movemento de solidariedade para conseguir a s\u00faa liberaci\u00f3n por parte de artistas e intelectuais de todo o mundo como Arthur Miller, Laurence Olivier, Yves Montand, Dmitrii Shostakovich, Leonard Bernstein ou Harry Belafonte. Finalmente decidiuse o seu exilio en Par\u00eds, onde chegou en abril de 1970.\nExilio.\nNo exilio dedicou as s\u00faas forzas \u00e1 loita contra a ditadura. Percorreu diversos pa\u00edses realizando concertos, conferencias e manifestaci\u00f3ns. As s\u00faas canci\u00f3ns convert\u00e9ronse nun s\u00edmbolo da resistencia contra o fascismo, non s\u00f3 en Grecia, sen\u00f3n tam\u00e9n noutros lugares como Espa\u00f1a, Portugal, Palestina, o Kurdist\u00e1n ou Ir\u00e1n. Reuniuse con pol\u00edticos e intelectuais como Pablo Neruda, Salvador Allende, Gamal Abdel Nasser, Tito, Fran\u00e7ois Mitterrand e Olof Palme. En 1972, durante unha xira por Israel, Yigal Allon solicitoulle enviar unha mensaxe ao ent\u00f3n l\u00edder da OLP Iasir Arafat. Nesa \u00e9poca compuxo algunhas das s\u00faas obras m\u00e1is significativas, como a m\u00fasica para o \"Canto General\" de Pablo Neruda, ou as bandas sonoras dos filmes \"\u00c9tat de Si\u00e8ge\", de Costa-Gavras, e \"Serpico\", de Sidney Lumet, as\u00ed como o himno do partido pol\u00edtico venezolano Movimiento al Socialismo (MAS).\nRegreso a Grecia.\nEn 1974, trala fracasada intervenci\u00f3n en Chipre por parte dos coroneis e a ca\u00edda do r\u00e9xime fascista, regresou a Grecia. Continuou coas s\u00faas d\u00faas facetas, art\u00edstica e pol\u00edtica. Foi elixido deputado en d\u00faas ocasi\u00f3ns (1981-1986 e 1989-1993) e nomeado ministro no goberno de coalici\u00f3n entre o centro dereita e os comunistas de Konstantinos Mitsotakis. En 1983 recibiu o Premio Lenin da Paz. Traballou pola mellora das relaci\u00f3ns entre Grecia e Turqu\u00eda, dirixindo en numerosas ocasi\u00f3ns concertos en varias cidades turcas. \nTam\u00e9n foi importante a s\u00faa campa\u00f1a contra a enerx\u00eda nuclear trala cat\u00e1strofe de Chern\u00f3bil. Nos seus \u00faltimos anos realizou campa\u00f1as a favor de diferentes causas humanitarias e polos dereitos humanos, fundamentalmente a trav\u00e9s de concertos. Expresou a s\u00faa oposici\u00f3n \u00e1 actuaci\u00f3n da OTAN na guerra de Kosovo e a invasi\u00f3n de Iraq.\n\u00daltimos anos e morte.\nNos seus \u00faltimos anos, sufriu m\u00faltiples complicaci\u00f3ns por mor de problemas card\u00edacaos e faleceu dun infarto agudo de miocardio na s\u00faa casa de Atenas o 2 de setembro de 2021, aos 96 anos."}
{"id": "577535", "revid": "47401", "url": "https://gl.wikipedia.org/wiki?curid=577535", "title": "Yorgos Seferis", "text": ""}
{"id": "577545", "revid": "23562", "url": "https://gl.wikipedia.org/wiki?curid=577545", "title": "Divisi\u00f3n de Honra de Rugby 2021-2022", "text": "A tempada 2021-2022 da Divisi\u00f3n de Honra da liga nacional de rugby foi a 55\u00aa edici\u00f3n da principal competici\u00f3n entre clubs de rugby en Espa\u00f1a.\nO torneo contou con doce equipos participantes: tres castel\u00e1ns, dous vascos, dous catal\u00e1ns, dous madrile\u00f1os, dous valencianos e un andaluz. O Club de Rugby La Vila e o Gernika Rugby Taldea ocuparon as prazas que deixaron o Getxo Rugby Taldea e o Independiente Rugby Club.\nFormato.\nO formato da competici\u00f3n foi modificado para reducir o n\u00famero de xornadas de liga regular a 16. Posteriormente os oito primeiros equipos da t\u00e1boa disputaron as eliminatorias polo t\u00edtulo: cuartos de final, semifinais e final, todas elas a un encontro no campo do equipo mellor clasificado, do seguinte xeito:\nLiga Regular.\nDende a tempada 2019-2020 o bonus ofensivo ac\u00e1dase ga\u00f1ando o encontro anotando tres ensaios ou m\u00e1is que o equipo rival. Por outra banda os puntos bonus defensivos seguen acad\u00e1ndose cando se perde o encontro por unha diferenza de sete puntos ou inferior.\nEliminatorias.\nA final da Divisi\u00f3n de Honra tivo lugar no Estadi Baldiri Aleu (Sant Boi de Llobregat) o 5 de xu\u00f1o de 2022 e nela enfront\u00e1ronse os equipos Uni\u00f3 Esportiva Santboiana e Ordizia Rugby Elkartea, que vi\u00f1an de ser segundo e cuarto da liga regular e de eliminar en semifinais a Club de Rugby Cisneros e Club de Rugby El Salvador. O encontro rematou con vitoria para o equipo local, a Santboiana, que dese xeito acadou o seu 8\u00ba t\u00edtulo de liga coincidindo coa celebraci\u00f3n do seu 100\u00ba aniversario."}
{"id": "577546", "revid": "98629", "url": "https://gl.wikipedia.org/wiki?curid=577546", "title": "Moedas conmemorativas de Ulysses S. Grant", "text": "As moedas conmemorativas de Ulysses S. Grant son unha serie numism\u00e1tica formada por unha moeda dun d\u00f3lar de ouro e outra de medio d\u00f3lar de prata emitidas pola Casa da Moeda dos Estados Unidos e cu\u00f1adas na Ceca de Filadelfia en 1922, para conmemorar o centenario do nacemento de Ulysses S. Grant, un destacado xeneral da Uni\u00f3n durante a guerra civil estadounidense e que posteriormente foi o 18\u00ba presidente dos Estados Unidos.\nAmbas as moedas te\u00f1en un dese\u00f1o id\u00e9ntico, a\u00ednda que con diferente tama\u00f1o, e foron dese\u00f1adas pola escultora Laura Gardin Fraser.\nA Asociaci\u00f3n da Conmemoraci\u00f3n do Aniversario de Ulysses S. Grant \u2014co\u00f1ecida m\u00e1is comunmente como Comisi\u00f3n Grant\u2014 prop\u00faxose vender 200.000 moedas dun d\u00f3lar de ouro para poder financiar as\u00ed diversos proxectos no lugar de nacemento de Grant en Point Pleasant e na casa da s\u00faa infancia en Georgetown. O Congreso s\u00f3 autorizou 10.000 moedas de ouro, mais tam\u00e9n deu autorizaci\u00f3n para un m\u00e1ximo de 250.000 moedas de medio d\u00f3lar de prata. Coa esperanza de impulsar as vendas, a Comisi\u00f3n Grant pediu que 5.000 das moedas dun d\u00f3lar de ouro portasen unha marca especial, unha estrela en relevo, e a casa da moeda non s\u00f3 aceptou sen\u00f3n que tam\u00e9n o fixo nalgunhas moedas de medio d\u00f3lar de prata, sen que ningu\u00e9n o solicitase.\nFinalmente vend\u00e9ronse todos os d\u00f3lares de ouro e a maior\u00eda dos medios d\u00f3lares de prata, a\u00ednda que alg\u00fans destes \u00faltimos foron devoltos \u00e1 casa da moeda para a s\u00faa refundici\u00f3n.\nA moeda de medio d\u00f3lar coa estrela tivo durante moito tempo un prezo m\u00e1is elevado que a maior\u00eda das moedas conmemorativas, e esta rareza tam\u00e9n foi motivo de falsificaci\u00f3ns. O beneficio acadado pola Comisi\u00f3n pola venda destas moedas utilizouse para a conservaci\u00f3n do lugar de nacemento de Grant, a\u00ednda que non se puideron completar outros proxectos que estaban tam\u00e9n previstos.\nAntecedentes.\nHiram Ulysses Grant naceu en Point Pleasant, Ohio, o 27 de abril de 1822, e a s\u00faa familia trasladouse a Georgetown, no mesmo Estado, o ano seguinte. O seu pai conseguiu que o aceptasen na Academia Militar dos Estados Unidos en West Point, Nova York, en 1839, onde foi inscrito por un erro como Ulysses S. Grant, e el decidiu manter ese nome de por vida. Grant loitou na guerra mexicano-estadounidense. Renunciou ao ex\u00e9rcito en 1854 e logo intentou exercer diversos oficios civ\u00eds con \u00e9xito desigual. Cando comezou a guerra civil estadounidense reincorporouse ao ex\u00e9rcito e, logo dunha serie de vitorias, o presidente Abraham Lincoln nomeouno xeneral en xefe dos ex\u00e9rcitos da Uni\u00f3n a finais de 1863. En abril de 1865, Grant puxo fin \u00e1 guerra ao capturar Richmond, en Virxinia, e pouco despois forzar a rendici\u00f3n do xeneral do ex\u00e9rcito confederado Robert E. Lee. En 1868, Grant foi elixido como o 18\u00ba presidente dos Estados Unidos, cargo que ocupou durante d\u00faas lexislaturas.\nA Asociaci\u00f3n da Conmemoraci\u00f3n do Aniversario de Ulysses S. Grant constitu\u00eduse en 1921 para levar a cabo as celebraci\u00f3ns no condado de Clermont, Ohio, onde se encontra Point Pleasant. A asociaci\u00f3n propuxo a emisi\u00f3n dunha moeda conmemorativa para colaborar no financiamento destes actos. Naquela \u00e9poca, as moedas conmemorativas non eran comercializadas polo Goberno, sen\u00f3n que o Congreso, na lei que autorizaba esas emisi\u00f3ns, designaba tam\u00e9n unha organizaci\u00f3n ou entidade \u00e1 que se lle atribu\u00eda o dereito exclusivo de adquirilas ao seu valor nominal para despois vendelas cunha prima, e poder financiar as\u00ed a celebraci\u00f3n de exposici\u00f3ns e outros eventos de interese p\u00fablico. No caso das moedas conmemorativas do centenario do nacemento de Ulysses S. Grant, a entidade responsable da s\u00faa comercializaci\u00f3n era a Comisi\u00f3n Grant, que estaba presidida por Hugh L. Nichols.\nLexislaci\u00f3n.\nO 11 de maio de 1921, Charles C. Kearns, de Ohio, presentou na C\u00e1mara de Representantes un proxecto de lei para a creaci\u00f3n dunha moeda dun d\u00f3lar de ouro en memoria de Ulysses S. Grant, ao aproximarse a celebraci\u00f3n do centenario do seu nacemento. Neste proxecto de lei solicit\u00e1base a cu\u00f1axe de 200.000 destas moedas para axudar a financiar os edificios p\u00fablicos na memoria de Grant en Georgetown e en Bethel, Ohio, as\u00ed como a construci\u00f3n dunha estrada de oito quil\u00f3metros de lonxitude que se denominar\u00eda \"General Grant Memorial Highway\" e que unir\u00eda New Richmond con Point Pleasant. O proxecto de lei foi remitido \u00e1 Comisi\u00f3n de Moeda, Pesos e Medidas.\nO 13 de agosto de 1921, o presidente desta comisi\u00f3n, Albert Vestal, de Indiana, presentou un informe \u00e1 c\u00e1mara no que recomendaba que se aprobase o proxecto de lei, a\u00ednda que inclu\u00edndo unha serie de emendas, entre elas que a Comisi\u00f3n Grant se encargase dos custos dos preparativos da emisi\u00f3n. Sinal\u00e1base que Grant vivira tanto en Bethel como en Georgetown, e que daquela s\u00f3 exist\u00eda unha estrada case intransitable entre New Richmond e Point Pleasant. O informe tam\u00e9n dic\u00eda que a Comisi\u00f3n Grant se establecera en maio de 1921 e que estaba preparada para a adquisici\u00f3n de todas as moedas e para as revender a trav\u00e9s dos centos de bancos de Ohio desexosos de colaborar no negocio. Os beneficios destinar\u00edanse a pagar o custo das celebraci\u00f3ns do centenario e \u00e1 construci\u00f3n da estrada e, se fose posible, tam\u00e9n \u00e1 construci\u00f3n de edificios comunitarios.\nO proxecto de lei inclu\u00eduse no calendario de consentimento un\u00e1nime da c\u00e1mara o 17 de outubro de 1921. Logo de aprobarse as emendas da comisi\u00f3n, Richard W. Parker, de Nova Jersey, formulou unha serie de cuesti\u00f3ns acerca de se o texto de lei implicaba que a Comisi\u00f3n Grant recibir\u00eda as moedas gratuitamente. Kearns respondeulle que se lle pagar\u00eda ao Goberno o valor nominal das moedas, e Thomas L. Blanton, de Texas, engadiu que o Goberno non cobrar\u00eda prima ningunha, mais que a Comisi\u00f3n Grant si que poder\u00eda facelo. Otis Wingo, de Arcansas, formulou tam\u00e9n varias preguntas nun coloquio con Kearns, o que deu lugar a que a c\u00e1mara fose informada de que, dado que as moedas de ouro se cu\u00f1ar\u00edan a partir de metal xa dispo\u00f1ible, e tendo en conta que o proxecto de lei obrigaba a Comisi\u00f3n Grant a pagar polos cu\u00f1os utilizados na cu\u00f1axe, non haber\u00eda gastos ocasionados ao Goberno. Logo deste intercambio de intervenci\u00f3ns, o proxecto de lei foi aprobado sen oposici\u00f3n.\n\u00c1 s\u00faa chegada posterior ao Senado, o proxecto de lei foi remitido \u00e1 Comisi\u00f3n de Banca e Finanzas. Este \u00f3rgano informou a trav\u00e9s de George P. McLean o 23 de xaneiro 1922, propondo unha reduci\u00f3n da cantidade de moedas dun d\u00f3lar de ouro a 10.000 exemplares e autorizando tam\u00e9n a cu\u00f1axe de 250.000 moedas de medio d\u00f3lar de prata. O mesmo d\u00eda, McLean presentou o proxecto de lei ante o Senado. Frank Willis, senador por Ohio, pronunciouse a favor; explicou que as moedas se utilizar\u00edan para recadar fondos por parte da Comisi\u00f3n Grant e significou a ausencia de gastos para o Goberno. Reed Smoot, de Utah, observou no informe que todo o proxecto \u2014ag\u00e1s a f\u00f3rmula de promulgaci\u00f3n\u2014, fora redactado de novo con respecto ao da C\u00e1mara de representantes, e cuestionou este feito. En resposta, Willis pediu que o presidente da Comisi\u00f3n Bancaria, McLean, o explicase. McLean dixo que o proxecto de lei previamente aprobado pola outra c\u00e1mara esix\u00eda 200.000 moedas dun d\u00f3lar de ouro e que a comisi\u00f3n consideraba improcedente mobilizar tal cantidade de ouro para unha moeda que non entrar\u00eda en circulaci\u00f3n. Esta explicaci\u00f3n satisfixo a Smoot, logo do cal o presidente da sesi\u00f3n, o vicepresidente Calvin Coolidge, preguntou se hab\u00eda algunha obxecci\u00f3n \u00e1 toma en consideraci\u00f3n do proxecto de lei. William H. King, de Utah, preguntou acerca de se a moeda poder\u00eda sentar un mal precedente e se non supor\u00eda realmente ning\u00fan gasto, e Willis aseguroulle que a Comisi\u00f3n Grant correr\u00eda con todos os gastos e que a proposta era similar a outros proxectos anteriores de emisi\u00f3n de moedas conmemorativas. Willis advertiu de que se King se opuxese ao proxecto de lei este se pospor\u00eda ata o punto de frustrar o seu prop\u00f3sito. Atlee Pomerene, de Ohio, tomou a palabra para lle asegurar a King a importancia do proxecto de lei para Ohio e sinalou que a Comisi\u00f3n Grant estaba presidida por un antigo presidente do tribunal estatal, Nichols. Coolidge preguntou novamente se exist\u00eda algunha obxecci\u00f3n \u00e1 toma en consideraci\u00f3n do proxecto de lei e, ao non haber ningunha, o Senado modificou o proxecto de lei tal e como recomendara a comisi\u00f3n, e aprobouno sen obxecci\u00f3ns.\nDado que ambas as c\u00e1maras aprobaran versi\u00f3ns diferentes do proxecto de lei, este volveu \u00e1 C\u00e1mara de Representantes, onde o 26 de xaneiro Vestal o someteu a consideraci\u00f3n. Ao non haber obxecci\u00f3n ningunha, esta c\u00e1mara aceptou as emendas do Senado e aprobou o proxecto de lei. Coa sinatura do presidente Warren G. Harding o 2 de febreiro de 1922, o proxecto converteuse na Lei p\u00fablica 67-137, pola que se crearon as moedas conmemorativas de Ulysses S. Grant.\nPreparaci\u00f3n.\nUnha orde executiva de 1921 do presidente Harding encomendoulle \u00e1 Comisi\u00f3n de Belas Artes dos Estados Unidos a emisi\u00f3n de ditames consultivoas sobre as obras de arte p\u00fablicas, inclu\u00eddas as moedas. A aprobaci\u00f3n da lei das moedas conmemorativas de Grant atopou a maior parte dos membros da Comisi\u00f3n de Belas Artes ocupados noutros proxectos e, segundo o historiador numism\u00e1tico Don Taxay, a elecci\u00f3n dun artista que se encargase do dese\u00f1o das moedas encarg\u00f3uselle ao escultor membro da comisi\u00f3n James Earle Fraser, autor da moeda de cinco centavos tipo \"Buffalo\", e este seleccionou como dese\u00f1adora a s\u00faa esposa, Laura Gardin Fraser, que en 1921 se encargara xa do dese\u00f1o do medio d\u00f3lar do Centenario de Alabama.\nO 12 de febreiro de 1922, Laura Fraser escribiulle ao director da Casa da Moeda dos Estados Unidos, Raymond T. Baker, para lle expresar a s\u00faa gratitude por ser a seleccionada, e afirmou que xa estaba a traballar e que esperaba ter os modelos en xeso das novas moedas a tempo para a seguinte reuni\u00f3n da Comisi\u00f3n de Belas Artes. As\u00ed mesmo, pediu tam\u00e9n axuda para dispor dunha carta de nomeamento oficial como dese\u00f1adora das pezas, xa que tivera algunhas dificultades para cobrar polo seu traballo na moeda do centenario de Alabama.\nNa reuni\u00f3n da Comisi\u00f3n de Belas artes do 24 de febreiro de 1922, os membros examinaron o modelo en xeso do anverso do d\u00f3lar de ouro e aprob\u00e1rono. Laura Fraser conclu\u00edu o seu traballo pouco despois. O 3 de marzo, James Fraser escribiulle ao presidente da Comisi\u00f3n de Belas Artes, Charles S. Moore, para lle dicir que examinara todos os modelos e que daba a s\u00faa aprobaci\u00f3n. Finalmente, o pleno desta comisi\u00f3n ratificou a decisi\u00f3n a tempo para que a produci\u00f3n de moedas de ouro tivese lugar durante o mes de marzo.\nDese\u00f1o.\nOs dese\u00f1os de ambas as moedas son id\u00e9nticos, e s\u00f3 cambia o seu tama\u00f1o e a expresi\u00f3n do seu valor facial.\nAnversos.\nLaura Fraser traballou no dese\u00f1o do anverso a partir dunha fotograf\u00eda de Grant realizada polo estudio fotogr\u00e1fico de Mathew Brady. Don Taxay describiu a versi\u00f3n do busto creada por Fraser como \"salientable pola s\u00faa forza e polo seu car\u00e1cter\". Na moeda, Grant leva posto un abrigo de militar, como fixo durante a guerra civil estadounidense, mais a barba ben recortada suxire que o seu aspecto \u00e9 o que ti\u00f1a nos anos anteriores ao conflito. Debaixo do busto de Grant, ollando cara \u00e1 dereita, aparece a inicial \"G\" de Fraser, polo seu apelido de solteira, Gardin. O escritor numism\u00e1tico Arlie R. Slabaugh, no seu traballo acerca das moedas conmemorativas estadounidenses, sinalou que Fraser asinara a moeda do centenario de Alabama coas iniciais LGF e suxeriu que a escolla dunha inicial \u00fanica nesta ocasi\u00f3n era para facer menos obvia a identificaci\u00f3n do dese\u00f1ador, para que non houbese acusaci\u00f3ns de nepotismo pola condici\u00f3n de esposa dun membro da Comisi\u00f3n de Belas Artes. Ademais do busto de Grant, no anverso figura o seu nome, as datas do centenario, a denominaci\u00f3n do pa\u00eds emisor e a expresi\u00f3n en letra do seu valor facial.\nReversos.\nOs reversos de ambas as moedas representa o lugar de nacemento de Ulysses S. Grant en Point Pleasant. Frasser volveu traballar nesta ocasi\u00f3n a partir dunha fotograf\u00eda, na que se aprecia a casa de madeira onde Grant naceu, antes de ser restaurada. O tipo de casa foi identificado erroneamente como unha cabana de madeira polo secretario do Tesouro Andrew W. Mellon no seu informe anual de 1922, ao confundila con outra que Grant constru\u00edu cando ti\u00f1a trinta anos na granxa da s\u00faa muller, preto de St. Louis.\nO reverso compl\u00e9tase cos lemas nacionais e , mais non hai ningunha lenda alusiva ao motivo representado, que o identifique como a casa de nacemento de Grant. Como dixo o experto en moedas conmemorativas Anthony Swiatek, \"o propio dese\u00f1o conta a historia\".\nValoraci\u00f3ns do dese\u00f1o.\nNo momento da emisi\u00f3n destas moedas, Frank Duffield, editor de \"The Numismatist\" \u2014a revista da \"American Numismatic Association\u2014\", declarou que, na moeda, a casa e os seus arredores poden ter o mesmo aspecto que cando naceu Grant; o edificio am\u00f3sase empequenecido polas \u00e1rbores e \" na procura dun mellor efecto poder\u00edase ter sacrificado un pouco o realismo sen lle restar interese hist\u00f3rico\". No entanto, Duffield opinou que \"en dese\u00f1o e execuci\u00f3n son iguais a calquera das nosas emisi\u00f3ns conmemorativas recentes, todas as cales demostraron ser moi populares entre os coleccionistas\". Slabaugh declarou acerca do dese\u00f1o de Laura Fraser que \"non hai d\u00fabida da calidade do seu traballo\".\nO historiador da arte Cornelius Vermeule, no seu traballo sobre as moedas e as medallas producidas pola Casa da Moeda dos Estados Unidos, admirou o dese\u00f1o de Laura Frase para estas moedas: \"A \u00fanica cr\u00edtica posible, que \u00e9 que as letras son demasiado grandes, esv\u00e1ese cando se estudan as curvaturas dos discos utilizados para a cu\u00f1axe. O que semella potencialmente grande e plano nas fotograf\u00edas conv\u00e9rtese nunha beleza harmoniosa na realidade\". En relaci\u00f3n co anverso afirmou: \"Grant \u00e9 unha persoa ruda e, en resumo, p\u00f3dese dicir que se lle deu un comezo superlativo \u00e1 iconograf\u00eda da guerra civil nas moedas conmemorativas dos Estados Unidos\". Sobre o reverso considerou que \"as s\u00faas \u00e1rbores, a casi\u00f1a de madeira e o seu valado est\u00e1n modelados e tallados coa precisi\u00f3n dun tallador de xemas. A textura das follas \u00e9 unha das experiencias m\u00e1is sut\u00eds e \u00e1 vez m\u00e1is vivas en calquera superficie dunha moeda estadounidense\".\nDistribuci\u00f3n e coleccionismo.\nTanto o medio d\u00f3lar do centenario de Alabama como o medio d\u00f3lar do centenario de Missouri, ambos de 1921, inclu\u00edran unha marca especial nalg\u00fans dos exemplares emitidos, de xeito que os coleccionistas deb\u00edan adquirir d\u00faas moedas de cada valor facial se desexaban ter o xogo completo. A Comisi\u00f3n Grant quixo facer o mesmo coas s\u00faas emisi\u00f3ns e deu instruci\u00f3ns \u00e1 casa da moeda para que inclu\u00edse unha estrela na metade (5.000) das moedas de ouro, situada no anverso, por riba da palabra , \u00e1 dereita do busto. A estrela non ti\u00f1a ningunha relevancia na iconograf\u00eda da moeda; o seu \u00fanico prop\u00f3sito era incrementar as s\u00faas vendas. David Bullowa, no seu traballo de 1938 sobre as moedas conmemorativas estadounidenses, escribiu que se se gravasen catro estrelas no canto dunha soa se estar\u00eda aludindo ao rango de Grant na guerra civil, mais unha \u00fanica estrela carec\u00eda de significado aparente.\nEsta pequena estrela estaba pensada unicamente para a moeda dun d\u00f3lar de ouro, e a extensi\u00f3n a alg\u00fans exemplares do medio d\u00f3lar de prata foi un extra que sorprendeu \u00e1 propia Comisi\u00f3n\". Unha carta do superintendente da Casa da Moeda de Filadelfia, Freas Styer, ao director da \"US Mint\" datada o 14 de marzo de 1922 confirma a conversa telef\u00f3nica que mantiveran, na que se dic\u00eda que cumpr\u00eda cu\u00f1ar 5.000 exemplares de cada valor facial co engadido da estrela. No entanto, en maio de 1922 \"The Numismatist\" publicou que s\u00f3 exist\u00eda unha variedade do medio d\u00f3lar. En xullo de 1922, Duffield escribiu que, efectivamente, exist\u00edan tam\u00e9n as d\u00faas variedades do medio d\u00f3lar, e declarou: \"dise que a Comisi\u00f3n recibiu inesperadamente 5.000 exemplares desta variedade, e que se est\u00e1n a vender a un prezo superior ao da variedade sen estrela\".\nNa Ceca de Filadelfia cu\u00f1\u00e1ronse 5.006 moedas de medio d\u00f3lar coa estrela e 95.055 sen ela. Tam\u00e9n se cu\u00f1aron 5.016 d\u00f3lares de ouro coa estrela e 5.000 sen ela. Todas estas moedas foron cu\u00f1adas en marzo de 1922, e o exceso de exemplares sobre as cantidades redondas foron reservados para a s\u00faa an\u00e1lise na reuni\u00f3n anual de 1923 da Comisi\u00f3n de Ensaios dos Estados Unidos. As moedas con estrela cu\u00f1\u00e1ronse primeiro, e logo este s\u00edmbolo foi retirado dos cu\u00f1os, que se seguiron utilizando. O 15 de abril, Nichols, o presidente da Comisi\u00f3n Grant, escribiulle ao novo director da \"US Mint\", Frank E. Scobey, para lle comunicar que a s\u00faa entidade puxera \u00e1 venda as moedas, ao prezo de 3,5 d\u00f3lares o d\u00f3lar de ouro con estrela e 3 d\u00f3lares sen ela, e a 1,5 d\u00f3lares a de medio d\u00f3lar con estrela e un d\u00f3lar sen ela. Como a tiraxe de moedas de prata era moi superior \u00e1 das de ouro, a Comisi\u00f3n decidira esixir aos bancos e aos comerciantes de moedas que adquirisen 15 moedas de prata por cada unha de ouro, unha proporci\u00f3n que se reduc\u00eda a 5:1 para os compradores particulares..\nNo n\u00famero de decembro de 1922 de \"The Numismatist\", Nichols puxo un anuncio no que se advert\u00eda de que as vendas se pechar\u00edan o 1 de xaneiro de 1923 e ofrec\u00eda a moeda de medio d\u00f3lar sen estrela a 75 centavos se se adquir\u00eda en lotes de dez exemplares. O medio d\u00f3lar con estrela pod\u00eda adquirise por un d\u00f3lar e medio, e a moeda de ouro dun d\u00f3lar con estrela por tres d\u00f3lares e medio. Daquela xa non cumpr\u00eda adquirir algunha moeda de prata para conseguir o d\u00f3lar de ouro. A Comisi\u00f3n Grant vendeu toda a tiraxe de ouro, mas devolveu 750 moedas de medio d\u00f3lar con estrela e 27.650 sen ela, que foron refundidas na casa da moeda.\nA Comisi\u00f3n Grant solicitara tam\u00e9n a cu\u00f1axe de 150 exemplares de cada valor facial co acabamento especial \"proof\", mais isto fora rexeitado pola \"US Mint\", debido a que levaba xa varios anos sen realizar este tipo de cu\u00f1axes. Por\u00e9n, \u00e9 probable que existan alg\u00fans esp\u00e9cimes cun acabamento especial a modo de proba; o numism\u00e1tico Anthony Swiatek estima que pode haber catro exemplares de cada valor.\nAlgunhas das moedas de medio d\u00f3lar de Grant sen estrelas amosan un desgaste que parece indicar que chegaron a entrar en circulaci\u00f3n. Cando as moedas entraron no mercado secundario, a de medio d\u00f3lar con estrela revalorizouse axi\u00f1a, ata o punto de que en 1935 xa se vend\u00eda por 65 d\u00f3lares, daquela o valor m\u00e1is alto de calquera moeda conmemorativa de prata estadounidense. Naquel mesmo ano, un dentista do Bronx, Nova York, adquiriu centos de medios d\u00f3lares de prata sen estrela e procedeu a perforalos. Tam\u00e9n se co\u00f1ecen numerosas falsificaci\u00f3ns da versi\u00f3n con estrela desta moeda.\nEn 1940, a moeda de medio d\u00f3lar sen estrela vend\u00edase por un d\u00f3lar e medio, e con estrela por 37 d\u00f3lares. En 1950 os seus prezos eran de dous d\u00f3lares e medio e 55 d\u00f3lares, respectivamente, e en 1970 ascenderan a 25 d\u00f3lares e 135 d\u00f3lares. A edici\u00f3n de 2018 de \"A Guide Book of United States Coins\" (co\u00f1ecido como \"Red Book\"), de Richard. S. Yeoman, atrib\u00faelle \u00e1 moeda de prata con estrela un prezo de entre 900 e 9.750 d\u00f3lares, en funci\u00f3n do seu estado de conservaci\u00f3n, e \u00e1 versi\u00f3n sen estrela entre 110 e 1.000 d\u00f3lares.\nAs moedas de ouro con estrelas vend\u00edanse por 12 d\u00f3lares en 1940, e a s\u00faa versi\u00f3n sen estrela por 8 d\u00f3lares. En 1950, estas cantidades ascenderon a 25 e 21 d\u00f3lares, respectivamente, e en 1970 a 265 e 250 d\u00f3lares. O \"Red Book\" de 2018 atrib\u00faelle \u00e1 moeda con estrelas un valor de entre 1.500 e 2.250 d\u00f3lares, dependendo do seu estado, e \u00e1 moeda sen estrelas entre 1.200 e 2.500 d\u00f3lares.\nOs beneficios conseguidos pola venda destas moedas foi utilizado fundamentalmente para a renovaci\u00f3n da casa natal de Grant e para a adquisici\u00f3n dos terreos que a rodean, onde o presidente Harding interveu durante a cerimonia de presentaci\u00f3n das moedas. En 1989, o numism\u00e1tico Ric Leichtung visitou as localidades nas que en principio se deber\u00eda ter investido o di\u00f1eiro conseguido e s\u00f3 atopou a casa natal de Point Pleasant e a escola de Grant en Georgetown. Nas s\u00faas palabras: \"non hai ningunha estrada nin edificios conmemorativos; s\u00f3 as d\u00faas estruturas orixinais que se deterioran cos duros invernos e ver\u00e1ns de Ohio\". No \"Red Book\" inc\u00eddese tam\u00e9n nisto: \"os edificios e a nova estrada nunca chagaron a realizarse\"."}
{"id": "577547", "revid": "65337", "url": "https://gl.wikipedia.org/wiki?curid=577547", "title": "Moeda dun franco de Gaulle", "text": "O franco de Gaulle \u00e9 unha moeda con valor facial dun franco franc\u00e9s cu\u00f1ada en 1988 na honra do expresidente da Rep\u00fablica Francesa Charles de Gaulle e emitida con motivo do trix\u00e9simo aniversario da proclamaci\u00f3n da quinta Rep\u00fablica Francesa, en 1958.\nO dese\u00f1o e o gravado da moeda d\u00e9beselle ao daquela gravador xeral de moedas de Francia, \u00c9mile Rousseau, e da s\u00faa produci\u00f3n encargouse a \"Monnaie de Paris\".\nMoeda circulante.\nExisten d\u00faas variantes desta moeda, \u00e1 parte do seu modelo est\u00e1ndar.\nPor unha banda, un reducido n\u00famero de exemplares foron cu\u00f1ados cun acabamento especial (\"proof\" ou \"essai\"), con fondo espello e relevo mate. Nestas moedas inclu\u00eduse a palabra en letras pequenas no reverso, no espazo entre o a parte inferior do marco e a data \nCo\u00f1\u00e9cense ademais alg\u00fans exemplares nos que non aparecen as marcas do golfi\u00f1o e a cornucopia a ambos os lados da data, no exergo do reverso, caracter\u00edsticos da emisi\u00f3n ordinaria. Desco\u00f1\u00e9cese a cantidade de exemplares con esta variante que, pola s\u00faa rareza, \u00e9 moi apreciada polos coleccionistas e ten unha cotizaci\u00f3n superior no mercado numism\u00e1tico.\nEmisi\u00f3ns especiais.\n\u00c1 parte da s\u00faa emisi\u00f3n ordinaria, destinada \u00e1 s\u00faa posta en circulaci\u00f3n, existen tam\u00e9n d\u00faas versi\u00f3ns destinadas ao mercado do coleccionismo e do investimento: unha delas \u00e9 a cu\u00f1ada en ouro (920 mil\u00e9simas, 23,85 mm, 9 g), cunha tiraxe de 20.000 exemplares, e outra en prata de tama\u00f1o meirande (900 mil\u00e9simas, 37 mm, 22,22 g), da que se cu\u00f1aron 60.000 exemplares."}
{"id": "577548", "revid": "65337", "url": "https://gl.wikipedia.org/wiki?curid=577548", "title": "Moeda dun franco Sementadora (1960-2001)", "text": "O franco Sementadora (en franc\u00e9s: \"franc Semeuse\") \u00e9 unha moeda con valor facial dun franco franc\u00e9s (franco novo) cu\u00f1ada entre 1960 e 2001, cando foi substitu\u00edda polo euro como unidade monetaria da Rep\u00fablica Francesa.\nCaracterizaci\u00f3n.\nEsta moeda retoma o mesmo dese\u00f1o propio das moedas dun franco (franco vello) de finais do s\u00e9culo XIX e principios do s\u00e9culo XX, caracterizado pola figura da \"Sementadora\", creada en 1897 polo escultor e medallista franc\u00e9s Oscar Roty (1846-1911), que chegou a se converter nun s\u00edmbolo de Francia e que foi utilizado en varias moedas francesas, tanto do franco como do euro.\nA versi\u00f3n circulante do franco Sementadora foi cu\u00f1ada en n\u00edquel pola \"Monnaie de Paris\". Co\u00f1\u00e9cense tam\u00e9n alg\u00fans rar\u00edsimos exemplares de proba cu\u00f1ados en ouro con data de 1959 que te\u00f1en a palabra ESSAI gravada en letras pequenas no campo do anverso, \u00e1 esquerda da figura da sementadora. \nAdemais da emisi\u00f3n ordinaria para a circulaci\u00f3n, entre 1960 e 1985 cu\u00f1\u00e1ronse versi\u00f3ns m\u00e1is grosas e pesadas desta moeda, co\u00f1ecidas na tradici\u00f3n numism\u00e1tica francesa como \"pi\u00e9dfort\". O grosor destas pezas \u00e9 de 3,6 mil\u00edmetros e o seu peso \u00e9 de 12 gramos, o dobre que a versi\u00f3n circulante. As s\u00faas tiraxes anuais est\u00e1n limitadas a entre os 40 e os 500 exemplares."}
{"id": "577549", "revid": "65337", "url": "https://gl.wikipedia.org/wiki?curid=577549", "title": "Moeda dun franco Institut de France", "text": "O franco \"Institut de France\" \u00e9 unha moeda con valor facial dun franco franc\u00e9s emitida en 1995 en conmemoraci\u00f3n do bicentenario da constituci\u00f3n do Instituto de Francia en Par\u00eds, en 1795.\nCaracterizaci\u00f3n.\nO dese\u00f1o e o gravado da moeda d\u00e9beselle ao escultor e medallista franc\u00e9s Raymond Corbin (1907-2002), autor doutras moedas francesas como a de 100 francos conmemorativa de Marie Curie (1984). \nDa produci\u00f3n do franco conmemorativo do \"Institut de France\" encargouse a \"Monnaie de Paris\".\nExiste unha variante da moeda, \u00e1 parte do seu modelo est\u00e1ndar. Tr\u00e1tase dunha tiraxe reducida cun acabamento especial (\"proof\" ou \"essai\"), con fondo espello e relevo mate, na que se inscribiu a palabra en letras pequenas no reverso, ao p\u00e9 da p\u00f3la de oliveira da parte esquerda. "}
{"id": "577550", "revid": "65337", "url": "https://gl.wikipedia.org/wiki?curid=577550", "title": "Moeda dun franco Instituto de Francia", "text": ""}
{"id": "577551", "revid": "65337", "url": "https://gl.wikipedia.org/wiki?curid=577551", "title": "Moeda dun franco Estados Xerais", "text": "O franco Estados Xerais \u00e9 unha moeda con valor facial dun franco franc\u00e9s emitida en 1989 en conmemoraci\u00f3n do bicentenario da convocatoria dos Estados Xerais do 5 de maio de 1789 polo rei Lu\u00eds XVI de Francia.\nCaracterizaci\u00f3n.\nO gravado da moeda d\u00e9beselle \u00e1 escultora, pintora e medallista francesa Claudine B\u00e9r\u00e9chel (1925-2011). En tanto que o dese\u00f1o do reverso deste franco \u00e9 obra da propia B\u00e9r\u00e9chel, o anverso retoma o dese\u00f1o do 15\u00ba gravador xeral de moeda Pierre Joseph Tiolier (1763-1819), que caracterizou o reverso dun gran n\u00famero de moedas francesas e dos seus territorios ao longo do s\u00e9culo XIX e tam\u00e9n algunhas emisi\u00f3ns conmemorativas m\u00e1is recentes. \nDa produci\u00f3n do franco conmemorativo dos Estados Xerais de 1789 encargouse a \"Monnaie de Paris.\" \nExiste unha variante da moeda, \u00e1 parte do seu modelo est\u00e1ndar. Tr\u00e1tase dunha tiraxe reducida cun acabamento especial (\"proof\" ou \"essai\"), con fondo espello e relevo mate, na que se inscribiu a palabra en letras pequenas no centro do anverso, ao p\u00e9 da indicaci\u00f3n do valor facial.\"\" "}
{"id": "577552", "revid": "65337", "url": "https://gl.wikipedia.org/wiki?curid=577552", "title": "Moeda dun franco Jacques Rueff", "text": "O franco Jacques Rueff \u00e9 unha moeda con valor facial dun franco franc\u00e9s emitida en 1996 en conmemoraci\u00f3n do centenario do nacemento do economista franc\u00e9s Jacques Rueff (1896-1978), inspirador do \"Plan do 58\", de recuperaci\u00f3n da econom\u00eda francesa.\nCaracterizaci\u00f3n.\nO dese\u00f1o e o gravado da moeda d\u00e9beselle ao artista Pierre Rodier (nado en 1939), naquel momento gravador xeral de moedas de Francia (1994-2001). Rodier escolleu como motivo principal do anverso un retrato de Jacques Rueff xunto cunha representaci\u00f3n da silueta da \"Sementadora\", caracter\u00edstica das moedas dun \"franco novo\" (1960-2001), cuxa creaci\u00f3n foi impulsada por Jacques Rueff. \nDa produci\u00f3n do franco conmemorativo do centenario do nacemento de Jacques Rueff encargouse a \"Monnaie de Paris.\"\nExiste unha variante da moeda, \u00e1 parte do seu modelo est\u00e1ndar. Tr\u00e1tase dunha tiraxe reducida cun acabamento especial (\"proof\" ou \"essai\"), con fondo espello e relevo mate, na que se inscribiu a palabra en letras pequenas no anverso, ao p\u00e9 da representaci\u00f3n da \"Sementadora\".\"\" "}
{"id": "577553", "revid": "65337", "url": "https://gl.wikipedia.org/wiki?curid=577553", "title": "Moeda dun franco Primeira Rep\u00fablica (1992)", "text": "O franco Primeira Rep\u00fablica \u00e9 unha moeda con valor facial dun franco franc\u00e9s emitida en 1992 en conmemoraci\u00f3n do bicentenario da proclamaci\u00f3n da primeira Rep\u00fablica Francesa, en 1792.\nMoeda circulante.\nTanto o anverso como do reverso desta moeda retoman dous dese\u00f1os moi caracter\u00edsticos de diversas moedas francesas da primeira Rep\u00fablica.\"\" \nO anverso reproduce a m\u00edtica Marianne revolucionaria creada polo gravadior xeral de moedas de Francia Agustin Dupr\u00e9 (1748-1833) en 1795, inspir\u00e1ndose en Minerva, deusa da intelixencia e da sabedor\u00eda, co barrete frixio s\u00edmbolo da liberdade. Este anverso foi utilizado en varias das primeiras moedas republicanas francesas a partir do ano 4 da Revoluci\u00f3n (1795).\"\" \nO reverso \u00e9 un dese\u00f1o de Pierre-Joseph Tiolier (1763-1819), tam\u00e9n gravador xeral, que caracterizou unha gran cantidade de moedas francesas de todo o s\u00e9culo XIX e mesmo de \u00e9pocas posteriores.\"\" \nDa produci\u00f3n do franco conmemorativo do bicentenario da proclamaci\u00f3n da primeira Rep\u00fablica Francesa encargouse a \"Monnaie de Paris.\"\nExiste unha variante da moeda, \u00e1 parte do seu modelo est\u00e1ndar. Tr\u00e1tase dunha tiraxe reducida cun acabamento especial (\"proof\" ou \"essai\"), con fondo espello e relevo mate, na que se inscribiu a palabra en letras verticais pequenas no anverso, \u00e1 dereita do busto da Marianne.\"\" \nEmisi\u00f3ns especiais.\n\u00c1 parte da s\u00faa emisi\u00f3n ordinaria, destinada \u00e1 s\u00faa posta en circulaci\u00f3n, existen tam\u00e9n outras tres versi\u00f3ns desta moeda destinadas ao mercado do coleccionismo e do investimento: unha delas \u00e9 a cu\u00f1ada en platino (999 mil\u00e9simas, 24 mm, 11 g), cunha tiraxe de 2.000 exemplares; outra en ouro (920 mil\u00e9simas, 24 mm, 9 g), cunha tiraxe de 5.000 exemplares; e unha terceira en prata de tama\u00f1o meirande (900 mil\u00e9simas, 28 mm, 15,55 g), da que se cu\u00f1aron 40.000 exemplares."}
{"id": "577554", "revid": "65337", "url": "https://gl.wikipedia.org/wiki?curid=577554", "title": "Moeda de 100 francos Marie Curie", "text": "Os 100 francos Marie Curie son unha moeda francesa de prata con valor facial de cen francos franceses emitida en 1984 en conmemoraci\u00f3n do cincuentenario do falecemento da cient\u00edfica polaca naturalizada francesa Marie Curie (1867-1934), galardoada co premio Nobel en d\u00faas ocasi\u00f3ns.\nMoeda circulante.\nTanto o anverso como o reverso desta moeda foron dese\u00f1ados e gravados polo escultor e medallista franc\u00e9s Raymond Corbin (1907-2002).\"\" \nO anverso reproduce como motivo prinipal senllas coroas vexetais, unha de palma e outra de oliveira, que representan cada unha un dos premios Nobel obtidos por Marie Curie, o de F\u00edsica en 1903 e o de Qu\u00edmica en 1911. \nNo reverso am\u00f3sase un retrato de Marie Curie de perfil, ollando cara \u00e1 dereita.\"\"\nDa produci\u00f3n do franco conmemorativo do 50\u00ba aniversario do pasamento de Marie Curie encargouse a \"Monnaie de Paris.\"\nExiste unha variante da moeda, \u00e1 parte do seu modelo est\u00e1ndar. Tr\u00e1tase dunha tiraxe reducida cun acabamento especial (\"proof\" ou \"essai\"), con fondo espello e relevo mate, na que se inscribiu a palabra en letras pequenas no reverso, preto do bordo dereito da moeda.\nEmisi\u00f3ns especiais noutros metais.\nAdemais da s\u00faa emisi\u00f3n ordinaria, destinada \u00e1 s\u00faa posta en circulaci\u00f3n, existen outras diversas versi\u00f3ns desta moeda con id\u00e9ntico dese\u00f1o e cu\u00f1adas en metais diferentes, algunhas delas tam\u00e9n en veri\u00f3n \"pi\u00e9fort\", \u00e9 dicir co dobre de grosor e de peso."}
{"id": "577555", "revid": "785", "url": "https://gl.wikipedia.org/wiki?curid=577555", "title": "Estatuto de Galiza de 1936", "text": ""}
{"id": "577556", "revid": "785", "url": "https://gl.wikipedia.org/wiki?curid=577556", "title": "Estatuto de Galicia de 1981", "text": ""}
{"id": "577557", "revid": "785", "url": "https://gl.wikipedia.org/wiki?curid=577557", "title": "Estatuto de Galiza de 1981", "text": ""}
{"id": "577558", "revid": "785", "url": "https://gl.wikipedia.org/wiki?curid=577558", "title": "Estatuto de Galiza de 1932", "text": ""}
{"id": "577566", "revid": "31997", "url": "https://gl.wikipedia.org/wiki?curid=577566", "title": "Asemblea Xeral de Carolina do Sur", "text": "A Asemblea Xeral de Carolina do Sur (en ingl\u00e9s, \"South Carolina General Assembly\") \u00e9 o parlamento de Carolina do Sur, nos Estados Unidos. Conta cun total de 170 lexisladores elixidos por sufraxio universal e que integran o Senado e a C\u00e1mara de Representantes. A sede est\u00e1 na capital estatal, Columbia, no edificio da Casa Estatal.\nComposici\u00f3n.\nA Asemblea Xeral de Carolina do Sur ten unha estrutura bicameral comp\u00f3ndose de: \nO sistema electoral para escoller aos membros da Asemblea Xeral \u00e9 maioritario e uninominal, deste xeito, o estado est\u00e1 dividido en tantos distritos como membros te\u00f1en as c\u00e1maras. Aqueles que tivesen penas por delitos graves, fraude electoral ou suborno, son inelixibles para ningunha das d\u00faas c\u00e1maras, a non ser que transcorresen 15 anos dende ent\u00f3n.\nCompetencias.\nA Constituci\u00f3n de Carolina do Sur, aprobada en 1895, conf\u00edrelle \u00e1 Asemblea Xeral o poder lexislativo do estado. Ambas as d\u00faas c\u00e1maras te\u00f1en a posibilidade de iniciar o proceso lexislativo cando un dos seus membros fai unha proposta de lei. Na redacci\u00f3n da proposta participa o Consello Lexislativo da Asemblea, para garantir que cumpre os requirimentos legais. Posteriormente, pres\u00e9ntase ante a c\u00e1mara, logo da s\u00faa lectura o presidente der\u00edvaa a unha comisi\u00f3n concreta segundo a cuesti\u00f3n que aborde. Na comisi\u00f3n faise un estudo da proposta e conv\u00eddase a lexisladores e axentes p\u00fablicos para valorala. O comit\u00e9 ou comisi\u00f3n pode aprobar o proxecto tal e como se presentou ou emendalo, ou rexeitalo e rematar coa iniciativa. Superada esta fase, a proposta de lei \u00e9 obxecto de debate no pleno da c\u00e1mara para logo ser votada. Aprobada pola c\u00e1mara orixinal, env\u00edase \u00e1 outra, onde o proxecto seguir\u00e1 as mesmas fases, podendo ser modificada. Se a segunda c\u00e1mara vota modificaci\u00f3ns deber\u00e1 ser tam\u00e9n votada na c\u00e1mara orixinal. Se esta rexeita os cambios, constit\u00faese un comit\u00e9 conxunto con membros das d\u00faas c\u00e1maras para intentar chegar a un acordo. O texto pactado debe ser votado afirmativamente por ambas c\u00e1maras para ser definitivamente aprobado. O gobernador do estado pode vetar unha lei aprobada pola Asemblea Xeral, mais esta pode revogalo se as\u00ed votan dous terzos dos representantes e dos senadores.\nAdemais, a Asemblea Xeral re\u00fanese de forma conxunta para nos nomeamentos xudiciais no Tribunal Supremo do estado ou para recibir as mensaxes do gobernador.\nHistoria.\nO 24 de marzo de 1776, o Congreso Provincial dos colonos de Carolina do Sur, no contexto da independencia dos Estados Unidos, aprobou unha constituci\u00f3n que outorgou o poder lexislativo a d\u00faas c\u00e1maras: a baixa era a Asemblea Xeral, e a alta, chamada Consello Lexislativo, era electa pola pola primeira. Poucos anos m\u00e1is tarde, o 19 de marzo de 1778, redactouse unha nova constituci\u00f3n na que xa se reco\u00f1ec\u00eda como estado a Carolina do Sur e que estableceu a actual estrutura do poder lexislativo: exercido pola Asemblea Xeral que se forma polo Senado e a C\u00e1mara de Representantes. \nPierce Butler, Charles Pinckney, Charles Cotesworth Pinckney e John Rutledge, foron os delegados enviados por Carolina do Sur \u00e1 convenci\u00f3n que elaborou a Constituci\u00f3n dos Estados Unidos e todos eles foron membros da Asemblea Xeral en diversos momentos da s\u00faa carreira pol\u00edtica. A Asemblea Xeral de Carolina do Sur tivo unha maior\u00eda de afroamericanos entre os seus membros en 1868, logo da Guerra Civil. Doutra parte, a primeira muller membro da Asemblea Xeral foi Mary Gordon Ellis, senadora estatal entre 1929 e 1933."}
{"id": "577567", "revid": "5863", "url": "https://gl.wikipedia.org/wiki?curid=577567", "title": "RABASF", "text": ""}
{"id": "577568", "revid": "5863", "url": "https://gl.wikipedia.org/wiki?curid=577568", "title": "Nenez", "text": ""}
{"id": "577570", "revid": "88215", "url": "https://gl.wikipedia.org/wiki?curid=577570", "title": "Carlos Pad\u00edn Busto", "text": ""}
{"id": "577573", "revid": "98629", "url": "https://gl.wikipedia.org/wiki?curid=577573", "title": "Stavanger Oilers", "text": "Stavanger Oilers \u00e9 un equipo de h\u00f3ckey sobre xeo da cidade de Stavanger, Noruega. Foi fundado o 6 de xu\u00f1o de 2000 e na tempada 2022-23 compite na Fjordkraft-ligaen, a m\u00e1xima categor\u00eda do h\u00f3ckey sobre xeo noruegu\u00e9s."}
{"id": "577580", "revid": "15490", "url": "https://gl.wikipedia.org/wiki?curid=577580", "title": "Aorico", "text": "Aorico (en lat\u00edn: \"Aoricus\") foi un xefe e caudillo (en g\u00f3tico: \"kindins\", e que se adoita traducir como xu\u00edz) dos godos tervingos, durtante o s\u00e9culo IV. Era fillo do xefe Ariarico, e pai de Atanarico, e de Rocestes.\nTraxectoria.\nNo ano 332, segundo os termos do \"foedus\" establecido entre seu pai e o emperador romano Constantino o Grande (r. 306\u2013337), os tervingos ti\u00f1an que pagar un tributo e proporcionar un continxente de guerreiros ao imperio romano. Para asegura-la paz, Ariarico, tam\u00e9n hab\u00eda entregar a seu fillo Aorico como ref\u00e9n para ser educado en Constantinopla. Resulta probable que unha estatua que exist\u00eda na antec\u00e1mara da curia de Constantinopla, estivese erixida na s\u00faa honra para manifesta-la s\u00faa obediencia aos romanos.\nNa d\u00e9cada de 340, estalou o conflito entre os romanos e os tervingos. Estes, aproveitando a conxelaci\u00f3n do Danubio, atraves\u00e1rono e logo invadiron Moesia. Este conflito puido estar motivado pola persecuci\u00f3n dos cristi\u00e1ns dirixida por Aorico no 347/348. Segundo comentou Auxentius de Durostorum, eran vistos, non s\u00f3 como unha ameaza para a relixi\u00f3n tradicional, sen\u00f3n tam\u00e9n como unha ameaza de apoio aos romanos. Finalmente, como o emperador Constancio II estaba en guerra cos persas, polo 350 asinouse un novo acordo cos tervingos no que Aorico reco\u00f1eceu a Constancio II como un \"thiudans\" (rei, en g\u00f3tico).\nA\u00ednda que a data da s\u00faa morte \u00e9 desco\u00f1ecida, si que se sabe que xa morrera cando, no 369, seu fillo Atanarico fora reco\u00f1ecido como novo l\u00edder dos tervingos polos romanos.\nComo observou Herwig Wolfram, \"a aliteraci\u00f3n, variaci\u00f3n e ritmo na li\u00f1a de nomes Atanarico, Aorico e Ariarico asem\u00e9llase ao \"tipo idea\" de Hadubrando, Hildebrando e Heribando. Considerou que as semellanzas e a comparaci\u00f3ns entre eses nomes suxiren que os tres xefes hab\u00edan ser da dinast\u00eda dos Baltos."}
{"id": "577581", "revid": "31997", "url": "https://gl.wikipedia.org/wiki?curid=577581", "title": "Asemblea Xeral de Vermont", "text": "A Asemblea Xeral de Vermont (en ingl\u00e9s, \"Vermont General Assembly\") \u00e9 o parlamento de Vermont, nos Estados Unidos. Ten un total de 180 lexisladores, dos que 30 son senadores (membros da c\u00e1mara alta) e 150 son representantes (membros da c\u00e1mara baixa), que son elixidos cada dous anos por sufraxio universal. A Casa Estatal de Vermont, na capital do estado, Montpelier, \u00e9 a s\u00faa sede. \nComposici\u00f3n.\nA Asemblea Xeral de Vermont ten unha estrutura bicameral estando formado por:\nCompetencias.\nA actual Constituci\u00f3n de Vermont, aprobada en 1793, confire \u00e1 Asemblea Xeral o poder lexislativo do estado. A s\u00faa tarefa esencial \u00e9, polo tanto, elaborar as leis. Ambas c\u00e1maras comparten a iniciativa lexislativa e calquera membro delas pode presentar ante \u00e1 que pertenza unha proposta de lei. O proceso lexislativo comeza na c\u00e1mara onde se rexistra e tras unha primeira lectura ante o pleno, o presidente der\u00edvaa ao comit\u00e9 ou comisi\u00f3n parlamentaria que lle corresponda segundo a tem\u00e1tica que trate. Al\u00ed a proposta \u00e9 valorada en audiencias p\u00fablicas e, logo, o comit\u00e9 ou comisi\u00f3n pode fusionala con outras iniciativas, trasladar a proposta ao plenario, emendala ou rexeitala. Se se supera esta fase, a proposta pasa a ser debatida e votada polo pleno. Unha vez completa o tr\u00e1mite nunha c\u00e1mara, rem\u00edtese a proposta \u00e1 outra onde segue id\u00e9ntico percorrido. Se o texto que aproba a segunda c\u00e1mara difere do da primeira, v\u00f3lvese a votar na orixinal. De non haber acordo entre as c\u00e1maras, f\u00f3rmase un comit\u00e9 conxunto de membros da Asemblea Xeral para pactar un texto que conte co apoio de ambas as d\u00faas c\u00e1maras. \nUnha vez aprobada na Asemblea Xeral, a lei \u00e9 remitida ao gobernador para que sancione e entre en vigor. O gobernador pode vetala, mais a Asemblea Xeral pode revogalo co voto de dous terzos dos membros de ambas as d\u00faas c\u00e1maras. \nA\u00ednda que ambas as d\u00faas c\u00e1maras son colexisladoras, a constituci\u00f3n reserva algunhas funci\u00f3ns espec\u00edficas ao Senado de Vermont, como participar na designaci\u00f3n de xu\u00edces do Tribunal Supremo estatal ratificando a proposta do gobernador. "}
{"id": "577584", "revid": "65337", "url": "https://gl.wikipedia.org/wiki?curid=577584", "title": "Moeda de 10 francos Mathieu", "text": "Os 10 francos Mathieu son unha moeda francesa de cupron\u00edquel-aluminio con valor facial de dez francos franceses emitida entre 1974 e 1987, con car\u00e1cter circulante, chamada as\u00ed por estar dese\u00f1ada polo artista franc\u00e9s George Mathieu.\nMoeda circulante.\nMathieu escolleu como motivo do anverso o mapa estilizado, radiante e con estrelas arredor da capital, Par\u00eds, cun monograma composto polas iniciais RF (\"R\u00e9publique Fran\u00e7aise\") no medio e rodeado por unha inscrici\u00f3n co nome do pa\u00eds. No exergo, a ambas as beiras da data, eng\u00e1dense como marcas de ceca unha cornucopia e un golfi\u00f1o.\"\"\nNo reverso am\u00f3sase un conxunto de guindastres, torres, cables, estruturas e edificios a modo de representaci\u00f3n estilizada da Francia industrial.\"\"\nO canto \u00e9 liso e coa inscrici\u00f3n LIBERTE EGALITE FRATERNITE, intercalada cunha p\u00f3la de loureiro, outra de oliveira e unha espiga. Este canto ach\u00e9galle \u00e1 moeda unha peculiaridade, xa que nalgunhas moedas se pode ler correctamente co anverso cara a arriba e noutras co reverso cara a arriba.\"\"\nExiste unha variante da moeda, \u00e1 parte do seu modelo est\u00e1ndar, emitida unicamente no primeiro ano (1974). Tr\u00e1tase dunha tiraxe reducida a 7.300 exemplares, cun acabamento especial (\"proof\" ou \"essai\"), con fondo espello e relevo mate, na que se inscribiu a palabra en letras pequenas no campo do reverso, no cuarto superior esquerdo.\nEmisi\u00f3ns especiais noutros metais.\nAdemais da s\u00faa emisi\u00f3n ordinaria, destinada \u00e1 s\u00faa posta en circulaci\u00f3n, existen outras diversas versi\u00f3ns desta moeda con tiraxes moi reducidas, con id\u00e9ntico dese\u00f1o e cu\u00f1adas en metais diferentes, algunhas delas tam\u00e9n en veri\u00f3n \"pi\u00e9fort\", \u00e9 dicir co dobre de grosor e de peso."}
{"id": "577585", "revid": "5863", "url": "https://gl.wikipedia.org/wiki?curid=577585", "title": "Pol\u00edtica do Brasil", "text": "A pol\u00edtica do Brasil \u00e9 o modo en que se administra a Rep\u00fablica Federativa do Brasil segundo a constituci\u00f3n de 1988, que define o Estado como unha rep\u00fablica federal presidencialista representativa.\nCaracter\u00edsticas.\nO Brasil divide a s\u00faa administraci\u00f3n en tres poderes: poder executivo, lexislativo e xudicial.\nO poder executivo r\u00e9xeo, a nivel nacional, o presidente da rep\u00fablica, cargo ocupado desde 2019 por Jair Bolsonaro. O presidente el\u00edxese cada catro en catro anos a trav\u00e9s do sufraxio universal. Todas as persoas con m\u00e1is de 16 anos poden votar."}
{"id": "577586", "revid": "129897", "url": "https://gl.wikipedia.org/wiki?curid=577586", "title": "Wisin &amp; Yandel", "text": "Wesin and Yandel \u00e9 un d\u00fao musical formado por Juan Luis Moreira Luna \" Wesin \" e Landel Viguela Malavi \" Yandel \", en Caye ( Porto Rico )."}
{"id": "577587", "revid": "65337", "url": "https://gl.wikipedia.org/wiki?curid=577587", "title": "Corpus Nummorum Italicorum", "text": "O Corpus Nummorum Italicorum (CNI) \u00e9 unha obra numism\u00e1tica monumental ideada por V\u00edtor Manuel III de Savoia e elaborada polos numism\u00e1ticos m\u00e1is experimentados da \u00e9poca, publicado en 20 volumes entre 1910 e 1943. Tr\u00e1tase do primeiro proxecto dunha catalogaci\u00f3n xeral das moedas medievais e modernas cu\u00f1adas en Italia, ou noutros pa\u00edses a nome de italianos.\nCos 20 volumes publicados, a obra ficou inconclusa; traball\u00e1base na colleita de material para o volume vix\u00e9simo primeiro cando o proxecto se paralizou por mor da segunda guerra mundial.\nTodos os volumes da obra foron publicados en Roma pola Accademia dei Lincei, baixo o t\u00edtulo xen\u00e9rico de \"Corpus Nummorum Italicorum. Primo tentativo du un catalogo generale delle monete medievali e moderne coniate en Italia o da italiani in altri paesi\"."}
{"id": "577588", "revid": "5863", "url": "https://gl.wikipedia.org/wiki?curid=577588", "title": "Carlos Alberto del Pulgar Sab\u00edn", "text": ""}
{"id": "577589", "revid": "5863", "url": "https://gl.wikipedia.org/wiki?curid=577589", "title": "Carlos del Pulgar Sab\u00edn", "text": ""}
{"id": "577590", "revid": "5863", "url": "https://gl.wikipedia.org/wiki?curid=577590", "title": "Carlos Pulgar Sab\u00edn", "text": ""}
{"id": "577592", "revid": "19415", "url": "https://gl.wikipedia.org/wiki?curid=577592", "title": "Revoluci\u00f3n de Zanz\u00edbar", "text": "A Revoluci\u00f3n de Zanz\u00edbar () tivo lugar en 1964 e levou ao derrocamento do the Sult\u00e1n de Zanz\u00edbar e o seu goberno principalmente \u00e1rabe a mans de revolucionarios africanos locais. Zanz\u00edbar era un estado etnicamente diverso que constaba dunha serie de illas fronte a costa de Tanganica, ao que o Reino Unido lle concedera a independencia en 1963. Nunha serie de elecci\u00f3ns parlamentarias previas \u00e1 independencia, a minor\u00eda \u00e1rabe logrou manter o poder que tivera cando Zanz\u00edbar era un territorio de ultramar de Om\u00e1n. Frustrado pola baixa representaci\u00f3n no Parlamento a pesar de ga\u00f1ar co 54% dos votos nas elecci\u00f3ns de xullo de 1963, o africano Partido Afro-Shirazi (PAS) na ma\u00f1\u00e1 cedo do 12 de xaneiro de 1964, dirixido por John Okello, o l\u00edder xuvenil (PAS) da \u00e1 Pemba, mobilizou en torno a 600\u2013800 revolucionarios na illa principal de Unguja (Illa de Zanz\u00edbar) aos que mobilizara meses antes. Logo de invadir \u00e1 polic\u00eda do pa\u00eds e apropiarse das s\u00faas armas, os insurxentes dirix\u00edronse a Cidade Zanz\u00edbar, onde derrocaron o sult\u00e1n e o seu goberno. Segu\u00edronlle represalias contra civ\u00eds \u00e1rabes e do sur de Asia na illa; o n\u00famero de mortos resultantes est\u00e1 en disputa, con estimaci\u00f3ns que van dende varios centos ata s 20\u00a0000. O l\u00edder moderado do PAS Abeid Karume converteuse no primeiro presidente e xefe de Estado do pa\u00eds.\nOs aparentes lazos comunistas do novo goberno preocuparon aos gobernos occidentais. Como Zanz\u00edbar encontr\u00e1base dentro da esfera de influencia brit\u00e1nica, o goberno brit\u00e1nico elaborou unha serie de planos de intervenci\u00f3n. Con todo, o temido estado comunista nunca se materializou, e debido a que as persoas brit\u00e1nicas e estadounidenses foran evacuadas con \u00e9xito, estes planos non se puxeron en marcha. Mentres tanto, as potencias do bloque comunista de Alema\u00f1a Oriental e a Uni\u00f3n Sovi\u00e9tica, xunto coa anti-sovi\u00e9tica Rep\u00fablica Popular da China, crearon relaci\u00f3ns de amizade co novo goberno mediante o reco\u00f1ecemento do pa\u00eds e o env\u00edo de asesores. Karume tivo \u00e9xito na negociaci\u00f3n de uni\u00f3n de Zanz\u00edbar e Tanzania para formar a nova naci\u00f3n de Tanzania, un acto que os medios de comunicaci\u00f3n contempor\u00e1neos xulgaron como un esforzo de previr a subversi\u00f3n comunista de Zanz\u00edbar. A revoluci\u00f3n puxo fin a 200 anos de dominaci\u00f3n \u00e1rabe en Zanz\u00edbar, e \u00e9 conmemorada na illa cada ano con celebraci\u00f3ns de aniversario e un d\u00eda festivo.\nAntecedentes.\nO arquip\u00e9lago de Zanz\u00edbar, agora parte da rep\u00fablica de Tanzania, no sueste de \u00c1frica, \u00e9 un grupo de illas situadas no oc\u00e9ano \u00cdndico fronte a costa de Tanganica. Comprende a illa principal de Unguja (tam\u00e9n co\u00f1ecida como Zanz\u00edbar), situada ao sur, e a illa de Pemba ao norte, as\u00ed como numerosos illotes circundantes. Cunha longa historia de dominio \u00e1rabe que se remonta ata 1698, Zanz\u00edbar foi un territorio de ultramar de Om\u00e1n ata que conseguiu a independencia en 1858 baixo o seu propio sultanato. En 1890, durante o reinado de Ali ibn Sa'id's, Zanz\u00edbar converteuse nun protectorado brit\u00e1nico, e a\u00ednda que nunca estivo formalmente baixo o goberno directo, considerouse parte do Imperio Brit\u00e1nico.\nEn 1964, o pa\u00eds era unha monarqu\u00eda constitucional gobernada polo sult\u00e1n Jamshid bin Abdullah. Zanz\u00edbar ti\u00f1a unha poboaci\u00f3n africana de en torno a 230\u00a0000\u2014alg\u00fans dos cales afirmaban ter ascendencia persas e eran co\u00f1ecidos localmente como Shirazis\u2014e tam\u00e9n contaba con minor\u00edas significativas con 50\u00a0000 \u00e1rabes e 20\u00a0000 surasi\u00e1ticos, que salientaban nos negocios e o comercio. Os diversos grupos \u00e9tnicos estaban comezando a mesturarse e as diferenzas entre eles desdebux\u00e1ranse; segundo un historiador, un motivo importante para o apoio xeral do sult\u00e1n Jamshid foi a diversidade \u00e9tnica da s\u00faa familia. Con todo, a poboaci\u00f3n \u00e1rabe da illa, como principais terratenentes, era xeralmente m\u00e1is rica que a poboaci\u00f3n africana e gozaba de acceso a servizos sociais de maior calidade, como a sa\u00fade e a educaci\u00f3n, que as persoas africanas. \u00c1 parte disto, a autoridade brit\u00e1nica consideraba a Zanz\u00edbar como un pa\u00eds \u00e1rabe e sempre mantivo unha posici\u00f3n de apoio \u00e1 minor\u00eda \u00e1rabe para permanecer no poder. Como resultado, durante o proceso de descolonizaci\u00f3n a maior parte dos partidos pol\u00edticos estaban organizados en boa parte segundo li\u00f1as \u00e9tnicas, coa minor\u00eda \u00e1rabe dominando o Partido Nacionalista de Zanz\u00edbar (PNZ) e a maior\u00eda africana o Partido Afro-Shirazi (PAS). O NPZ mirou cara a Exipto como modelo, o que causou algunhas tensi\u00f3ns cos oficiais coloniais brit\u00e1nicos, mais Zanz\u00edbar estivera dominado durante centos de anos pola elite \u00e1rabe, e a Oficina Colonial non pod\u00eda imaxinar un Zanz\u00edbar gobernado por africanos.\nEn xaneiro de 1961, como parte do proceso de descolonizaci\u00f3n, as autoridades brit\u00e1nicas da illa estableceron distritos electorais e celebraron elecci\u00f3ns democr\u00e1ticas. O PAS e o PNZ ga\u00f1aron 11 dos 22 escanos posibles no Parlamento de Zanz\u00edbar, polo que en xu\u00f1o se celebraron outras elecci\u00f3ns nas que o n\u00famero de escanos elevouse ata os 23. O PNZ entrou en coalici\u00f3n co Partido Popular de Zanz\u00edbar e Pemba (PPZP) e desta volta conseguiu 13 escanos, mentres que o PAS, a pesar de recibir a maior parte dos votos, tan s\u00f3 conseguiu 10. O PAS sospeitou de fraude electoral e desatou unha desorde civil, que acabou con 68 mortes. Para manter o control, a coalici\u00f3n de goberno prohibiu os partidos da oposici\u00f3n m\u00e1is radicais, encheu o servizo civil cos seus propios funcionarios designados, e politizou a polic\u00eda.\nEn 1963, co n\u00famero de escanos do parlamento aumentado ata os 31, noutras elections repet\u00edronse os mesmos resultados que en 1961. Debido \u00e1 disposici\u00f3n dos distritos electorais, que foran manipulados polo NPZ, o PAS, liderado por Abeid Amani Karume, conseguiu o 54\u00a0% do voto popular, mais tan s\u00f3 13 escanos, mentres que o PNZ/PPZP conseguiu o resto e dispuxo dun fortalecemento do seu control de poder. O Partido Umma, formado ese ano por partidarios socialistas \u00e1rabes descontentos do PNZ, foi prohibido, e todos os polic\u00edas de orixe africana continental foron despedidos. Isto eliminou unha boa parte da \u00fanica forza de seguridade da illa, e creou un grupo de homes enfadados con adestramento paramilitar e con co\u00f1ecemento dos edificios, o equipamento e os procedementos da polic\u00eda. Ademais, o novo goberno dominado polos \u00e1rabes deixou claro que na pol\u00edtica exterior, o Sultanato de Zanz\u00edbar procurar\u00eda v\u00ednculos pr\u00f3ximos co mundo \u00e1rabe, especialmente con Exipto, e non ti\u00f1a interese en forxar relaci\u00f3ns coas naci\u00f3ns da \u00c1frica continental como a maior\u00eda negra desexaba. A escravitude fora abolida en Zanz\u00edbar en 1897, mais boa parte da elite \u00e1rabe que dominaba a pol\u00edtica da illa fixo poucos esforzos para ocultar as s\u00faas visi\u00f3ns racistas respecto da maior\u00eda negra como inferiores a eles, unha xente apta s\u00f3 para a escravitude. No Parlamento, o ministro de finanzas Juma Aley respondeu a preguntas de Karume de xeito insultante dicindo que non precisaba contestar as preguntas dun simple \"barqueiro\". Aley explicou tam\u00e9n noutro discurse no Parlamento que se os \u00e1rabes estaban sobrerrepresentados no gabinete non era por racismo, sen\u00f3n s\u00f3 porque as habilidades mentais dos negros eran abismalmente inferiores e as habilidades mentais dos \u00e1rabes como el mesmo eran moi altas, unhas declaraci\u00f3ns que enfureceron \u00e1 maior\u00eda negra. Os recordos do comercio de escravos \u00e1rabe no pasado (alg\u00fans dos negros m\u00e1is vellos foran escravos na s\u00faa xuventude) xunto cunha visi\u00f3n claramente condescendente da elite \u00e1rabe cara \u00e1 maior\u00eda negra no presente significou que boa parte da poboaci\u00f3n negra de Zanz\u00edbar ti\u00f1a un odio feroz cara aos \u00e1rabes, vendo o goberno dominado polos \u00e1rabes como ilex\u00edtimo. O goberno non axudou a ampliar o seu atractivo para a maior\u00eda negra ao recortar de xeito dr\u00e1stico o gasto en escolas de \u00e1reas de gran concentraci\u00f3n de poboaci\u00f3n negra. O orzamento do goberno cos seus recortes draconianos nos gastos nas escolas das \u00e1reas negras foi visto amplamente como un signo de que o goberno dominado polos \u00e1rabes estaba a planear pechar \u00e1 poboaci\u00f3n negra nun status permanente de segunda clase.\nA independencia total do dominio brit\u00e1nico foi concedida o 10 de decembro de 1963, coa coalici\u00f3n do PNZ/PPZP como \u00f3rgano de goberno. O goberno solicitou un acordo de defensa ao Reino Unido, pedindo que un batall\u00f3n de tropas brit\u00e1nicas ficara na illa para tarefas de seguridade interna, mais isto foi rexeitado porque considerou inapropiado que as tropas brit\u00e1nicas participaran no mantemento da lei e a orde tan pouco despois da independencia. A maior parte do gabinete, que procuraba v\u00ednculos m\u00e1is estreitos con Exipto (gobernado por Nasser), non quer\u00eda de ning\u00fan xeito tropas brit\u00e1nicas en Zanz\u00edbar. Os informes da intelixencia brit\u00e1nica predic\u00edan que disturbios civ\u00eds, acompa\u00f1ados polo incremento da actividade comunista, eran probables no futuro pr\u00f3ximo e que a chegada das tropas brit\u00e1nicas poder\u00eda provocar\u00e1 que a situaci\u00f3n se deteriorara m\u00e1is a\u00ednda. Con todo, moitos cidad\u00e1ns estranxeiros permaneceron na illa, inclu\u00eddos 130 brit\u00e1nicos que eran empregados directos do goberno de Zanz\u00edbar government.\nEn 1959, un carism\u00e1tico ugand\u00e9s chamado John Okello chegou a Pemba, para traballar como albanel, e en febreiro de 1963 trasladouse a Zanz\u00edbar. Traballando como funcionario no Sindicato de Traballadores da Pintura de Zanz\u00edbar e Pemba e combo activista do PAS, Okello ga\u00f1ara seguidores e case dende o momento en que chegou a Zanz\u00edbar estivera a organizar unha revoluci\u00f3n que planeaba que tivera lugar pouco despois da independencia.\nRevoluci\u00f3n.\nEn torno \u00e1s 3:00\u00a0am do 12 de xaneiro de 1964, entre 600 e 800 insurxentes pobremente armados, principalmente africanos, axudados por alg\u00fans dos expolic\u00edas recentemente despedidos, atacaron as comisar\u00edas de Unguja, tanto as s\u00faas armer\u00edas como a estaci\u00f3n de radio. Os atacantes non ti\u00f1an pistolas, estaban equipados s\u00f3 con lanzas, machetes, e fermentas met\u00e1licas, tendo s\u00f3 a vantaxe num\u00e9rica e o factor sorpresa. Os reemprazos da polic\u00eda \u00e1rabe non recibiran case adestramento e, a pesar de responder cunha forza m\u00f3bil, foron axi\u00f1a superados. O propio Okello liderou o ataque ao cuartel xeral da polic\u00eda de Ziwani, que tam\u00e9n resultou ser o arsenal m\u00e1is grande da illa. Varios dos rebeldes foron abatidos a tiros, mais a polic\u00eda foi superada polo seu gran n\u00famero. Okello atacou persoalmente a un sentinela, arrebatoulle o seu rifle, e empregouno para matar ao polic\u00eda cunha baioneta. Arm\u00e1ndose a si mesmos con centos de rifles autom\u00e1ticos, metralladoras e metralladoras Bren, os insurxentes tomaron o control de edificios estrat\u00e9xicos na capital, a Cidade de Zanz\u00edbar. En torno \u00e1s 7:00\u00a0am, Okello realizou a s\u00faa primeira transmisi\u00f3n radiof\u00f3nica dende unha estaci\u00f3n de radio local que os seus seguidores capturaran d\u00faas horas antes, chamando \u00e1 poboaci\u00f3n africana a levantarse e derrocar os \"imperialistas\". Nese momento, Okello s\u00f3 se referiu a si mesmo como o \"mariscal de campo\", o que provocou moitas especulaci\u00f3ns en Zanz\u00edbar sobre a identidade desa misteriosa figura que lideraba a revoluci\u00f3n, que falaba o seu suahili cun marcado acento achol\u00ed que non era familiar en Zanz\u00edbar.\n\u00c1s seis horas do inicio das hostilidades, a oficina local de tel\u00e9grafo e os principais edificios gobernamentais estaban baixo o control revolucionario, e a \u00fanica pista de aterraxe da illa foi capturada \u00e1s 2:18\u00a0pm. No campo, estalaran as loitas entre os Manga, como eran chamados os \u00e1rabes do rural, os africanos. Os Manga estaban armados principalmente con rifles de caza, e unha vez que as armas arrebatadas \u00e1s comisar\u00edas de polic\u00eda chegaron aos rebeldes no rural, os negros as empregados contra os Manga. En Stone Town, a maior resistencia tivo lugar na comisar\u00eda de polic\u00eda de Malindi, onde baixo o mando do comisario de polic\u00eda J. M. Sullivan (un polic\u00eda brit\u00e1nico que permaneceu no posto ata que se puido contratar a un substituto local), todos os ataques rebeldes foron rexeitados, entre outros motivos porque os insurxentes tend\u00edan a retirarse cando eran atacados. Sullivan s\u00f3 rendeu a comisar\u00eda de Melindi a finais da tarde logo de quedar sen munici\u00f3n, e marchou con todas as s\u00faas forzas (ning\u00fan polic\u00eda morrera ou resultara ferido) ata o peirao de Stonetown para embarcar en barcas que os levaran a un barco, o \"Salama\", para sacalos de Zanz\u00edbar. En todo Stone Town, as tendas e casas que eran propiedade de \u00e1rabes os de persoas do sur de Asia foron saqueadas, mentres que as mulleres destes grupos \u00e9tnicos foron violadas en grupo. O sult\u00e1n, xunto co primeiro ministro Muhammad Shamte Hamadi e membros do gabinete, fuxiron da illa illa a bordo do iate real \"Seyyid Khalifa\", e o goberno revolucionario apoderouse do palacio do sult\u00e1n e doutras propiedades. Morreron canto menos 80 persoas e 200 resultaron feridas, a maior\u00eda das cales eran \u00e1rabes, durante as 12 horas de loita na r\u00faa que seguiron. 61 cidad\u00e1ns estadounidenses, inclu\u00eddos 16 homes do persoal dunha estaci\u00f3n de seguimento de sat\u00e9lites da NASA, buscaron refuxio no English Club da Cidade de Zanz\u00edbar, e catro xornalistas da mesma nacionalidade foron detidos polo novo goberno da illa.\nDesco\u00f1ecendo que Okello dera ordes de non matar a ning\u00fan branco, os estadounidenses que viv\u00edan en Stone Town fuxiron ao English Club, onde se encontraba o punto de evacuaci\u00f3n. As persoas que viaxaban no convoi de autom\u00f3biles ao English Club sorprend\u00e9ronse de ver os corpos maltratados de homes \u00e1rabes tirados nas r\u00faas de Stone Town cos seus penes curtados e os test\u00edculos metidos nas s\u00faas bocas. Como parte dos planos coidadosamente trazados de Okello, por toda a illa, grupos de africanos armados con coitelos, lanzas e \"pangas\" (machetes) adic\u00e1ronse a matar sistematicamente a todos os \u00e1rabes e asi\u00e1ticos do sur que puideron atopar. O diplom\u00e1tico estadounidense Don Petterson describiu o seu horror cando viu dende a s\u00faa casa como un grupo de homes africanos asaltaba a casa dun \u00e1rabe, o decapitaban en p\u00fablico cunha \"panga\", seguido dos berros dende o interior da s\u00faa casa cando a s\u00faa muller e as tres criaturas eran violadas e asesinadas, seguida da mesma escena repetida na seguinte casa dun \u00e1rabe, seguida doutra e outra. Logo de tomar o contro de Stone Town o primeiro d\u00eda, os revolucionarios continuaron a loitar cos Manga polo control do rural durante canto menos dous d\u00edas, e familias de \u00e1rabes foron asasinadas logo de que as s\u00faas casas foran asaltadas.\nSegundo a historia oficial de Zanz\u00edbar, a revoluci\u00f3n foi proposta e liderada polo l\u00edder do ASP Abeid Amani Karume. Con todo, no momento da revoluci\u00f3n Karume encontr\u00e1base na \u00c1frica continental do mesmo xeito que o l\u00edder do Partido Umma, Abdulrahman Muhammad Babu. Okello, na s\u00faa calidade de secretario das mocidades do ASP en Pemba, enviara a Karume ao continente para asegurar a s\u00faa seguridade. Okello chegara a Zanz\u00edbar procedente de Kenya en 1959 afirmando ter sido mariscal de campo dos rebeldes kenyanos durante a rebeli\u00f3n Mau Mau, a\u00ednda que en realidade non ti\u00f1a experiencia militar. Sostivo que escoitara unha voz que lle ordenaba, como cristi\u00e1n, que liberara \u00e1 xente de Zanz\u00edbar dos \u00e1rabes musulm\u00e1ns, a\u00ednda que a propia poboaci\u00f3n de Zanz\u00edbar era predominantemente musulm\u00e1 e foi Okello quen liderou os revolucionarios, principalmente membros desempregados da Liga Xuvenil Afro-Shirazi, o 12 de xaneiro. Un comentarista especulou ademais que probablemente foi Okello, coa Liga Xuvenil, quen propuxo a revoluci\u00f3n. Semella ter habido tres complots diferentes para derrocar o goberno, liderados por Karume, Babu e Okello, mais foi o plano deste \u00faltimo o que estaba m\u00e1is avanzado e foi el quen asestou o golpe que derrubou o r\u00e9xime do sult\u00e1n. Okello non era moi co\u00f1ecido en Zanz\u00edbar, e o goberno estaba m\u00e1is preocupado de controlar o ASP e o Umma que a un pintor de casas pouco co\u00f1ecido e case analfabeto e un dirixente sindical menor. Okello era un completo misterio para o mundo no momento da revoluci\u00f3n, e o MI5 informou a Whitehall que era un antigo polic\u00eda que loitara cos Mau Mau en Kenya e fora adestrado en Cuba na arte da violencia revolucionaria. O propio Okello nunha conferencia de prensa varios d\u00edas despois negou iradamente ter estado en Cuba ou China, afirmando que era un cristi\u00e1n cuxo lema era \"Todo pode aprenderse da Biblia\".\nDurante a revoluci\u00f3n, houbo unha orx\u00eda de violencia cometida contra as comunidades de persoas do sur de Asia e \u00e1rabes con milleiros de mulleres violadas polos seguidores de Okello, e moitos saqueos e masacres de \u00e1rabes en toda a illa. O diplom\u00e1tico estadounidense Don Petterson describiu os asasinatos dos \u00e1rabes pola maior\u00eda negra como un acto de xenocidioc Petterson escribiu \"\"Xenocidio\" non era un termo que estivera tan de moda ent\u00f3n como o estivo despois, mais \u00e9 xusto dicir que en partes de Zanz\u00edbar, o asasinato de \u00e1rabes foi un xenocidio, puro e simple\". Okello acud\u00eda frecuentemente \u00e1 radio a instar aos seus seguidores nunha atroadora linguaxe do Antigo Testamento a matar tantos \u00e1rabes como fora posible, co m\u00e1ximo de bruutalidadc. Como nacionalista panafricano que fac\u00eda cantar aos seus seguidores \"God Bless Africa\" cada vez que marchaba pola r\u00faa, Okello apelou \u00e1 maior\u00eda negra, mais ao mesmo tempo, como cristi\u00e1n militante que afirmaba escoitara a voz de Deus na s\u00faa cabeza, o atractivo de Okello nunha illa na que o 95\u00a0% da poboaci\u00f3n era musulm\u00e1, era limitado.\nConsecuencias.\nOs partidos ASP e Umma crearon un Consello Revolucionario para exercer de goberno interino, con Karume liderando o consello como presidente e Babu exercendo de ministro de exteriores. O pa\u00eds pasou a denominarse Rep\u00fablica Popular de Zanz\u00edbar e Pemba; as primeiras acci\u00f3ns do novo goberno foron desterrar permanentemente o sult\u00e1n e expulsar o ZNP e o ZPPP. Buscando distanciarse do vol\u00e1til Okello, Karume afastouno discretamente da escena pol\u00edtica a\u00ednda que se lle permitiu manter o t\u00edtulo que el mesmo se outorgara de mariscal de campo. Con todo, os revolucionarios de Okello comezaron a tomar represalias contra as poboaci\u00f3ns de persoas \u00e1rabes e do sur de Asia en Unguja, levando a cabo malleiras, violaci\u00f3ns, asasinatos e ataques \u00e1 propiedade. Nos seus discursos radiof\u00f3nicos afirmaba ter matado ou encarcerado a decenas de miles dos seus \"inimigos e secuaces\", mais as estimaci\u00f3ns actuais sobre o n\u00famero de mortes var\u00eda moito, dende os \"centos\" ata os 20\u00a0000. Alg\u00fans xornais occidentais dan cifras de 2\u00a0000 a 4\u00a0000; mais os n\u00fameros m\u00e1is elevados puideron ter sido inchados polas transmisi\u00f3ns do propio Okello e os informes esaxerados dalg\u00fans medios occidentais e \u00e1rabes. A matanza de prisioneiros \u00e1rabes e o seu enterramento en fosas com\u00fans foi documentado por un equipo de filmaci\u00f3n italiano, filmando dende un helic\u00f3ptero, para \"Africa Addio\" e esta secuenciadoa de pel\u00edcula costit\u00fae o \u00fanico documento visual co\u00f1ecido dos asasinatos. Moitos \u00e1rabes fuxiron a Om\u00e1n, a\u00ednda que por orde de Okello ningunha persoa branca foi ferida. A violencia post revolucionaria non se expandiu a Pemba.\nO 3 de febreiro Zanz\u00edbar finalmente volveu \u00e1 normalidade, e Karume foi amplamente aceptado pola xente como o seu presidente. A polic\u00eda volveu \u00e1s r\u00faas, as tendas saqueadas abriron de novo, e a poboaci\u00f3n civil estaba entregando as armas sen licenza. O goberno revolucionario anunciou que os seus presos pol\u00edticos, cifrados en 500, ser\u00edan xulgados opr tribunais especiais. Okello formou a Freedom Military Force (FMF), unha unidade paramilitar integrada polos seus partidarios, que patrullaban as cidades e saqueaban as propiedades \u00e1rabes. O comportamento dos partidarios de Okello, a s\u00faa ret\u00f3rica violenta, o seu acento ugand\u00e9s, e as s\u00faas crenzas cristi\u00e1s estaban alienando a moitos na ASP de Zanz\u00edbar e musulm\u00e1, maioritariamente moderada, e en marzo moitos membros da s\u00faa FMF foron desarmados polos seguidores de Karume e a milicia do Partido Umma. O 11 de marzo retir\u00e1ronlle a Okello o seu rango de mariscar de campo, e neg\u00f3uselle a entrada cando tentou regresar a Zanz\u00edbar logo dunha viaxe ao continente. Foi deportado a Tanganica e logo a Kenya, antes de regressar pobre a Uganda.\nEn abril o goberno creou o People's Liberation Army (PLA) e completou o disarme do que quedaba da milicia de Okello. O 26 de abril Karume anunciou que se estaba a negociar unha uni\u00f3n con Tanganica para formar o novo pa\u00eds de Tanzania. A uni\u00f3n foi vista na prensa contempor\u00e1nea como un xeito de previr unha subversi\u00f3n comunista en Zanz\u00edbar; canto menos un historiador sinala que puido ter sido un intento de Karume, un socialista moderado, para limitar a influencia do radicalmente esquerdista Partido Umma. Babu acheg\u00e1rase aos diplom\u00e1ticos chineses que organizaran varios env\u00edos de armas a Zanz\u00edbar para permitirlle ao Partido Umma ter un \u00e1 paramilitar. Tanto Karume como o presidente Nyerere de Tanganyica estaban preocupados por que Zanz\u00edbar estivera comezando a converterse nun foco de tensi\u00f3ns da Guerra Fr\u00eda, xa que os diplom\u00e1ticos estadounidenses e brit\u00e1nicos compet\u00edan pola influencia cos diplom\u00e1ticos sovi\u00e9ticos, chineses e alem\u00e1ns orientais, e ter unha uni\u00f3n co non ali\u00f1ado Tanganica considerouse o mellor xeito para sacar a Zanz\u00edbar do foco mundial. Con todo, moitas das pol\u00edticas socialistas do Partido Umma en materia de sa\u00fade, educaci\u00f3n e benestar social foron adoptadas polo goberno.\nReacci\u00f3n estranxeira.\nAs forzas militares brit\u00e1nicas en Kenya foron conscientes da revoluci\u00f3n \u00e1s 4:45\u00a0am do 12 de xaneiro, e logo dunha solicitude do sult\u00e1n pux\u00e9ronse en espera de 15 minutos para levar a cabo un asalto ao aer\u00f3dromo de Zanz\u00edbar. Con todo, Alto Comisario Brit\u00e1nico en Zanz\u00edbar, Timothy Crosthwait, non informou de ning\u00fan ataque a cidad\u00e1ns brit\u00e1nicos e desaconsellou a intervenci\u00f3n. Como resultado, as tropas brit\u00e1nicas en Kenya v\u00edronse reducidas a catro horas de espera esa mesma noite. Crosthwait decidiu non aprobar unha evacuaci\u00f3n inminente de cidad\u00e1ns brit\u00e1nicos, xa que moitos deles ocupaban pestos chave no goberno e a s\u00faa mudanza repentina pod\u00eda perturbar m\u00e1is a econom\u00eda e o goberno do pa\u00eds.\n\u00c1s poucas horas da revoluci\u00f3n, o embaixador estadounidense autorizara a retirada da illa dos cidad\u00e1ns estadounidenses, e o destrutor da armada estadounidense USS \"Manley\", chegou o 13 de xaneiro. O \"Manley\" atracou no porto de Cidade Zanz\u00edbar, mais os Estados Unidos non solicitaran permiso de evacuaci\u00f3n ao Consello Revolucionario, e o barco foi recibido por un grupo de homes armados. Finalmente conced\u00e9uselles o permiso o 15 de xaneiro, mais os brit\u00e1nicos consideraron esta confrontaci\u00f3n foi a causa de boa parte do mal talante posterior contra as potencias occidentais en Zanz\u00edbar.\nAs axencias de intelixencia occidentais cr\u00edan que a revoluci\u00f3n fora organizada por comunistas apoiados con armas dos pa\u00edses do Pacto de Varsovia. Esta sospeita acrecentouse co nomeamento de Babu como Ministro e Asuntos Exteriores e Abdullah Kassim Hanga como Primeiro Ministro, ambos co\u00f1ecidos esquerdistas con posibles vencellos comunistas. O Reino Unido cr\u00eda que estes dous eran colaboradores pr\u00f3ximos de Oscar Kambona, o Ministro de Asuntos Exteriores de Tanganica, e que antigos membros dos Tanganyika Rifles estiveran dispo\u00f1ibles para axudar na revoluci\u00f3n. Alg\u00fans membros do Partido Umma levaban uniformes de combate cubanos e barbas ao estilo de Fidel Castro, o que se considerou como unha indicaci\u00f3n do apoio cubano \u00e1 revoluci\u00f3n. However this practice was started by those members who had staffed a ZNP branch office in Cuba and it became a common means of dress amongst opposition party members in the months leading up to the revolution. The new Zanzibar government's recognition of the German Democratic Republic (the first African government to do so) and of North Korea was further evidence to the Western powers that Zanzibar was aligning itself closely with the communist bloc. Just six days after the revolution, \"The New York Times\" stated that Zanzibar was \"on the verge of becoming the Cuba of Africa\", but on 26 January denied that there was active communist involvement. Zanzibar continued to receive support from communist countries and by February was known to be receiving advisers from the Soviet Union, the GDR and China. Cuba also lent its support with Che Guevara stating on 15 August that \"Zanzibar is our friend and we gave them our small bit of assistance, our fraternal assistance, our revolutionary assistance at the moment when it was necessary\" but denying there were Cuban troops present during the revolution. At the same time, western influence was diminishing and by July 1964 just one Briton, a dentist, remained in the employ of the Zanzibari government. It has been alleged that Israeli spymaster David Kimche was a backer of the revolution with Kimche in Zanzibar on the day of the Revolution.\nThe deposed Sultan made an unsuccessful appeal to Kenya and Tanganyika for military assistance, although Tanganyika sent 100 paramilitary police officers to Zanzibar to contain rioting. Other than the Tanganyika Rifles (formerly the colonial King's African Rifles), the police were the only armed force in Tanganyika, and on 20 January the police absence led the entire Rifles regiment to mutiny. Dissatisfied with their low pay rates and with the slow progress of the replacement of their British officers with Africans, the soldiers' mutiny sparked similar uprisings in both Uganda and Kenya. However, order on the African mainland was rapidly restored without serious incident by the British Army and Royal Marines.\nThe possible emergence of an African communist state remained a source of disquiet in the West. In February, the British Defence and Overseas Policy Committee said that, while British commercial interests in Zanzibar were \"minute\" and the revolution by itself was \"not important\", the possibility of intervention must be maintained. The committee was concerned that Zanzibar could become a centre for the promotion of communism in Africa, much like Cuba had in the Americas. Britain, most of the Commonwealth, and the US withheld recognition of the new regime until 23 February, by which time it had already been recognised by much of the communist bloc. In Crosthwait's opinion, this contributed to Zanzibar aligning itself with the Soviet Union; Crosthwait and his staff were expelled from the country on 20 February and were only allowed to return once recognition had been agreed.\nBritish military response.\nFollowing the evacuation of its citizens on 13 January, the US government stated that it recognised that Zanzibar lay within Britain's sphere of influence, and would not intervene. The US did, however, urge that Britain cooperate with other Southeast African countries to restore order. The first British military vessel on the scene was the survey ship HMS \"Owen\", which was diverted from the Kenyan coast and arrived on the evening of 12 January. \"Owen\" was joined on 15 January by the frigate \"Rhyl\" and the Royal Fleet Auxiliary ship \"Hebe\". While the lightly armed \"Owen\" had been able to provide the revolutionaries with an unobtrusive reminder of Britain's military power, the \"Hebe\" and \"Rhyl\" were different matters. Due to inaccurate reports that the situation in Zanzibar was deteriorating, the \"Rhyl\" was carrying a company of troops of the first battalion of the Staffordshire Regiment from Kenya, the embarkation of which was widely reported in the Kenyan media, and would hinder British negotiations with Zanzibar. The \"Hebe\" had just finished removing stores from the naval depot at Mombasa and was loaded with weapons and explosives. Although the Revolutionary Council was unaware of the nature of \"Hebe\"s cargo, the Royal Navy's refusal to allow a search of the ship created suspicion ashore and rumors circulated that she was an amphibious assault ship.\nA partial evacuation of British citizens was completed by 17 January, when the army riots in Southeast Africa prompted \"Rhyl\"s diversion to Tanganyika so that the troops she was carrying could assist in quelling the mutiny. In replacement, a company of the Gordon Highlanders was loaded aboard \"Owen\" so an intervention could still be made if necessary. The aircraft carriers \"Centaur\" and \"Victorious\" were also transferred to the region as part of Operation Parthenon. Although never enacted, Parthenon was intended as a precaution should Okello or the Umma party radicals attempt to seize power from the more moderate ASP. In addition to the two carriers, the plan involved three destroyers, \"Owen\", 13 helicopters, 21 transport and reconnaissance aircraft, the second battalion of the Scots Guards, 45 Commando of the Royal Marines and one company of the second battalion of the Parachute Regiment. The island of Unguja, and its airport, were to be seized by parachute and helicopter assault, followed up by the occupation of Pemba. Parthenon would have been the largest British airborne and amphibious operation since the Suez Crisis.\nFollowing the revelation that the revolutionaries may have received communist bloc training, Operation Parthenon was replaced by Operation Boris. This called for a parachute assault on Unguja from Kenya, but was later abandoned due to poor security in Kenya and the Kenyan government's opposition to the use of its airfields. Instead Operation Finery was drawn up, which would involve a helicopter assault by Royal Marines from HMS \"Bulwark\", a commando carrier then stationed in the Middle East. As \"Bulwark\" was outside the region, Finery's launch would require 14 days' notice, so in the event that a more immediate response was necessary, suitable forces were placed on 24 hours' notice to launch a smaller scale operation to protect British citizens.\nWith the merger of Tanganyika and Zanzibar on 23 April, there were concerns that the Umma Party would stage a coup; Operation Shed was designed to provide for intervention should this happen. Shed would have required a battalion of troops, with scout cars, to be airlifted to the island to seize the airfield and protect Karume's government. However, the danger of a revolt over unification soon passed, and on 29 April the troops earmarked for Shed were reduced to 24 hours' notice. Operation Finery was cancelled the same day. Concern over a possible coup remained though, and around 23 September Shed was replaced with Plan Giralda, involving the use of British troops from Aden and the Far East, to be enacted if the Umma Party attempted to overthrow President Julius Nyerere of Tanzania. An infantry battalion, tactical headquarters unit and elements of the Royal Marines would have been shipped to Zanzibar to launch an amphibious assault, supported by follow-on troops from British bases in Kenya or Aden to maintain law and order. Giralda was scrapped in December, ending British plans for military intervention in the country."}
{"id": "577593", "revid": "1888", "url": "https://gl.wikipedia.org/wiki?curid=577593", "title": "Manuel da Riba do Rego", "text": "Manuel da Riba do Rego, nado en Loentia (Castro de Rei) e finado en Madrid o 24 de xu\u00f1o de 1902, foi un pol\u00edtico galego.\nTraxectoria.\nAlcumado \u0093O Cuco\u0093. Analfabeto e pastor de ovellas, marchou a Madrid, onde fixo fortuna. Foi concelleiro de Madrid e xefe superior de Administraci\u00f3n. Na Restauraci\u00f3n militou no Partido Liberal e foi elixido deputado a Cortes polo distrito de Lugo nas elecci\u00f3ns de 1879. Foi anulada a s\u00faa proclamaci\u00f3n como deputado polo Tribunal de actas graves, nome\u00e1ndose no seu lugar a Jos\u00e9 Mar\u00eda Gonz\u00e1lez Vallarino. Volveu ser elixido deputado polo distrito de Lugo nas elecci\u00f3ns de 1881. Foi elixido senador pola provincia de Lugo en 1893. Finou en Madrid o 24 de xu\u00f1o de 1902.\nVida persoal.\nFoi pai de Virginia da Riba Lorenzo, que casou con C\u00e9sar Ordax-Avecilla Urrengoechea."}
{"id": "577594", "revid": "1888", "url": "https://gl.wikipedia.org/wiki?curid=577594", "title": "Manuel Darriba Dorrego", "text": ""}
{"id": "577595", "revid": "111586", "url": "https://gl.wikipedia.org/wiki?curid=577595", "title": "Georges Rochegrosse", "text": "Georges Antoine Rochegrosse () nado o 2 de agosto de 1859 e finado o 7 de novembro de 1938, foi un pintor hist\u00f3rico e decorativo franc\u00e9s.\nTraxectoria.\nNaceu en Versalles e estudou en Par\u00eds con Jules Joseph Lefebvre e Gustave Clarence Rodolphe Boulanger. Os seus temas son xeralmente hist\u00f3ricos, e tratounos a unha escala colosal e nun estilo emotivo e naturalista, cun especial deleite arredor de temas e detalles \u00e1speros e horribles.\nCarreira.\nDebutou no Sal\u00f3n de Par\u00eds en 1882 con \"Vitellis tra\u00een\u00e9 dans les rues de Rome par la populace (Vitellius arrastrado polas r\u00faas de Roma polo pobo)\" (1882; Sens). Seguiulle ao ano seguinte con \"Andromaque\" (1882\u201383; Mus\u00e9e des Beaux-Arts de Rouen ), que ga\u00f1ou o prestixioso Prix du Salon dese ano. Seguiron \"La Jacquerie\" (1885), \"Le mort de Babylone (A ca\u00edda de Babilonia)\" (1891), \"A morte do emperador Xeta\" (1899; Mus\u00e9e de Picardie, Amiens) e \"Os embaixadores b\u00e1rbaros na corte de Xustiniano\" (1907), todos os cales exemplifican a s\u00faa pintura forte e animada pero sensacional e moitas veces brutal. Noutro estilo e de fermosas cores \u00e9 o seu \"Le Chevalier aux Fleurs (O cabaleiro das flores)\" (1894; Mus\u00e9e d'Orsay, Par\u00eds ; RF 898).\nFoi elixido Oficial da Lexi\u00f3n de Honra en 1892 e recibiu a Medalla de Honra en 1906 por \"The Red Delight\" . Rochegrosse tam\u00e9n ilustrou varios libros. Alg\u00fans dos debuxos destas ilustraci\u00f3ns est\u00e1n no Departamento de Estampas e Debuxos do Museo Brit\u00e1nico de Londres. Viviu os seus \u00faltimos anos en Alxeria, pero volveu a Par\u00eds onde morreu e est\u00e1 enterrado no cemiterio de Montparnasse. A s\u00faa esposa, Marie Rochegrosse (de soltera Leblond), morrera en 1920.\nEscolma de obras.\nPinturasCarteis"}
{"id": "577596", "revid": "25871", "url": "https://gl.wikipedia.org/wiki?curid=577596", "title": "Bagaudas", "text": "Os bagaudas (en lat\u00edn, \"bagaudae\" ou \"bacaudae\") foron grupos de campesi\u00f1os insurxentes do Imperio Romano que xurdiron durante a crise do s\u00e9culo III, e persistiron ata o final do Imperio de Occidente, particularmente nas zonas menos romanizadas de Galia e Hispania. As depredaci\u00f3ns das clases dominantes foron as principais responsables dos levantamentos bagaudas, a dureza e avaricia dos dirixentes impulsaban aos m\u00e1is pobres a unirse e fuxir para acubillarse dos invasores b\u00e1rbaros.\nEspeculouse de que a s\u00faa foi unha revolta cristi\u00e1, pero a escasa informaci\u00f3n dos textos non permite sacar esas conclusi\u00f3ns, a\u00ednda que ben puido haber cristi\u00e1ns entre eles. En xeral, os bagaudas parecen ser a partes iguais bandidos e sublevados, cuxo nome parece significar \"loitadores\" en galo.\nS\u00e9culo III.\nAs invasi\u00f3ns xerm\u00e1nicas, a anarqu\u00eda militar e os desordes do s\u00e9culo III proporcionaron unha degradaci\u00f3n ca\u00f3tica e continua da estrutura de poder rexional, dentro dun Imperio en decadencia no que os bagaudas acadaron alg\u00fans \u00e9xitos temporais e dispersos, baixo o liderado de membros das elites gobernantes locais. Campesi\u00f1os locais empobrecidos, reforzados por bandidos, escravos fuxidos e desertores das lexi\u00f3ns, que tentaban resistir a explotaci\u00f3n laboral do sistema militar ou as s\u00faas leis punitivas formaban o conglomerado destas revoltas.\nPero non pasaron desapercibidas polo imperio,do que dan constancia as autoridades imperiais cara o ano 284, po\u00f1endo en marcha o restablecemento da orde social de maneira severa: os campesi\u00f1os insurxentes foron esmagados no 286 polo c\u00e9sar Maximiano e o seu subordinado Carausio, baixo a protecci\u00f3n do Augusto Diocleciano. Os seus l\u00edderes son mencionados como Amando e Eliano, que Edith Wightman, na s\u00faa \"Gallia Belgica\" coloca como terratenentes galorromanos que se converter\u00edan en \"tiranos\" rebel\u00e1ndose por mor dos impostos esixidos.\nO \"Panegyrici Latini\" de Maximiano, do ano 289 e atribu\u00eddo a Claudio Mamertino, relata que durante os levantamentos bagaudas de 284-285 nos distritos de \"Lugdunum\" (Li\u00f3n), \"os simples campesi\u00f1os buscaban vestimentas militares; o labrador imitaba ao infante, o cl\u00e9rigo ao cabaleiro, o que traballaba as s\u00faas terras ao inimigo b\u00e1rbaro\". Mamertino tam\u00e9n os chamou \"monstrorum biformium\" (\"monstros de d\u00faas formas\"), facendo fincap\u00e9 en que, a\u00ednda que tecnicamente eran agricultores e cidad\u00e1ns imperiais, tam\u00e9n eran saqueadores bandidos que se converteran en inimigos do Imperio.\nS\u00e9culo IV.\nO fen\u00f3meno rep\u00edtese a mediados do s\u00e9culo IV no reinado de Constancio II, xunto cunha invasi\u00f3n dos alam\u00e1ns. A\u00ednda que o control imperial foi restablecido polo xeneral franco Silvano, a posterior traiz\u00f3n por parte dos seus rivais na corte obrig\u00e1rono a rebelarse e os seus avances quedaron frustrados. \nAo redor do ano 360, o historiador Aurelio V\u00edctor \u00e9 o \u00fanico cronista que relata alg\u00fan ataque dos bagaudas nas periferias de certas cidades.\nS\u00e9culo V.\nNo s\u00e9culo V at\u00f3panse aos bagaudas no val do Loira e na Breta\u00f1a, cara o 409\u2013417, loitando contra varios ex\u00e9rcitos enviados contra eles polo xeneral romano Flavio \u200b\u200bAecio. Aecio utilizou \"foederati\" (federados), como os alanos baixo o rei Goar, para tratar de reprimir unha revolta bag\u00e1udica en Arm\u00f3rica. Xerm\u00e1n de Auxerre tivo misericordia deles, pero m\u00e1is tarde sublev\u00e1ronse de novo baixo un l\u00edder chamado Tibatto. Tam\u00e9n se mencionan, ao mesmo tempo, na provincia de Macedonia, a \u00fanica vez que xorden no Imperio de Oriente, o que pode estar relacionado con dificultades econ\u00f3micas baixo Arcadio.\nA mediados do s\u00e9culo V menci\u00f3nanse co control de partes da Galia central e do val do Ebro. En Hispania, o rei suevo, Requiario tomou como aliados aos bagaudas locais para arrasar os restantes \"municipia\" (municipios) romanos, unha alianza sen precedentes entre o rei e os campesi\u00f1os rebeldes. De t\u00f3dalas maneiras Isidoro de Sevilla cr\u00eda que non eran os bagaudas cos que se al\u00eda Requiario, sen\u00f3n os visigodos. Theodor Mommsen s\u00e9gueo, pero non hai ningunha raz\u00f3n para aceptar a Isidoro sobre Hidacio e t\u00f3dalas raz\u00f3ns para non facelo, xa que Isidoro non menciona en absoluto aos bagaudas na s\u00faa historia."}
{"id": "577597", "revid": "111586", "url": "https://gl.wikipedia.org/wiki?curid=577597", "title": "OpenAI", "text": "OpenAI \u00e9 unha instituci\u00f3n de investigaci\u00f3n de intelixencia artificial (IA) sen \u00e1nimo de lucro, que ten como obxectivo promover e desenvolver unha IA amigable de xeito que beneficie \u00e1 humanidade no seu conxunto. A organizaci\u00f3n busca \"colaborar libremente\" con outras instituci\u00f3ns e cos investigadores facendo que as s\u00faas patentes e investigaci\u00f3ns sexan abertas ao p\u00fablico. A compa\u00f1\u00eda est\u00e1 apoiada por m\u00e1is de 1.000 mill\u00f3ns de d\u00f3lares en compromisos; non obstante, s\u00f3 se espera que se use unha pequena fracci\u00f3n deses mil mill\u00f3ns de d\u00f3lares nos primeiros anos. Os fundadores est\u00e1n motivados, en parte, polos riscos existenciais da intelixencia artificial xeral.\nParticipantes.\nOutros apoios do proxecto incl\u00faen:\nEmpresas:"}
{"id": "577598", "revid": "23562", "url": "https://gl.wikipedia.org/wiki?curid=577598", "title": "Copa do Rei de Rugby 2021-2022", "text": "Na tempada 2021-2022 levouse a cabo a 89\u00aa edici\u00f3n da Copa do Rei de rugby, o torneo nacional m\u00e1is antigo do rugby espa\u00f1ol, organizado pola F.E.R..\nDisputaron esta competici\u00f3n da Copa do Rei os catro equipos que quedaron en primeiro lugar nos resultados habidos na primeira volta da Divisi\u00f3n de Honra de cada un dos catro grupos de tres equipos que foron creados por sorteo entre os doce equipos que constitu\u00edan a Divisi\u00f3n de Honra, de xeito que cada equipo xogou dentro do seu grupo un encontro como local e outro como visitante.\nTorneo da Copa do Rei.\nO Copa do Rei comezou propiamente coas semifinais, de xeito que nesta edici\u00f3n o torneo contou oficialmente con catro participantes e constou de tres encontros: as d\u00faas semifinais e a final.\nA final da Copa do Rei de rugby tivo lugar en Sevilla e levouse a cabo no mes de setembro despois de ter sido aprazada. Nun inicio estaba programada para o 1 de maio de 2022. Nela enfront\u00e1ronse o Club de Rugby El Salvador e o Club de Rugby Ciencias trala expulsi\u00f3n do Club Alcobendas Rugby da Divisi\u00f3n de Honra anunciada o 25 de maio de 2022. A final disputada no Estadio de La Cartuja rematou co resultado de 27 a 26 a prol do Club de Rugby El Salvador, que deste xeito acadou o seu oitavo t\u00edtulo nesta competici\u00f3n."}
{"id": "577599", "revid": "98629", "url": "https://gl.wikipedia.org/wiki?curid=577599", "title": "Meteorito de ferro", "text": "Os meteoritos de ferro, tam\u00e9n co\u00f1ecidos como sideritos, ou meteoritos f\u00e9rreos, son un tipo de meteorito que consiste maioritariamente dunha am\u00e1lgama de n\u00edquel e ferro co\u00f1ecido como ferro mete\u00f3rico que normalmente consta de d\u00faas fases minerais: kamacita e taenita. A maior\u00eda de meteoritos de ferro orix\u00ednanse de n\u00facleos de planetesimais, coa excepci\u00f3n do grupo dos meteoritos de ferro IIE.\nO ferro atopado nos meteoritos de ferro foi unha das primeiras fontes de ferro \u00fatil dispo\u00f1ible para os humanos, grazas \u00e1 maleabilidade e d\u00factilidade do ferro mete\u00f3rico, antes do desenvolvemento da fundici\u00f3n que indica o comezo da Idade de Ferro.\nOcorrencia.\nA\u00ednda que son bastante raros comparados cos meteoritos p\u00e9treos, comprendendo s\u00f3 o 5.7% das ca\u00eddas presenciadas, os meteoritos de ferro foron fortemente representados historicamente en colecci\u00f3ns de meteoritos. Isto d\u00e9bese a varios factores:\nGrazas a que est\u00e1n feitos maioritariamente de ferro e n\u00edquel son bastante m\u00e1is densos, polo que o 90% da masa en meteoritos pertence aos meteoritos deste tipo.\nOrixe.\nOs meteoritos de ferro relacion\u00e1ronse con asteroides de tipo M porque ambos te\u00f1en caracter\u00edsticas espectrais similares no visible e no infravermello pr\u00f3ximo. P\u00e9nsase que os meteoritos de ferro son os fragmentos dos n\u00facleos de asteroides antigos m\u00e1is grandes que foron esnaquizados polos impactos. A calor liberada pola desintegraci\u00f3n radioactiva dos nucleidos de curta duraci\u00f3n is\u00f3topos do alumino e o n\u00edquel consid\u00e9rase como unha causa plausible para o derretemento e diferenciaci\u00f3n dos seus corpos no inicio do sistema solar. A fusi\u00f3n producida pola calor dos impactos \u00e9 outra causa de fusi\u00f3n e diferenciaci\u00f3n. Os meteoritos de ferro IIE poden ser unha notable excepci\u00f3n, xa que probablemente se orixinen na codia dos asteroides tipo S 6 Hebe.\nA an\u00e1lise qu\u00edmica e de is\u00f3topos indica que estaban implicados polo menos uns 50 corpos parentais distintos. Isto significa que houbo polo menos nalg\u00fan momento numerosos asteroides grandes e diferenciados no cinto de asteroides, moitos m\u00e1is que hoxe.\nComposici\u00f3n.\nA maior parte destes meteoritos est\u00e1 formada polas aliaxes de ferro e n\u00edquel kamacita e taenita. Os minerais menores, cando se producen, adoitan formar n\u00f3dulos redondeados de troilita ou grafito, rodeados de schreibersita e cohenita. A schreibersita e a troilita tam\u00e9n aparecen como inclusi\u00f3ns en forma de placa, que aparecen nas superficies cortadas como l\u00e1minas de cm de longo e mm de grosor. As placas de troilita ch\u00e1manse lamelas de Reichenbach.\nA composici\u00f3n qu\u00edmica b\u00e1sase nos elementos Fe, Ni e Co, que constit\u00faen m\u00e1is do 95% dela. O n\u00edquel est\u00e1 sempre presente; a concentraci\u00f3n \u00e9 case sempre superior ao 5% e pode chegar ao 25%. Unha porcentaxe importante de n\u00edquel p\u00f3dese utilizar no campo para distinguir ferros mete\u00f3ricos dos produtos de ferro feitos polo home, que normalmente conte\u00f1en cantidades m\u00e1is baixas de Ni, pero non \u00e9 suficiente para probar a orixe meteor\u00edtica.\nUso.\nOs meteoritos de ferro us\u00e1ronse historicamente polo seu ferro mete\u00f3rico, que foi forxado en obxectos culturais, ferramentas ou armas. Coa chegada da fundici\u00f3n e o inicio da Idade de Ferro a importancia dos meteoritos de ferro como recurso diminu\u00edu, polo menos naquelas culturas que desenvolveron esas t\u00e9cnicas. No Antigo Exipto e noutras civilizaci\u00f3ns anteriores \u00e1 Idade de Ferro, o ferro era tan valioso como o ouro, xa que ambos proced\u00edan de meteoritos, por exemplo a Daga de ferro mete\u00f3rico de Tutankam\u00f3n. Os inuit utilizaron o meteorito de Cabo York durante moito m\u00e1is tempo. Os propios meteoritos de ferro us\u00e1ronse \u00e1s veces como obxectos de colecci\u00f3n ou mesmo s\u00edmbolos relixiosos (por exemplo, Clackamas adorando o meteorito de Willamette). Hoxe os meteoritos de ferro son obxectos coleccionables apreciados para instituci\u00f3ns acad\u00e9micas e particulares. Alg\u00fans son tam\u00e9n atractivos tur\u00edsticos como no caso do meteorito de Hoba."}
{"id": "577600", "revid": "89787", "url": "https://gl.wikipedia.org/wiki?curid=577600", "title": "Serena (Pok\u00e9mon)", "text": " \u00e9 un personaxe ficticio da serie \"Pok\u00e9mon\". Apareceu por primeira vez nos videoxogos \"Pok\u00e9mon X e Y\". Este personaxe apareceu m\u00e1is tarde en moitas outras publicaci\u00f3ns de Pok\u00e9mon como anime e manga.\nO personaxe foi dese\u00f1ado por Ken Sugimori e Atsuko Nishida. Os actores de voz son Mayuki Makiguchi para o xapon\u00e9s e Haven Paschall para o ingl\u00e9s.\nNo anime, Serena aparece por primeira vez en \"\" (temporada 17). Faise amigo de Ash Ketchum, Clemont e Bonnie nunha viaxe \u00e1 rexi\u00f3n de Kalos. Ela segue unha carreira como int\u00e9rprete de Pok\u00e9mon coa esperanza de ga\u00f1ar o t\u00edtulo de Ra\u00ed\u00f1a de Kalos. Ela \u00e9 a \u00fanica compa\u00f1eira de viaxe que bica a Ash nos beizos no episodio final do anime.\nSerena tam\u00e9n aparece no manga \"Pok\u00e9mon Adventures\" co nome de Y ou Yvonne Gabena. Tam\u00e9n apareceu nos videoxogos \"Pok\u00e9mon Masters EX\" e \"Super Smash Bros.\""}
{"id": "577601", "revid": "23204", "url": "https://gl.wikipedia.org/wiki?curid=577601", "title": "Javier Tour\u00f3n", "text": "Javier Tour\u00f3n Figueroa, nado en Vigo en 1952, \u00e9 un pedagogo, profesor universitario investigador e escritor galego.\nTraxectoria.\nLicenciouse en biolox\u00eda na Universidade de Santiago de Compostela en 1975, e doutorouse uns anos m\u00e1is tarde (1982) en Navarra. Xa en Navarra continuou estudando, e fixo unha segunda licenciatura en Ciencias da Educaci\u00f3n (1985), onde tam\u00e9n se doutorou en 1988.\nComo pedagogo e autor especializouse na aprendizaxe a persoas de altas capacidades. Profesionalmente foi profesor na Universidade Internacional da Rioxa, onde chegou a ser vicerreitor. Tam\u00e9n traballou para a conseller\u00eda de educaci\u00f3n de Navarra na preparaci\u00f3n dos est\u00e1ndares de aprendizaxe en Matem\u00e1ticas e as linguas \u00e9uscara, castel\u00e1 e inglesa. "}
{"id": "577605", "revid": "98629", "url": "https://gl.wikipedia.org/wiki?curid=577605", "title": "Roman Provincial Coinage", "text": "O Roman Provincial Coinage (RPC) \u00e9 un proxesto editorial de catalogaci\u00f3n de moedas do Imperio Romano, iniciado en 1992, que abrangue as emisi\u00f3ns provinciais romanas do pr\u00edodo 44 a.C. - 296/7 d.C. \nEste proxecto prev\u00e9 a publicaci\u00f3n de dez volumes, dos que ata 2022 se publicaron a metade.\nO proxecto.\nOs redactores responsables deste proxecto son Andrew Burnett (Departamento de Moedas e Medallas do \"British Museum\"), Michel Amandry (Gabinete de Medallas da \"Biblioth\u00e8que Nationale de France\"), Christopher Howgego (\"Ashmolean Museum\") e Jerome Mairat (Universidade de Oxford).\nO obxectivo de \"Roman Provincial Coinage\" \u00e9 o rexistro, en orde cronol\u00f3xica e xeogr\u00e1fica, de todas as emisi\u00f3ns provincias romanas do per\u00edodo entre o 44 a.C.e o 296/7 d.C., tomando como base a an\u00e1lise das dez colecci\u00f3ns numism\u00e1ticas m\u00e1is importantes dese x\u00e9nero, denominadas no proxecto \"colacci\u00f3ns b\u00e1sicas\". \nA base de datos das moedas estudadas est\u00e1 dispo\u00f1ible na p\u00e1xina web do proxecto.\nColecci\u00f3ns b\u00e1sicas.\nEsta \u00e9 unha listaxe das dez colecci\u00f3ns b\u00e1sicas nas que se basea do RPC:\nRepartici\u00f3n da materia por volumes.\nEstes son os per\u00eddos que abrangue cada un dos volumes previstos e dos xa publicados:\nVolumes publicados.\nAta 2022, public\u00e1ronse cinco dos dez volumes previstos, ademais de varios ap\u00e9ndices, alg\u00fans deles dispo\u00f1ibles unicamente en li\u00f1a:"}
{"id": "577610", "revid": "5863", "url": "https://gl.wikipedia.org/wiki?curid=577610", "title": "Getseman\u00ed", "text": ""}
{"id": "577626", "revid": "1131", "url": "https://gl.wikipedia.org/wiki?curid=577626", "title": "Realia", "text": "O termo realia pode referirse a:"}
{"id": "577628", "revid": "15490", "url": "https://gl.wikipedia.org/wiki?curid=577628", "title": "Ariarico", "text": "Ariarico (lat\u00edn: \"Ariaricus\") ou Ariaco (lat\u00edn: \"Ariacus\") foi o primeiro xefe (xu\u00edz) tervingo cuxa existencia est\u00e1 historicamente confirmada e que aparece noutras fontes independentes dos \"Getica\" de Xordanes, sendo \u00e1s veces considerado o primeiro xefe co\u00f1ecido.\nTraxectoria.\nSegundo informan as fontes, na d\u00e9cada de 320 os tervingos dominaban o Baixo Danubio. Como resultado do seu apoio militar a Licinio (reinado 308\u2013324) durante as guerras civ\u00eds da Tetrarqu\u00eda, en 328 o emperador Constantino o Grande (reinado 306\u2013337) ordenou a construci\u00f3n dunha ponte sobre o r\u00edo e fortes ao longo do seu curso, especialmente nas rexi\u00f3ns de Oltenia e Valaquia. Esta presi\u00f3n romana obrigou \u00e1 migraci\u00f3n dos tervingos e taifales ao Tisza, ent\u00f3n unha zona controlada polos s\u00e1rmatas. Estes \u00faltimos solicitaron, \u00e1 s\u00faa vez, axuda ao imperio e o C\u00e9sar Constantino II (reinado 317\u2013340) foi enviado a unha campa\u00f1a no inverno de 332 que conseguiu expulsalos de volta ao Baixo Danubio. Segundo se informa, esta campa\u00f1a provocou a morte de aproximadamente 100.000 persoas debido ao clima e \u00e1 falta de alimentos.\nEse mesmo ano, 332, Constantino e Ariarico acordaron un pacto (\"foedus\") polo cal os tervingos deb\u00edan pagar un tributo ao imperio e proporcionar recrutas ao ex\u00e9rcito imperial; moitos destes recrutas foron dirixidos a Oriente para loitar contra o Imperio Sas\u00e1nida. O fillo de Ariarico, Aorico,pata garanti-lo acordo de paz, foi entregado como ref\u00e9n e educado en Constantinopla.. Ariarico, segundo \"Getica\", foi substitu\u00eddo por Xeberico."}
{"id": "577629", "revid": "88215", "url": "https://gl.wikipedia.org/wiki?curid=577629", "title": "Nur-Sultan", "text": ""}
{"id": "577631", "revid": "88215", "url": "https://gl.wikipedia.org/wiki?curid=577631", "title": "Barys Nur-Sultan", "text": ""}
{"id": "577634", "revid": "54334", "url": "https://gl.wikipedia.org/wiki?curid=577634", "title": "Nee Barros", "text": "Nee Barros Fern\u00e1ndez naceu en Ourense o 19 de decembro de 2002, \u00e9 activista polos dereitos trans e ded\u00edcase tam\u00e9n \u00e1 divulgaci\u00f3n cultural e \u00e1 literatura. Emprega o pronome neutro \"Elu\" e o pronome masculino \"El\" .\nTraxectoria.\nNee Barros naceu en Ourense, mais creceu na vila de Mar\u00edn (Pontevedra) e estudou o bacharelato no IES Frei Mart\u00edn Sarmiento de Pontevedra desde o 2018 ata o 2020. \u00c1 parte da s\u00faa produci\u00f3n literaria, desenvolve un labor de divulgaci\u00f3n literaria na rede, especialmente a trav\u00e9s da s\u00faa canle de Youtube \"Neeumatiko\". A dita canle mestura recomendaci\u00f3ns literarias, an\u00e1lises de obras e activismo LGBTIQA+, e chegou a ser reco\u00f1ecide co premio \u00e1 Calidade Ling\u00fc\u00edstica do certame Youtubeir@s en 2021. Tam\u00e9n canta e toca o baixo no grupo de m\u00fasica pop rock Froalla.\nNa s\u00faa faceta literaria, recibiu reco\u00f1ecementos desde moi cedo en certames como Lingua de Namorar (2018 e 2020), Prensa-Escuela (2018) ou o certame de narraci\u00f3n curta Concello de Curtis (2019), entre outros. En 2022, recibiu o Premio Mar\u00eda Victoria Moreno de Literatura Xuvenil, grazas ao cal publicar\u00edan a s\u00faa obra \"Nom estamos quebrades\"."}
{"id": "577638", "revid": "46072", "url": "https://gl.wikipedia.org/wiki?curid=577638", "title": "1300 a.C.", "text": ""}
{"id": "577639", "revid": "23204", "url": "https://gl.wikipedia.org/wiki?curid=577639", "title": "Giorgia Meloni", "text": "Giorgia Meloni, nada o 15 de xaneiro de 1977 en Roma, \u00e9 unha pol\u00edtica italiana. Desde 2006 est\u00e1 rexistrada en Italia como xornalista independente na Asociaci\u00f3n de Xornalistas. \u00c9 presidenta do partido Fratelli d'Italia (FdI) desde 2014 e presidenta do partido Conservadores e Reformistas Europeos (ECR) desde setembro de 2020. De maio de 2008 a novembro de 2011 foi ministra de Xuventude e Deporte no cuarto gabinete de Silvio Berlusconi. Nas elecci\u00f3ns parlamentarias de Italia de 2022 presentouse como a principal candidata do seu partido, resultando votada con maior\u00eda.\nTraxectoria.\nPrimeiros anos.\nMeloni creceu coa s\u00faa irm\u00e1 m\u00e1is vella Arianna e a s\u00faa nai no barrio de Garbatella de Roma. O seu pai, Francesco Meloni, un contable de orixe sarda ao que ela describiu como un ac\u00e9rrimo comunista nunha entrevista de 2006, deixou a familia cando ela ti\u00f1a tres anos.\nA s\u00faa nai siciliana, Anna Paratore, activa no neofascista Movimento Sociale Italiano (MSI) e m\u00e1is tarde no partido sucesor Alleanza Nazionale (AN), escribiu m\u00e1is de 140 novelas rom\u00e1nticas baixo o pseud\u00f3nimo Josie Bell.\nMeloni fundou e organizou o movemento de protesta Gli Antenati (en galego \"Os antepasados\", pero tam\u00e9n o nome italiano da serie animada \"Os Picapedra\") cando a\u00ednda era estudante, contra a reforma escolar iniciada pola ministra de Educaci\u00f3n dem\u00f3crata cristi\u00e1 Rosa Russo Iervolino. En 1996 formouse en idiomas nunha escola de xesti\u00f3n hoteleira e segundo as s\u00faas declaraci\u00f3ns, traballou de camareira e coidadora de nenos na casa da presentadora Fiorello.\nCarreira pol\u00edtica.\nEn 1996 foi elixida xefa da \u201cAzione Studentesca\u201d, a organizaci\u00f3n estudantil do partido Alleanza Nazionale (AN) e representouno no foro de todas as asociaci\u00f3ns estudant\u00eds creadas pola Ministerio de Educaci\u00f3n. De 1998 a 2002 participou no seu partido na Deputaci\u00f3n de Roma. En 2000 converteuse na l\u00edder da Azione Giovane (Organizaci\u00f3n Xuvenil da Alleanza Nazionale) e en 2004 converteuse na primeira muller en ser elixida Presidenta da organizaci\u00f3n.\nNas elecci\u00f3ns xerais italianas de 2006, presentouse para a Alleanza Nazionale na circunscrici\u00f3n de Lazio 1. Foi elixida para a C\u00e1mara dos Deputados e ocupou un escano no XV Per\u00edodo lexislativo (2006-2008) como deputado m\u00e1is novo co cargo de vicepresidente da c\u00e1mara baixa do Parlamento. Despois de ser reelixida nas elecci\u00f3ns xerais de Italia de 2008 e de ga\u00f1ar a nova alianza de Berlusconi, o Popolo della Libert\u00e0 (PdL), foi elixida o 8 de maio de 2008 Ministro de Xuventude e Deportes. Ocupou este cargo at\u00e9 novembro de 2011. Despois de que Alleanza Nazionale e Forza Italia se fusionasen para formar o PdL en 2009, converteuse en presidenta da s\u00faa organizaci\u00f3n xuvenil \"Giovane Italia\" (Italia Nova), que dirixiu at\u00e9 2012.\nDescontenta co estilo de liderado de Berlusconi, Meloni cofundou o partido Fratelli d'Italia con Ignazio La Russa e outros en decembro de 2012, do que foi elixida l\u00edder en marzo de 2014. Nas elecci\u00f3ns europeas de 2014, a FdI non alcanzou o qu\u00f3rum de 4%. Nas elecci\u00f3ns locais de Roma de 2016 presentouse como candidata \u00e1 alcald\u00eda e quedou terceira cun 20,7%.\nDesde abril de 2022, Giorgia Meloni foi mencionada como unha esperanza clave para os neofascistas e foi a principal candidata do seu partido nas elecci\u00f3ns xerais dese mesmo ano.\nPosici\u00f3ns.\nNunha entrevista de 1996 coa canle de noticias francesa \"Soir\u00a03\", Meloni, ent\u00f3n de 19 anos, declarou que \"Mussolini foi un bo pol\u00edtico, o mellor dos \u00faltimos 50 anos\". Dez anos despois, nunha entrevista con Claudio Sabelli Fioretti, afirmou que ti\u00f1a unha relaci\u00f3n \"despreocupada\" co fascismo e que o v\u00eda como parte da historia italiana. Segundo Meloni, Mussolini \"cometeu alg\u00fans erros, como as leis raciais, entrar na guerra e establecer un sistema autoritario.\" \"Historicamente, con todo, tam\u00e9n creou moito, o que non o salvar\u00eda. Hai valores como a liberdade e os dereitos civ\u00eds que valen m\u00e1is que drenar as marismas pontinas\". \nMeloni \u00e9 partidaria dunha pol\u00edtica social conservadora e anti-homosexual; en particular, loita contra o matrimonio entre persoas do mesmo sexo, as uni\u00f3ns civ\u00eds, as adopci\u00f3ns de parellas do mesmo sexo e as medidas preventivas contra a homofobia e a transfobia, ao tempo que subli\u00f1a que \"non se discrimina \u00e1s persoas homosexuais\". Avogou por prohibir as \"familias arco da vella\" por inconstitucionais. Segundo as s\u00faas propias declaraci\u00f3ns, nunca fixo comentarios racistas ou hom\u00f3fobos.\n\u00c9 partidaria de manter o dereito a abortar, a\u00ednda que se op\u00f3n en principio ao aborto.\nEn termos de pol\u00edtica exterior, Meloni representa posici\u00f3ns transatl\u00e1nticas amigas dos Estados Unidos e -a diferenza dos seus potenciais aliados da dereita, Salvini ou Berlusconi- defende expresamente o apoio a Ucra\u00edna por parte de Italia fronte a Rusia na s\u00faa guerra contra Ucra\u00edna, tam\u00e9n en forma de env\u00edos de armas, ao mesmo tempo que a vitoria de Meloni nas elecci\u00f3ns de setembro de 2022 foi descrita como \"o mellor escenario para Putin\".\nMeloni \u00e9 cr\u00edtica coa Uni\u00f3n Europea. A\u00ednda que xa non formula a sa\u00edda de Italia, rexeita o Tratado de Lisboa e di que as leis europeas deben subordinarse \u00e1s dos Estados membro. Reiteradamente criticou a Mario Draghi e o mundo financeiro internacional e rexeitou o pacto fiscal europeo. Por\u00e9n, revisou o seu anterior rexeitamento ao programa de reconstruci\u00f3n polos danos derivados da pandemia de COVID-19 en Europa, do que Italia recibir\u00eda 191.000 mill\u00f3ns de euros, durante a campa\u00f1a electoral italiana para as elecci\u00f3ns parlamentarias de 2022.\nDespois de que as axencias de cualificaci\u00f3n Standard &amp;amp; Poor's e Moody's Analytics baixasen as perspectivas de solvencia de Italia tras a dimisi\u00f3n do primeiro ministro Draghi, Meloni reaccionou cun v\u00eddeo tranquilizador en ingl\u00e9s e franc\u00e9s e castel\u00e1n, tentando quitarlle o medo ao seu partido de tradici\u00f3n fascista.\nRexeita categoricamente a cooperaci\u00f3n co Partido Dem\u00f3crata de esquerda moderada e o Movemento Popular Cinco Estrelas.\nVida privada.\nGiorgia Meloni \u00e9 nai dunha filla da s\u00faa relaci\u00f3n co xornalista de televisi\u00f3n italiano Andrea Giambruno, empregado do grupo de Berlusconi."}
{"id": "577640", "revid": "5863", "url": "https://gl.wikipedia.org/wiki?curid=577640", "title": "Xos\u00e9 Luis S\u00e1nchez Bravo", "text": ""}
{"id": "577641", "revid": "5863", "url": "https://gl.wikipedia.org/wiki?curid=577641", "title": "Xos\u00e9 Lu\u00eds S\u00e1nchez Bravo", "text": ""}
{"id": "577646", "revid": "89787", "url": "https://gl.wikipedia.org/wiki?curid=577646", "title": "Lola Bech i Beltran", "text": "Lola Bech i Beltran, nada en Barcelona o\u00a011 de marzo de 1903\u00a0e finada en Tossa de Mar (Xirona)\u00a0en 1987, foi unha pintora catal\u00e1.\nTraxectoria.\nEstudou na Escola de la Llotja, e conseguiu unha bolsa para ampliar a s\u00faa formaci\u00f3n en Par\u00eds.\nA primeira exposici\u00f3n documentada de Bech foi en 1926 nas Galeries Laietanes de Barcelona. Desde ent\u00f3n participou en varias exposici\u00f3ns individuais e colectivas en cidades como Barcelona, Madrid ou Bilbao.\nFoi cofundadora en 1926 da Associaci\u00f3 d'Art formada por estudantes da Llotja, entre eles Josep Amat i Pag\u00e8s, Josep Barrenechea, Teresa Condeminas i Soler, Carmel Davalillo, Teresa F\u00e1bregas i Puig, Francesc Galofr\u00e9 i Suris, Lola Masalles, Manuel Rocamora, Josepa Serravi\u00f1als i Furi\u00f3, Ricard T\u00e1rrega e Maurici Vallsquer. Como membro da organizaci\u00f3n participou nas exposici\u00f3ns colectivas de 1927 (coa obra \"Danzarina\"), 1928 e 1930 nas Galeries Laietanes, e en 1933 nas Galeries Syra.\nTam\u00e9n figuraba como participante na Exposici\u00f3n de Primavera de 1936 celebrada no Palau de la Metal\u00b7l\u00fargia de Barcelona. A esta mostra, organizada pola Junta Municipal d'Exposicions d'Art, presentou o cadro \"Fruites\". Despois da Guerra Civil espa\u00f1ola seguiu a expo\u00f1er en Barcelona. En 1940 presentou seis bodeg\u00f3ns e dezaseis paisaxes de Tossa de Mar na Sala Barcino. En 1942, 1944 e 1946 expuxo na Galer\u00eda Argos, en 1951 nas Galer\u00edas Syra e en 1953 nas Galer\u00edas de Arte San Jorge. Entre 1955 e 1958 expuxo no Salon des Ind\u00e9pendants de Par\u00eds: en febreiro de 1958 presentou vinte paisaxes de Tossa na Galerie Marcel Bernheim da cidade. No cat\u00e1logo da exposici\u00f3n, o historiador e pintor Rafael Benet equiparouna coas pintoras francesas Berthe Morissot, Marie Laurencin, Mary Cassatt e Maria Blanchard.\nEn 1962 as Galeries Syra dedic\u00e1ronlle a exposici\u00f3n retrospectiva \"2 \u00e9pocas pintura\", que recolleu case corenta obras pintadas a partir da d\u00e9cada de 1940. En 1966 participou na Exposici\u00f3 Nacional de Belles Arts de Barcelona no Palau Nacional, co \u00f3leo \"Trigo\". O ano seguinte f\u00edxoo no Estudio de Arte do Club de Radio Barcelona con cinco pantallas na Terraza Martini. En 1969, con motivo do 25\u00ba aniversario da fundaci\u00f3n da Associaci\u00f3 d'Art, participou na exposici\u00f3n colectiva dos socios fundadores da entidade. En 1971 e 1973 volveu mostrar a s\u00faa obra nas Galer\u00edas Syra. En 1977 expuxo na galer\u00eda Ramon Casas, na que o Grupo Nonell lle rendeu homenaxe polos seus 50 anos de dedicaci\u00f3n \u00e1 pintura.\nDesde os anos 30 viviu e traballou en Tossa de Mar, onde morreu en 1987. Unha das r\u00faas da localidade leva o seu nome, por ser a s\u00faa conexi\u00f3n con ela bastante importante. Lola Bech foi unha das persoas que impulsou a creaci\u00f3n do Museo Municipal de Tossa de Mar en 1935, xunto cos pintores Rafael Benet, Pere Cr\u00e9ixams e George Kars, o escultor Enric Casanovas e o arque\u00f3logo Alberto del Castillo, entre outros. Al\u00ed contactou, amais, con pintores como Mark Chagall, Andr\u00e9 Masson, Metzinger ou Georges Kars. En 1953 organizou o Concurso Internacional de Pintura Velocidade de Tossa de Mar, a partir dunha proposta do arquitecto e pintor Carlo Bianchi.\nO 16 de xullo de 1983 a Pinacoteca Municipal de Tossa dedicoulle unha retrospectiva. A mostra inclu\u00eda debuxos de cando era nena e tam\u00e9n do seu traballo como dese\u00f1adora de Pertegaz ou os debuxos para os estampados de Montserrat Dal\u00ed. Nunha das d\u00faas entrevistas realizadas por Gl\u00f2ria Bosch en Punt Diari (o 13 de xullo de 1983 e o 16 de agosto de 1985) explicou que Tossa tam\u00e9n lle dera a oportunidade de expor en Par\u00eds a comezos dos anos 50. Un d\u00eda, mentres pintaba na corga, acheg\u00f3uselle unha francesa interesada na obra. Poucos d\u00edas despois recibiu unha carta da galer\u00eda Rosenthal en que lle ofrec\u00edan datas para expor.\nEstilo.\nA s\u00faa obra pode encadrarse no impresionismo decorativo, con tem\u00e1ticas florais e paisax\u00edsticas. As s\u00faas obras son parte da decoraci\u00f3n do Palacio Grimaldi de M\u00f3naco e est\u00e1n expostas no Museo Nacional de Arte de Barcelona e no Museo Nacional de Arte Moderna de Madrid. Amais, forman parte das colecci\u00f3ns de museos de Xirona, Francia, B\u00e9lxica, Luxemburgo, Dinamarca, o L\u00edbano e o Brasil. entre outros. En 1950, o Ministerio de Educaci\u00f3n franc\u00e9s adquiriu unha paisaxe s\u00faa para o seu fondo de patrimonio art\u00edstico. O dicionario R\u00e0fols destaca da artista un estilo fresco cun importante uso da cor.\nO Museo Municipal de Tossa de Mar conta con catro cadros de Lola Bech na s\u00faa colecci\u00f3n. O Museo de Valls (Tarragona) e o fondo de arte da Deputaci\u00f3n de Xirona tam\u00e9n conservan obras da pintora.\nVida persoal.\nA s\u00faa familia era propietaria da Casa Bech, no barrio barcelon\u00e9s de El Carmel. Casou co pintor Rafael Sarabia-Ben\u00edtez i Ruiz de Esquive. O seu sobri\u00f1o, o compositor Francesc Taverna i Bech, dedicoulle a composici\u00f3n \"Els Verds i els Blaus del Mar (en Record a Lola Bech, pintora)\", dentro da obra \"Estampes\" de 1989."}
{"id": "577647", "revid": "89787", "url": "https://gl.wikipedia.org/wiki?curid=577647", "title": "Nilton Santos", "text": "Nilton Reis dos Santos, co\u00f1ecido como Nilton Santos, nado no R\u00edo de Xaneiro o 16 de maio de 1925 e finado na mesma cidade o 27 de novembro de 2013, foi un futbolista brasileiro que xogaba como lateral esquerdo. Elixido pola FIFA como o mellor lateral esquerdo de todos os tempos, militou durante toda a s\u00faa carreira no Botafogo, sendo con 723 partidos oficiais, o futbolista con m\u00e1is encontros na historia do club.\nFoi 75 veces internacional coa selecci\u00f3n brasileira, coa que disputou os Mundiais de 1950, 1954, 1958 e 1962, proclam\u00e1ndose campi\u00f3n nos dous \u00faltimos.\nAlcumado \"A Enciclopedia\" polos seus amplos co\u00f1ecementos sobre f\u00fatbol e por ser completo como xogador, foi o precursor en arriscar nas subidas ofensivas polo lateral do campo. Revolucionou a posici\u00f3n de lateral, utilizando a s\u00faa versatilidade para defender e atacar, nunha \u00e9poca no que a s\u00faa posici\u00f3n s\u00f3 ti\u00f1a funci\u00f3n defensiva.\nTraxectoria.\nBotafogo.\nNacido e criado na Illa do Gobernador, era o m\u00e1is vello de sete irm\u00e1ns e axudaba a seu pai no oficio da pesca. Comezou a xogar ao f\u00fatbol nas r\u00faas da illa e aos 14 anos ingresou no Flexeiras Atl\u00e9tico Clube. Realizando o servizo militar, xogou un partido contra o S\u00e3o Crist\u00f3v\u00e3o e a s\u00faa actuaci\u00f3n espertou o interese do club, que o tentou fichar. Con todo, preferiu seguir o consello do seu amigo o coronel Hon\u00f3rio Magalh\u00e3es e facer unha proba co Botafogo, cuxo director social era t\u00edo do coronel. Foi aceptado no club \"alvinegro\" e ingresou no equipo xuvenil deste. Vestiu a camiseta do club carioca durante toda a s\u00faa carreira como futbolista, ata 1964.\nDebutou co Botafogo nun partido amigable ante o Am\u00e9rica Mineiro, pouco antes de disputar o seu primeiro encontro no Campionato Carioca, nunha vitoria por 2-4 fronte ao Canto do Rio en Caio Martins. Ese mesmo ano proclamouse campi\u00f3n carioca por primeira vez, sumando outros tres t\u00edtulos nos anos 1957, 1961 e 1962. Ga\u00f1ou ademais d\u00faas veces o Torneo R\u00edo\u2013S\u00e3o Paulo, entre outros t\u00edtulos.\nDisputou un total de 723 partidos co Botafogo, sendo o futbolista con m\u00e1is encontros na historia do club, superando en m\u00e1is de 100 ao segundo clasificado, Garrincha.\nSelecci\u00f3n brasileira.\nDebutou coa selecci\u00f3n brasileira no Campionato Suramericano de 1949, no que o Brasil se acabou proclamando campi\u00f3n. Ao ano seguinte disputou o Mundial de 1950, no que os brasileiros perderon o t\u00edtulo fronte ao Uruguai no c\u00e9lebre Maracanazo, pero N\u00edlton Santos non chegou a debutar na competici\u00f3n. \nCatro anos despois, no Mundial de 1954, foi titular na defensa da \"canarinha\" en t\u00f3dolos partidos, xunto a Djalma Santos e Brand\u00e3ozinho, e foi un dos expulsados no violento partido de cuartos de final contra Hungr\u00eda, partido que pasou \u00e1 historia co sobrenome de Batalla de Berna, despois de pelexarse con J\u00f3zsef Bozsik. O equipo brasileiro quedou eliminado nese mesmo encontro, ao perder por 4-2.\nNo Mundial de Suecia en 1958 volveu xogar como titular t\u00f3dolos encontros do Brasil, no posto de lateral esquerdo, e marcou un gol contra Austria na primeira xornada. Disputou a final contra a selecci\u00f3n anfitrioa no estadio R\u00e5sunda de Solna, que rematou con vitoria brasileira por 5-2 e coa conquista do primeiro t\u00edtulo da historia do equipo suramericano. Foi elixido no equipo ideal do torneo. \nFoi convocado por Aymor\u00e9 Moreira para o Mundial de 1962 en Chile, acudindo as\u00ed \u00e1 s\u00faa cuarta Copa do Mundo. Foi titular nos seis partidos do Brasil, inclu\u00edda a final contra Checoslovaquia no estadio Nacional de Santiago de Chile, onde tanto el como o Brasil conquistaron o seu segundo t\u00edtulo mundial, no que foi o seu \u00faltimo encontro como internacional. \nDisputou un total de 75 partidos oficiais e 10 non oficiais coa selecci\u00f3n brasileira, coa que marcou tres goles. No momento da s\u00faa retirada era o futbolista con m\u00e1is partidos da historia da selecci\u00f3n.\nMorte.\nEnfermo de Alzh\u00e9imer nos seus \u00faltimos anos de vida, faleceu o 27 de novembro de 2013 na Fundaci\u00f3n Bela Lopes, no barrio de Botafogo do R\u00edo de Xaneiro, v\u00edtima dunha infecci\u00f3n pulmonar. Tanto os gastos m\u00e9dicos como os de enterramento correron a cargo do Botafogo. Foi enterrado no cemiterio de S\u00e3o Jo\u00e3o Batista.\nReco\u00f1ecementos.\nFoi inclu\u00eddo por Pel\u00e9 na s\u00faa lista FIFA 100. A IFFHS elixiuno como o noveno mellor futbolista brasileiro do s\u00e9culo XX e o 28\u00ba suramericano. Pola s\u00faa banda, a FIFA nomeouno mellor lateral esquerdo de t\u00f3dolos tempos.\nNo ano 2000, mentres desenvolv\u00eda un proxecto social con mozos a trav\u00e9s do f\u00fatbol no estado de Tocantins, o goberno local homenaxeouno d\u00e1ndolle o seu nome a un novo estadio da cidade de Palmas, chamado agora estadio Nilton Santos.\nEn 2009, inaugurouse unha estatua s\u00faa diante do Estadio Ol\u00edmpico Jo\u00e3o Havelange, sede do Botafogo, o seu equipo de toda a vida. En 2017 o estadio mudou definitivamente de nome, cham\u00e1ndose dende ent\u00f3n \"Estadio Ol\u00edmpico Nilton Santos\".\nVida persoal.\nCasou d\u00faas veces: a primeira delas con Abigail, coa que tivo dous fillos, Carlos Eduardo e Andr\u00e9a; e a segunda con Mar\u00eda Coeli, coa que viviu ata a s\u00faa morte. Ademais de no R\u00edo de Xaneiro, viviu en Araruama e Brasilia, traballando nesta \u00faltima con escolas de f\u00fatbol. Tam\u00e9n escrib\u00eda unha columna no diario Correio Braziliense."}
{"id": "577654", "revid": "15490", "url": "https://gl.wikipedia.org/wiki?curid=577654", "title": "Richilda de Polonia", "text": ""}
{"id": "577655", "revid": "15490", "url": "https://gl.wikipedia.org/wiki?curid=577655", "title": "Riquilda de Silesia", "text": ""}
{"id": "577656", "revid": "98629", "url": "https://gl.wikipedia.org/wiki?curid=577656", "title": "Como 1907", "text": "O Como 1907, co\u00f1ecido simplemente como Como, \u00e9 un club de f\u00fatbol italiano con sede en Como, Lombard\u00eda. Fundado en 1907, milita na Serie B, a segunda categor\u00eda do f\u00fatbol italiano. O seu equipamento habitual \u00e9 de cor azul.\nO Como militou durante 13 tempadas na Serie A, obtendo como mellor resultado o da campa\u00f1a da s\u00faa estrea na m\u00e1xima categor\u00eda, a 1949/50, na que rematou sexto.\nA 2002/03 foi a s\u00faa \u00faltima tempada na Serie A, e a continuaci\u00f3n sufriu tres descensos consecutivos ata a Serie C2. O club foi \u00e1 quebra e foi refundado en 2005, pero volveu caer en bancarrota en 2016. Ao ano seguinte foi de novo refundado e admitido na Serie D, ascendendo \u00e1 Serie C en 2019 e \u00e1 Serie B en 2021.\nHistoria.\nO Como ascendeu por primeira vez \u00e1 Serie A en 1949 e na s\u00faa estrea na m\u00e1xima categor\u00eda do f\u00fatbol italiano logrou un sexto posto. Tras catro anos na elite descendeu ao remate da tempada 1952/53. Pasaron d\u00faas d\u00e9cadas ata que o club conseguiu acadar de novo a Serie A, logrando o ascenso na tempada 1974/75. Volveu descender s\u00f3 un ano despois, e en 1978 caeu ata a Serie C1, pero cun equipo reconstru\u00eddo con destacados futbolistas como Pietro Vierchowod, o Como logrou dous ascensos consecutivos ata a Serie A, na que permaneceu durante d\u00faas campa\u00f1as (1980\u201382).\nO club lombardo conseguiu outro ascenso \u00e1 Serie A en 1984, e mant\u00edvose durante cinco anos na categor\u00eda. Con xogadores como Dan Corneliusson, Stefano Borgonovo ou Pasquale Bruno, acadou dous noveno posto nas tempadas 1985/86 e 1986/87. O descenso de 1989 deu inicio a un per\u00edodo de malos resultados, que levaron o equipo a militar durante a maior parte da d\u00e9cada de 1990 na Serie C1 coa \u00fanica excepci\u00f3n da campa\u00f1a 1994/95.\nQuebra e breve ascenso \u00e1 Serie B.\nA comezos do s\u00e9culo XXI o Como experimentou un breve renacemento, conseguindo dous ascensos consecutivos dende a Serie C1 ata a Serie A. Con todo, a experiencia na m\u00e1xima categor\u00eda durou s\u00f3 un ano, e o equipo sufriu tres descensos consecutivos nas tres seguintes tempadas, baixando ata a Serie C2 e caendo en bancarrota en 2004. O club foi liquidado e refundado como Calcio Como Srl, iniciando a s\u00faa nova andaina na Serie D durante a tempada 2005/06 . Case unha d\u00e9cada despois, na campa\u00f1a 2014/05, o equipo logrou regresar \u00e1 Serie B, tras vencer ao Bassano Virtus na fase de ascenso, pero volveu caer \u00e1 terceira categor\u00eda na seguinte campa\u00f1a.\nFC Como / Como 1907.\nNa tempada 2016/17 xurdiron novos problemas econ\u00f3micos, que provocaron unha nova bancarrota do club. Os activos da entidade foron adquiridos por Akosua Puni Essien, esposa do futbolista ghan\u00e9s Michael Essien e primeira empresaria estranxeira do f\u00fatbol italiano (a trav\u00e9s da s\u00faa empresa FC Como Srl).\nCon todo, a Federaci\u00f3n Italiana de F\u00fatbol (FIGC) rexeitou a solicitude do FC Como como sucesor do Como na Serie C 2017/18, xa que non cumpr\u00eda todos os requisitos do artigo 52 da NOIF. No seu lugar, outro club chamado Como 1907 Srl, foi admitido na Serie D 2017/18 como sucesor do Como orixinal.\nEn 2019 o equipo conseguiu o ascenso \u00e1 Serie C e dous anos despois \u00e1 Serie B.\nDesde 2019, o club \u00e9 propiedade da empresa indonesia Djarum Group dirixida por Michael Hartono e Robert Budi Hartono. Dennis Wise, ex xogador do Chelsea, foi nomeado presidente."}
{"id": "577660", "revid": "5132", "url": "https://gl.wikipedia.org/wiki?curid=577660", "title": "God Save the Queen", "text": ""}
{"id": "577661", "revid": "15490", "url": "https://gl.wikipedia.org/wiki?curid=577661", "title": "Xeberico", "text": "Xeberico (en lat\u00edn: \"Gebericus\") foi, segundo a \"Getica\" de Xordanes (un escritor bizantino do s\u00e9culo VI), un xefe militar tervingo (rei) do s\u00e9culo IV.\nTraxectoria.\nXeberico era fillo do nobre Hilderido, neto de Ovida e bisneto de Nidada.\nSegundo Xordanes, sucedeu a Ariarico e ao seu fillo Aorico no trono dos tervingos. No 334, dous anos despois de que se confirmase o \"foedus\" entre Ariarico e o emperador Constantino o Grande (reinado 306\u2013337), dirixiu aos tervingos nun ataque contra os s\u00e1rmatas, os seus veci\u00f1os do noroeste, que ese ano estaban divididos en dous grupos por mor dunha guerra civil: unha parte asentouse no interior do Imperio Romano e a outra estaba baixo a protecci\u00f3n do rei v\u00e1ndalo asdingo Visumaro. Segundo Xordanes, Xeberico dirixiuse contra Visumaro, que foi derrotado no 335, e despois regresou \u00e1s s\u00faas terras no Baixo Danubio. \nAlg\u00fan tempo despois desta vitoria, Xeberico morreu e foi sucedido polo amalo Hermanarico. Este, mencionado por Amiano Marcelino como un rei dos grutungos, foi derrotado polos hunos do leste, quen derrotaran e uniron forzas aos alanos que viv\u00edan preto do r\u00edo Don."}
{"id": "577663", "revid": "89787", "url": "https://gl.wikipedia.org/wiki?curid=577663", "title": "Robert Golob", "text": "Robert Golob nado en \u0160empeter pri Gorici o 23 de xaneiro de 1967, \u00e9 un empresario e pol\u00edtico esloveno que exerce como primeiro ministro de Eslovenia desde o 1 de xu\u00f1o de 2022. \u00c9 o l\u00edder do partido pol\u00edtico Movemento Liberdade, ga\u00f1ador das elecci\u00f3ns parlamentarias eslovenas de 2022.\nTraxectoria.\nFormaci\u00f3n.\nGolob obtivo o seu doutoramento en enxe\u00f1ar\u00eda el\u00e9ctrica pola Universidade de Ljubljana en 1994. Despois dos seus estudos, foi bolseiro de posdoutoramento Fulbright no Georgia Institute of Technology de Atlanta, Estados Unidos. \nCarreira pol\u00edtica.\nEntre maio de 1999 e xu\u00f1o de 2000 foi secretario de Estado da Rep\u00fablica de Eslovenia no Ministerio de Asuntos Econ\u00f3micos. En 2004, cofundou unha empresa de comercio de enerx\u00eda GEN-I, onde permaneceu como presidente at\u00e9 2021. \nGolob foi membro do partido Eslovenia Positiva, fundado polo alcalde de Ljubljana Zoran Jankovi\u0107, at\u00e9 2013. Despois pasou ao Partido de Alenka Bratu\u0161ek, que foi primeiro ministro de Eslovenia de 2013 a 2014, e foi un dos vicepresidentes do partido pol\u00edtico.\nDespois de dimitir como presidente de GEN-I, Golob decidiu asumir un papel activo na pol\u00edtica. En xaneiro de 2022, presentouse \u00e1 presidencia dun partido verde non parlamentario Z.Dej, que despois das elecci\u00f3ns cambiou o seu nome ao partido Movemento pola Liberdade. O seu partido pol\u00edtico participou nas elecci\u00f3ns parlamentarias eslovenas de 2022, ga\u00f1ou as elecci\u00f3ns co 34 % dos votos e 40 escanos."}
{"id": "577666", "revid": "89787", "url": "https://gl.wikipedia.org/wiki?curid=577666", "title": "Yann LeCun", "text": "Yann LeCun, nado o 8 de xullo de 1960 \u00e9 un cient\u00edfico da computaci\u00f3n franc\u00e9s que traballa principalmente nos campos da aprendizaxe autom\u00e1tica, a visi\u00f3n artificial por ordenador, a rob\u00f3tica m\u00f3bil e a neurociencia computacional.\nTraxectoria.\n\u00c9\"Silver professor\" do Instituto Courant de Ciencias Matem\u00e1ticas da Universidade de Nova York e vicepresidente e cient\u00edfico xefe de intelixencia artificial (IA) en Facebook. \nEn marzo de 2019, recibiu o Premio Turing 2018, compartido con Yoshua Bengio e Geoffrey Hinton."}
{"id": "577669", "revid": "25871", "url": "https://gl.wikipedia.org/wiki?curid=577669", "title": "Vito (militar romano)", "text": "Vito foi un militar romano occidental que serviu baixo Valentiniano III. \u00c9 co\u00f1ecido por ter dirixido unha campa\u00f1a contra os suevos en Hispania durante o ano 446.\nNomeamento.\nFoi nomeado \"magister militum\" no ano 446 para comandar unha expedici\u00f3n militar a Hispania. Parece que, dende o ano 420, a posici\u00f3n de \"comes Hispaniarum\" xa non exist\u00eda ou que as tropas ao seu cargo eran tan reducidas que foi necesario enviar un continxente ao mando dun \"magister militum\" doutras dioceses imperiais para emprender unha campa\u00f1a deste calibre. Vito foi seleccionado dentro dun contexto de loita entre facci\u00f3ns dentro do goberno de R\u00e1vena que derrubara ao seu predecesor no cargo, Merobaudes.\nCampa\u00f1a en Hispania.\nNo ano 446, Vito comandaba un ex\u00e9rcito formado por godos federados e soldados romanos que se dirix\u00edan a Hispania para loitar contra os suevos que \u00edan ampliando o seu poder dentro da diocese. Os motivos da campa\u00f1a non est\u00e1n moi claros. Por unha banda, p\u00e9nsase que se trataba dunha operaci\u00f3n na que, ademais de loitar contra eles, se pretend\u00eda castigar aos terratenentes da B\u00e9tica e Cartaxinense pola s\u00faa colaboraci\u00f3n cos b\u00e1rbaros. Outra versi\u00f3n tende a enmarcalo no contexto dos preparativos de Aecio para reconquistar a provincia de \u00c1frica perdida recentemente ante os v\u00e1ndalos de Xenserico.\nHidacio fixo unha breve descrici\u00f3n da campa\u00f1a de Vito onde destacou que someteu aos grandes propietarios a fortes impostos para pagar o mantemento das s\u00faas tropas. Requila partiu co seu ex\u00e9rcito desde a s\u00faa capital en Lusitania e conseguiu derrotar aos godos federados nun lugar indeterminado. Ante esta situaci\u00f3n, Vito decidiu fuxir co resto das s\u00faas tropas mentres os suevos proced\u00edan ao saqueo das d\u00faas provincias hispanas como castigo \u00e1 poboaci\u00f3n pola s\u00faa colaboraci\u00f3n co ex\u00e9rcito romano."}
{"id": "577671", "revid": "46041", "url": "https://gl.wikipedia.org/wiki?curid=577671", "title": "Joaquim Maria Machado de Assis", "text": ""}
{"id": "577672", "revid": "27155", "url": "https://gl.wikipedia.org/wiki?curid=577672", "title": "Siderito", "text": ""}
{"id": "577673", "revid": "1888", "url": "https://gl.wikipedia.org/wiki?curid=577673", "title": "Claudio Calvi\u00f1o Cobas", "text": "Claudio Calvi\u00f1o Cobas, nado en Amil (Mora\u00f1a) e finado en Mea\u00f1o en febreiro de 1892, foi un m\u00e9dico e pol\u00edtico galego.\nTraxectoria.\nFillo de Benita Cobas. M\u00e9dico en Mea\u00f1o. Foi alcalde de Mea\u00f1o de 1891 ata a s\u00faa morte en febreiro de 1892.\nVida persoal.\nCasou con Mar\u00eda Dom\u00ednguez e foi pai de Mar\u00eda, Manuela e Jos\u00e9 Calvi\u00f1o Dom\u00ednguez."}
{"id": "577676", "revid": "15490", "url": "https://gl.wikipedia.org/wiki?curid=577676", "title": "Santa \u00darsula", "text": "Santa \u00darsula pode referirse a:\nComo top\u00f3nimo fai referencia a:"}
{"id": "577677", "revid": "15490", "url": "https://gl.wikipedia.org/wiki?curid=577677", "title": "Eutarico C\u00edlica", "text": ""}
{"id": "577678", "revid": "15490", "url": "https://gl.wikipedia.org/wiki?curid=577678", "title": "Eutarico Ciliga", "text": ""}
{"id": "577679", "revid": "15490", "url": "https://gl.wikipedia.org/wiki?curid=577679", "title": "Flavio Eutarico Cilica", "text": ""}
{"id": "577680", "revid": "15490", "url": "https://gl.wikipedia.org/wiki?curid=577680", "title": "Flavius Eutharicus Cilica", "text": ""}
{"id": "577681", "revid": "98629", "url": "https://gl.wikipedia.org/wiki?curid=577681", "title": "Miguel \u00c1ngel R\u00edos", "text": "Miguel \u00c1ngel R\u00edos Fern\u00e1ndez, nado na Ponte Ulla (Vedra) en 1935, \u00e9 un cient\u00edfico galego.\nTraxectoria.\nMiguel \u00c1ngel R\u00edos estudou Ciencias Qu\u00edmicas na Universidade de Santiago de Compostela, acadando a licenciatura en 1964. Foi bolseiro da Fundaci\u00f3n Juan March, e especializouse na Universidade de Kent. Acadou o Premio Extraordinario de Licenciatura e de Doutoramento. Despois do seu doutoramento, ga\u00f1ou a c\u00e1tedra de Qu\u00edmica F\u00edsica da USC, que exerceu at\u00e9 a s\u00faa xubilaci\u00f3n. Tras a s\u00faa xubilaci\u00f3n foi nomeado Catedr\u00e1tico Em\u00e9rito de Qu\u00edmica F\u00edsica da Universidade de Santiago de Compostela.\nR\u00edos Fern\u00e1ndez foi o impulsor da Qu\u00edmica Cu\u00e1ntica en Galicia; no seu laboratorio instalouse o primeiro ordenador vectorial en Galicia, un Convex C-120, e baixo a s\u00faa direcci\u00f3n directa formaronse 5 Catedr\u00e1ticos de Universidade e 7 Profesores Titulares das tres Universidades galegas. Dirixiu numerosas teses de doutoramento e publicou un n\u00famero elevado de traballos de investigaci\u00f3n en revistas cient\u00edficas de prestixio internacional. Traduciu do ingl\u00e9s un texto de referencia en Qu\u00edmica F\u00edsica. Foi o Coordinador do COU 1970 que, con car\u00e1cter experimental, se celebrou nas cidades de Santiago, Ourense e Lugo, organizado polo ICE (Instituto de Ciencias da Educaci\u00f3n da Universidade de Santiago), director do Centro de C\u00e1lculo Pedro Barri\u00e9 de la Maza da Universidade de Santiago, secretario da Facultade de Ciencias de Santiago de Compostela, xefe da Divisi\u00f3n de Investigaci\u00f3n do ICE, Vicerreitor de Ordenaci\u00f3n Acad\u00e9mica e Profesorado e candidato a Reitor da USC, director do Departamento de Qu\u00edmica F\u00edsica da USC, Secretario Xeral de I+D da Xunta de Galicia, autor dos dous primeiros Plans Galegos de I+D, presidente do Consello de Administraci\u00f3n do CESGA, presidente do Consello Asesor para a Innovaci\u00f3n en Galicia e, finalmente, presidente da Real Academia Galega de Ciencias.\nMiguel \u00c1nxel R\u00edos Fern\u00e1ndez foi o presidente da RAGC desde 2014 a 2019, coa convicci\u00f3n de que a Academia debe prestar un \u00abgran servizo a Galicia como entidade que promove e divulga a ciencia entre a sociedade\u00bb. Durante o seu mandato, a RAGC puxo en marcha un programa acelerado de ingresos de novos acad\u00e9micos, coa toma de posesi\u00f3n de vinte numerarios, institucionalizouse o D\u00eda da Ciencia en Galicia coa exaltaci\u00f3n do Cient\u00edfico Galego do Ano, convoc\u00e1ronse novos premios, actualizouse a orientaci\u00f3n e o formato da revista da Academia, e pech\u00e1ronse convenios de colaboraci\u00f3n con diferentes entidades. Segundo R\u00edos, \u00abpuxen na Academia todo o meu empe\u00f1o e ilusi\u00f3n\u00bb.\nA Real Academia Galega de Ciencias celebrou o 6 de maio de 2021 a apertura do seu curso acad\u00e9mico nun acto no Pazo de San Roque en Santiago de Compostela. Neste acto, nomeou \"Presidente de Honra\" da instituci\u00f3n ao catedr\u00e1tico em\u00e9rito de Qu\u00edmica F\u00edsica da Universidade de Santiago de Compostela Miguel \u00c1ngel R\u00edos Fern\u00e1ndez. No seu discurso, R\u00edos Fern\u00e1ndez fixo unha reflexi\u00f3n sobre o concepto da natureza como fonte de recursos naturais e a evoluci\u00f3n do sistema produtivo at\u00e9 a actualidade, marcado polo co\u00f1ecemento cient\u00edfico e t\u00e9cnico a trav\u00e9s da investigaci\u00f3n e o desenvolvemento. Segundo o catedr\u00e1tico, un bo exemplo constit\u00faeno as diversas vacinas creadas para combater o coronavirus, pero asegurou que o co\u00f1ecemento non atopou a\u00ednda as s\u00faas fronteiras como ben demostran a intelixencia artificial e a rob\u00f3tica cun escenario futuro dif\u00edcil de imaxinar. \u00abNon \u00e9 pos\u00edbel po\u00f1er l\u00edmites ao co\u00f1ecemento da natureza a trav\u00e9s da investigaci\u00f3n, co\u00f1ecemento que se converte as\u00ed no recurso m\u00e1is importante para o desenvolvemento socioecon\u00f3mico, un recurso, en principio, inesgot\u00e1bel e non exclu\u00ednte\u00bb.\nNeste escenario de cambio acelerado, o novo presidente de honra da RAGC manifestou que o papel da Academia faise cada vez m\u00e1is importante e debe actuar como un faro que emita constantes escintileos \u00e1 sociedade, sobre todo aos m\u00e1is novos, co prop\u00f3sito de convertela nunha sociedade cientificamente culta, pero tam\u00e9n mensaxes de orientaci\u00f3n para a utilizaci\u00f3n correcta do co\u00f1ecemento cient\u00edfico, de asesoramento \u00e1s instituci\u00f3ns para a toma de decisi\u00f3ns no \u00e1mbito da ciencia e mensaxes de chamadas de atenci\u00f3n cando a situaci\u00f3n o demande. \u00abA RAGC necesita un novo impulso para que poida as\u00ed exercer coa maior eficiencia a s\u00faa importante misi\u00f3n ao servizo de Galicia\u00bb."}
{"id": "577682", "revid": "15490", "url": "https://gl.wikipedia.org/wiki?curid=577682", "title": "Rochi N\u00f3voa V\u00e1zquez", "text": ""}
{"id": "577684", "revid": "1131", "url": "https://gl.wikipedia.org/wiki?curid=577684", "title": "Juan Manuel Lema Rodicio", "text": "Juan Manuel Lema Rodicio, nado en Santiago de Compostela o 12 de agosto de 1949, \u00e9 un cient\u00edfico galego.\nTraxectoria.\nJuan Manuel Lema Rodicio estudou Ciencias Qu\u00edmicas na Universidade de Santiago de Compostela, na que se licenciou en 1971 e se doutorou en 1975. Despois de traballar como profesor axudante e profesor adxunto nas Universidades de Santiago e na Aut\u00f3noma de Barcelona desde 1970 a 1980, ga\u00f1ou a oposici\u00f3n \u00e1 c\u00e1tedra de Enxe\u00f1ar\u00eda qu\u00edmica da USC, na que na actualidade \u00e9 Profesor Em\u00e9rito de Enxe\u00f1ar\u00eda Qu\u00edmica na Escola T\u00e9cnica Superior de Enxe\u00f1ar\u00eda da USC.\nDesde 2019 \u00e9 o presidente da Real Academia Galega de Ciencias. "}
{"id": "577690", "revid": "5863", "url": "https://gl.wikipedia.org/wiki?curid=577690", "title": "Moeda de 200 liras italianas", "text": "A moeda de 200 liras italianas foi cu\u00f1ada polo \"Istituto Poligr\u00e1fico e Zecca dello Stato\", a ceca p\u00fablica de Roma, desde 1977 a 2001, cando a lira italiana foi substitu\u00edda polo euro.\nParalelamente \u00e1 s\u00faa emisi\u00f3n ordinaria, a partir de 1980 f\u00f3ronse pondo tam\u00e9n en circulaci\u00f3n versi\u00f3ns conmemorativas desta moeda, con id\u00e9nticas caracter\u00edsticas m\u00e9tricas mais con dese\u00f1os espec\u00edficos.\nA aliaxe coa que se cu\u00f1ou esta moeda, co\u00f1ecida polo acr\u00f3nimo bronzital (de \"bronzo italiano\"), est\u00e1 composta por un 92 % de cobre, un 6 % de aluminio e un 2 % de n\u00edquel.\nEmisi\u00f3n ordinaria.\nA moeda est\u00e1ndar de 200 liras italianas foi dese\u00f1ada e gravada polo artista italiano Mario Vallucci. No seu anverso presenta a figura dunha muller con cabelo longo mirando cara \u00e1 dereita, representaci\u00f3n aleg\u00f3rica da Liberdade e da naci\u00f3n italiana. No reverso reprod\u00facese como motivo central unha engrenaxe de dentes cadrados, como s\u00edmbolo do traballo.\nEsta moeda cu\u00f1ouse entre 1977 e 1998 con algunhas interrupci\u00f3ns puntuais nos \u00faltimos anos. A s\u00faa tiraxe total superou os 1.500 mill\u00f3ns de exemplares.\nTiraxes anuais.\nEstas son as cantidades de exemplares cu\u00f1ados da emisi\u00f3n ordinaria da moeda de 200 liras italianas desde a s\u00faa creaci\u00f3n en 1977 ata a s\u00faa derradeira emisi\u00f3n en 1978:\nNos anos 2000 e 2001 houbo tam\u00e9n emisi\u00f3n desta moeda, mais non para a s\u00faa posta en circulaci\u00f3n sen\u00f3n para a s\u00faa inclusi\u00f3n en carteiras e estoxos de presentaci\u00f3n, dirixidos ao mercado do coleccionismo. As s\u00faas tiraxes eses anos foron de 70.360 e 110.000 exemplares, respectivamente.\nEmisi\u00f3ns da Rep\u00fablica de San Marino.\nAntes da asunci\u00f3n do euro, a Rep\u00fablica de San Marino tivo como unidade monetaria oficial a liga sanmarinesa, cun valor fixo ligado ao da lira Italiana. En virtude dunha convenci\u00f3n monetaria asinada por ambos os pa\u00edses o 10 de tetembro de 1971 e logo convertida en lei, o \"Istituto Poligr\u00e1fico e Zecca dello Stato\" cu\u00f1ou modelos propios para San Marino, coas mesmas caracter\u00edsticas m\u00e9tricas que as da moeda italiana.\nExisten 24 modelos diferentes das moedas de 200 liras cu\u00f1adas para San Marino, emitidas anualmente de xeito ininterrompido desde 1978 ata 2001."}
{"id": "577692", "revid": "5863", "url": "https://gl.wikipedia.org/wiki?curid=577692", "title": "Moeda de 500 liras italianas", "text": "A moeda circulante de 500 liras italianas foi cu\u00f1ada polo \"Istituto Poligr\u00e1fico e Zecca dello Stato\", a ceca p\u00fablica de Roma, inicialmente en prata, entre 1958 e 1967, e despois bimet\u00e1licas desde 1982 a 2001, cando a lira italiana foi substitu\u00edda polo euro.\nMoedas de prata.\nEmisi\u00f3n ordinaria.\nEntre 1958 e 1967 tivo lugar a emisi\u00f3n da primeira moeda italiana con valor de 500 liras, cu\u00f1ada en prata de 835 mil\u00e9simas.\nO anverso foi dese\u00f1ado e gravado polo artista italiano Pietro Giampaoli (1898-1998). De car\u00e1cter anepigr\u00e1fico, reproduce un busto feminino con roupa e toucado de corte renacentista, representaci\u00f3n aleg\u00f3rica de Italia, inspirado na medalla de Cecilia Gonzaga de Pisanello, da que toma, entre outros trazos, o vestido e a rede para o cabelo. O busto est\u00e1 rodeado polos escudos de armas de X\u00e9nova, Tur\u00edn, Aosta, Mil\u00e1n, Trento, Venecia, Trieste, Udine, Bolo\u00f1a, Florencia, Ancona, Perugia, Roma, L'Aquila, N\u00e1poles, Bari, Potenza, Catanzaro, Palermo e Cagliari. Baixo o busto, o apelido do gravador en letra pequena: .\nDo dese\u00f1o do reverso encargouse o escultor e medallista Guido Veroi (1926-2013). Nel repres\u00e9ntanse as carabelas de Cristivo Col\u00f3n (Pinta, Ni\u00f1a e Santa Mar\u00eda) navegando cara \u00e1 dereita, co valor facial e a marca de ceca no exergo e o apelido do gravador () entre as ondas.\nA\u00ednda que a emisi\u00f3n desta moeda comezou en 1958, co\u00f1\u00e9cese unha cu\u00f1axe en proba de 1957, cunha tiraxe limitada a 2.200 exemplares, na que se engadiu a inscrici\u00f3n en letras pequenas no reverso, \u00e1 esquerda da indicaci\u00f3n do valor facial. Esta cu\u00f1axe en proba ten as bandeiras das carabelas mal orientadas, a barlovento, con respecto \u00e1s da emisi\u00f3n definitiva. Estes esp\u00e9cimes, de extrema rareza, son moi apreciados polos coleccionistas, e no mercado numism\u00e1tico acadan prezos de entre os 3.000 e os 12.000 euros, en fuinci\u00f3n do seu estado de conservaci\u00f3n.\nA seguir, ind\u00edcanse as tiraxes anuais desta primeira emisi\u00f3n ordinaria:\nA\u00ednda que estas moedas deixaron de cu\u00f1arse en 1967 para a s\u00faa posta en circulaci\u00f3n, a s\u00faa produci\u00f3n continuou anualmente ata 2001, con tiraxes moito m\u00e1is reducidas, unicamente para formar parte das presentaci\u00f3ns anuais en estoxos destinadas ao coleccionismo numism\u00e1tico, que se venderon a un prezo superior ao do valor facial.\nEmisi\u00f3ns conmemorativas circulantes.\nAs moedas conmemorativas de prata responden aos mesmos par\u00e1metros m\u00e9tricos que a emisi\u00f3n ordinaria.\nCentenario da Unificaci\u00f3n Italiana.\n \nMoeda bimet\u00e1lica.\nEmisi\u00f3n ordinaria.\nEn 1982, o \"Istituto Poligrafico e Zecca dello Stato\" de Roma comezou a produci\u00f3n dunha nova moeda de 500 liras, esta vez cu\u00f1ada sobre discos bimet\u00e1licos. As aliaxes utilizadas nesta moeda son moi habituais nas emisi\u00f3ns monetarias modernas de Italia: a s\u00faa parte interior \u00e9 de bronzital \u201492% Cu, 6% Al, 2% Ni\u2014, entanto que o aro exterior \u00e9 de acmonital \u201471,75 Fe, 18,25 Cr, 10% Ni\u2014.\nO dese\u00f1o da artista Laura Cretara para o anverso desta moeda ten como motivo central unha figura feminina cara \u00e1 esquerda como personificaci\u00f3n nacional de Italia, con \u00e1s emplumadas que saen das s\u00faas tempas, como s\u00edmbolos da intelixencia e da liberdade. \nComo motivo central do reverso figura unha vista da \"Piazza del Quirinale\", en Roma, coa data na s\u00faa parte inferior. No aro exterior apr\u00e9cianse a ambos os lados unha espiga de millo e unha p\u00f3la de oliveira, en tanto que na parte superior se expresa o valor facial en braille e na inferior en n\u00fameros ar\u00e1bigos. \nA seguir, ind\u00edcanse as tiraxes anuais desta primeira emisi\u00f3n ordinaria das 500 liras bimet\u00e1licas: \nA\u00ednda que a cu\u00f1axe desta moeda para a s\u00faa posta en circulaci\u00f3n cesou en 1995, nos anos 2000 e 2001 retomouse a produci\u00f3n unicamente para formar parte das presentaci\u00f3ns anuais en estoxos destinadas ao coleccionismo numism\u00e1tico, que se venderon a un prezo superior ao do valor facial. As tiraxes destes dous anos foron de 71.400 e de 110.000 exemplares, respectivamente.\nEmisi\u00f3ns conmemorativas circulantes.\nEntre os anos 1993 e 1999 emit\u00edronse, tam\u00e9n con car\u00e1cter circulante, versi\u00f3ns conmemorativas da moeda de 500 liras bimet\u00e1licas, co motivo conmemorado no centro e lendas alusivas no aro exterior. Todas estas moedas responden aos mesmos par\u00e1metros m\u00e9tricos que a emisi\u00f3n ordinaria, coa que comparten, as\u00ed mesmo, o dese\u00f1o do anverso.\nEmisi\u00f3ns da Rep\u00fablica de San Marino.\nAntes da asunci\u00f3n do euro, a Rep\u00fablica de San Marino tivo como unidade monetaria oficial a liga sanmarinesa, cun valor fixo ligado ao da lira Italiana. En virtude dunha convenci\u00f3n monetaria asinada por ambos os pa\u00edses o 10 de tetembro de 1971 e logo convertida en lei, o \"Istituto Poligr\u00e1fico e Zecca dello Stato\" cu\u00f1ou modelos propios para San Marino, coas mesmas caracter\u00edsticas m\u00e9tricas que as da moeda italiana.\nExisten 20 modelos diferentes das moedas de 500 liras cu\u00f1adas para San Marino, emitidas anualmente de xeito ininterrompido desde 1982 ata 2001."}
{"id": "577694", "revid": "1888", "url": "https://gl.wikipedia.org/wiki?curid=577694", "title": "O Fungueiro (Montevideo)", "text": "O Fungueiro foi un peri\u00f3dico editado en Montevideo en 1918\nHistoria e caracter\u00edsticas.\nSubtitulado \"Peri\u00f3dico quincenal de actualidad gallega\", apareceu o 5 de xullo de 1918. Editado por Xos\u00e9 Mar\u00eda Barreiro. Repart\u00edase gratuitamente. No seu primeiro n\u00famero e co t\u00edtulo \"Nuestro programa\", afirmaba:\nO \u00faltimo n\u00famero co\u00f1ecido \u00e9 o 4, aparecido o 5 de setembro de 1918."}
{"id": "577695", "revid": "1888", "url": "https://gl.wikipedia.org/wiki?curid=577695", "title": "O Fungueiro", "text": "O Fungueiro foi o t\u00edtulo de varias publicaci\u00f3ns:"}
{"id": "577696", "revid": "85894", "url": "https://gl.wikipedia.org/wiki?curid=577696", "title": "DuckDuckGo", "text": "DuckDuckGo e un buscador centrando relevancia da b\u00fasquea, e respectando a protecci\u00f3n dos usuarios e privacidade. DuckDuckGo busca noutros sitios como Wikipedia \u00e9 o principal Utiliza varias API doutros sitios web para mostrar resultados r\u00e1pidos das consultas e para os enlaces tradicionais utiliza a axuda de sus socios (principalmente Bing) e o seu propio rastreador.\nA empresa ten a s\u00faa sede Paoli, Pensilvania, Estados Unidos. e conta con 180 empregados. O nome ven dun xogo de nenos chamado en ingl\u00e9s Duck, duck, goose."}
{"id": "577697", "revid": "54334", "url": "https://gl.wikipedia.org/wiki?curid=577697", "title": "Pietro Giampaoli", "text": "Pietro Valentino Giampaoli, nado en Buja, provincia de Udine, o 13 de febreiro de 1898, e finado en Roma o 27 de febreiro de 1998, foi un gravador, medallista e dese\u00f1ador de moedas italiano.\nTraxectoria.\nPruimeiros anos e formaci\u00f3n.\nPietro Giampaoli era o segundo fillo de Teresa Pischiutta e de Luigi Giampaoli, unha familia humilde propietaria dunha pequena carpintar\u00eda na que pasou parte da s\u00faa infancia, ademais de asistir \u00e1 escola primaria de Buja. \nAos 16 anos emigrou a Austria, onde o sorprendeu a primeira guerra mundial, na que participou como soldado. Resultou prisioneiro polos austr\u00edacos logo da derrota de Kobarid e foi deportado a Hungr\u00eda, onde aprendeu os rudimentos da arte do gravado de metais da man doutro prisioneiro ruso.\nDe volta a Italia, en 1920, a\u00ednda como militar, obtivo un destino en Mil\u00e1n, cidade na que comezou os seus estudos de Arte, na Academia de Belas Artes de Brera. En 1924 acadou o primeiro premio de cicelado desta academia.\nMedallista e gravador de moeda.\nLogo do seu paso formativo por Mil\u00e1n comezou a dedicarse ao gravado profesionalmente, a\u00ednda que nunha situaci\u00f3n de penuria econ\u00f3mica. Marchou a Venecia, onde estivo pouco tempo como bolseiro na Academia de Arte, e logo estableceuse en Roma, onde comezou a acadar os primeiros \u00e9xitos e un prestixio como gravador profesional, fundamentalmente de medallas, o que lle permitiu concentrar al\u00ed a s\u00faa familia de Buja. En Roma foi mestre de gravado dos seus dous irm\u00e1ns, Celestino Giuseppe e Vittorio, que se uniron a el, fixando a s\u00faa residencia familiar na \"Torre dei Capocci\". Como medllista participou coas s\u00faas obras na Bienal de Venecia de 1928 e participou en exposici\u00f3ns en cidades como Madrid, Bonn ou Washington.\nO seu talento e a s\u00faa habilidade art\u00edstica lev\u00e1rono a ser nomeado en marzo de 1937 gravador xefe da Casa da Moeda Estatal, posto que ocupou ata 1963, cando fixo os seus 65 anos. Durante esta etapa actuou tam\u00e9n como asesor das cecas p\u00fablicas de Alema\u00f1a, Espa\u00f1a, Turqu\u00eda e Francia.\nPietro Giampaoli foi o creador das primeiras moedas italianas despois da segunda guerra mundial e o responsable da cu\u00f1axe da maior parte das moedas italianas e vaticanas do seu tempo. Tam\u00e9n se encargou dos cu\u00f1os de moedas para outros pa\u00edses, como Israel, Turqu\u00eda, a Orde de Malta ou a Rep\u00fablica de San Marino.\nA s\u00faa creaci\u00f3n m\u00e1is popular foi o anverso da moeda de 500 liras de prata cu\u00f1ada a partir de 1958, no que gravou un busto feminino de estilo renacentista, inspirado nunha medalla de Pisanello. \nPietro Giampaoli faleceu en Roma o 27 de febreiro de 1998, poucos d\u00edas despois de facer os cen anos. "}
{"id": "577698", "revid": "23204", "url": "https://gl.wikipedia.org/wiki?curid=577698", "title": "Biblioteca Popular de la Dona", "text": "A Biblioteca Popular de la Dona foi a primeira biblioteca p\u00fablica feminina de Europa. Creada en 1909 en Barcelona, adiantouse case vinte anos a outros proxectos similares, como a Fawcett Library de Londres. O \u00e9xito da iniciativa foi tal que un ano despois converteuse en instituto e mudouse do claustro de Santa Anna, a s\u00faa primeira localizaci\u00f3n, \u00e1 Casa da Misericordia, na r\u00faa d'Elisabets, en Barcelona. \u00c9 antecesora do actual Centre de Cultura de Dones Francesca Bonnemaison.\nObxectivo e servizos.\nO obxectivo do Institut de Cultura i Biblioteca Popular per a la Dona era promover a ilustraci\u00f3n e a cultura feminina. Ti\u00f1a a vontade de mesturar \u00abo \u00fatil co agrad\u00e1bel\u00bb e de ofrecer co\u00f1ecementos cient\u00edficos, art\u00edsticos e manuais. A combinaci\u00f3n dos tres tipos de ensino foi o que fixo do Institut un centro excepcional no referido \u00e1 oferta cultural dirixida \u00e1s mulleres na Catalu\u00f1a das primeiras d\u00e9cadas do s\u00e9culo XX. \nOptouse por adaptar e axustar a proposta formativa do Institut ao \u00abmovemento progresivo do comercio e da industria\u00bb. As\u00ed, o centro ofreceu unha formaci\u00f3n especializada para que as mulleres puidesen incorporarse ao mercado laboral dotadas de todo un conxunto de co\u00f1ecementos e competencias necesarias para as novas profesi\u00f3ns. Tempo despois, o Institut creou a secci\u00f3n de Industrias Art\u00edsticas e puxo en marcha distintos obradoiros inspirados no movemento brit\u00e1nico Arts and Crafts. Este movemento xa se estendera por varios pa\u00edses europeos, e os obradoiros contaron cunha alta participaci\u00f3n de mulleres.\nHistoria.\nO Institut, a trav\u00e9s de Francesca Bonnemaison, estivo vinculado dende o inicio a diferentes entidades destinadas ao fomento dos oficios art\u00edsticos. Entre elas estaba o Foment de les Arts Decoratives, instituci\u00f3n creada en 1903 e co\u00f1ecida actualmente como Foment de les Arts i del Disseny.\nDesde 1914-1915, o Instituto implantou un novo curr\u00edculo que ofrec\u00eda un t\u00edtulo preparatorio de cultura xeral e bacharelato. A s\u00faa directora pedag\u00f3xica, Rosa Sensat, marcou como obxectivo \u00abdotar as mulleres dunha base de cultura cient\u00edfica e art\u00edstica que fose garant\u00eda de perfecci\u00f3n no seu traballo e que lles permitise loitar con \u00e9xito no exercicio da s\u00faa carreira profesional en condici\u00f3ns de superioridade\u00bb.\nO n\u00famero de alumnas do Instituto crec\u00eda a medida que se \u00eda ampliando a oferta acad\u00e9mica con cursos totalmente innovadores para a \u00e9poca. Un deles foi o de Delineaci\u00f3n, impartido a partir de 1918 por Leonor Ferrer, a primeira muller delineante de Espa\u00f1a e xefa da oficina de plans da Sociedade Xeral de Tel\u00e9fonos. Outros cursos non tan innovadores, como os de coci\u00f1a, contaron cunha asistencia masiva, a cal fixo ao equipo directivo considerar a necesidade de contar cun espazo de seu. Tam\u00e9n ampliaron os seus servizos, como as bolsas de traballo ou o aumento dos fondos da biblioteca.\nO 8 de outubro de 1922, coincidindo coa apertura formal do curso 1922-23, inaugurouse a nova sede no n\u00famero 7 da r\u00faa de Sant Pere m\u00e9s Baix. O edificio permitiu acoller a m\u00e1is de 30 000 mulleres e o crecemento do Institut era impar\u00e1bel. Por\u00e9n, a partir de 1930, o progresivo endebedamento econ\u00f3mico e o posterior estalido da guerra dificultaron o funcionamento da instituci\u00f3n. Rematada a Guerra Civil, o consello de administraci\u00f3n do Institut cedeulle \u00e1 Deputaci\u00f3n de Barcelona \u00abtodo o haber do Instituto de Cultura e Biblioteca Popular de la Muller, fac\u00e9ndose cargo a mesma de todo o activo e pasivo da instituci\u00f3n para que contin\u00fae a obra social do Instituto\u00bb.\nDurante o franquismo e a Transici\u00f3n espa\u00f1ola, o instituto foi ocupado por varias instituci\u00f3ns. En 2003, grazas \u00e1 presi\u00f3n de varios colectivos de mulleres, a sede do instituto volveu ao que fora na orixe, un espazo de mulleres. Ese ano fundouse o Centre de Cultura de Dones Francesca Bonnemaison, un fito na topograf\u00eda feminina da cidade.\nO Arquivo Hist\u00f3rico da Cidade de Barcelona custodia un importante fondo documental pertencente \u00e1 instituci\u00f3n, que abarca de 1909 a 1935."}
{"id": "577699", "revid": "1888", "url": "https://gl.wikipedia.org/wiki?curid=577699", "title": "Miguel Barros Castro", "text": "Miguel Barros Castro, nado en Mosende (O Porri\u00f1o) en 1892 e finado en Montevideo o 5 de xu\u00f1o de 1934, foi un xornalista galego.\nTraxectoria.\nFillo de Jos\u00e9 Barros Amandi. Estudou filosof\u00eda no Seminario de Tui, onde comezou o exercicio period\u00edstico colaborando en \"La Integridad\". En 1910 emigrou ao Uruguai e formou parte da redacci\u00f3n de \"El Diario Espa\u00f1ol\". En 1912 intentou editar sen \u00e9xito \"El Eco de Espa\u00f1a\". Xefe de redacci\u00f3n de \"El Diario Espa\u00f1ol\", en xullo de 1917 colaborou no diario \"La Raz\u00f3n\". Sumouse \u00e1 redacci\u00f3n de \"Tierra Gallega\", substitu\u00edndo a Xos\u00e9 Mar\u00eda Barreiro na direcci\u00f3n a partir do n\u00famero 40. Colaborou como redactor no semanario \"Galicia Nueva\". Tam\u00e9n colaborou coa \"Revista de las Espa\u00f1as\", editada en Madrid pola Uni\u00f3n Ibero-Americana. Foi un dos fundadores da Casa de Galicia. Foi secretario da Junta Patri\u00f3tica Espa\u00f1ola, da C\u00e1mara Oficial Espa\u00f1ola de Comercio e do Club Espa\u00f1ol. Foi secretario (1931) e despois subxerente da Administraci\u00f3n Nacional de Combustibles. Finou en Montevideo nun accidente de tr\u00e1fico o 5 de xu\u00f1o de 1934.\nVida persoal.\nCasou con Elvira Arcelos."}
{"id": "577700", "revid": "55340", "url": "https://gl.wikipedia.org/wiki?curid=577700", "title": "\u00c1ngel Aller", "text": "\u00c1ngel Aller Villa, nado en Betanzos o 16 de abril de 1887 e finado en Montevideo o 15 de maio de 1976, foi un escritor e xornalista galego.\nTraxectoria.\nEstableceuse coa familia en Santiago de Compostela. Emigrou coa familia ao Uruguai en 1906, radic\u00e1ndose primeiro en Paso de los Toros (Tacuaremb\u00f3) e dous anos despois en Montevideo. Participou nas actividades da colectividade galega, formando parte da secretar\u00eda de redacci\u00f3n de \"Tierra Gallega\", colaborando no semanario \"Galicia Nueva\", coa \"Revista del Centro Gallego\" de Montevideo e co peri\u00f3dico \"Arazua\". En 1929 foi un dos fundadores da Asociaci\u00f3n Protectora de la Cultura Gallega, da que foi presidente, e tam\u00e9n presidiu o Centro Gallego de Montevideo.\nVinculouse aos grupos literarios m\u00e1is renovadores e participou na revista \"Cartel\" (1929-1931), fundada por Julio Sig\u00fcenza, Jaime Luis Morenza e Alfredo Mario Ferreiro; colaborou na etapa uruguaia da revista \"Alfar\", dirixida por Julio Jos\u00e9 Casal. O seu libro de poemas \"Romance del gaucho perdido\" (1930), \u00e9 unha recreaci\u00f3n l\u00edrica da figura do escritor Francisco Esp\u00ednola e, sobre todo, do libro de contos deste \"Raza ciega\" (1926). A s\u00faa actividade cultural foi febril neses anos, facendo de ponte para invitar a conferenciantes espa\u00f1ois de primeira li\u00f1a que, previamente, pasaban por Buenos Aires (Jos\u00e9 Ortega y Gasset, Ram\u00f3n P\u00e9rez de Ayala, entre outros).\nDefiniuse a prol do bando franquista e tratou en conferencias, libros e folletos os temas da \"hispanidad\" (\"Retorno de Iberia: cinco glosas\", \"Cultura y Raza\"). participou na homenaxe realizado en 1939 para celebrar a vitoria de Franco e en memoria do fundador de Falange Espa\u00f1ola, Jos\u00e9 Antonio Primo de Rivera. Por tales actividades Franco condecorouno como Comendador de la Orden del M\u00e9rito Civil en 1957.\nO seu \u00faltimo reco\u00f1ecemento como creador obt\u00edvoo ao figurar na selecta antolox\u00eda \"18 poetas del Uruguay\", que o arxentino Romualdo Brughetti publicou no selo binacional da Sociedad de Autores de Libros Rioplatenses (SALRP, 1937)."}
{"id": "577701", "revid": "1888", "url": "https://gl.wikipedia.org/wiki?curid=577701", "title": "\u00c1ngel Aller Villa", "text": ""}
{"id": "577703", "revid": "98629", "url": "https://gl.wikipedia.org/wiki?curid=577703", "title": "Convento do Carme de Padr\u00f3n", "text": "O Convento do Carme de Padr\u00f3n \u00e9 un mosteiro cat\u00f3lico edificado no s\u00e9culo XVIII en Padr\u00f3n (A Coru\u00f1a). Pertencente orixinariamente \u00e1 Orde dos Carmelitas Descalzos, actualmente acolle a Orde dos Predicadores. \nSituaci\u00f3n.\nConstru\u00eddo sobre a rocha, acc\u00e9dese culminando a chamada Costa do Carme na parroquia de Santiago de Padr\u00f3n. O conxunto est\u00e1 situado nunha aba do monte de San Gregorio, moi pr\u00f3ximo o curso do r\u00edo Sar a\u00ednda que nun paraxe elevado que permite albiscar a vila de Padr\u00f3n e os seus arredores. \nDescrici\u00f3n.\nO Convento do Carme foi constru\u00eddo en estilo neocl\u00e1sico entre 1729, cando se colocou a primeira pedra, e 1762. Ten tres alturas, a planta \u00e9 rectangular e foi edificado con pedra de cantar\u00eda. A fachada principal do convento e da igrexa \u00e1brense o adro, que pechado cunha balaustrada domina o val do Sar. \nA fachada consiste nun corpo central flanqueado por outros dous corpos laterais que serven de campanarios. Estes est\u00e1n coroados por d\u00faas espadanas e dous vans para as camp\u00e1s, a\u00ednda que estaban previstas unhas torres que non se chegaron a realizar. O seu corpo central imita a disposici\u00f3n da fachada do Real Mosteiro da Encarnaci\u00f3n de Madrid, ag\u00e1s das d\u00faas fiestras, que no caso madrile\u00f1o \u00e1brense a cada lado da fornela sobre a entrada central e que no padron\u00e9s est\u00e1n ocupadas por dous escudos. A portada deste corpo central \u00e9 ampla, con tres arcos sobre pilastras. Sobre o friso e entre dous escudos destaca a imaxe en pedra de San Xos\u00e9, obra de Xos\u00e9 Ferreiro. Cinco fiestras \u00e1brense \u00e1 fachada que culmina nun front\u00f3n recto con \u00f3culo. \nA igrexa conventual est\u00e1 consagrada a San Xos\u00e9, consta de tres naves e destaca o retablo da Nosa Se\u00f1ora do Carme obra de Francisco de Lens, peza considerada como unha das pioneiras do rococ\u00f3 galego.\nHistoria.\nA finais do s\u00e9culo XVII o cl\u00e9rigo padron\u00e9s Alonso de la Pe\u00f1a Montenegro, bispo de Quito, legou ao seu sobri\u00f1o, Juan Dom\u00ednguez Fabeiro, a cantidade de 40 000 pesos para que se patrocinase o establecemento dun convento da Orde dos Carmelitas Descalzos en Padr\u00f3n. Esta ser\u00eda a primeira comunidade carmelitana descalza en Galicia, a\u00ednda que de la Pe\u00f1a xa apoiara a s\u00faa difusi\u00f3n en Am\u00e9rica. \nOs freires chegaron en 1715 para rexentar un hospicio, as obras do convento non comezaron ata 1729. Estas foron iniciadas pola cabeceira da igrexa e e estiveron dirixidas por arquitectos da propia orde, como frei Juan de Santa Teresa, frei Jos\u00e9 de los Santos e frei Jos\u00e9 del Esp\u00edritu Santo. As obras demor\u00e1ronse ata 1762, a\u00ednda que dez anos antes xa se completara a igrexa.\nNo s\u00e9culo XIX a Guerra de Independencia supuxo importantes perda para a s\u00faa biblioteca. En 1835, o Convento do Carme foi exclaustrado v\u00edtima da desamortizaci\u00f3n de Mendiz\u00e1bal. O Concello de Padr\u00f3n empregou o recinto como teatro, xulgado de primeira instancia e almac\u00e9n. A principios do s\u00e9culo XX, instal\u00e1ronse nel frades dominicos, que nos anos seguintes abriron un centro de ensino. Actualmente (2022), o convento segue baixo a orde dominicana e custodia unha biblioteca especializada en libros de relixi\u00f3n e filosof\u00eda."}
{"id": "577704", "revid": "89787", "url": "https://gl.wikipedia.org/wiki?curid=577704", "title": "Ametista", "text": "A ametista \u00e9 unha variedade macrocristalina violeta do cuarzo. A cor pode ser m\u00e1is ou menos intensa, segundo a cantidade de ferro (Fe+3) que conte\u00f1a. Pode presentarse corada por zonas con cuarzo transparente ou amarelo. As puntas adoitan ser m\u00e1is escuras ou degradarse at\u00e9 o cuarzo incoloro.\nCaracter\u00edsticas.\nA pesar de que \u00e9 moi resistente aos \u00e1cidos, a ametista \u00e9 moi susceptible \u00e1 calor. De feito, ao quentala a m\u00e1is de 300\u00a0\u00b0C cambia a s\u00faa cor a casta\u00f1o escuro, amarelo, alaranxado ou verde, segundo a s\u00faa calidade e lugar de orixe:\nEstes cambios na coloraci\u00f3n d\u00e9bense aos cambios na valencia do ferro que cont\u00e9n, entre outras cousas. P\u00f3dese recuperar a cor orixinal da ametista somet\u00e9ndoa a irradiaci\u00f3ns. Difer\u00e9nciase doutras pedras tratadas \u00e1 calor en que presenta un dicro\u00edsmo p\u00farpura azulado e p\u00farpura arroibado.\nNon ten unha absorci\u00f3n do espectro lum\u00ednico caracter\u00edstica. Adoita presentar inclusi\u00f3ns en forma de marcas paralelas, co\u00f1ecidas como raias de cebra e rabu\u00f1aduras de tigre, causadas por maclas rombo\u00e9dricas.\nFormaci\u00f3n.\nA ametista \u00e9 un mineral de orixe magm\u00e1tica. F\u00f3rmase en fil\u00f3ns con soluci\u00f3ns ricas en \u00f3xidos de ferro, que lle dan a s\u00faa cor morada caracter\u00edstica a temperaturas inferiores aos 300\u00a0\u00b0C. O m\u00e1is habitual \u00e9 atopar a ametista tapizando o interior de \u00e1gatas en forma de xeodas, \u00e1s veces xigantescas. Tam\u00e9n se poden atopar en forma de drusas (cristais que recobren a superficie de pedra) ou en fil\u00f3ns, acompa\u00f1ada doutros minerais.\nOs principais xacementos at\u00f3panse nos Urais, Alema\u00f1a, oeste de Australia, Zambia, Brasil, departamento de Artigas en Uruguai, Estados Unidos, Canad\u00e1, India, Sri Lanka, Bolivia, Espa\u00f1a, Arxentina e en Tunisia.\nXoiar\u00eda.\nCando \u00e9 de cor viva e intensa, a ametista \u00e9 a variedade do cuarzo m\u00e1is apreciada. As ametistas m\u00e1is perfectas t\u00e1llanse para xoiar\u00eda, e o resto util\u00edzase para facer obxectos de arte ou directamente, como exemplares minerais, para decoraci\u00f3n ou coleccionismo. \nDebido \u00e1 s\u00faa difusi\u00f3n como xema, existen varios termos utilizados en xoiar\u00eda para describir as distintas tonalidades da ametista. \u201cRosa de Francia\u201d ref\u00edrese \u00e1 ametista de cor lila clara, mentres que \u201csiberiana\u201d \u00e9 a ametista de cor violeta intensa con escintileos vermellos, a variedade m\u00e1is apreciada. Tam\u00e9n existen xemas que son unha mestura natural con zonas entre ametista e citrino, \u00e1s que se lles deu o nome de bolivianita. Por \u00faltimo, a ametista quentada, que adquire unha tonalidade amarelada, ad\u00f3itase comercializar como citrino (unha variedade de cuarzo de cor \u00e1mbar escasa en forma natural).\nEtimolox\u00eda e historia.\nO nome \u2018ametista\u2019 prov\u00e9n do grego \"amethystos\" (non b\u00e9bedo), xa que esta xema era considerada un potente ant\u00eddoto contra a embriaguez.\nA ametista co\u00f1\u00e9cese desde hai miles de anos, pois xa no antigo Exipto utiliz\u00e1base para crear xoias, selos persoais e tallas. Na Idade Media, o cristianismo adoptou a ametista como s\u00edmbolo de renuncia aos bens terreais e castidade, e a\u00ednda hoxe l\u00e9vana en forma de aneis moitos cardeais e bispos."}
{"id": "577705", "revid": "1131", "url": "https://gl.wikipedia.org/wiki?curid=577705", "title": "Universidade de Kent", "text": "A Universidade de Kent \u00e9 unha universidade p\u00fablica do Reino Unido. Fundouse o 4 de xaneiro de 1965, e no curso acad\u00e9mico 2019-20 ti\u00f1a 18\u00a0710 estudantes.\nCaracter\u00edsticas.\nO seu orzamento no ano 2018 foi de 5528 mill\u00f3ns de libras esterlinas. Conta con campus en Canterbury, Medway e Tonbridge, cerca de Londres. Tam\u00e9n ten sedes en Bruxelas, Par\u00eds, Atenas e Roma.\nAparece inclu\u00edda na \"Guardian University Guide 2015\" como unha das 20 mellores universidades brit\u00e1nicas. Nas enquisas realizadas para o National Student Survey, outorg\u00e1ronlle un termo medio de 90 % no \u00edndice xeral de satisfacci\u00f3n."}
{"id": "577711", "revid": "25871", "url": "https://gl.wikipedia.org/wiki?curid=577711", "title": "Giuseppe Bergomi", "text": "Giuseppe Raffaele Bergomi, tam\u00e9n co\u00f1ecido como Beppe, nado en Settala, provincia de Mil\u00e1n, o 22 de decembro de 1963, \u00e9 un exfutbolista italiano.\nConsiderado un dos mellores defensas da s\u00faa xeraci\u00f3n, desenvolveu toda a s\u00faa carreira como futbolista no Inter de Mil\u00e1n, club que capitaneou desde 1992 ata 1999 e co que conquistou un campionato da Serie A, unha Copa Italia, unha Supercopa italiana e tres Copas da UEFA.\nFoi 81 veces internacional coa selecci\u00f3n italiana, da que foi capit\u00e1n de 1988 a 1991, e participou con ela en catro Copas do Mundo (Espa\u00f1a 1982, M\u00e9xico 1986, Italia 1990 e Francia 1998) e unha Eurocopa (Alema\u00f1a Occidental 1988). A vitoria no Mundial de 1982 converteuno, con 18 anos, no segundo futbolista m\u00e1is novo en ga\u00f1ar o torneo, s\u00f3 superado en precocidade por Pel\u00e9.\n\u00c9 o segundo xogador con m\u00e1is partidos na historia do Inter de Mil\u00e1n, s\u00f3 por detr\u00e1s de Javier Zanetti, e o futbolista con m\u00e1is partidos disputados na historia da Copa da UEFA/Europa League (96). No seu d\u00eda foi tam\u00e9n o futbolista con m\u00e1is encontros na Copa Italia (119), e en competici\u00f3ns de clubs da UEFA (117). No momento da s\u00faa retirada era tam\u00e9n o xogador con m\u00e1is partidos disputados cun s\u00f3 club italiano.\nFoi inclu\u00eddo tres veces consecutivas, de 1989 a 1991, no once ideal da revista \"Onze Mondial\", e en 1997 ga\u00f1ou o Premio Scirea. Trala s\u00faa retirada foi inclu\u00eddo no FIFA 100, no Sal\u00f3n da Fama do F\u00fatbol Italiano e no Sal\u00f3n da Fama do Inter de Mil\u00e1n.\nTraxectoria.\nInter de Mil\u00e1n.\nDespois de ser descartado d\u00faas veces polo Milan por mor dun reumatismo en sangue, incorporouse ao equipo xuvenil do Inter de Mil\u00e1n. Impresionado polo seu talento, Eugenio Bersellini f\u00edxoo debutar co primeiro equipo o 30 de xaneiro de 1980, con 16 anos e 39 d\u00edas (r\u00e9cord absoluto de precocidade na historia do Inter), nun partido da Copa Italia contra a Juventus que rematou 0-0. Ese mesmo ano, perdeu ao seu pai, mentres estaba concentrado coa selecci\u00f3n italiana xuvenil en Leipzig.\nDebutou na Serie A ao ano seguinte, con 17 anos e dous meses, na vitoria por 1-2 ante o Como o 22 de febreiro de 1981. O seu debut foi propiciado pola ausencia de Nazzareno Canuti e a lesi\u00f3n de Gabriele Oriali, que tivo que ser substitu\u00eddo durante o partido, sendo Bergomi o elixido para entrar no seu lugar. O 4 de marzo debutou na Copa de Europa, nos cuartos de final ante o Estrela Vermella (1-1).\nMarcou o seu primeiro gol coa camiseta do Inter na Copa Italia, o 6 de setembro de 1981, nun derbi de Mil\u00e1n contra o Milan, partido que rematou 2-2 grazas ao seu gol no minuto 89. O seu primeiro tanto na Serie A chegou o 10 de xaneiro de 1982 nun partido contra o que rematou 2-1 para o Inter. Ese mesmo ano entrou na selecci\u00f3n nacional e foi convocado \"in extremis\" por Enzo Bearzot para o Mundial de 1982. Na tempada 1983/84 foi un dos mellores laterais dereitos da liga.\nDurante a campa\u00f1a 1988/89, co traspaso de Alessandro Altobelli \u00e1 Juventus, Bergomi sa\u00edu moitas veces ao campo como capit\u00e1n, a\u00ednda que o verdadeiro posuidor do brazalete era Beppe Baresi, suplente habitual. Esa mesma tempada ga\u00f1ou o \u00fanico campionato de liga da s\u00faa carreira, despois de que o equipo adestrado por Giovanni Trapattoni conseguise 58 puntos de 68 posibles, establecendo un r\u00e9cord na era dos dous puntos por vitoria. En novembro do mesmo ano ga\u00f1ou tam\u00e9n a Supercopa italiana. O ciclo de Trapattoni rematou coa conquista da Copa da UEFA 1990/91, a primeira na historia do club.\nTrala despedida de \"Trap\", o equipo viviu un per\u00edodo de irregularidade. O subcampionato da Serie A na tempada 1992/93 e o triunfo na Copa da UEFA 1993/94 intercal\u00e1ronse con tempadas negativas, como a 1991/92, cun oitavo posto en liga, ou a propia 1993/94, na que a pesar de se proclamaren campi\u00f3ns da Copa da UEFA, acabaron preto do descenso, logrando a permanencia na Serie A na pen\u00faltima xornada. Branco de fortes cr\u00edticas, das que tampouco se librou o xa primeiro capit\u00e1n Bergomi, a retagarda do Inter sufriu unha revoluci\u00f3n no ver\u00e1n de 1994, coas vendas de Riccardo Ferri e Walter Zenga \u00e1 Sampdoria como parte do acordo que levou a Gianluca Pagliuca aos \"nerazzurri\".\nDespois de dous campionatos m\u00e1is sen \u00e9xitos, o Inter recuperou os bos resultados entre 1996 e 1998. Dirixido por Roy Hodgson, o equipo milan\u00e9s logrou o terceiro posto na Serie A 1996/97 e chegou \u00e1 final da Copa da UEFA do mesmo ano, perdendo na quenda de penaltis contra o Schalke 04. Bergomi, moitas veces xogando como lateral esquerdo, rendeu a un alto nivel. Para a tempada 1997/98 chegou un novo adestrador, Luigi Simoni, e este situou a Bergomi no centro do seu proxecto t\u00e1ctico, fac\u00e9ndoo ocupar o papel de l\u00edbero. Realizou actuaci\u00f3ns convincentes e contribu\u00edu ao segundo posto en liga e \u00e1 vitoria na Copa da UEFA, a terceira tanto para o club como para Bergomi. Tam\u00e9n estableceu varios r\u00e9cords de partidos disputados, superando a Ray Clemence como o xogador con m\u00e1is encontros en competici\u00f3ns europeas, a Pietro Vierchowod en partidos da Copa Italia, a Giacinto Facchetti en partidos de liga coa camiseta do Inter, a Gianni Rivera en n\u00famero de derbis de Mil\u00e1n e a Franco Baresi en partidos totais cun \u00fanico equipo italiano. A excelente tempada disputada valeulle o regreso \u00e1 selecci\u00f3n nacional e un posto para o Mundial de 1998.\nNa tempada 1998/99, na que superou a barreira dos 750 partidos coa camisola \"nerazzurra\", non tivo tanta sorte: o Inter acabou un ano complicado na oitava posici\u00f3n, e Bergomi (que mentres tanto cedera a Ronaldo os gal\u00f3ns de capit\u00e1n) decidiu retirarse porque non formaba parte dos plans do novo adestrador Marcello Lippi. O seu \u00faltimo encontro como profesional disputouno o 23 de maio de 1999, na vitoria por 3-1 diante do Bologna.\nRetirouse como o futbolista con maior n\u00famero de partidos na historia do Inter de Mil\u00e1n, 757, nos que marcou 28 goles. Deles, 519 foron na Serie A (23 goles), 117 en competici\u00f3ns europeas, 119 na Copa Italia (5 goles), 1 na Supercopa italiana e 1 no Torneo di Capodanno. M\u00e1is tarde foi superado polos 858 partidos de Javier Zanetti coa camiseta do Inter.\nSelecci\u00f3n italiana.\nCategor\u00edas inferiores.\nDebutou coa selecci\u00f3n sub-21 de Azeglio Vicini o 12 de novembro de 1981, ante Grecia durante a clasificaci\u00f3n para a Eurocopa sub-21 de 1982. Disputou os dous \u00fanicos partidos de Italia na fase final do torneo. A continuaci\u00f3n alternou a selecci\u00f3n sub-21 coa absoluta, sumando un total de 7 partidos coa sub-21, o \u00faltimo deles nas semifinais da Eurocopa de 1984, perdidas diante de Inglaterra.\nSelecci\u00f3n absoluta.\n1982-1986.\nDebutou internacionalmente coa selecci\u00f3n absoluta italiana o 14 de abril de 1982, aos 18 anos, nun partido amigable contra Alema\u00f1a Oriental no antigo Zentralstadion de Leipzig, que rematou con vitoria italiana por 1-0. O seleccionador Enzo Bearzot convocouno para o Mundial de 1982, convert\u00e9ndose as\u00ed no futbolista italiano de menos idade en participar nunha Copa do Mundo. Estreouse no certame mundial na segunda fase, no partido contra o Brasil, substitu\u00edndo ao lesionado Fulvio Collovati na primeira metade. Coa tarefa de marcar ao dianteiro centro Serginho, completou un excelente partido e Italia clasificouse para as semifinais contra Polonia. A\u00ednda que en principio \u00eda comezar o partido contra o equipo centroeuropeo dende o banco, acabou sa\u00edndo como titular debido a que o porteiro Dino Zoff sufr\u00eda unha pequena molestia nunha perna e precisaba un defensor extra para repartir o xogo dende atr\u00e1s. Italia ga\u00f1ou o encontro por 2-0, grazas a dous tantos de Paolo Rossi e meteuse as\u00ed na s\u00faa cuarta final.\nDebido \u00e1 lesi\u00f3n de Giancarlo Antognoni, Bergomi tivo a oportunidade de sa\u00edr tam\u00e9n dende o inicio na final contra Alema\u00f1a Occidental. Cos seus 18 anos, marcou eficazmente ao dianteiro alem\u00e1n Karl-Heinz Rummenigge e participou na acci\u00f3n do gol de Marco Tardelli que colocaba o 2-0 no marcador, antes do 3-1 definitivo. Co triplo asub\u00edo do \u00e1rbitro Coelho, Bergomi proclamouse campi\u00f3n do mundo, convert\u00e9ndose no segundo xogador m\u00e1is novo en ga\u00f1ar o t\u00edtulo, s\u00f3 por detr\u00e1s de Pel\u00e9.\nTrala vitoria no torneo, Bergomi consolidouse como titular a partir de 1983 e participou en catro dos oito partidos de clasificaci\u00f3n para a Eurocopa de 1984, \u00e1 que Italia finalmente non chegou, ao quedar pen\u00faltima do seu grupo. Foi titular no Mundial de 1986, ao que a \"nazionale\" accedeu como vixente campioa. Cun equipo desgastado, formado por moitos xogadores ao final das s\u00faas carreiras, a selecci\u00f3n de Bearzot non convenceu e foi eliminada na segunda volta por Francia.\n1986-1998.\nMarcou os seus seis goles coa selecci\u00f3n durante o paso de Azeglio Vicini polo banco, facendo os dous primeiros o 8 de outubro de 1986 contra Grecia, coincidindo co debut do novo adestrador. En dito encontro, no que portou por primeira vez o brazalete de capit\u00e1n trala substituci\u00f3n de Alessandro Altobelli, converteuse no primeiro defensa en marcar dous tantos nun partido da selecci\u00f3n italiana.\nA partir do 20 de febreiro de 1988, no que Italia venceu nun amigable por 4-1 \u00e1 Uni\u00f3n Sovi\u00e9tica, converteuse en capit\u00e1n dos \"azzurri\" a todos os efectos, e levou o brazalete en 33 partidos. Disputou dous grandes torneos baixo as ordes de Vicini, acadando en ambos as semifinais: a Eurocopa de 1988, na que foi inclu\u00eddo no equipo ideal do torneo, e o Mundial de 1990.\nO 5 de xu\u00f1o de 1991, durante un partido de clasificaci\u00f3n para a Eurocopa de 1992 contra Noruega, no pen\u00faltimo partido da era Vicini, Bergomi foi expulsado poucos segundos despois da s\u00faa entrada no campo, tras un choque con Erik Pedersen, seguido dun altercado con G\u00f8ran S\u00f8rloth. A sanci\u00f3n de seis xornadas que recibiu e a chegada ao banco azul de Arrigo Sacchi provocou unha longa interrupci\u00f3n da s\u00faa carreira na selecci\u00f3n. O novo adestrador preferiu confiar en xogadores m\u00e1is afeitos \u00e1 defensa en zona, renunciando \u00e1s veces a xogadores de maior nivel t\u00e9cnico pero non axeitados ao seu m\u00e9todo de xogo, como Bergomi.\nSete anos despois da s\u00faa \u00faltima aparici\u00f3n coa selecci\u00f3n, Bergomi volveu ser convocado internacionalmente aos 34 anos, inclu\u00eddo por Cesare Maldini na lista de xogadores para o Mundial de 1998 no lugar do lesionado Ciro Ferrara. Xogou un amigable previo ante Su\u00edza, e xa no Mundial saltou ao campo no \u00faltimo partido da fase de grupos, substitu\u00edndo nos primeiros instantes do partido ao lesionado Alessandro Nesta ante Austria. A continuaci\u00f3n foi o lateral dereito titular nos oitavos de final contra Noruega e nos cuartos de final contra Francia, selecci\u00f3n esta \u00faltima que eliminou a Italia na quenda de penaltis. O de cuartos de final foi o 81\u00ba e \u00faltimo partido como internacional de Bergomi, que deixou a selecci\u00f3n como o cuarto futbolista con m\u00e1is partidos da historia do equipo nacional ata aquel ent\u00f3n.\nCon catro Copas do Mundo disputadas, Bergomi \u00e9 segundo, s\u00f3 por detr\u00e1s de Gianluigi Buffon, entre os xogadores italianos con m\u00e1is participaci\u00f3ns na competici\u00f3n mundial, empatado con Enrico Albertosi, Fabio Cannavaro, Paolo Maldini, Gianni Rivera e Dino Zoff. A diferenza destes \u00faltimos, con todo, nunca disputou as fases de clasificaci\u00f3n, dado que en 1982 e 1998 o defensa foi convocado \"in extremis\" despois de que xa se conseguira o pase, mentres que nas edici\u00f3ns de 1986 e 1990 Italia clasificouse automaticamente por ser na primeira delas a vixente campioa e na seguinte a anfitrioa.\nTrala retirada.\nDende 1999 traballou como comentarista na televisi\u00f3n, a mi\u00fado xunto a Fabio Caressa, primeiro para TELE+ e despois para Sky Sport. Tam\u00e9n con Caressa, puxo a s\u00faa voz en varias edici\u00f3ns do videoxogo de f\u00fatbol \"FIFA\".\nEn febreiro de 2008 iniciou unha carreira como adestrador de f\u00fatbol base, comezando na canteira do Inter de Mil\u00e1n e dirixindo nos seguintes anos nas categor\u00edas inferiores do Monza, do Atalanta e do Como.\nCaracter\u00edsticas t\u00e9cnicas.\nDe talento precoz, distinguiuse dende o principio como un defensor de f\u00edsico robusto e atl\u00e9tico, con boa t\u00e9cnica e habilidade no xogo a\u00e9reo e no anticipaci\u00f3n. Era un dos marcadores m\u00e1is fiables e tenaces da Serie A, considerado por Marco van Basten como un dos m\u00e1is dif\u00edciles de encarar. Dotado dun gran esp\u00edrito competitivo, tam\u00e9n era propenso ao xogo de ataque. No momento \u00e1lxido da s\u00faa carreira, as s\u00faas frecuentes subidas ofensivas convert\u00e9rono nun dos mellores laterais dereitos do mundo, puntual no env\u00edo de centros e afeito a anotar, grazas a un bo disparo dende lonxe. Malia alg\u00fans escepticismos sobre a s\u00faa adaptabilidade \u00e1 defensa en zona, na segunda metade da d\u00e9cada de 1990 demostrou que sab\u00eda adaptarse a ela, grazas a unha notable flexibilidade, que lle permit\u00eda tam\u00e9n actuar como lateral esquerdo, central e l\u00edbero, posici\u00f3n esta \u00faltima na que pechou a s\u00faa carreira, compensando coa s\u00faa experiencia as limitaci\u00f3ns f\u00edsicas.\nA pesar do seu forte temperamento e dun estilo de xogo bastante duro (foi expulsado 12 veces, 11 delas na Serie A), Bergomi distingu\u00edase pola s\u00faa deportividade e profesionalidade, ga\u00f1ando o aprecio de adestradores, compa\u00f1eiros e adversarios."}
{"id": "577712", "revid": "23562", "url": "https://gl.wikipedia.org/wiki?curid=577712", "title": "Belenos Rugby Club", "text": "O Belenos Rugby Club, denominado Pasek Belenos por raz\u00f3ns de patrocinio, \u00e9 unha entidade deportiva de Avil\u00e9s adicada \u00f3 rugby que acadou o ascenso \u00e1 Divisi\u00f3n de Honra por primeira vez na tempada 2021-22. O club naceu en 1998 logo dunha escisi\u00f3n da secci\u00f3n de rugby da Asociaci\u00f3n Atl\u00e9tica Avilesina que vi\u00f1a competindo na liga rexional asturiana dende 1990. O equipo disputa os seus partidos como local no estadio Santa B\u00e1rbara, tam\u00e9n co\u00f1ecido como Muro de Zaro."}
{"id": "577713", "revid": "64605", "url": "https://gl.wikipedia.org/wiki?curid=577713", "title": "Antena 3 (Roman\u00eda)", "text": ""}
{"id": "577714", "revid": "98629", "url": "https://gl.wikipedia.org/wiki?curid=577714", "title": "Ofensiva do Sarre", "text": "A Ofensiva do Sarre foi unha operaci\u00f3n militar realizada polas tropas francesas no territorio alem\u00e1n do Sarre do 7 ao 12 de setembro de 1939, durante os primeiros d\u00edas da segunda guerra mundial, coa finalidade de apoiar a Polonia, aliada de Francia, que xa estaba a ser atacada polos alem\u00e1ns desde o 1 de setembro de 1939. No entanto, o ataque franc\u00e9s ao Sarre foi detido tras catro d\u00edas de avance, e as tropas francesas retir\u00e1ronse. \nFinalidade da ofensiva.\nDe acordo aos pactos militares entre Francia e Polonia, o mando militar franc\u00e9s preparar\u00eda unha ofensiva a grande escala tres d\u00edas despois de empezar a s\u00faa mobilizaci\u00f3n de tropas; o d\u00e9cimo quinto d\u00eda da mobilizaci\u00f3n deb\u00eda empezar dita ofensiva xeral. Con todo, o sistema franc\u00e9s de mobilizaci\u00f3n resultou ser demasiado lento: tras declararse a mobilizaci\u00f3n xeral das tropas francesas o 1 de setembro, o 7 de setembro tales forzas estaban dispostas para lanzarse ao ataque contra territorio alem\u00e1n, cando a Wehrmacht xa levaba unha semana loitando en Polonia. \nO 7 de setembro rec\u00edbese a orde de ataque para os ex\u00e9rcitos franceses situados no sector fronteirizo coa rexi\u00f3n alem\u00e1 do Sarre. Tr\u00e1tase de once divisi\u00f3ns de infantar\u00eda con apoio de tanques e artillar\u00eda pesada, que penetran en territorio alem\u00e1n no amencer do 9 de setembro, invadindo o Terceiro Reich. \nAvance franc\u00e9s.\nPara sorpresa dos mandos militares franceses, os xefes militares alem\u00e1ns deran orde de evacuar todas as localidades da zona, polo cal o avance franc\u00e9s non atopa resistencia apreciable. A Wehrmacht \u00e1chase maiormente consagrada \u00e1 campa\u00f1a en Polonia, con poucas reservas de tropas dispo\u00f1ibles para repeler un ataque desde occidente, de tal xeito que as tropas francesas que invaden o Sarre practicamente converten a ofensiva nun paseo militar sen maiores consecuencias. De feito, a superioridade num\u00e9rica francesa aconsellaba ao Oberkommando der Wehrmacht abandonar territorio de escaso valor t\u00e1ctico antes que empe\u00f1arse nunha defensa sen concesi\u00f3ns onde as tropas alem\u00e1s eran inferiores en n\u00famero. \nOs soldados franceses acaban ocupando unhas 20 aldeas alem\u00e1s de moi pouco valor b\u00e9lico, nunha fronte que abrangu\u00eda uns 32 quil\u00f3metros de longo da fronteira, mais s\u00f3 duns 8 quil\u00f3metros cara ao interior de Alema\u00f1a. O avance franc\u00e9s det\u00edvose nas proximidades da cidade de Saarbr\u00fccken, ao estar o seu cami\u00f1o rodeado dun bosque de catro quil\u00f3metros cadrados fortemente minados por tropas alem\u00e1s. \nMentres tanto, a \"ofensiva xeral\" prometida polos xefes militares franceses a Polonia consistir\u00eda no ataque de 40 divisi\u00f3ns de infantar\u00eda, unha divisi\u00f3n de tanques, tres divisi\u00f3ns mecanizadas e 78 rexementos de artillar\u00eda, m\u00e1is 40 batall\u00f3ns de tanques, mais este ataque nunca foi executado. Pola contra, o 12 de setembro re\u00fanese en Abbeville o \"Consello Supremo de Guerra\" franco-brit\u00e1nico que ordena deter todos os ataques contra territorio alem\u00e1n. Ante iso o xeneral franc\u00e9s Maurice Gamelin esixe \u00e1s s\u00faas forzas deterse \"a non m\u00e1is dun quil\u00f3metro\" das posici\u00f3ns alem\u00e1s da Li\u00f1a Sigfrido. \nO 17 de setembro, Gamelin ordena \u00e1s tropas francesas que se retiren cara \u00e1 Li\u00f1a Maginot, deixando apenas tropas de cobertura nas vinte poboaci\u00f3ns alem\u00e1s ocupadas. Estes efectivos, insuficientes para calquera operaci\u00f3n de amplo alcance, apenas realizan actividades de vixilancia e patrulla na zona. O plan militar franc\u00e9s resulta moi defensivo, esperando que o mando militar alem\u00e1n tome a iniciativa.\nConsecuencias.\nTras o triunfo total do Terceiro Reich sobre Polonia a finais de setembro, e sen advertir nova actividade militar francesa, os xefes militares alem\u00e1ns lanzan un contraataque para recuperar o pequeno territorio perdido no Sarre. \nO 16 de outubro unha divisi\u00f3n de infantar\u00eda e tanques enviada polo xeneral Erwin von Witzleben l\u00e1nzase a recobrar o territorio perdido, enfront\u00e1ndose en breves combates \u00e1s tropas francesas, pero sufrindo moi poucas baixas ambos os bandos. Ao d\u00eda seguinte, o mando franc\u00e9s ord\u00e9nalle \u00e1s s\u00faas tropas de cobertura retirarse do territorio alem\u00e1n a\u00ednda ocupado, polo cal as forzas alem\u00e1s non encontran ningunha resistencia. As forzas alem\u00e1s incluso acaban penetrando en territorio franc\u00e9s, ocupando uns poucos quil\u00f3metros cadrados sen maior valor t\u00e1ctico, det\u00e9ndose o 24 de outubro. \nA fronte occidental non se mover\u00eda at\u00e9 o 10 de maio de 1940 cando empezou a Batalla de Francia co ataque alem\u00e1n simult\u00e1neo contra Francia, B\u00e9lxica, Holanda e Luxemburgo. O xeneral franc\u00e9s Henri Giraud criticar\u00eda a pasividade do Estado Maior franc\u00e9s nesta cuesti\u00f3n, considerando que se perdera unha valiosa oportunidade para lanzar unha ofensiva a grande escala contra o Terceiro Reich, que forzase o mando alem\u00e1n de retirar tropas de Polonia para cubrir a s\u00faa inferioridade num\u00e9rica nunha fronte occidental recentemente aberta."}
{"id": "577715", "revid": "27249", "url": "https://gl.wikipedia.org/wiki?curid=577715", "title": "Ofensiva do Saar", "text": ""}
{"id": "577725", "revid": "1888", "url": "https://gl.wikipedia.org/wiki?curid=577725", "title": "Xos\u00e9 Antonio Garc\u00eda Cotarelo", "text": "Xos\u00e9 Antonio Garc\u00eda Cotarelo, nado en Vilame\u00e1 (A Pontenova) en 1941, \u00e9 un avogado, funcionario e escritor galego.\nTraxectoria.\nEstudou Dereito en Madrid, onde aprobou as oposici\u00f3ns ao Corpo T\u00e9cnico de Administraci\u00f3n Civil do Estado en 1967. Foi subdirector xeral nos ministerios da Gobernaci\u00f3n, Interior, Obras P\u00fablicas e Urbanismo, Traballo, Sanidade e Seguridade Social e Xustiza. Estivo destinado en servizos especiais na Xunta de Galicia (1982-1990) e foi Secretario Xeral T\u00e9cnico e de Relaci\u00f3ns Institucionais da Conseller\u00eda da Presidencia (1986) e Secretario Xeral da Vicepresidencia. Traballou despois na Inspecci\u00f3n Xeral de Servizos do Ministerio de Traballo e Asuntos Sociais, onde se xubilou en 2007. Publicou poemas en \"Dorna\" e alg\u00fans artigos en \"El Correo Gallego\" sobre a obra de Cunqueiro e a literatura fant\u00e1stica."}
{"id": "577726", "revid": "54334", "url": "https://gl.wikipedia.org/wiki?curid=577726", "title": "Guido Veroi", "text": "Guido Veroi, nado en Roma o 16 de novembro de 1926 e finado na mesma cidade o 16 de xaneiro de 2013, foi un escultor, gravador, medallista e dese\u00f1ador de moedas italiano.\nTraxectoria.\nGuido Veroi estudou medall\u00edstica da man do mestre Pietro Giampaoli na Escola de Arte da Medalla Giuseppe Romagnoli, da Casa da Moeda do Estado.\nA\u00ednda que as s\u00faas obras m\u00e1is frecuentes e reco\u00f1ecidas son moedas e medallas, \u00e9 tam\u00e9n autor de traballos tan diversos como vidreiras, mosaicos, cer\u00e1mica e pezas de bronce. En Martina Franca, Tarento, traballou no mosaico e na vidreira da igrexa parroquial da Sagrada Familia.\nA s\u00faa obra m\u00e1is reco\u00f1ecida \u00e9 a moeda de 500 liras de prata de 1958, creada en conxunto con Pietro Giampaoli. En tanto que este \u00faltimo creou o seu anverso, Veroi \u00e9 o autor do reverso, caracterizado pola representaci\u00f3n das carabelas de Col\u00f3n.\nNunha nova colaboraci\u00f3n co \"Istituto Poligrafico e Zecca dello Stato\", Veroi creou outra das s\u00faas moedas m\u00e1is significativas, a de 500 liras de 1961 conmemorativa do centenario da unificaci\u00f3n italiana, da que se ocupou tanto do anverso como do reverso.\nOutros dos seus traballos salientables m\u00e1is recentes son a moeda de 20 liras de 1981 conmemorativa do D\u00eda Internacional da Alimentaci\u00f3n da FAO, as\u00ed como o anverso da serie de moedas en euros do Vaticano de 2002 coa efixie de Xo\u00e1n Paulo II, creado xunto con Uliana Pernazza. Geroi foi tam\u00e9n autor de diversas moedas, tanto circulantes como conmemorativas, para a Cidade do Vaticano e para a Rep\u00fablica de San Marino.\nGuido Veroi finou en Roma aos 86 anos o 16 de xaneiro de 2013, na s\u00faa casa de Roma.\nV\u00e9xase tam\u00e9n.\nOutros artigos.\n "}
{"id": "577727", "revid": "54334", "url": "https://gl.wikipedia.org/wiki?curid=577727", "title": "Uliana Pernazza", "text": "Uliana Pernazza, nada en Roma o 2 de xaneiro de 1959, \u00e9 unha gravadora, medallista e dese\u00f1adora de moedas italiana.\nTraxectoria.\nUliana Pernazza estudou medall\u00edstica entre 1979 e 1983 na Escola de Arte da Medalla Giuseppe Romagnoli, da Casa da Moeda do Estado, en Roma, e en 1984 entrou a formar parte do cadro de gravadores da ceca p\u00fablica.\nA s\u00faa obra componse dun un bo n\u00famero de medallas e, sinaladamente, de moedas circulantes e conmemorativas emitidas tanto para Italia como para a Cidade do Vaticano e a Rep\u00fablica de San Marino, entre as que cabe destacar o anverso da serie de moedas en euros do Vaticano de 2002 coa efixie de Xo\u00e1n Paulo II, creado xunto con Guido Veroi.\nV\u00e9xase tam\u00e9n.\nLigaz\u00f3ns externas.\n "}
{"id": "577729", "revid": "54334", "url": "https://gl.wikipedia.org/wiki?curid=577729", "title": "Eugenio Driutti", "text": "Eugenio Driutti, nado en Tarcento, provincia de Udine, o 14 de xaneiro de 1949, \u00e9 un gravador, medallista e dese\u00f1ador de moedas italiano.\nTraxectoria.\nEugenio Driutti estudou medall\u00edstica na Escola de Arte da Medalla Giuseppe Romagnoli, da Casa da Moeda do Estado, en Roma, onde ingresou no curso 1971-1972. Al\u00ed formouse con mestres como Pietro Giampaoli e pasou a formar parte da chamada escola friulana de medallistas.\nLogo da s\u00faa formaci\u00f3n en Roma ingresou nun taller en Udine, onde se instru\u00edu nas artes do gravado con cicel, ata que en 1981 se incorporou ao cadro de gravadores da ceca p\u00fablica italiana.\nObra.\nEugenio Drutti \u00e9 autor dun bo n\u00famero de moedas, tanto circulantes como conmemorativas, cu\u00f1adas non s\u00f3 para Italia sen\u00f3n tam\u00e9n para a Cidade do Vaticano e para a Rep\u00fablica de San Marino. \nEntre os seus traballos m\u00e1is salientables est\u00e1n, entre outros, o anverso da moeda dun c\u00e9ntimo de euro de Italia e os reversos das moedas de 200 liras de 1990 e de 1992, conmemorativas do Consello de Estado italiano e da Exposici\u00f3n Filat\u00e9lica X\u00e9nova 92, respectivamente.\nV\u00e9xase tam\u00e9n.\nLigaz\u00f3ns externas.\n "}
{"id": "577730", "revid": "88215", "url": "https://gl.wikipedia.org/wiki?curid=577730", "title": "Rodolfo Fischer", "text": "Rodolfo Jos\u00e9 Fischer Eichler, alcumado Lobo, nado en Ober\u00e1, Misiones, o 2 de abril de 1944 e finado o 16 de outubro de 2020, foi un futbolista arxentino. Est\u00e1 considerado como un dos mellores dianteiros da historia do San Lorenzo de Almagro, co que ga\u00f1ou tres ligas arxentinas nas d\u00e9cadas de 1960 e 1970. Militou tam\u00e9n entre outros no Botafogo brasileiro e no Once Caldas colombiano.\nTraxectoria.\nNaceu o 2 de abril de 1944 en Ober\u00e1, na provincia de Misiones, sendo fillo dun brasileiro e unha alem\u00e1. En 1963 incorporouse aos xuven\u00eds do San Lorenzo de Almagro de Buenos Aires. \nSan Lorenzo de Almagro.\nDebutou co primeiro equipo de San Lorenzo en 1965, nunha vitoria por 4-2 nun cl\u00e1sico contra Hurac\u00e1n no que marcou dous goles. En 1968, co brasileiro Tim como adestrador e con Pedro Gonz\u00e1lez e Veglio como compa\u00f1eiros de ataque, ga\u00f1ou o Campionato Metropolitano de xeito invicto, anotando o gol do t\u00edtulo na pr\u00f3rroga da final contra o Estudiantes. En 1969 foi o m\u00e1ximo goleador do Campionato Nacional e mant\u00edvose entre os m\u00e1ximos anotadores durante os seguintes anos.\nEn 1972 ga\u00f1ou tanto o Campionato Metropolitano como o Nacional, contribu\u00edndo con destacadas actuaci\u00f3ns como a do triplete que marcou na goleada por 4-0 sobre o River Plate en abril de 1972.\nEn 1972 foi traspasado por un mill\u00f3n de cruzeiros brasileiros ao Botafogo do R\u00edo de Xaneiro, onde militou durante os seguintes catro anos, compartindo equipo con destacados xogadores como Jairzinho. En 1976 deixou o club sendo naquel momento o estranxeiro con m\u00e1is partidos da historia do club (180), marca que se mantivo vixente durante case medio s\u00e9culo, ata que foi superada en 2022 polo tam\u00e9n arxentino Joel Carli. Ademais anotou\nA continuaci\u00f3n trasladouse ao nordeste brasileiro, onde fichou polo EC Vit\u00f3ria de Salvador, onde volveu ter como adestrador a Tim. No equipo baiano anotou 34 en 41 partidos. Deixou o Brasil como o estranxeiro con maior n\u00famero de goles na historia do Campionato Brasileiro ata aquel ent\u00f3n.\nEn 1977 volveu \u00e1 Arxentina para xogar de novo no San Lorenzo, no que militou ata 1978 elevando as s\u00faas cifras no club ata os 271 partidos e 141 goles, o que o converte no cuarto m\u00e1ximo goleador da historia do club.\nEn 1979 marchou ao estranxeiro unha vez m\u00e1is para xogar no Once Caldas de Manizales, Colombia, co que marcou 11 goles en 40 partidos de liga. Puxo fin \u00e1 s\u00faa carreira na Arxentina en 1981, despois de ascender \u00e1 m\u00e1xima categor\u00eda arxentina co Sarmiento de Jun\u00edn e de militar unha \u00faltima campa\u00f1a no Sportivo Belgrano da provincia de C\u00f3rdoba.\nSelecci\u00f3n arxentina.\nFoi 35 veces internacional coa selecci\u00f3n arxentina, coa que marcou 12 goles. Disputou o seu \u00faltimo partido coa Arxentina en xullo de 1972 no est\u00e1dio do Maracan\u00e3 de R\u00edo de Xaneiro na Copa Independencia do Brasil.\nTrala s\u00faa retirada viviu nunha granxa do interior da Arxentina, ata que faleceu o 16 de outubro de 2020, aos 76 anos de idade."}
{"id": "577733", "revid": "1131", "url": "https://gl.wikipedia.org/wiki?curid=577733", "title": "Xos\u00e9 Bouz\u00f3 Fern\u00e1ndez", "text": "Xos\u00e9 Bouz\u00f3 Fern\u00e1ndez, nado en Vigo o 5 de outubro de 1962, \u00e9 un escritor e profesor galego.\nTraxectoria.\nOrixinario de Guillade (Ponteareas). En 1985 licenciouse en Filolox\u00eda galega e portuguesa pola Universidade de Santiago de Compostela.\nFoi profesor de lingua e literatura galegas no colexio San Miguel e no instituto Santa Irene. No Grupo Educativo O Castro-San Miguel traballou como profesor de educaci\u00f3n f\u00edsica, e creou varias asociaci\u00f3ns deportivas e foi adestrador de atletismo, baloncesto e voleibol. En 1988 superou as oposici\u00f3ns de profesor de educaci\u00f3n f\u00edsica, sendo destinado ao IES Ricardo Mella, e ao ano seguinte obtivo destino definitivo no IES Manuel Antonio. Ao curso seguinte foi escollido director do centro. Despois traballou no instituto da Ca\u00f1iza, o IES Proval de Nigr\u00e1n, e desde 1995 no IES Primeiro de Marzo de Baiona, onde \u00e9 xefe de departamento de educaci\u00f3n f\u00edsica.\nColabora no Instituto de Estudos Mi\u00f1or\u00e1ns e participou na creaci\u00f3n do grupo S.O.S. Groba en defensa da serra da Groba. Xunto con Xurxo P\u00e9rez Pintos dese\u00f1ou e levou a cabo os paseos pedag\u00f3xicos que desde a d\u00e9cada de 1990 fan parte das Xornadas do Ensino organizadas en Vigo pola Asociaci\u00f3n Socio-Pedag\u00f3xica Galega e a CIG.\n\u00c9 tam\u00e9n empresario no sector educativo e inmobiliario (Vigo, Lisboa) e no desenvolvemento agroforestal na parroquia de Guillade (Ponteareas) e na xurad\u00eda de Marz\u00e1n (O Rosal).\nObra.\nNa s\u00faa \u00e9poca universitaria comezou a publicar poemas na revista \"Dorna\" e na do IEM."}
{"id": "577736", "revid": "7596", "url": "https://gl.wikipedia.org/wiki?curid=577736", "title": "Alavivo", "text": "Alavivo (en lat\u00edn: \"Alavivus)\" morto polo 376/377, foi un l\u00edder tervingo durante a entrada do seu pobo no Imperio Romano. As s\u00faas orixes son incertas. Aparece por primeira vez no 376, cando dirixiu as negociaci\u00f3ns co emperador Valente (reinado 364\u2013378) para que o seu pobo fose asentado nos dominios imperiais. En terras romanas, os tervingos sufriron moitas probas debido ao mal trato aos funcionarios romanos. Alavivo e Fritixerno foron invitados a unha festa de reconciliaci\u00f3n en Marcian\u00f3polis polo xeneral Lupicino, pero debido aos disturbios provocados por alg\u00fans godos famentos, Alavivo for asasinado ou encarcerado e Fritixerno escapara por pouco.\nContexto.\nA finais da d\u00e9cada do 360, os tervingos sufriron a peor parte da guerra civil. O rei (\"reiks\") Fritixerno xurdira como un rival do xu\u00edz Atanarico, e era partidario da pol\u00edtica prorromana e procristi\u00e1, xa que, segundo o historiador Soz\u00f3meno, era cristi\u00e1n e, polo tanto, opux\u00e9rase \u00e1 persecuci\u00f3n desatada contra os cristi\u00e1ns levada a cabo por Atanarico. A mediados da d\u00e9cada de 370, as invasi\u00f3ns dos hunos provocaran unha forte presi\u00f3n sobre os tervingos e obrigando, tam\u00e9n aos grutungos, outra p\u00f3la dos godos, a se desprazaren \u00e1 fronteira tervinga.\nMalia a ser derrotado na guerra civil contra Fritixerno, Atanarico segu\u00eda a se-lo xu\u00eds dos tervingos e reunira un ex\u00e9rcito para enfrontar aos invasores hunos. Aproveitando a circunstancia, Fritixerno, negouse a enviarlle reforzos, o que provocou a derrota das forzas de Atanarico que se viron obrigadas a se retiraren a Caucalandia. \nTraxectoria.\nAs orixes de Alavivo son incertas. Garc\u00eda Moreno suxeriu, a trav\u00e9s da onom\u00e1stica do seu nome, que estaba relacionado coa dinast\u00eda Baltos, quizais como parente pr\u00f3ximo de Atanarico, mentres que Wolfram o consideraba o pai do futuro rei Alarico (reinado 395\u2013410). Aparece por primeira vez no ver\u00e1n de 376, cando Fritixerno convencera a moitos dos seguidores de Atanarico para que o abandonasen e despois convenceu aos tervingos para pedir axuda aos romanos. As\u00ed, Alavivo aparece citado como o l\u00edder das negociaci\u00f3ns que seguiron, posiblemente debido ao seu maior status aristocr\u00e1tico. O historiador romano Amiano Marcelino, ao mencionalo, def\u00edneo como un duque. Herwig Wolfram considera que, a pesar de non aparecer como tal, era certamente un rei.\nAlavivo e Fritixerno obtiveron o permiso do emperador Valente, quen anos antes axudara a Fritixerno na guerra civil tervinga, para establec\u00e9rense no imperio como \"dediticios\" (\"suplicantes\" ou \"rendidos\"), pero non antes de asegurarse de que o seu pobo se converter\u00eda plenamente ao cristianismo ariano antes de cruza-lo Danubio. Segundo a resposta de Valente, que por aquel ent\u00f3n estaba estacionado en Antioqu\u00eda, pod\u00edanse asentar en Moesia Secunda e Dacia Ripense e recibir\u00edan axuda romana durante a s\u00faa migraci\u00f3n a trav\u00e9s do r\u00edo e antes de ser autosuficientes e capaces de subsistir. Debido a que estaba en guerra co Imperio sas\u00e1nida, Valente esperaba poder recrutar \u00e1 maior\u00eda dos tervingos como soldados para fortificar as cidades de Oriente, e tam\u00e9n se esperaba que o resto fosen asentados como agricultores e despois pagasen impostos.\nO plan, con todo, foi frustrado. Os emigrantes cruzaron preto de Durostoro (actual Silistra, Bulgaria) e o seu n\u00famero superou moito a cantidade prevista, facendo que as subministraci\u00f3ns recollidas fosen moi insuficientes (DeVries suxire subministraci\u00f3ns para 50.000 persoas), unha situaci\u00f3n agravada pola atraso de case dous meses para a chegada da resposta imperial dende Oriente. Ademais, aproveitando a fame resultante que sent\u00edan os acabados de chegar, os oficiais romanos Lupicino e M\u00e1ximo ga\u00f1aron moitos cartos trocando pequenas cantidades de comida e carne de cans por rapaces tervingos para seren escravizados e vendidos en Roma; mesmo inclu\u00eddos os de orixe nobre. \nComo unha forma de controlar os inquietos continxentes tervingos, Lupicino ordenou que as tropas de Tracia fosen dirixidas para escoltar aos inmigrantes a un campamento nos arredores de Marcianopolis. Nesa cidade, probablemente no outono do 376 ou no inverno do 376/377, Lupicino convocou a Fritixerno e Alavivo a unha festa de reconciliaci\u00f3n. Durante a reuni\u00f3n un grupo de tervingos famentos atacaron as inmediaci\u00f3ns do asentamento, o que foi interpretado polos romanos como un intento de revolta polo que Lupicino e M\u00e1ximo ordenaron aos seus homes que matasen os gardas dos xefes tervingos. Segundo Xordanes, no medio da confusi\u00f3n, Alavivo foi asasinado mentres Fritixerno conseguiu escapar; por\u00e9n, para Amiano Marcelino, Alavivo foi feito prisioneiro e Fritixerno conseguiu convencer a Lupicino de que o deixase marchar coa pretensi\u00f3n de poder calmar o seu pobo."}
{"id": "577741", "revid": "65337", "url": "https://gl.wikipedia.org/wiki?curid=577741", "title": "Ettore Lorenzo Frapiccini", "text": "Ettore Lorenzo Frapiccini, nado en Buenos Aires, Arxentina, o 17 de novembro de 1957, \u00e9 un gravador, medallista e dese\u00f1ador de moedas italiano.\nTraxectoria.\nA\u00ednda que naceu en Buenos aires en 1957, no seo dunha familia de orixe italiana, Frapiccini viviu en Italia desde 1964.\nHerdou do seu pai pintor a s\u00faa afecci\u00f3n pola arte. Na s\u00faa xuventude asistiu ao Instituto Estatal de Arte de Macerata e, logo dun per\u00edodo universitario, cursou estudos de medall\u00edstica na Escola de Arte da Medalla Giuseppe Romagnoli, da Casa da Moeda do Estado, en Roma, entre 1979 e 1981.\nPosteriormente traballou como gravador nos establecementos \"Emilio Senese\", de Mil\u00e1n, e \"Pacchiani e Barlacchi\", de Florencia, ata que en 1984 ingresou no cadro de gravadores do \"Istituto Poligrafico e Zecca dello Stato\".\nObra.\nFrapiccini i\u00e9 autor dun bo n\u00famero de moedas, tanto circulantes como conmemorativas, cu\u00f1adas non s\u00f3 para Italia sen\u00f3n tam\u00e9n para a Cidade do Vaticano e para a Rep\u00fablica de San Marino. \nEntre os seus traballos m\u00e1is salientables est\u00e1n as moedas italianas de 200 liras conmemorativas de 1997 e de 1999, o anverso da moeda de cinco c\u00e9ntimos de euro de Italia que amosa unha vista do Coliseo romano, ou os anversos da serie ordinaria en euros de San Marino."}
{"id": "577744", "revid": "89787", "url": "https://gl.wikipedia.org/wiki?curid=577744", "title": "Luciana de Simoni", "text": "Luciana de Simoni, nada en Frascati, Roma Capital, o 24 de marzo de 1957, \u00e9 unha gravadora, medallista e dese\u00f1adora de moedas italiana.\nTraxectoria.\nLogo do seu ensino secundario, Luciana de Simoni cursou estudos art\u00edsticos no Instituto Nacional de Arte Silvio d'Amico, no que se graduou en 1976 na s\u00faa secci\u00f3n de Ourivar\u00eda. Al\u00ed aprendeu as t\u00e9cnicas da estampaxe, a fundici\u00f3n a cera perdida e a elaboraci\u00f3n de xoias, que despois perfeccionou nun obradoiro de artesan\u00eda.\nEn 1978 ingresou na Academia de Belas Artes de Roma para cursar estudos de Escultura, baixorrelevo e gravado calcogr\u00e1fico. Nesa mesma \u00e9poca asistiu tam\u00e9n \u00e1 Escola de Arte da Medalla Giuseppe Romagnoli, da Casa da Moeda do Estado, onde desenvolveu as s\u00faas habelencias de gravado de medallas con buril.\nLogo de ga\u00f1ar un concurso en 1982, foi contratada no centro filat\u00e9lico do \"Istituto Poligrafico e Zecca dello Stato\", e en 1987 pasou \u00e1 secci\u00f3n de gravado de medalla e moeda, onde comezou a dedicarse profesionalmente a elaborar estes produtos.\nObra.\nDe Simoni \u00e9 autora dun bo n\u00famero de moedas, tanto circulantes como conmemorativas, cu\u00f1adas non s\u00f3 para Italia sen\u00f3n tam\u00e9n para a Cidade do Vaticano, a Rep\u00fablica de San Marino e Tonga.\nEntre as s\u00faas obras m\u00e1is populares est\u00e1 o anverso nacional italiano da moeda de 2 c\u00e9ntimos de euro.\nV\u00e9xase tam\u00e9n.\nOutros artigos.\n "}
{"id": "577745", "revid": "5863", "url": "https://gl.wikipedia.org/wiki?curid=577745", "title": "Pedro Jos\u00e9 Pidal", "text": "Pedro Jos\u00e9 Pidal y Carniado, nado en Villaviciosa, Asturias o 25 de novembro de 1799, e finado en Madrid o 28 de decembro de 1865, I Marqu\u00e9s de Pidal e vizconde de Villaviciosa, foi un pol\u00edtico, medievalista, historiador, cr\u00edtico literario e diplom\u00e1tico espa\u00f1ol, ministro da Coroa, senador, embaixador en Roma, director da Real Academia de la Historia e tam\u00e9n acad\u00e9mico da Real Academia Espa\u00f1ola, benfeitor do Real Sitio de Covadonga e cabaleiro do Orde do V\u00e9laro de Ouro.\nTraxectoria.\nFillo de Jos\u00e9 Pidal e Antonia Carniado, ambos os dous nobres pero de escasos recursos econ\u00f3micos, naceu na vila asturiana de Villaviciosa o 25 de novembro de 1799. Estudou xurisprudencia na Universidade de Oviedo, na que se doutorou m\u00e1is tarde. Co alzamento liberal de Rafael del Riego en 1820, uniuse \u00e1 Compa\u00f1\u00eda Literaria con outros profesores da s\u00faa Universidade. Contribu\u00edu a fundar \"El Ciudadano\" (Oviedo, 1820), xornal do que tam\u00e9n foi redactor, e ao ano seguinte dirixiu \"El Aristarco\" (Oviedo, 1821). En 1822 licenciouse en ambos os dereitos e marchou a Madrid para traballar como pasante no famoso bufete do avogado Cambronero e, \u00e1 parte de ser redactor de \"El Espectador\" en Madrid, participou no recentemente fundado Ateneo de Madrid. Liberal, seguiu ao goberno a C\u00e1diz en 1823, cando invadiron Espa\u00f1a os Cen mil fillos de San Lu\u00eds. Non puido volver a Oviedo por no ter sido \"purificado\", como se dic\u00eda ent\u00f3n, e s\u00f3 puido regularizar a s\u00faa situaci\u00f3n en 1828 (fora condenado a oito anos de presidio por ser membro da Compa\u00f1\u00eda Literaria).\nTras a morte de Fernando VII en 1833 puido volver a ocupar cargos administrativos no Estado: en 1834 foi designado alcalde maior da localidade asturiana de Cangas de Tineo, actual Cangas del Narcea e, pouco despois, nome\u00e1rono xu\u00edz de Villafranca del Bierzo e de Lugo. \nEn 1837 obtivo o cargo de oidor na Audiencia de Pamplona e, en 1838, o de fiscal togado do Tribunal Maior de Contas, polo que se trasladou a Madrid, tam\u00e9n como deputado a Cortes por Asturias. Dirixiu, xunto a Ignacio Gironella, a \"Revista de Madrid\", e colaborou en \"El Espectador\" e nas \"Cr\u00f3nicas pol\u00edticas\" desde 1841. Casou con Manuela Mon y Men\u00e9ndez, e tivo con ela tres fillos: Luis Pidal y Mon, II marqu\u00e9s de Pidal, Alejandro Pidal y Mon e Ramona Pidal y Mon. \nDeu nome ao Plan Pidal, mediante Real Decreto de 17 de setembro de 1845: \u00abA ensinanza da xuventude non \u00e9 unha mercador\u00eda que poida deixarse entregada \u00e1 cobiza dos especuladores, nin debe equipararse \u00e1s demais industrias en que domine s\u00f3 o interese privado\u00bb; a\u00ednda que tam\u00e9n interviron na s\u00faa confecci\u00f3n outras personalidades, como Antonio Gil y Z\u00e1rate; este plan \u00e9 o precedente m\u00e1is importante da decisiva reforma educativa co\u00f1ecida como Lei Moyano de 1857.\nEn 1844 foi nomeado ministro da Gobernaci\u00f3n polo xeneral Ram\u00f3n Mar\u00eda Narv\u00e1ez, cargo que deixou en 1847 para volver en 1848 como ministro de Estado. Presidiu o Congreso dos Deputados e acompa\u00f1ou a Narv\u00e1ez tam\u00e9n en 1856. En 1857 foi nomeado embaixador en Roma, e tam\u00e9n ocupou a presidencia da Academia Matritense de Xurisprudencia e Lexislaci\u00f3n. \nAcad\u00e9mico da Real Academia Espa\u00f1ola e d\u00e9cimo cuarto director da Real Academia de la Historia, fundou a \"Revista de Madrid\" (1838-1845), sostivo a paternidade de Juan de Vald\u00e9s sobre o \"Di\u00e1logo de la lengua\" nun artigo inserido na \"Revista Hispanoamericana\" (1848). Baixo o t\u00edtulo \"Colecci\u00f3n de poes\u00edas castellanas anteriores al siglo XV\" (1841) editou a \"Disputa del alma y el cuerpo\", \"Vida de Santa Mar\u00eda Egipciaca\", \"Libro de Apolonio\" e \"Adoraci\u00f3n de los Reyes Magos\". Tam\u00e9n editou o \"Cancioneiro de Baena\" (1851) cun importante pr\u00f3logo, \"De la poes\u00eda castellana en el siglo XIV\". \u00c9 autor dunha \"Historia de las alteraciones de Arag\u00f3n en el reinado de Felipe II\" (1862-1863). Parte dos seus traballos est\u00e1n recollidos nos p\u00f3stumos \"Estudios literarios\" (1890-1896) en dous volumes, que acollen tam\u00e9n alg\u00fans apuntamentos autobiogr\u00e1ficos. Deixou ao morrer unha importante biblioteca, na que figuraba o c\u00f3dice do \"Cantar de M\u00edo Cid\".\nTivo os t\u00edtulos de Xentilhome da S\u00faa Maxestade, Cabaleiro da insigne Orde do V\u00e9laro de Ouro, a Gran cruz de Carlos III, a Cruz Laureada de San Fernando e a do M\u00e9rito de N\u00e1poles, da Pontificia de P\u00edo IX, da do Le\u00f3n Neerland\u00e9s, as de Cristo e Villaviciosa de Portugal, da de Leopoldo de B\u00e9lxica, da de San Mauricio e San L\u00e1zaro de Sarde\u00f1a, da de Santo Alexandre de Rusia, da Lexi\u00f3n de Honor de Francia, da de Leopoldo de Austria, da de Nischam Iftijar de Turqu\u00eda, e da do Sol e o Le\u00f3n de Persia.\nParal\u00edtico desde 1859 e senador vitalicio, recibiu a condecoraci\u00f3n m\u00e1is importante da monarqu\u00eda espa\u00f1ola, o V\u00e9laro de Ouro, en 1864, e faleceu en Madrid o 28 de decembro de 1865. Est\u00e1 enterrado na Bas\u00edlica de Santa Mar\u00eda a Real de Covadonga."}
{"id": "577746", "revid": "59564", "url": "https://gl.wikipedia.org/wiki?curid=577746", "title": "A rosa incandescente", "text": "A rosa incandescente \u00e9 unha curtametraxe de 2021, dirixida por David V\u00e1zquez V\u00e1zquez, con gui\u00f3n de Anxos Garc\u00eda Fonte e interpretada por Alba L\u00f3pez.\nMostra a Rosal\u00eda de Castro, a vida da escritora falando do seu proceso creativo no momento de publicar o seu primeiro ensaio, \"Lieders.\"\nCaracter\u00edsticas.\nRodouse no mes de xullo de 2021 no Pazo de Sabadelle e a s\u00faa contorna. Presentouse por primeira vez en formato de curtametraxe de 27 minutos no Auditorio Municipal de Chantada o 26 de febreiro de 2022.\nSegundo a guionista: \nAnxos Garc\u00eda Fonte en colaboraci\u00f3n con Glafira Fern\u00e1ndez-Campoamor desenvolveron nun proxecto did\u00e1ctico sobre o filme, \"Encanta se ri, conmove se chora\" dixital e en papel"}
{"id": "577747", "revid": "54334", "url": "https://gl.wikipedia.org/wiki?curid=577747", "title": "Claudia Momoni", "text": "Claudia Momoni, nada en Roma o 27 de novembro de 1963, \u00e9 unha gravadora, medallista e dese\u00f1adora de moedas italiana.\nTraxectoria.\nLogo de se diplomar no Instituto Art\u00edstico Estatal en Roma, Claudia Momoni ingresou na Escola de Arte da Medalla Giuseppe Romagnoli, da Casa da Moeda do Estado, onde se graduou en 1985.\nLogo do seu per\u00edodo formativo comezou a traballar no sector da ourivar\u00eda, onde adquiriu experiencia coa estampaxe, o cicelado, a modelaxe en cera, a fundici\u00f3n a cera perdida e o dese\u00f1o de xoias.\nLogo de participar nun concurso de esbozos en 1993, foi contratada como gravadora no \"Istituto Poligrafico e Zecca dello Stato\".\nObra.\nClaudia Momoni \u00e9 autora dun bo n\u00famero de moedas, tanto circulantes como conmemorativas, cu\u00f1adas non s\u00f3 para Italia sen\u00f3n tam\u00e9n para a Cidade do Vaticano e a Rep\u00fablica de San Marino.\nEntre as s\u00faas obras m\u00e1is populares est\u00e1 o anverso nacional italiano da moeda de 10 c\u00e9ntimos de euro que reproduce a Venus de Botticelli.\nV\u00e9xase tam\u00e9n.\nOutros artigos.\n "}
{"id": "577749", "revid": "1888", "url": "https://gl.wikipedia.org/wiki?curid=577749", "title": "Carlos Caba Landa", "text": ""}
{"id": "577750", "revid": "5863", "url": "https://gl.wikipedia.org/wiki?curid=577750", "title": "Diario de Lugo", "text": ""}
{"id": "577751", "revid": "111586", "url": "https://gl.wikipedia.org/wiki?curid=577751", "title": "Midjourney", "text": "Midjourney \u00e9 un laboratorio de investigaci\u00f3n independente que produce un programa privativo de intelixencia artificial que crea imaxes a partir de descrici\u00f3ns textuais, semellante ao DALL-E de OpenAI e ao Stable Diffusion de c\u00f3digo aberto. A ferramenta estaba a finais do ver\u00e1n de 2022 en beta aberta, na que entrou o 12 de xullo de 2022. O equipo de Midjourney est\u00e1 dirixido por David Holz, cofundador de Leap Motion. Midjourney usa un modelo de negocio freemium, cun nivel gratu\u00edto limitado e niveis de pago que ofrecen un acceso m\u00e1is r\u00e1pido, maior capacidade e funci\u00f3ns adicionais. Holz dixo a \"The Register\" en agosto de 2022 que a empresa xa era rendible. Os usuarios crean obras de arte con Midjourney usando comandos de bot de Discord.\nUsos.\nDavid Holz di que ve aos artistas como clientes, non competidores, de Midjourney; Holz dixo a \"The Register\" que os artistas usan Midjourney para crear prototipos r\u00e1pidos de conceptos art\u00edsticos para mostrar aos clientes antes de comezar a traballar eles mesmos. Debido a que o conxunto de formaci\u00f3n de Midjourney incl\u00fae obras de artistas con copyright, alg\u00fans artistas acusaron a Midjourney de desvalorizar o traballo creativo orixinal.\nO programa foi utilizado pola revista brit\u00e1nica \"The Economist\" para crear a portada dun n\u00famero de xu\u00f1o de 2022. En Italia, o principal xornal \"Corriere della Sera\" publicou unha banda dese\u00f1ada creada con Midjourney polo escritor Vanni Santoni en agosto de 2022. Charlie Warzel utilizou Midjourney para xerar d\u00faas imaxes de Alex Jones para o bolet\u00edn de Warzel en \"The Atlantic\". O uso dunha portada xerada pola IA foi criticado por persoas que consideraban que estaba a quitar traballos aos artistas. Warzel cualificou a s\u00faa acci\u00f3n de \"erro\" nun artigo sobre a s\u00faa decisi\u00f3n de usar imaxes xeradas. \"Last Week Tonight with John Oliver\" inclu\u00edu un segmento de 10 minutos en Midjourney nun episodio emitido en agosto de 2022. \nUnha imaxe de Midjourney chamada \"Th\u00e9\u00e2tre d'Op\u00e9ra Spatial\" ga\u00f1ou o primeiro lugar no concurso de arte dixital na Feira Estatal de Colorado de 2022. Jason Allen, quen escribiu os \"prompts\" (instruci\u00f3ns para o modelo de texto a imaxe), imprimiu o resultado nun lenzo e entrou na competici\u00f3n co nome \"Jason M. Allen via Midjourney\". Outros artistas dixitais molest\u00e1ronse pola noticia. Allen non se disculpou e insistiu en que segu\u00eda as regras da competici\u00f3n. Os dous xu\u00edces de categor\u00eda desco\u00f1ec\u00edan que Midjourney utilizaba a intelixencia artificial para xerar imaxes, a\u00ednda que m\u00e1is tarde dixeron que se o souberan, outorgar\u00edan a Allen o primeiro premio de todos os xeitos.\nA industria da publicidade non tardou en adoptar ferramentas de intelixencia artificial como Midjourney, DALL-E e Stable Diffusion, entre outras. As ferramentas, que permiten aos anunciantes crear contido orixinal e idear ideas rapidamente, est\u00e1n proporcionando novas oportunidades como \"anuncios personalizados creados para individuos, unha nova forma de crear efectos especiais ou incluso facer que a publicidade de comercio electr\u00f3nico sexa m\u00e1is eficiente\", segundo \"Ad Age.\""}
{"id": "577752", "revid": "111586", "url": "https://gl.wikipedia.org/wiki?curid=577752", "title": "DALL-E", "text": "DALL-E (estilizado como DALL\u00b7E ), DALL-E 2 e DALL-E 3 son modelos de aprendizaxe autom\u00e1tica desenvolvidos por OpenAI para xerar imaxes dixitais a partir de descrici\u00f3ns en linguaxe natural. DALL-E foi revelado por OpenAI nunha publicaci\u00f3n de blog en xaneiro de 2021 e usa unha versi\u00f3n de GPT-3 modificada para xerar imaxes. En abril de 2022, OpenAI anunciou DALL-E 2, un sucesor dese\u00f1ado para xerar imaxes m\u00e1is realistas a resoluci\u00f3ns m\u00e1is altas que \"poden combinar conceptos, atributos e estilos\".\nOpenAI non lanzou c\u00f3digo fonte para ning\u00fan dos modelos, a\u00ednda que a sa\u00edda dunha selecci\u00f3n limitada de indicaci\u00f3ns (\"prompts\") de mostra est\u00e1 dispo\u00f1ible no sitio web de OpenAI desde o 20\u00a0xullo\u00a02022, DALL-E 2 entrou nunha fase beta con invitaci\u00f3ns enviadas a 1 mill\u00f3n de persoas na lista de espera. Antes, o acceso estaba restrinxido aos usuarios preseleccionados para unha vista previa da investigaci\u00f3n debido a problemas relacionados coa \u00e9tica e a seguridade. A pesar diso, outros lanzaron varias imitaci\u00f3ns de c\u00f3digo aberto adestradas en pequenas cantidades de datos, como Craiyon ou Midjourney. O 28 de setembro de 2022 OpenAI anunciou que DALL-E estaba \u00e1 disposici\u00f3n dos usuarios sen necesidade de esperar na lista de agarda.\nO nome do software \u00e9 unha combinaci\u00f3n dos nomes do personaxe do robot animado de Pixar \"WALL-E\" e do artista surrealista Salvador Dal\u00ed. \nTecnolox\u00eda.\nO modelo Generative Pre-Trained Transformer (GPT) foi desenvolvido inicialmente por OpenAI en 2018, usando a arquitectura 'Transformer'. A primeira iteraci\u00f3n, GPT, ampliouse para producir GPT-2 en 2019; en 2020 foi ampliado de novo para producir GPT-3, con 175 mil mill\u00f3ns de par\u00e1metros. O modelo de DALL-E \u00e9 unha implementaci\u00f3n multimodal de GPT-3 con 12 mil mill\u00f3ns de par\u00e1metros que \"cambia texto por p\u00edxeles\", adestrado en pares texto-imaxe de Internet (v\u00e9xase modelo de texto a imaxe). DALL-E 2 usa 3.500 mill\u00f3ns de par\u00e1metros, un n\u00famero menor que o seu predecesor.\nDALL-E foi desenvolvido e anunciado ao p\u00fablico en conxunto co CLIP (\"Contrastive Language-Image Pre-training\"). CLIP \u00e9 un modelo separado baseado na aprendizaxe zero-shot que foi adestrado en 400 mill\u00f3ns de pares de imaxes con subt\u00edtulos de texto extra\u00eddos de Internet. O seu papel \u00e9 \"comprender e clasificar\" a sa\u00edda de DALL-E predicindo que subt\u00edtulos dunha lista de 32.768 subt\u00edtulos seleccionados aleatoriamente do conxunto de datos (dos cales un era a resposta correcta) ser\u00eda o m\u00e1is adecuado para unha imaxe. Este modelo \u00fasase para filtrar unha lista inicial maior de imaxes xeradas por DALL-E para seleccionar as sa\u00eddas m\u00e1is adecuadas. \nDALL-E 2 usa un modelo de difusi\u00f3n condicionado a incrustaci\u00f3ns de imaxes CLIP, que son xeradas a partir de incrustaci\u00f3ns de texto CLIP por un modelo anterior.\nCapacidades.\nDALL-E pode xerar imaxes en varios estilos, inclu\u00edndo imaxes fotorrealistas, pinturas e emojis. Pode \"manipular e reorganizar\" obxectos nas s\u00faas imaxes, e pode colocar correctamente elementos de dese\u00f1o en composici\u00f3ns novidosas sen instruci\u00f3ns expl\u00edcitas. Thom Dunn escribiu para \"BoingBoing\" comentou que \"Por exemplo, cando se lle pide que debuxe un rabanete daikon soando o nariz, tomando un cafe-latte ou montando un monociclo, DALL-E adoita debuxar o pano, as mans e os p\u00e9s en lugares plausibles\". DALL-E mostrou a capacidade de \"encher os espazos en branco\" para inferir detalles axeitados sen indicaci\u00f3ns espec\u00edficas, como engadir imaxes de Nadal \u00e1s indicaci\u00f3ns comunmente asociadas coa celebraci\u00f3n, e sombras colocadas adecuadamente \u00e1s imaxes que non as mencionan. Ademais, DALL-E mostra unha ampla comprensi\u00f3n das tendencias visuais e de dese\u00f1o.\u00a0\nDALL-E \u00e9 capaz de producir imaxes para unha gran variedade de descrici\u00f3ns arbitrarias desde varios puntos de vista con s\u00f3 fallos raros. Mark Riedl, profesor asociado da Georgia Tech School of Interactive Computing, descubriu que DALL-E poder\u00eda combinar conceptos (descrito como un elemento clave da creatividade humana). \nA s\u00faa capacidade de razoamento visual \u00e9 suficiente para resolver as Matrices de Raven (probas visuais que adoitan administrarse aos humanos para medir a intelixencia).\nPreocupaci\u00f3ns \u00e9ticas.\nA dependencia de DALL-E 2 en conxuntos de datos p\u00fablicos infl\u00fae nos seus resultados e leva a nesgos algor\u00edtmicos nalg\u00fans casos, como a xeraci\u00f3n de maiores n\u00fameros de homes que de mulleres para solicitudes que non mencionan o x\u00e9nero. Os datos de adestramento de DALL-E 2 filtr\u00e1ronse para eliminar imaxes violentas e sexuais, pero descubriuse que isto aumenta o nesgo nalg\u00fans casos, como a reduci\u00f3n da frecuencia de xeraci\u00f3n de mulleres. OpenAI formulou a hip\u00f3tese que isto pode deberse a que as mulleres ti\u00f1an m\u00e1is probabilidades de ser sexualizadas nos datos de adestramento, o que fixo que o filtro tivese influ\u00eddo nos resultados.\nUnha preocupaci\u00f3n sobre DALL-E 2 e modelos similares de xeraci\u00f3n de imaxes \u00e9 que poder\u00edan usarse para propagar deepfakes e outras formas de desinformaci\u00f3n. Como intento de mitigar isto, o software rexeita as solicitudes que impliquen figuras p\u00fablicas e as cargas que conte\u00f1an rostros humanos. Bloqu\u00e9anse as solicitudes que conte\u00f1an contido potencialmente censurable e anal\u00edzanse as imaxes cargadas para detectar material ofensivo. Unha desvantaxe do filtrado baseado en indicadores \u00e9 que \u00e9 doado evitar o uso de frases alternativas que dan como resultado unha sa\u00edda similar. Por exemplo, a palabra \"sangue\" \u00e9 filtrada, pero \"ketchup\" e \"l\u00edquido vermello\" non. \nOutra preocupaci\u00f3n sobre DALLE-2 e modelos similares \u00e9 que poder\u00edan causar desemprego tecnol\u00f3xico para artistas, fot\u00f3grafos e dese\u00f1adores gr\u00e1ficos debido \u00e1 s\u00faa precisi\u00f3n e popularidade. \nLimitaci\u00f3ns t\u00e9cnicas.\nA comprensi\u00f3n da linguaxe de DALL-E 2 ten l\u00edmites. \u00c1s veces \u00e9 incapaz de distinguir \"Un libro amarelo e un vaso vermello\" de \"Un libro vermello e un floreiro amarelo\" ou \"Un panda facendo arte con leite\" de \"Arte con leite dun panda\". Xera imaxes de \"un astronauta montando a cabalo\" cando se lle presenta a indicaci\u00f3n \"un cabalo montando un astronauta\". Tampouco consegue xerar as imaxes correctas en diversas circunstancias. Solicitar m\u00e1is de 3 obxectos, certas negaci\u00f3ns, n\u00fameros e frases conectadas poden producir erros e as caracter\u00edsticas do obxecto poden aparecer no obxecto incorrecto. As limitaci\u00f3ns adicionais incl\u00faen o manexo do texto e a s\u00faa capacidade limitada para abordar informaci\u00f3n cient\u00edfica, como a astronom\u00eda ou as imaxes m\u00e9dicas.\nRecepci\u00f3n.\nA maior parte da cobertura de DALL-E c\u00e9ntrase nun pequeno subconxunto de sa\u00eddas \"surrealistas\" ou \"estrafas\". A produci\u00f3n de DALL-E para \"unha ilustraci\u00f3n dun beb\u00e9 daikon rabanete cun tut\u00fa paseando a un can\" foi mencionada en pezas de \"Input\", NBC, \"Nature\", e outras publicaci\u00f3ns. A s\u00faa produci\u00f3n para \"unha cadeira de brazos en forma de aguacate\" tam\u00e9n foi moi cuberta. \n\"ExtremeTech\" afirmou que \"podes pedir a DALL-E unha imaxe dun tel\u00e9fono ou aspiradora dun per\u00edodo de tempo especificado, e comprende como cambiaron eses obxectos\". \"Engadget\" tam\u00e9n sinalou a s\u00faa infrecuente capacidade para \"comprender como os tel\u00e9fonos e outros obxectos cambian co paso do tempo\". \nSegundo \"MIT Technology Review\", un dos obxectivos de OpenAI era \"dar aos modelos ling\u00fc\u00edsticos unha mellor comprensi\u00f3n dos conceptos coti\u00e1ns que usan os humanos para dar sentido \u00e1s cousas\".\nImplementaci\u00f3ns de c\u00f3digo aberto.\nHoubo varios intentos de crear implementaci\u00f3ns de c\u00f3digo aberto de DALL-E. Lanzado en 2022 na plataforma Hugging Face's Spaces, Craiyon (anteriormente DALL-E Mini at\u00e9 que OpenAI solicitou un cambio de nome en xu\u00f1o de 2022) \u00e9 un modelo de IA baseado no DALL-E orixinal que foi adestrado sobre datos non filtrados de Internet. A mediados de 2022, tras o seu lanzamento, atraeu unha importante atenci\u00f3n dos medios debido \u00e1 s\u00faa capacidade para producir memes e imaxes humor\u00edsticas. "}
{"id": "577753", "revid": "88215", "url": "https://gl.wikipedia.org/wiki?curid=577753", "title": "Rodolfo Jos\u00e9 Fischer Eichler", "text": ""}
{"id": "577754", "revid": "98629", "url": "https://gl.wikipedia.org/wiki?curid=577754", "title": "Ram\u00f3n Grosso", "text": "Ram\u00f3n Moreno Grosso, nado en Madrid o 8 de decembro de 1943 e finado na mesma cidade o 13 de febreiro de 2002, foi un futbolista espa\u00f1ol que xogaba como dianteiro.\nDesenvolveu case toda a s\u00faa carreira futbol\u00edstica no Real Madrid, co que militou durante 12 tempadas, disputando un total de 366 partidos oficiais nos que marcou 75 goles. Ga\u00f1ou 11 t\u00edtulos, entre eles a Copa de Europa de 1966. Foi sogro de Paco Llorente e av\u00f3 de Marcos Llorente, ambos tam\u00e9n futbolistas.\nTraxectoria.\nNacido en Madrid, ingresou no equipo xuvenil do Real Madrid aos 15 anos. Na tempada 1963/64 debutou co filial, o Plus Ultra, na Terceira Divisi\u00f3n. En xaneiro de 1964 sa\u00edu cedido ao Atl\u00e9tico de Madrid, que ocupaba postos de descenso a Segunda. Con este equipo debutou na Primeira Divisi\u00f3n, diante do Murcia, marcando o gol da vitoria nos minutos finais.\nCo equipo salvado, regresou ao Real Madrid, co que disputou a Copa do Xeneral\u00edsimo esa mesma tempada. Marcou un gol en cada un dos seus primeiros dous partidos co primeiro equipo branco, eliminando ao Indautxu por un resultado global de 10-2.\nA\u00ednda que ti\u00f1a como compa\u00f1eiros a xogadores como Amancio, Gento ou Pusk\u00e1s, Grosso foi o m\u00e1ximo goleador do equipo nas s\u00faas d\u00faas primeiras tempadas completas, marcando 17 goles na 1964/65 e 11 na seguinte. Debutou na Copa de Europa o 23 de setembro de 1964, marcando un tanto na vitoria por 2-5 ante o Boldklubben 1909 en Odense.\nNos anos seguintes xogou en varias posici\u00f3ns, chegando mesmo a colocarse como porteiro nun partido do Trofeo Ram\u00f3n de Carranza ante o Boca Juniors. Retirouse en 1976, aos 32 anos de idade. O balance dos seus 12 anos no club branco foi de 366 partidos oficiais e 75 goles. Conquistou sete ligas, tres Copas do Xeneral\u00edsimo e a Copa de Europa 1965/66, na que actuou como titular na final contra o Partizan.\nDurante as seguintes d\u00e9cadas continuou traballando no Real Madrid como adestrador na canteira. Na campa\u00f1a 1986/87 dirixiu o Real Madrid Castilla na Segunda Divisi\u00f3n durante 23 xornadas. O 24 de marzo de 1991, trala destituci\u00f3n de Alfredo Di St\u00e9fano e antes do nomeamento de Radomir Anti\u0107, actuou como adestrador interino do primeiro equipo, ao que dirixiu nun empate 1-1 diante do Real Oviedo.\nSelecci\u00f3n nacional.\nFoi 14 veces internacional coa selecci\u00f3n espa\u00f1ola. Debutou o 1 de febreiro de 1967, nun empate sen goles contra Turqu\u00eda no estadio Ali Sami Yen, correspondente \u00e1 fase de clasificaci\u00f3n para a Eurocopa de 1968, e marcou o seu \u00fanico gol coa selecci\u00f3n no segundo partido entre os dous equipos, unha vitoria por 2-0 en Bilbao.\nMorte.\nDespois dunha longa loita contra o cancro, morreu o 13 de febreiro de 2002 no seu Madrid natal, aos 58 anos de idade.\nVida persoal.\nCasou con Amparo Mateo, coa que tivo cinco fillos. A filla m\u00e1is vella, Mar\u00eda \u00c1ngela, casou co futbolista do Real Madrid Paco Llorente. O seu neto Marcos Llorente \u00e9 tam\u00e9n futbolista."}
{"id": "577755", "revid": "88215", "url": "https://gl.wikipedia.org/wiki?curid=577755", "title": "Ram\u00f3n Moreno Grosso", "text": ""}
{"id": "577756", "revid": "88215", "url": "https://gl.wikipedia.org/wiki?curid=577756", "title": "AC Perugia Calcio", "text": "O Associazione Calcistica Perugia Calcio, co\u00f1ecido simplemente como Perugia, \u00e9 un club de f\u00fatbol italiano con sede en Perugia, que compite na Serie B.\nFundado en 1905 como Associazione Calcistica Perugia, o club disolveuse en 2005 e foi refundado o mesmo ano como Perugia Calcio, antes de disolverse de novo en 2010 e de pasar por unha nova co nome actual. Militou 13 tempadas na Serie A, obtendo como mellor resultado o subcampionato da campa\u00f1a 1978/79, na que rematou invicto. Ademais de varios t\u00edtulos de categor\u00edas inferiores, o equipo ga\u00f1ou a Copa Intertoto de 2003 e disputou d\u00faas edici\u00f3ns da Copa da UEFA.\nO club xoga os seus partidos como local no estadio Renato Curi, con capacidade para 28.000 espectadores. Na tempada 1979/80 converteuse no primeiro equipo de f\u00fatbol italiano en amosar un patrocinador na camiseta.\nHistoria.\nO AC Perugia fundouse o 9 de xu\u00f1o de 1905, coa fusi\u00f3n do \"EUA Fortebraccio\" e o \"Libertas\". O ascenso \u00e1 Serie B en 1966 marcou o inicio dun dos per\u00edodos de m\u00e1is \u00e9xito do club. O Perugia pasou os seguintes oito anos na Serie B antes de ascender \u00e1 Serie A por primeira vez en 1975.\nNa primeira tempada do club da Serie A, o Perugia rematou oitavo con 31 puntos, quedando preto dos postos europeos. O equipo contaba con destacados xogadores como o defensa Pierluigi Frosio e os centrocampistas Renato Curi e Franco Vannini. O Perugia mant\u00edvose na metade superior da t\u00e1boa durante o resto da d\u00e9cada, quedando subcampi\u00f3n en 1979, despois de obter 11 vitorias e 19 empates. Foi a \u00fanica vez que un equipo invicto non conseguiu o t\u00edtulo. Con todo, a traxedia e os esc\u00e1ndalos escureceron este per\u00edodo. En 1977, Curi morreu dun ataque card\u00edaco durante un partido de liga contra a Juventus, mentres que a carreira de Vannini rematou por lesi\u00f3n en 1979. En 1980, o esc\u00e1ndalo de corrupci\u00f3n relacionado coas apostas clandestinas co\u00f1ecido como Totonero, provocou unha sanci\u00f3n de 5 puntos e o descenso en 1981. Ilario Castagner era o adestrador neste per\u00edodo.\nO club pasou a primeira metade da d\u00e9cada de 1980 intentando volver \u00e1 Serie A, quedando preto de logralo na campa\u00f1a 1984/85. Outro esc\u00e1ndalo de corrupci\u00f3n en 1986 obrigou ao Perugia a baixar \u00e1 Serie C2. Durante esta \u00e9poca debutou co club Fabrizio Ravanelli, un dos mellores xogadores que pasaron polo equipo.\nDespois de que o pol\u00e9mico e exc\u00e9ntrico Luciano Gaucci se fixese co control do club, este volveu \u00e1 Serie B en 1994 e baixo a direcci\u00f3n de Giovanni Galeone chegou \u00e1 Serie A en 1996. A\u00ednda que acabou descendendo na seguinte tempada, regresou \u00e1 m\u00e1xima categor\u00eda en 1998.\nNas seguintes seis tempadas, con xogadores como o internacional xapon\u00e9s Hidetoshi Nakata, o Perugia mant\u00edvose na Serie A. \nNo ver\u00e1n de 2003 fichou ao dianteiro ingl\u00e9s Jay Bothroyd e a Al-Saadi Qadafi (fillo do ditador libio Muamar al-Qadafi). Pouco despois, o club foi un dos tres ga\u00f1adores da Copa Intertoto de 2003 tras vencer ao VfL Wolfsburg alem\u00e1n por un resultado global de 3-0. Isto clasificou o equipo para a Copa da UEFA 2003\u201304, na que foi eliminado en terceira rolda polo PSV Eindhoven.\nO club foi \u00e1 quebra en 2005 e foi refundado como Perugia Calcio, antes de quebrar de novo en 2010. No ver\u00e1n de 2010 xurdiu un novo club coa mesma denominaci\u00f3n e herdeiro da antiga historia do Perugia, iniciando a s\u00faa andaina na Serie D.\nO 10 de abril de 2011, o Perugia logrou o ascenso \u00e1 Lega Pro Seconda Divisione, tras a vitoria na casa por 3-2 ante o Castel Rigone. Ese mesmo ano, o club ga\u00f1ou tam\u00e9n a Coppa Italia Serie D, vencendo ao Turris por 1-0 na final.\nNo ver\u00e1n de 2011 o club pasou a chamarse Associazione Calcistica Perugia Calcio e na tempada 2011/12 conseguiu o ascenso \u00e1 Lega Pro Prima Divisione. O 4 de maio de 2014, vencendo ao Frosinone por 1\u20130, o Perugia ga\u00f1ou o campionato da Lega Pro Prima Divisione e logrou o ascenso \u00e1 Serie B tras 9 anos de ausencia."}
{"id": "577757", "revid": "88215", "url": "https://gl.wikipedia.org/wiki?curid=577757", "title": "Associazione Calcistica Perugia Calcio", "text": ""}
{"id": "577758", "revid": "88215", "url": "https://gl.wikipedia.org/wiki?curid=577758", "title": "Perugia Calcio", "text": ""}
{"id": "577768", "revid": "98629", "url": "https://gl.wikipedia.org/wiki?curid=577768", "title": "SPAL", "text": "A Societ\u00e0 Polisportiva Ars et Labor, m\u00e1is co\u00f1ecida como SPAL, \u00e9 un club de f\u00fatbol italiano con sede en Ferrara. Milita na Serie B, a segunda categor\u00eda do f\u00fatbol italiano. Fundado en 1907, dende 1928 disputa os seus partidos como local no estadio Paolo Mazza, que leva o nome de Paolo Mazza (presidente do club entre 1946 e 1977). En total, o SPAL participou en 24 tempadas da Serie A e en 27 da Serie B. O mellor resultado hist\u00f3rico do club foi o quinto posto na Serie A 1959/60. Ao ano seguinte acadou a final da Copa Italia.\nHistoria.\nDesde a fundaci\u00f3n ata a segunda guerra mundial.\nO club foi fundado en Ferrara en marzo de 1907 como Circolo Ars et Labor polo sacerdote salesiano Pietro Acerbis. Nos seus inicios era principalmente unha asociaci\u00f3n cultural e relixiosa, ata que en 1913 converteuse nun club polideportivo, tomando o nome de Societ\u00e0 Polisportiva Ars et Labor (SPAL). O equipo comezou a s\u00faa actividade profesional baixo o auspicio da Federaci\u00f3n Italiana de F\u00fatbol en 1919, competindo no torneo de segunda categor\u00eda.\nMilitou na m\u00e1xima categor\u00eda de 1920 a 1925, chegando ao playoff de clasificaci\u00f3n para as finais nacionais na tempada 1921/22. Desde 1925 ata a segunda guerra mundial, militou na Serie B e na Serie C. Durante este per\u00edodo destacaba no club Mario Romani, m\u00e1ximo dianteiro hist\u00f3rico do club con 130 goles en 189 partidos. Entre 1939 e 1943 o club cambiou temporalmente o seu nome a AC Ferrara, vestindo as cores branco e negro da cidade. Trala suspensi\u00f3n dos campionatos por mor da guerra, en 1945 o club volveu ao nome de SPAL e aos equipamentos celeste e branquiazuis.\nO per\u00edodo dourado na Serie A.\nEn 1946 Paolo Mazza converteuse no presidente do club. Despois de cinco tempadas consecutivas na Serie B, o SPAL ga\u00f1ou o ascenso \u00e1 Serie A despois de rematar primeiro na tempada 1950/51. O equipo branquiazul mant\u00edvose na m\u00e1xima divisi\u00f3n durante a maior parte das d\u00e9cadas de 1950 e 1960, disputando 16 das 17 tempadas da Serie A de 1951 a 1968.\nNa campa\u00f1a 1959/60 conseguiu o mellor resultado en liga da s\u00faa historia, acabando quinto. Dous anos despois, na tempada 1961/62 acadou a final da Copa Italia, que acabou perdendo diante do Napoli. Durante esa \u00e9poca sa\u00edron da canteira do club futbolistas que logo conseguiron \u00e9xito noutros clubs como Fabio Capello.\nNa tempada 1963/64 o SPAL caeu \u00e1 Serie B, pero s\u00f3 un ano despois regresou \u00e1 m\u00e1xima categor\u00eda, na que se mantivo ata 1968. Ese mesmo ano proclamouse campi\u00f3n da Copa da Amizade Italo-Su\u00edza.\nDende os anos 70 ata o s\u00e9culo XXI.\nDurante as d\u00e9cadas de 1970, 1980 e 1990 o SPAL xogou principalmente na Serie B e na Serie C/C1. Paolo Mazza deixou a presidencia en decembro de 1976 e foi substitu\u00eddo por Primo Mazzanti. O antigo presidente morreu en decembro de 1981 e tres meses despois o Stadio Comunale de Ferrara foi rebautizado co seu nome.\nA partir de 1990, con Giovanni Donigaglia como presidente e Giovan Battista Fabbri como adestrador, o club logrou ascensos consecutivos dende a Serie C2 \u00e1 Serie B.\n\u00daltimos anos.\nO club quebrou en 2005, e foi refundado como SPAL 1907 Srl. No ver\u00e1n de 2012, tras sufrir unha segunda quebra, o club foi refundado por segunda vez como Societ\u00e0 Sportiva Dilettantistica Real SPAL e comezou a s\u00faa nova vida na Serie D.\nAo final da tempada 2012-13 o club retomou o seu nome orixinal. En xullo de 2013, o club acordou unha fusi\u00f3n co Giacomense, dando lugar ao SPAL 2013. Na 2015/16, o equipo conseguiu o ascenso \u00e1 Serie B por primeira vez desde a tempada 1992/93, tras quedar primeiro no grupo B da Lega Pro. Ao ano seguinte proclamouse campi\u00f3n da Serie B, logrando as\u00ed o ascenso \u00e1 Serie A tras 49 anos de ausencia. O equipo mant\u00edvose na m\u00e1xima categor\u00eda ata 2020, cando caeu de novo \u00e1 Serie B. Na seguinte campa\u00f1a acadou os cuartos de final da Copa Italia.\nCores e s\u00edmbolos.\nAs cores do equipo son o azul claro e o branco, que derivan do emblema dos salesianos. O equipamento como local, dende 1962, consiste nunha camiseta de raias verticais brancas e azuis, e pantal\u00f3ns e medias brancas. \nO escudo actual \u00e9 de forma ovalada, con fondo azul claro e cunha banda branca na parte superior, na que est\u00e1 escrito o acr\u00f3nimo \"SPAL\" en caracteres dourados. Na parte inferior aparece o emblema branco e negro da cidade. Desde 1980 e ata mediados da d\u00e9cada de 1990, o escudo oficial conti\u00f1a tam\u00e9n un cervo, outro dos s\u00edmbolos do club.\nEstadio.\nO SPAL xoga os seus partidos como local no estadio Paolo Mazza, con capacidade para 16.134 espectadores. Foi inaugurado en setembro de 1928 co nome de Stadio Comunale, e recibiu o seu nome actual en febreiro de 1982, en homenaxe ao expresidente do club Paolo Mazza, falecido dous meses antes. Anteriormente o club xogaba no Campo di Piazza d'Armi."}
{"id": "577769", "revid": "88215", "url": "https://gl.wikipedia.org/wiki?curid=577769", "title": "S.P.A.L.", "text": ""}
{"id": "577770", "revid": "88215", "url": "https://gl.wikipedia.org/wiki?curid=577770", "title": "Societ\u00e0 Polisportiva Ars et Labor", "text": ""}
{"id": "577775", "revid": "88215", "url": "https://gl.wikipedia.org/wiki?curid=577775", "title": "SPAL 1907", "text": ""}
{"id": "577776", "revid": "88215", "url": "https://gl.wikipedia.org/wiki?curid=577776", "title": "Calcio Como", "text": ""}
{"id": "577777", "revid": "98629", "url": "https://gl.wikipedia.org/wiki?curid=577777", "title": "Roberto Mancini", "text": "Roberto Mancini, nado en Jesi, Ancona, o 27 de novembro de 1964, \u00e9 un exfutbolista e adestrador italiano, que xogaba como centrocampista e dianteiro. Dende 2018 dirixe a selecci\u00f3n italiana.\nAlcumado \"il Mancio\", est\u00e1 considerado un dos mellores centrocampistas ofensivos da historia do f\u00fatbol italiano. Debutou na Serie A co en 1981, con s\u00f3 16 anos, fichando ao ano seguinte pola Sampdoria, club do que se converteu nun s\u00edmbolo. Xogou durante 15 tempadas no equipo xenov\u00e9s, sendo o futbolista con m\u00e1is partidos disputados da s\u00faa historia (566), as\u00ed como o seu m\u00e1ximo goleador hist\u00f3rico (173 goles). Na tempada 1990/91 participou na conquista do primeiro e \u00fanico \"scudetto\" na historia do club, co que ga\u00f1ou tam\u00e9n catro Copas Italia, unha Supercopa italiana e unha Recopa de Europa, ademais de disputar a final da Copa de Europa en 1992. Tras deixar a Sampdoria militou durante tres anos na Lazio, coa que ga\u00f1ou un segundo t\u00edtulo de liga (o primeiro do club en 26 anos) as\u00ed como a Recopa de Europa e a Supercopa de Europa (os dous \u00fanicos t\u00edtulos europeos da historia do club). Pechou a s\u00faa carreira como futbolista tras unha breve etapa no Leicester City.\nEntre 1984 e 1994 formou parte da selecci\u00f3n italiana, coa que disputou a Eurocopa de 1988 e acudiu ao Mundial de 1990, no que non chegou a xogar. Coa camisola \"azzurra\" sumou 36 partidos e 4 goles.\nGa\u00f1ou seis veces a Copa Italia, rexistro s\u00f3 igualado polo gardameta Gianluigi Buffon. \u00c9 ademais o xogador con m\u00e1is partidos disputados na historia do torneo (120). \nDespois de retirarse do f\u00fatbol, iniciou unha carreira como adestrador que o levou a ser considerado un dos mellores t\u00e9cnicos da s\u00faa xeraci\u00f3n. Ga\u00f1ou dende os bancos tres campionatos da Serie A, catro Copas Italia (r\u00e9cord compartido con Massimiliano Allegri e Sven-G\u00f6ran Eriksson), d\u00faas Supercopas de Italia, unha Premier League, unha FA Cup, unha FA Community Shield, unha Copa de Turqu\u00eda e a Eurocopa de 2020. En 2015 foi inclu\u00eddo no Sal\u00f3n da Fama do F\u00fatbol Italiano.\nTraxectoria.\nCarreira como futbolista.\nBologna.\nAos trece anos foi recomendado a Marino Perani, naquel momento responsable da canteira do Bologna, que o contratou por 700.000 liras tras unha pequena proba. \nDebutou co primeiro equipo aos 16 anos, o 6 de setembro de 1981, nun partido da Copa Italia contra a Reggina, substitu\u00edndo ao comezo da segunda metade a Chiorri. Unha semana despois debutou na Serie A, na primeira xornada, nun empate a un gol diante do Cagliari, convert\u00e9ndose as\u00ed no sexto xogador m\u00e1is novo da historia en debutar na Serie A. Marcou o seu primeiro gol na m\u00e1xima categor\u00eda en Como o 4 de outubro de 1981, facendo o \u00faltimo gol do partido no empate 2-2 fronte ao Como. Durante a s\u00faa primeira tempada na Serie A, disputou os 30 partidos e marcou 9 goles. Con todo, o Bologna non puido evitar o seu primeiro descenso \u00e1 Serie B.\nSampdoria.\nNo ver\u00e1n de 1982 o presidente da Sampdoria, Paolo Mantovani, pagou ao Bologna 4.000 mill\u00f3ns de liras polos servizos de Mancini, as\u00ed como os pases de Galdiolo, Roselli, Brondi e Logozzo, que pasaron a ser xogadores do club bolo\u00f1\u00e9s. Militou na Sampdoria durante os seguintes 15 anos, ata a tempada 1996/97. Marcou o seu primeiro gol oficial co club na Copa Italia o 1 de setembro de 1982, ante o . \nNo club xenov\u00e9s, Mancini e Gianluca Vialli formaron unha das parellas ofensivas m\u00e1is prol\u00edficas da historia do f\u00fatbol italiano, sendo inmediatamente alcumados os \"xemelgos do gol\". Na tempada 1984/85, despois de derrotar ao Milan na final, Mancini conquistou a s\u00faa primeira Copa Italia, que foi tam\u00e9n o primeiro t\u00edtulo na historia do club. Baixo a direcci\u00f3n t\u00e9cnica de Vujadin Bo\u0161kov, que chegou a X\u00e9nova no ver\u00e1n de 1986, ga\u00f1ou de xeito consecutivo d\u00faas Copas de Italia m\u00e1is nas campa\u00f1as 1987/88 e 1988/89 e un hist\u00f3rico campionato da Serie A na tempada 1990/91 (o \u00fanico do club). A estes trofeos s\u00famase unha Supercopa de Italia, ga\u00f1ada en 1991 ante a Roma, grazas a un gol seu no minuto 75. Con Eriksson no banco da Sampdoria chegou a cuarta Copa Italia na 1993/94.\nNas competici\u00f3ns europeas, a Sampdoria de finais dos oitenta e principios dos noventa estivo entre os grandes protagonistas. Despois de ser derrotada na final da Recopa de Europa 1988/89 polo Barcelona, ga\u00f1ou a competici\u00f3n na campa\u00f1a seguinte, derrotando na final ao Anderlecht por 2-0, os dous tantos anotados por Vialli. Na tempada 1991/92 Mancini capitaneou a Sampdoria ata a s\u00faa terceira final europea en catro anos, pero desta vez, na m\u00e1xima competici\u00f3n continental, a Copa de Europa. O equipo italiano foi derrotado de novo polo Barcelona, grazas a un gol de Koeman no minuto 112 da pr\u00f3rroga.\nLazio.\nNo ver\u00e1n de 1997 fichou pola Lazio. As chegada de Mancini e outros exfutbolistas da Sampdoria como Ver\u00f3n, Mihajlovi\u0107 e Lombardo, as\u00ed como a do adestrador Eriksson, coincidiron co inicio dunha \u00e9poca triunfante do equipo romano presidido por Cragnotti a finais da d\u00e9cada de 1990.\nMancini debutou ante os afeccionados da Lazio cun gol contra o Napoli no estadio Ol\u00edmpico o 31 de agosto de 1997. Un mes despois marcou o primeiro dos catro goles que lle fixo \u00e1 Roma nos derbis romanos. O 29 de novembro de 1998 anotoulle dous goles ao m\u00e1ximo rival da Lazio, un deles co tac\u00f3n. Tam\u00e9n de tac\u00f3n logrou un dos seus goles m\u00e1is recordados, batendo a Gianluigi Buffon nunha vitoria por 1-3 sobre o Parma en xaneiro de 1999. O 14 de maio de 2000, con 35 anos, xogou o seu \u00faltimo partido coa camisola \"biancoceleste\" no Ol\u00edmpico.\nNa s\u00faa \u00faltima campa\u00f1a en Roma, ga\u00f1ou un hist\u00f3rico campionato de liga, o segundo para as vitrinas do club, que celebraba ese ano o seu centenario. Sumou ese t\u00edtulo aos da Recopa de Europa 1998/99, a Supercopa de Europa 1999, \u00e1s Copas Italia de 1998 e 2000 e \u00e1 Supercopa italiana de 1998.\nLeicester City e retirada.\nA pesar de anunciar o 23 de maio de 2000 a s\u00faa retirada dos terreos de xogo, e de aceptar o cargo de segundo adestrador da Lazio, en xaneiro de 2001 deu volta atr\u00e1s e asinou un contrato de seis meses como xogador do Leicester City, da Premier League. A s\u00faa estancia en Inglaterra durou s\u00f3 un mes, durante o que disputou un total de catro partidos da Premier e un da FA Cup. O 22 de febreiro de 2001 colgou definitivamente as botas, unha vez se lle presentou a oportunidade de adestrar a Fiorentina.\nSelecci\u00f3n italiana.\nDebutou coa selecci\u00f3n italiana sub-21 de Azeglio Vicini cando a\u00ednda contaba 17 anos, o 10 de outubro de 1982, nun empate ante Austria (1-1). Militou na sub-21 durante catro anos, coincidindo con xogadores como Gianluca Vialli, Walter Zenga, Riccardo Ferri, Giuseppe Giannini, Roberto Donadoni, Nicola Berti ou Fernando De Napoli. Con este equipo alcanzou a final da da Eurocopa sub-21 de 1986, disputada en Valladolid, onde os italianos caeron na quenda de penaltis fronte a Espa\u00f1a.\nA primeira convocatoria de Mancini \u00e1 selecci\u00f3n italiana absoluta produciuse da man do seleccionador Enzo Bearzot, quen o chamou por primeira vez en 1984, con 19 anos, con motivo dunha xira amigable por Am\u00e9rica do Norte. Debutou o 26 de maio en Toronto, na vitoria por 2-0 ante o Canad\u00e1, substitu\u00edndo a Bruno Giordano no segundo tempo. Con todo, durante esa mesma viaxe, Bearzot expulsouno da selecci\u00f3n por motivos disciplinarios e non o volveu convocar mentres el estivo ao mando. Foi o primeiro episodio da problem\u00e1tica relaci\u00f3n de Mancini coa \"azzurra\", marcada por unha falta de entusiasmo no terreo de xogo e as fricci\u00f3ns con adestradores e medios.\nEn 1986, cumprida a idade m\u00e1xima para a selecci\u00f3n sub-21 e trala chegada ao banco da absoluta de Vicini, volveu ser convocado para o equipo principal. Na Eurocopa de 1988 marcou o seu primeiro gol como internacional, no partido inaugural en D\u00fcsseldorf e contra a selecci\u00f3n anfitrioa, Alema\u00f1a Occidental. A selecci\u00f3n italiana acabou caendo en semifinais contra a Uni\u00f3n Sovi\u00e9tica.\nTrala Eurocopa perdeu a titularidade a favor de Giuseppe Giannini e a relaci\u00f3n co seleccionador Vicini acabou por deteriorarse. Con todo, foi convocado para o Mundial de 1990, no que Italia chegou \u00e1s semifinais, pero non chegou a debutar no torneo.\nA\u00ednda que continuou na selecci\u00f3n trala chegada ao banco de Arrigo Sacchi, non se adaptaba especialmente aos esquemas do t\u00e9cnico roma\u00f1olo, que, a\u00ednda que o estimaba e en ocasi\u00f3ns o utilizaba como dianteiro centro xunto a Roberto Baggio, consider\u00e1bao como o suplente do atacante v\u00e9neto. Durante a clasificaci\u00f3n para o Mundial de 1994, marcou os seus \u00faltimos 3 goles coa camisola \"azzurra\", pero non foi convocado para a fase final do torneo nos Estados Unidos, elixindo Sacchi no seu lugar a Gianfranco Zola.O seu paso pola selecci\u00f3n, non tan brillante como a s\u00faa traxectoria en clubs, chegou \u00e1 s\u00faa fin o 23 de marzo de 1994, cando disputou o \u00faltimo dos seus 36 partidos internacionais, un amigable contra Alema\u00f1a no Mercedes-Benz Arena de Stuttgart.\nCarreira como adestrador.\nTrala s\u00faa retirada continuou formando parte da Lazio e en xullo do 2000 comezou a s\u00faa carreira como adestrador como asistente de Eriksson, ga\u00f1ando inmediatamente a Supercopa italiana xunto ao adestrador sueco.\nFiorentina.\nO 26 de febreiro de 2001, aos 36 anos e tras o seu breve regreso aos campos de f\u00fatbol co Leicester, foi contratado pola Fiorentina para substitu\u00edr ao turco Fatih Terim no posto de adestrador. Co equipo 10\u00ba en liga e xa clasificado para a final da Coppa Italia, Mancini logrou proclamarse campi\u00f3n do torneo copeiro na dobre final ante o Parma que adestraba Renzo Ulivieri. Foi o seu primeiro t\u00edtulo como adestrador, pouco m\u00e1is de 3 meses despois de iniciar a s\u00faa carreira, as\u00ed como o sexto triunfo do equipo violeta no torneo. Mentres tanto, rematou a liga no noveno posto.\nNo ver\u00e1n seguinte, o club atravesaba grandes problemas econ\u00f3micos e Mancini tivo que xestionar unha base de xogadores considerablemente debilitada, co obxectivo m\u00ednimo para o ano seguinte e dende o punto de vista deportivo, de manterse na Serie A. Comezou a campa\u00f1a 2001/02 perdendo a Supercopa italiana diante da Roma de Fabio Capello. Debutou como adestrador en Europa na Copa da UEFA, competici\u00f3n na que o seu equipo foi eliminado en oitavos de final. O 11 de xaneiro de 2002, trala 17\u00aa xornada de liga e despois dunha derrota na casa fronte ao Perugia, dimitiu como adestrador do equipo toscano. Deixou o equipo en postos de descenso, e os seus sucesores no banco tampouco conseguiron endereitar o rumbo do equipo, que acabou descendendo esa mesma tempada e declar\u00e1ndose en bancarrota.\nLazio.\nO 1 de xullo de 2002 regresou \u00e1 Lazio cun contrato por dous anos, obtendo bos resultados, pero o seu traballo viuse afectado por diversas vicisitudes econ\u00f3micas, que culminaron coa dimisi\u00f3n do ent\u00f3n presidente Sergio Cragnotti e coa inclusi\u00f3n do mesmo Mancini no consello de administraci\u00f3n da sociedade. Acabou cuarto na liga no seu primeiro ano, alcanzando as\u00ed a Liga de Campi\u00f3ns, e chegou \u00e1s semifinais tanto na Copa Italia como na Copa da UEFA, perdendo nesta \u00faltima por un global de 4-1 ante o Porto de Jos\u00e9 Mourinho, posterior vencedor do torneo.\nNa campa\u00f1a seguinte (2003/04) a Lazio realizou un gran papel na Copa Italia e despois de eliminar ao Modena, ao Parma e ao Milan, enfrontouse na final \u00e1 Juventus de Lippi, \u00e1 que derrotou por un resultado total de 4-2, fac\u00e9ndose as\u00ed Mancini co seu segundo t\u00edtulo de Copa como adestrador. No campionato de liga quedou sexto. O 7 de xullo de 2004 deixou o club capitolino para fichar polo Inter de Mil\u00e1n.\nRegreso ao Inter.\nA s\u00faa primeira tempada no banco \"nerazzurro\" marcou o regreso do club \u00e1 senda do triunfo, despois de m\u00e1is dun lustro sen t\u00edtulos, ao proclamarse campi\u00f3n da Copa Italia na final contra a Roma.\n Na liga rematou no terceiro posto, mentres que na Liga de Campi\u00f3ns o equipo chegou aos cuartos de final, sendo eliminado polo Milan de Carlo Ancelotti (sendo esta a segunda vez que se disputaba un derbi de Mil\u00e1n na m\u00e1xima competici\u00f3n europea). A tempada 2005/06 comezou coa conquista da Supercopa italiana, e pechouse repetindo t\u00edtulo de Copa, de novo tras derrotar na final \u00e1 Roma, \u00e1 que adestraba Luciano Spalletti. Na Serie A, o Inter volveu quedar terceiro, pero a mediados do ver\u00e1n a FIGC adxudicoulle o t\u00edtulo ao club lombardo por mor do Calciopoli, o caso de corrupci\u00f3n deportiva que afectou a varios equipos, entre eles os dous primeiros clasificados da liga, Juventus e Milan.\nNo campionato de liga 2006/07, o Inter colocouse rapidamente en cabeza e acadou unha xeira de 17 vitorias consecutivas (inclu\u00eddo un triunfo por 4-3 no derbi de Mil\u00e1n). Proclamouse campi\u00f3n de liga a falta de cinco xornadas e rematou cun total de 97 puntos, 22 m\u00e1is que o segundo clasificado, a Roma. Foi o segundo t\u00edtulo interista da tempada, despois da conquista da Supercopa, na que conseguiu remontar na pr\u00f3rroga do partido de volta a derrota inicial por 0-3 diante da Roma. O ciclo vitorioso continuou na campa\u00f1a 2007/08, na que o club ga\u00f1ou o seu 16\u00ba \"scudetto\".\nA pesar dos seus \u00e9xitos, o 29 de maio de 2008 foi despedido polo presidente Massimo Moratti. No comunicado oficial, a entidade indicou como motivo da destituci\u00f3n as declaraci\u00f3ns realizadas polo t\u00e9cnico o 11 de marzo anterior, trala eliminaci\u00f3n da Liga de Campi\u00f3ns a mans do Liverpool (\"Non sei se a\u00ednda estarei aqu\u00ed dentro de dous meses\"). Recibiu un pago de 8 mill\u00f3ns de euros como liquidaci\u00f3n. O balance da s\u00faa primeira experiencia \"nerazzurra\" foi de 140 vitorias, 60 empates e 26 derrotas en 226 partidos. O portugu\u00e9s Jos\u00e9 Mourinho ocupou o seu lugar no banco do equipo milan\u00e9s.\nManchester City.\nO 19 de decembro de 2009 asinou co Manchester City por 3,5 mill\u00f3ns de euros por tempada, en substituci\u00f3n do despedido Mark Hughes. Pechou a tempada na quinta posici\u00f3n, clasific\u00e1ndose as\u00ed para a Europa League.\nPara a tempada 2010/11 o club reforzouse no mercado de ver\u00e1n coas fichaxes de Mario Balotelli, David Silva e Yaya Tour\u00e9, as\u00ed como co regreso de Joe Hart. O 14 de maio de 2011 ga\u00f1ou a FA Cup, derrotando por 1-0 na final de Wembley ao Stoke City cun gol de Yaya Tour\u00e9. Foi o primeiro t\u00edtulo en 35 anos para o club de Manchester, que culminou a tempada cunha terceira posici\u00f3n en liga, clasific\u00e1ndose para a Liga de Campi\u00f3ns por primeira vez dende 1968.Na tempada 2011/12 Mancini guiou o Manchester City ata o seu terceiro t\u00edtulo de liga (o primeiro en 44 anos), ao ga\u00f1ar ao Queens Park Rangers por 3-2 na \u00faltima xornada. Dous goles de Edin D\u017eeko e Sergio Ag\u00fcero no tempo de desconto d\u00e9ronlle a volta ao marcador e fixeron que o t\u00edtulo acabase nas vitrinas do City cando parec\u00eda que ir\u00eda parar \u00e1s do seu m\u00e1ximo rival, o Manchester United. O 12 de agosto ga\u00f1ou o terceiro e \u00faltimo t\u00edtulo da s\u00faa experiencia inglesa, vencendo ao por 3-2 na final da Community Shield disputada no Villa Park de Birmingham.\nO 13 de maio de 2013, dous d\u00edas despois de perder a final da FA Cup ante o Wigan (0-1), e xa sen posibilidades na liga, foi destitu\u00eddo polo club. O seu lugar foi ocupado, durante os dous \u00faltimos partidos de liga, polo seu axudante, Brian Kidd.\nGalatasaray.\nO 30 de setembro de 2013 foi contratado polo Galatasaray turco. Substitu\u00edndo por segunda vez a Terim e co equipo na novena posici\u00f3n en liga, conseguiu unha inesperada clasificaci\u00f3n para os oitavos de final da Liga de Campi\u00f3ns, tras unha vitoria por 1-0 na derradeira xornada fronte a Juventus de Antonio Conte en Istambul, cun gol de Wesley Sneijder que ademais deixou f\u00f3ra ao equipo italiano. Nos oitavos de final enfrontouse a outro dos seus rivais hist\u00f3ricos, Jos\u00e9 Mourinho, agora adestrador do Chelsea. O equipo ingl\u00e9s puxo fin \u00e1 aventura do Galatasaray no torneo cun contundente 2-0 en Stamford Bridge, tras o empate 1-1 na casa dos turcos. O 6 de maio proclamouse campi\u00f3n da Copa de Turqu\u00eda, vencendo na final ao Eski\u015fehirspor por 1-0 grazas a outro gol de Sneijder.\nPola s\u00faa banda, na liga turca non conseguiu superar ao Fenerbah\u00e7e, que se proclamou campi\u00f3n turco, pero logrou manterse por diante do Be\u015fikta\u015f, conquistando as\u00ed o subcampionato e a clasificaci\u00f3n directa para a Liga de Campi\u00f3ns. O 11 de xu\u00f1o de 2014 abandonou o equipo turco, facendo uso dunha cl\u00e1usula liberatoria.\nNovo regreso ao Inter.\nO 14 de novembro de 2014 foi reclamado de novo polo Inter para ocupar o lugar de Walter Mazzarri, destitu\u00eddo co equipo na novena posici\u00f3n da liga. Iniciou a s\u00faa segunda etapa no club cun empate no derbi de Mil\u00e1n, seguido da clasificaci\u00f3n para os oitavos de final da Europa League o d\u00eda en que cumpriu 50 anos. Eliminado polo Napoli nos cuartos de final da Copa Italia, foi a primeira vez que como adestrador do Inter, quedou f\u00f3ra da final do torneo. O 15 de febreiro de 2015, conseguiu ante o a s\u00faa cent\u00e9sima vitoria na liga \u00e1 fronte do club. Acabou caendo nos oitavos de final da Europa League diante do VfL Wolfsburg, e pechou a liga na oitava posici\u00f3n.\nNa tempada 2015/16 o equipo de Mancini rematou a primeira volta como l\u00edder, pero na segunda viuse inmerso nunha crise que, ademais de afastar o equipo da primeira praza, levou o club a reconsiderar a s\u00faa posici\u00f3n. Tras non entrar na final da Copa Italia, o Inter acabou a liga no cuarto lugar, clasific\u00e1ndose para a Europa League. No ver\u00e1n, Mancini anunciou que quer\u00eda seguir no banco do equipo, pero as fricci\u00f3ns cos novos donos do club convenc\u00e9rono para rescindir o seu contrato en agosto.\nZenit San Petersburgo.\nDespois de pasar unha tempada sen adestrar, asinou co Zenit San Petersburgo o 1 de xu\u00f1o de 2017. Eliminado nos oitavos de final da Copa de Rusia polo Dinamo San Petersburgo, que ga\u00f1ou 3-2 na pr\u00f3rroga, clasificouse primeiro do seu grupo da Europa League e eliminou en dezaseisavos de final ao Celtic, pero caeu nos oitavos diante do RB Leipzig. Rematou a Liga Premier de Rusia na quinta posici\u00f3n. O 13 de maio de 2018 rescindiu o contrato de com\u00fan acordo co club ruso.\nSelecci\u00f3n italiana.\nO 14 de maio de 2018 Mancini foi nomeado adestrador da selecci\u00f3n italiana, po\u00f1endo fin ao que varios xornais definiron como un per\u00edodo de \"transici\u00f3n\" do equipo \"azzurro\", marcado polo inesperado fracaso na clasificaci\u00f3n para o Mundial de 2018 e polas tormentosas despedidas do seleccionador Gian Piero Ventura e do presidente da Federaci\u00f3n Carlo Tavecchio. Chamado para revitalizar unha selecci\u00f3n nacional en graves dificultades, Mancini iniciou desde o primeiro momento un gran relevo xeracional, exclu\u00edndo a moitos dos veteranos do equipo e dando m\u00e1is protagonismo aos novos talentos do f\u00fatbol italiano.\nO 28 de maio de 2018 debutou no banco de Italia con vitoria, ao vencer a Arabia Saudita nun partido amigable (2-1). A continuaci\u00f3n disputou outros dous amigables (unha vitoria ante Francia por 3-1 e un empate a un gol cos Pa\u00edses Baixos), antes da s\u00faa primeira competici\u00f3n oficial, a primeira edici\u00f3n da Liga das Naci\u00f3ns. Italia, encadrada no grupo 3 da Liga A xunto a Portugal e Polonia, debutou ante esta \u00faltima cun empate (1-1). A pesar da derrota ante Portugal no seguinte encontro (1-0), Italia sumou unha vitoria na segunda volta ante Polonia (0-1) e finalmente un empate ante os lusos (0-0), resultados que lle serviron para rematar segunda do seu grupo e evitar o descenso \u00e1 Liga B, a\u00ednda que quedou f\u00f3ra da fase final do torneo.\nEncadrada no grupo J da fase de clasificaci\u00f3n para a Eurocopa de 2020, a Italia de Mancini comezou o seu cami\u00f1o cara o torneo cunha vitoria ante Finlandia (2-0). A posterior goleada por 6-0 sobre Liechtenstein colocou ao equipo no liderado, acheg\u00e1ndose \u00e1 clasificaci\u00f3n matem\u00e1tica xa en setembro. O 12 de outubro de 2019, coa vitoria na casa ante Grecia (2-0), o equipo transalpino logrou o acceso \u00e1 Eurocopa a falta de tres xornadas, un resultado nunca acadado na historia da selecci\u00f3n italiana. A posterior vitoria ante Liechtenstein (5-0), a novena dunha xeira iniciada coa vitoria nun amigable contra os Estados Unidos (1-0), permitiu a Mancini igualar o r\u00e9cord de vitorias consecutivas rexistrado en 1938 por Vittorio Pozzo, r\u00e9cord superado pouco despois cos triunfos sobre Bosnia e Hercegovina (0-3) e sobre Armenia (9-1). Este \u00faltimo partido supuxo a maior goleada nun partido de clasificaci\u00f3n para a Eurocopa da historia da selecci\u00f3n italiana.\nVitoria na Eurocopa (2020-2021).\nTrala irrupci\u00f3n da pandemia de COVID-19, a Eurocopa 2020 adiouse un ano. Antes da disputa do torneo, o equipo italiano participou na edici\u00f3n 2020/21 da Liga das Naci\u00f3ns da UEFA, onde quedou encadrado nun grupo con Polonia, Bosnia e Hercegovina e os Pa\u00edses Baixos. A primeira fase do torneo, na que tam\u00e9n pasou polo banco italiano Alberico Evani, por mor do positivo en COVID-19 do propio Mancini, culminou coa consecuci\u00f3n do primeiro posto do grupo, clasific\u00e1ndose as\u00ed o equipo \"azzurro\" para a fase final. Mentres tanto, a finais de marzo de 2021, Italia xogou os seus tres primeiros partidos de clasificaci\u00f3n para o Mundial de 2022, contra Irlanda do Norte, Bulgaria e Lituania, ga\u00f1ando os tres por 2-0.\nO 17 de maio de 2021 asinou unha renovaci\u00f3n de cinco anos coa selecci\u00f3n nacional, ata 2026. En xu\u00f1o comandou o equipo italiano na Eurocopa de 2020, superando a fase de grupos como l\u00edder invicto e coa porter\u00eda a cero, un fito nunca acadado antes por ningunha outra selecci\u00f3n. O 26 de xu\u00f1o de 2021, coa vitoria sobre Austria nos oitavos de final (2-1 na pr\u00f3rroga), Mancini bateu o r\u00e9cord de 30 partidos invicto da selecci\u00f3n italiana, que estaba en posesi\u00f3n de Vittorio Pozzo dende os anos 1935-1939, as\u00ed como o de maior n\u00famero de vitorias consecutivas (que era ata ent\u00f3n de 11, logradas polo propio Mancini entre 2018 e 2019). Ademais superou a marca mundial de 1143 minutos sen encaixar gol, que ti\u00f1a a propia selecci\u00f3n italiana da d\u00e9cada de 1970, con Dino Zoff na porter\u00eda, deixando o novo r\u00e9cord en 1168 minutos. O 2 de xullo, a vitoria nos cuartos de final ante B\u00e9lxica (1-2) deulle a Mancini o r\u00e9cord absoluto de vitorias consecutivas na Eurocopa (15 inclu\u00edndo os partidos da fase de clasificaci\u00f3n) e supuxo tam\u00e9n superar o r\u00e9cord mundial de 31 partidos invicto dos seleccionadores Alfio Basile e Javier Clemente. Nas semifinais, Italia conseguiu derrotar \u00e1 Espa\u00f1a de Luis Enrique na quenda de penaltis despois de empatar a un gol, e certificou as\u00ed o pase \u00e1 final da Eurocopa por cuarta vez na historia da selecci\u00f3n italiana. O 11 de xullo, o equipo proclamouse campi\u00f3n de Europa 53 anos despois do seu \u00fanico t\u00edtulo, tras derrotar por 3-2 na pr\u00f3rroga a Inglaterra de Gareth Southgate. \nFracaso na clasificaci\u00f3n para o Mundial (2021-2022).\nO 8 de setembro de 2021, tralos empates diante de Bulgaria e Su\u00edza e a goleada por 5-0 sobre Lituania, Mancini ampliou a cifra de encontros consecutivos sen perder de Italia ata 37 (30 vitorias e 7 empates), superando os rexistros hist\u00f3ricos do Brasil e Espa\u00f1a (35). A xeira de partidos invicto rematou o 6 de outubro de 2021, cando Italia perdeu por 1-2 en Mil\u00e1n ante Espa\u00f1a nas semifinais da Liga das Naci\u00f3ns da UEFA. Catro d\u00edas despois, ga\u00f1ou a B\u00e9lxica no partido polo terceiro posto. \nNos dous \u00faltimos partidos de clasificaci\u00f3n para o Mundial de 2022, Italia obtivo dous inesperados empates ante Su\u00edza e Irlanda do Norte, perdendo a primeira praza a favor dos su\u00edzos e quedando sen opci\u00f3ns de clasificaci\u00f3n directa. Accedeu no canto diso aos play-off, caendo nas semifinais diante de Macedonia do Norte por 0-1, cun gol no tempo de desconto, e quedando as\u00ed por segunda vez consecutiva f\u00f3ra do Mundial.\nCaracter\u00edsticas t\u00e9cnicas.\nComo xogador.\nDestacado na creaci\u00f3n de xogo, era capaz de ocupar tanto a posici\u00f3n de centrocampista ofensivo como a de segundo dianteiro. Prefer\u00eda dar asistencias que rematar el mesmo a porter\u00eda, pero tam\u00e9n era h\u00e1bil como goleador, ata o punto de ser utilizado, en ocasi\u00f3ns, como dianteiro centro. Segundo o seu antigo adestrador Renzo Ulivieri, Mancini poder\u00eda ter sido o herdeiro de Roberto Boninsegna se xogase constantemente como primeiro dianteiro. Xogador carism\u00e1tico e cun car\u00e1cter animado, \u00e9 considerado un dos maiores especialistas en caneos da s\u00faa \u00e9poca. As s\u00faas notables habilidades t\u00e9cnicas permit\u00edanlle dar un cambio repentino aos partidos, a pesar de que o seu rendemento era inconsistente.\nComo adestrador.\nUnha vez iniciada a s\u00faa carreira como adestrador, ao principio mostrou afinidade coa filosof\u00eda futbol\u00edstica do seu mentor Vujadin Bo\u0161kov, impulsando a innovaci\u00f3n e preferindo un f\u00fatbol baseado \"m\u00e1is no xogo que nos resultados\", apostando moitas veces por xogadores de talento en vez de xogadores con m\u00e1is fondo f\u00edsico. Isto traduciuse en equipos que non eran capaces de canalizar a gran cantidade de xogo producida, de modo que pronto o adestrador aceptou a idea do \"dominio f\u00edsico dos partidos\" constru\u00edndo \"un encoro musculoso no medio do campo\", unha soluci\u00f3n que tomou prestada doutro dos seus mestres, Sven-G\u00f6ran Eriksson.\nO estilo de direcci\u00f3n de Pep Guardiola (supremac\u00eda da t\u00e9cnica, busca da identidade t\u00e1ctica e valor da planificaci\u00f3n a longo prazo) tam\u00e9n influ\u00edu na proposta futbol\u00edstica de Mancini que ata ent\u00f3n ti\u00f1a fama de \"adestrador pragm\u00e1tico\", pouco espectacular e \"caro\" polos enormes investimentos que esix\u00eda dos seus clubs no mercado de fichaxes. Entre as t\u00e1cticas m\u00e1is empregadas pola selecci\u00f3n italiana dirixida por el est\u00e1 un reaxuste do chamado \"falso nove\" concibido polo propio Guardiola, con preferencia polo uso de dianteiros externos mesmo en posici\u00f3n central co obxectivo de crear grandes espazos m\u00e1is facilmente atacables, intentando ao mesmo tempo non dar puntos de referencia \u00e1 defensa contraria.\nVida persoal.\nCasou con Federica Morelli, coa que tivo tres fillos: Filippo (nacido en X\u00e9nova o 13 de outubro de 1990), Andrea (nacido na mesma cidade o 13 de agosto de 1992) e Camilla (nada en Roma o 6 de febreiro de 1997). O 26 de xu\u00f1o de 2015 anunciou que iniciara os tr\u00e1mites para se divorciar da s\u00faa muller. O seu fillo Filippo xogou nas categor\u00edas inferiores do Inter de Mil\u00e1n, do Entella e do Manchester City (adestrado polo seu pai naquel ent\u00f3n) sen ter chegado ao primeiro equipo. Andrea tam\u00e9n xogou nos equipos xuven\u00eds do Inter e do City e, tras xogar en ligas menores, rematou a s\u00faa carreira en 2017 co New York Cosmos.\nEn maio de 2021 publicou \"La bella stagione\", un libro escrito xunto con Gianluca Vialli no que relatan a conquista da liga coa Sampdoria en 1991. O 23 de xullo do mesmo ano a Universidade de Urbino \"Carlo Bo\" concedeulle o t\u00edtulo de doutor honoris causa en Ciencias do Deporte."}
{"id": "577778", "revid": "65337", "url": "https://gl.wikipedia.org/wiki?curid=577778", "title": "Maria Carmela Colaneri", "text": "Maria Carmela Colaneri, nada en Roma o 10 de febreiro de 1963, \u00e9 unha gravadora, medallista e dese\u00f1adora de moedas italiana.\nTraxectoria.\nMaria Carmela Colaneri cursou estudos de medall\u00edstica na Escola de Arte da Medalla Giuseppe Romagnoli, da Casa da Moeda do Estado.\nLogo do seu per\u00edodo formativo entrou a formar parte do cadro de gravadores do \"Istituto Poligrafico e Zecca dello Stato\", onde comezou a dese\u00f1ar e gravar medallas e moedas dun xeito profesional.\nObra.\nColaneri \u00e9 autora dun bo n\u00famero de moedas, tanto circulantes como conmemorativas, cu\u00f1adas non s\u00f3 para Italia sen\u00f3n tam\u00e9n para a Cidade do Vaticano e a Rep\u00fablica de San Marino.\nEntre as s\u00faas obras m\u00e1is populares est\u00e1 o anverso nacional italiano da moeda de dous euros que reproduce o retrato de Dante Alighieri pintado por Rafael.\n\u00c9 de destacar tam\u00e9n a s\u00faa moeda de 500 liras conmemorativa \u2014non circulante\u2014 sobre a \"flora e fauna de Italia\", que foi galardoada co premio \u00e1 mellor moeda do ano 1992."}
{"id": "577780", "revid": "89787", "url": "https://gl.wikipedia.org/wiki?curid=577780", "title": "Laura Cretara", "text": "Laura Cretara, nada en Roma o 28 de decembro de 1939, \u00e9 unha escultora, gravadora, medallista e dese\u00f1adora de moedas italiana.\nTraxectoria.\nLaura Cretara herdou do seu pai, o pintor e gravador Francesco Cretara, o seu interese pola arte do gravado. A s\u00faa formaci\u00f3n art\u00edstica transcorreu en tres prestixiosas entidades romanas, o Liceo Art\u00edstico, a Academia de Belas Artes e, finalmente, a Escola de Arte Medieval, con mestres como Gatusso, Fazzini ou Giampaoli.\nLogo do seu per\u00edodo formativo, en 1961 entrou a formar parte do cadro de gravadores da Casa da Moeda do Estado, onde comezou a dese\u00f1ar e gravar medallas e moedas dun xeito profesional. Cretara foi a primeira muller en crear unha moeda italiana.\nEntre 1976 e 2004 Laura Cretara dirixiu a Escola de Arte da Medalla Giuseppe Romagnoli, do \"Istituto Poligrafico e Zecca dello Stato\", e en 1987 asumiu o cargo de directora art\u00edstica da ceca p\u00fablica italiana e do seu museo nomism\u00e1tico.\nEn 2006 foi designada membro, en condici\u00f3n de experta, da Comisi\u00f3n Permanente T\u00e9cnico-Art\u00edstica do Ministerio de Econom\u00eda e Facenda de Italia.\nReco\u00f1ecementos.\nAo longo da s\u00faa traxectoria profesional, Laura Cretara foi merecedora de numerosos reco\u00f1ecementos, entre eles os seguintes:\nObra.\nMoeda.\nCretara \u00e9 autora dun bo n\u00famero de moedas, tanto circulantes como conmemorativas, cu\u00f1adas non s\u00f3 para Italia sen\u00f3n tam\u00e9n para a Cidade do Vaticano, a Rep\u00fablica de San Marino e Hait\u00ed.\nEntre as s\u00faas obras m\u00e1is populares est\u00e1 a moeda circulante de 500 liras bimet\u00e1lica que se cu\u00f1ou entre 1982 e 1995, cuxo anverso foi retomado para posteriores versi\u00f3ns conmemorativas desta moeda.\nOutra das s\u00faas creaci\u00f3ns m\u00e1is reco\u00f1ecibles \u00e9 o anverso nacional italiano da moeda dun euro que reproduce a figura do Home de Vitruvio de Leonardo.\nMedalla.\nA\u00ednda que \u00e9 m\u00e1is co\u00f1ecida polas s\u00faas moedas, Laura Cretara ten tam\u00e9n unha nutrida produci\u00f3n de medallas ao longo da s\u00faa carreira, entre as que destacan as creadas para a Presidencia da Rep\u00fablica, para o Goberno italiano, para o centenario do Banco de Italia ou para as celebraci\u00f3ns do cambio de milenio e do Ano Santo de 2000.\nEscultura.\nComo escultora, Cretara creou unha grande obra de prata conmemorando o Ano Internacional da Paz de 1983, que se atopa no edificio das Naci\u00f3ns Unidas en Nova York. Outra das s\u00faas esculturas de gran tama\u00f1o, dedicada \u00e1 investigaci\u00f3n cient\u00edfica (1992) er\u00edxese no Policl\u00ednico Umberto I de Roma.\nPola s\u00faa banda, na Rep\u00fablica de San Marino, a igrexa de Santa B\u00e1rbara acolle dous dos seus grandes relevos de bronce, creados por Cretara en 1995."}
{"id": "577782", "revid": "54334", "url": "https://gl.wikipedia.org/wiki?curid=577782", "title": "Roberto Mauri", "text": "Roberto Mauri, nado en Roma o 19 de xullo de 1949, \u00e9 un gravador, medallista e dese\u00f1ador de moedas italiano.\nTraxectoria.\nRoberto Mauri cursou na s\u00faa xuventude o bacharelato cient\u00edfico e logo estudos universitarios de Arquitectura. Posteriormente asistiu a cursos de dese\u00f1o industrial e gravado calcogr\u00e1fico, e finalmente ingresou, para se formar en medall\u00edstica, na Escola de Arte da Medalla Giuseppe Romagnoli, da Casa da Moeda do Estado.\nLogo do seu per\u00edodo formativo traballou como decorador de interiores e m\u00e1is tarde ingresou no \"Istituto Poligrafico e Zecca dello Stato\", inicialmente no departamento de Fundici\u00f3n Art\u00edstica e posteriormente no de Gravado, onde comezou a dedicarse profesionalmente \u00e1 produci\u00f3n de medallas e moedas. Na ceca p\u00fablica italiana foi un promotor da experimentaci\u00f3n co microgravado e da introduci\u00f3n da inform\u00e1tica no dese\u00f1o e na produci\u00f3n dos cu\u00f1os.\nObra.\nRoberto Mauri \u00e9 autor dun bo n\u00famero de moedas, tanto circulantes como conmemorativas, cu\u00f1adas non s\u00f3 para Italia sen\u00f3n tam\u00e9n para a Cidade do Vaticano, a Rep\u00fablica de San Marino e Uganda.\nUnha das s\u00faas creaci\u00f3ns m\u00e1is reco\u00f1ecibles \u00e9 o anverso nacional italiano da moeda de 50 c\u00e9ntimos de euro coa figura da estatua ecuestre de Marco Aurelio da praza do Campidoglio, obra de Michelangelo."}
{"id": "577783", "revid": "5863", "url": "https://gl.wikipedia.org/wiki?curid=577783", "title": "Duckduckgo", "text": ""}
{"id": "577784", "revid": "1131", "url": "https://gl.wikipedia.org/wiki?curid=577784", "title": "Marcelino Ag\u00eds", "text": ""}
{"id": "577785", "revid": "54334", "url": "https://gl.wikipedia.org/wiki?curid=577785", "title": "Jan Alfons Keustermans", "text": "Jan Alfons Keustermans, nado en Antuerpen o 6 de maio de 1940, \u00e9 un escultor, gravador e dese\u00f1ador de moedas belga.\nTraxectoria.\nJan Alfons Keustermans cursou estudos art\u00edsticos no Instituto Nacional Superior de Belas Artes de Antuerpen, a s\u00faa cidade natal, e foi director da Academia Municipal de Belas Artes de Turnhout, na provincia de Antuerpen, ata o ano 2000.\nKeustermans iniciouse na escultura sobre madeira na restauraci\u00f3n de edificios, e tam\u00e9n sobre pedra, traballando con fabricantes de l\u00e1pidas. Na s\u00faa primeira \u00e9poca elaborou varios obras de tem\u00e1tica relixiosa en madeira, e os seus traballos escult\u00f3ricos posteriores est\u00e1n feitos en materiais tan diversos como pedra azul, bronce, xeso, arxila, m\u00e1rmore ou poli\u00e9ster, cos temas recorrentes do espido feminino e as composici\u00f3ns con m\u00faltiples figuras.\nAdemais da s\u00faa obra escult\u00f3rica, en 1994 Jan Alfons Keustermans ga\u00f1ou un concurso convocado polo Ministerio de Facenda de B\u00e9lxica para crear un retrato do rei Alberte II (1993-2013) para o anverso das moedas de curso legal no pa\u00eds emitidas entre 1994 e 2001. Con ocasi\u00f3n do cambio da unidade monetaria, en 1997 encarg\u00f3uselle un dese\u00f1o similar para a serie de moedas en euros que comezar\u00edan a cu\u00f1arse dous anos despois.\nReco\u00f1ecementos.\nKeustermans acadou nomerosos premios e reco\u00f1ecementos, sobre todo polo seu labor como escultor, entre eles os seguintes:"}
{"id": "577786", "revid": "54334", "url": "https://gl.wikipedia.org/wiki?curid=577786", "title": "Josef Kaiser", "text": "Josef Kaiser (orixinariamente Josip Kaiser), nado en Ba\u010d, Voivodina, o 10 de marzo de 1954, \u00e9 un escultor, gravador e dese\u00f1ador de moedas austr\u00edaco.\nTraxectoria.\nJosef Kaiser fixo a s\u00faa educaci\u00f3n secundaria na Escola de Artes Aplicadas de Split, daquela en Iugoslavia, entre 1968 e 1972. Este \u00faltimo ano trasladouse a Austria, onde comezou os seus estudos superiores na Universidade de Artes Aplicadas de Viena, onde se graduou en 1978, na especialidade de Escultura.\nEn 1980 comezou o exercicio da docencia na mesma universidade, onde ocupou diferentes cargos: profesor asociado do Instituto de Belas Artes (2000), xefe do Departamento de Debuxo de Espido (2000), decano da facultade (2004) e vicerreitor de Ensino na Universidade (2007).\nAdemais da s\u00faa produci\u00f3n ar\u00edstica como escultor, Josef Kaiser \u00e9 un reco\u00f1ecido dese\u00f1ador e gravador de moedas. Logo dalgunha experiencia a mediados da d\u00e9cada de 1980, o seu traballo m\u00e1is popular son os anversos nacionais de Austria da serie completa de moedas en euros, desde a dun c\u00e9ntimo \u00e1 de dous euros, que se comezaron a cu\u00f1ar en 2002.\nReco\u00f1ecementos.\nJosef Kaiser acadou nomerosos premios e reco\u00f1ecementos, sobre todo polo seu labor como escultor, entre eles os seguintes:"}
{"id": "577787", "revid": "65337", "url": "https://gl.wikipedia.org/wiki?curid=577787", "title": "Josip Kaiser", "text": ""}
{"id": "577789", "revid": "111586", "url": "https://gl.wikipedia.org/wiki?curid=577789", "title": "Aleatorio", "text": "Aleatorio \u00e9 un termo usado en matem\u00e1ticas (e menos formalmente) para significar que non hai forma de predicir de forma fiable un resultado (para saber o que ocorrer\u00e1 \"antes\" de que ocorra) ou de detectar un patr\u00f3n. Algo que se escolle ao azar non se escolle por ningunha raz\u00f3n consciente, polo que se pensa que \u00e9 puramente casual. Un exemplo de evento aleatorio \u00e9 ga\u00f1ar unha lotar\u00eda.\nUn ordenador pode facer listas de n\u00fameros aparentemente aleatorios. Os humanos son incapaces de facelo, porque o cerebro traballa en patr\u00f3ns . Se se lle pide a algu\u00e9n que siga dicindo \"cabezas\" ou \"colas\" ao chou, un observador humano intelixente ou un ordenador debidamente programado pode eventualmente dicir cal \u00e9 probable que diga a continuaci\u00f3n porque o ordenador nota os patr\u00f3ns.\nNun sitio web como a Wikipedia en ingl\u00e9s o usuario pode facer clic en \"P\u00e1xina aleatoria\" para obter un artigo aleatorio. As posibilidades de que apareza unha p\u00e1xina son exactamente as mesmas que para calquera outra p\u00e1xina.\n\u00c1s veces, o adxectivo \"aleatorio, -a\" ademais do seu significado de accidental, casual ou fortu\u00edto ou \u00fasase de forma m\u00e1is libre, tam\u00e9n coas variantes en ingl\u00e9s random ou shuffle. \nEtimolox\u00eda.\nAleatorio deriva do adxectivo en lingua latina \"aleatorius\", que \u00e1 s\u00faa vez deriva da expresi\u00f3n latina alea iacta est, que significa literalmente \"\u201dbotouse o dado\u201d\" ou \"\u201ca sorte foi botada\u201d.\"\nFacendo n\u00fameros aleatorios.\nHai varias formas nas que un proceso ou sistema pode verse como \"aleatorio\":\nHai moitos usos para os n\u00fameros aleatorios. A necesidade deu lugar a m\u00e9todos de xeraci\u00f3n de datos m\u00e1is ou menos aleatorios (pseudor). Estes m\u00e9todos var\u00edan en canto ao imprevisible (estatisticamente aleatorio) que son e \u00e1 rapidez con que poden xerar n\u00fameros aleatorios.\nHai xeradores computacionais de n\u00fameros aleatorios, que xeran grandes cantidades de n\u00fameros suficientemente aleatorios. Antes daquela, as t\u00e1boas public\u00e1ronse como t\u00e1boas de n\u00fameros pseudoaleatorios .\nHai d\u00faas formas en que os ordenadores poden facer o que parecen n\u00fameros aleatorios.\nEn criptograf\u00eda.\nAs claves de cifrado deben ser aleatorias para que sexan seguras. A xeraci\u00f3n de claves por un xerador de n\u00fameros aleatorios defectuoso levou \u00e1s veces a unha criptoan\u00e1lise exitosa."}
{"id": "577794", "revid": "19415", "url": "https://gl.wikipedia.org/wiki?curid=577794", "title": "Selecci\u00f3n feminina sub-18 de h\u00f3ckey sobre xeo de Finlandia", "text": "A selecci\u00f3n feminina sub-18 de h\u00f3ckey sobre xeo de Finlandia \u00e9 o equipo que representa a Finlandia nas competici\u00f3ns internacionais de h\u00f3ckey sobre xeo en categor\u00eda feminina para xogadoras menores de 18 anos. Dende o seu debut en 2008 o equipo conquistou tres bronces mundiais (2011, 2019, 2022). O equipo recibe o alcume de \"Tytt\u00f6leijonat\" (en galego \"Rapazas Leoas\").\nResultados nos Campionatos do Mundo.\nO equipo feminino sub-18 de Finlandia participou en todas as edici\u00f3ns do Campionato do Mundo sub-18, que se comezou a disputar en 2008. O equipo conseguiu a s\u00faa primeira medalla en 2011. A continuaci\u00f3n todos os resultados conseguidos pola selecci\u00f3n finlandesa sub-18 na competici\u00f3n:\n\"*Incl\u00fae unha derrota no tempo suplementario (na rolda de play-off)\"&lt;br&gt;\n\"**Incl\u00fae unha derrota no tempo suplementario (na rolda preliminar)\"&lt;br&gt;\n\"^^Incl\u00fae unha vitoria no tempo suplementario (na rolda de play-off)\"&lt;br&gt;\n\"^Incl\u00fae d\u00faas vitorias no tempo suplementario (na rolda preliminar e na de play-off)\""}
{"id": "577798", "revid": "98629", "url": "https://gl.wikipedia.org/wiki?curid=577798", "title": "Walter Zenga", "text": "Walter Zenga, nado en Mil\u00e1n o 28 de abril de 1960, \u00e9 un exfutbolista e adestrador italiano Hist\u00f3rico gardameta do Inter de Mil\u00e1n, militou nese club durante case toda a s\u00faa carreira como xogador, defendendo a s\u00faa porter\u00eda nun total de 473 partidos. \nFoi 58 veces internacional coa selecci\u00f3n italiana, sendo o porteiro titular no Mundial de 1990, no que Italia rematou terceira e no que estableceu un r\u00e9cord de minutos sen recibir un gol. Considerado como un dos mellores porteiros de todos os tempos, ga\u00f1ou tres veces o premio ao mellor porteiro do mundo segundo a IFFHS, e en 2013 foi elixido o oitavo mellor porteiro do \u00faltimo cuarto de s\u00e9culo pola IFFHS. No ano 2000 ocupou o 20\u00ba posto na elecci\u00f3n do mellor porteiro do s\u00e9culo XX.\nDesde 1998 traballa como adestrador e dirixiu numerosos clubs de Italia, os Estados Unidos, Turqu\u00eda, Roman\u00eda, Serbia, Arabia Saudita, Emiratos \u00c1rabes Unidos e Inglaterra.\nTraxectoria.\nComo xogador.\nInicios.\nFillo do tam\u00e9n porteiro Alfonso Zenga, comezou a xogar ao f\u00fatbol no Macallesi 1927 aos 9 anos, cunha ficha coa data de nacemento falsificada, pois non ti\u00f1a a idade m\u00ednima necesaria. En 1971 ingresou na canteira do Inter de Mil\u00e1n e pasou polas diferentes categor\u00edas inferiores do club. A continuaci\u00f3n, entre 1978 e 1982, xogou cedido na Salernitana, no Savona e no Sambenedettese, logrando con este \u00faltimo o ascenso \u00e1 Serie B.\nInter de Mil\u00e1n.\nRegresou ao Inter para a tempada 1982/83, na que foi o segundo porteiro por detr\u00e1s do veterano internacional Ivano Bordon, e disputou cinco partidos da Copa Italia. O seu bo facer neses encontros foi suficiente para facerse co posto de titular na seguinte campa\u00f1a, trala marcha de Bordon \u00e1 Sampdoria. Foi o gardameta menos goleado da campa\u00f1a 1983/84, con s\u00f3 23 goles recibidos.\nContinuou a un gran nivel durante os seguintes anos, convert\u00e9ndose nun dos xogadores favoritos da afecci\u00f3n interista e nun dos m\u00e1is c\u00e9lebres gardametas do pa\u00eds, debido \u00e1 s\u00faa calidade, ao seu amor polo equipo e \u00e1 s\u00faa personalidade. As\u00ed, foi convocado coa selecci\u00f3n italiana para o Mundial de 1986.\nEn 1986 o Inter fichou ao adestrador Giovanni Trapattoni, que fixo de Zenga, Giuseppe Bergomi e Riccardo Ferri as pedras angulares do equipo. Durante a primeira tempada de \"Trap\", o Inter pelexou ata as \u00faltimas xornadas co Napoli polo \"scudetto\", quedando finalmente terceiro. Con todo, Zenga imp\u00faxose como o mellor porteiro do campionato, rematando a liga con s\u00f3 17 goles encaixados nos 30 partidos, o que lle valeu para que o seleccionador Azeglio Vicini lle dese a titularidade do combinado nacional.\nA tempada 1987/88 resultou nunha decepci\u00f3n para o Inter e para Zenga: o equipo tivo dificultades durante toda o ano, debido \u00e1 falta de compatibilidade entre os dous principais dianteiros (o capit\u00e1n Altobelli e a nova incorporaci\u00f3n Aldo Serena) e entre os dous centrocampistas ofensivos (Gianfranco Matteoli e o belga Enzo Scifo). Zenga, descontento coa forma de xestionar o club, decidiu deixar o Inter e fichar polo ent\u00f3n poderoso Napoli, pero o traspaso non se materializou e o gardameta continuou en Mil\u00e1n.\nCon todo, a seguinte campa\u00f1a resultou ser unha das mellores para o Inter e para Zenga. O equipo, reforzado polas adquisici\u00f3ns dos italianos Alessandro Bianchi e Nicola Berti, os alem\u00e1ns Andreas Brehme e Lothar Matth\u00e4us do Bayern de M\u00fanic e o arxentino Ram\u00f3n D\u00edaz dominou a liga con contundencia, conseguindo o t\u00edtulo cunha cifra r\u00e9cord de 58 puntos e rompendo varios rexistros m\u00e1is durante o ano. Superou en 11 puntos o segundo clasificado, o Napoli de Maradona, e en 12 ao terceiro, o Milan adestrado por Arrigo Sacchi, campi\u00f3n ese ano da Copa de Europa. Zenga rematou a tempada encaixando s\u00f3 19 goles, volvendo ser o mellor porteiro nese aspecto.\nAs seguintes d\u00faas tempadas foron agridoces para o Inter: a\u00ednda que o equipo seguiu loitando polos t\u00edtulos, non conseguiu m\u00e1is \u00e9xitos nacionais que a Supercopa italiana disputada en novembro de 1989 contra a Sampdoria. A tempada 1990/91 foi unha continua loita pechada entre o Inter e a Sampdoria, decid\u00edndose finalmente o t\u00edtulo nun partido disputado entre ambos en Mil\u00e1n, en que o Inter perdeu por 0-2, indo as\u00ed a parar o t\u00edtulo ao equipo de Gianluca Vialli e Roberto Mancini. Con todo, o Inter ga\u00f1ou a Copa da UEFA ese ano, derrotando, entre outros, a Aston Villa, Partizan, Atalanta e Sporting de Portugal no cami\u00f1o da final ante a Roma. O club lombardo ga\u00f1ou na ida da final por 2-0 e perdeu 1-0 en Roma, logrando o seu primeiro \u00e9xito europeo desde os anos 60. Zenga foi o gardameta do equipo nos 12 partidos da competici\u00f3n, encaixando 7 goles. Trala conquista do t\u00edtulo, o adestrador Giovanni Trapattoni deixou o equipo para volver ao banco da Juventus.\nA nivel persoal, esas tempadas foron o cumio da carreira de Zenga. Durante tres anos consecutivos (1989\u20131991) foi nomeado pola IFFHS como mellor porteiro do mundo, por diante de gardametas como Michel Preud'homme, Rinat Dasaev e Andoni Zubizarreta. O seu xogo explosivo e os seus agudos reflexos permit\u00edronlle facer importantes e espectaculares paradas. A\u00ednda sen ser co\u00f1ecido como un gran parador de penaltis, na s\u00faa carreira det\u00edvolle lanzamentos dende os once metros a xogadores do nivel de Roberto Baggio, Michel Platini ou Paul Merson.\nContinuou xogando no Inter ata 1994, xa sen Trapattoni, e ga\u00f1ou unha segunda Copa da UEFA en 1994, na s\u00faa \u00faltima tempada co club.\n\u00daltimos anos.\nEn 1994 fichou pola Sampdoria e dous anos despois pasou ao Padova. Finalmente, en 1997 fixo as maletas para xogar por primeira vez f\u00f3ra do seu pa\u00eds, fichando polo New England Revolution, co que disputou a segunda edici\u00f3n da Major League Soccer. A continuaci\u00f3n deixou o equipo para iniciar unha carreira como actor (el e a s\u00faa noiva protagonizaron unha telenovela italiana). En 1999 volveu aos Revs como xogador-adestrador, pero pouco despois foi substitu\u00eddo no banco por Steve Nicol.\nSelecci\u00f3n italiana.\nFoi 58 veces internacional coa selecci\u00f3n de Italia entre 1987 e 1992. Encaixou s\u00f3 21 goles (0,36 por partido) e mantivo a porter\u00eda a cero en 41 partidos (70,69%), sendo ambas as mellores medias da historia da selecci\u00f3n italiana. Anteriormente participara coa selecci\u00f3n italiana nos Xogos Ol\u00edmpicos de 1984, onde o equipo logrou o cuarto posto, e tam\u00e9n fora o porteiro titular da selecci\u00f3n italiana sub-21 na Eurocopa sub-21 de 1986. Xa coa absoluta, foi convocado por Enzo Bearzot para o Mundial de 1986, ao que acudiu como terceiro porteiro, por detr\u00e1s de Giovanni Galli, da Fiorentina, e de Franco Tancredi, da Roma.\nF\u00edxose coa titularidade na porter\u00eda da selecci\u00f3n trala chegada ao banco de Azeglio Vicini, que o preferiu a Stefano Tacconi. No primeiro partido de Italia na Eurocopa de 1988, Zenga estivo de novo no centro da pol\u00e9mica, ao conceder un tiro libre dentro da \u00e1rea por ter dado demasiados pasos co bal\u00f3n nas mans (unha infracci\u00f3n poucas veces sancionada). Andreas Brehme, que se converter\u00eda no seu compa\u00f1eiro de equipo no Inter s\u00f3 uns meses despois, marcou dende o tiro libre resultante para empatar o partido. Con todo, Italia chegou \u00e1s semifinais da competici\u00f3n, onde caeu derrotada a mans da Uni\u00f3n Sovi\u00e9tica.\nContinuou como primeiro gardameta italiano cando o seu pa\u00eds acolleu o Mundial de 1990, e axudou ao equipo a conseguir un terceiro posto. Durante o torneo conseguiu un r\u00e9cord de cinco partidos consecutivos mantendo a porter\u00eda a cero e un total de 518 minutos sen encaixar gol, marca a\u00ednda non superada. A s\u00faa xeira chegou \u00e1 s\u00faa fin cun remate de cabeza de Claudio Caniggia nas semifinais ante a Arxentina, vixente campioa, despois de que Zenga cometese un erro na sa\u00edda. Co empate 1-1 despois da pr\u00f3rroga, o partido foi \u00e1 quenda de penaltis, na que Zenga non conseguiu deter ning\u00fan lanzamento. A Arxentina imp\u00faxose por 4-3 e pasou \u00e1 final, mentres que Italia tivo que conformarse co terceiro posto tras derrotar por 2-1 a Inglaterra, nun partido no que Zenga encaixou o seu segundo gol do torneo, obra de David Platt.\nDespois de que Italia non conseguise clasificarse para a Eurocopa de 1992, Arrigo Sacchi foi nomeado novo seleccionador de Italia, e finalmente exclu\u00edu a Zenga do combinado nacional, a favor de porteiros m\u00e1is adecuados para o seu sistema defensivo de marcaxe zonal, como Gianluca Pagliuca e Luca Marchegiani.\nComo adestrador.\nInicios.\nO seu primeiro traballo como t\u00e9cnico foi exercendo as funci\u00f3ns de xogador-adestrador no New England Revolution. Despois de deixar o club de Boston, retirouse do f\u00fatbol activo e decidiu iniciar unha carreira como adestrador, comezando cun breve paso polo Brera Calcio milan\u00e9s, da Serie D. \nRoman\u00eda, Serbia, Turqu\u00eda e Emiratos \u00c1rabes Unidos.\nEn 2002 trasladouse a Roman\u00eda, onde dirixiu primeiro o Na\u0163ional Bucure\u0219ti e despois o FCSB, co que ga\u00f1ou a liga romanesa e alcanzou os oitavos de final da Copa da UEFA 2004-05 tras eliminar o vixente campi\u00f3n, o Valencia.\nNo ver\u00e1n de 2005, tras ser despedido do FCSB antes do final da tempada, fichou polo Estrela Vermella de Belgrado, co que se proclamou campi\u00f3n de liga e de Copa.\nNo ver\u00e1n de 2006 foi nomeado adestrador do Gaziantepspor da S\u00fcper Lig turca. Con todo, tras un mal comezo (cinco vitorias en 17 partidos de liga), renunciou en xaneiro de 2007 para aceptar unha oferta do Al-Ain dos Emiratos \u00c1rabes Unidos. Foi destitu\u00eddo despois de cinco meses no cargo, e en setembro de 2007 chegou ao banco do Dinamo Bucure\u0219ti, en substituci\u00f3n de Mircea Rednic. Acabou dimitindo s\u00f3 dous meses despois, tras unha derrota por 1-0 nun derbi ante o FCSB. A continuaci\u00f3n traballou como comentarista de f\u00fatbol na RAI.\nCatania.\nA partir do 1 de abril de 2008 substitu\u00edu a Silvio Baldini no banco do Catania. Debutou como adestrador na Serie A o 6 de abril, cunha vitoria na casa por 3-0 contra o Napoli. Rematou a tempada logrando a salvaci\u00f3n nos \u00faltimos minutos da liga, tras un empate 1-1 ante a Roma. Confirmado \u00e1 fronte do Catania para a tempada 2008/09, conseguiu cos \"rossoazzurri\" excelentes resultados na primeira parte da tempada, o que levou ao club a renovar o seu contrato por un ano m\u00e1is.\nO estilo de xogo do Catania de Zenga destacou polo foco do adestrador na planificaci\u00f3n dos tiros libres, tarefa asignada ao seu axudante Gianni Vio. Acabou a campa\u00f1a conseguindo comodamente a permanencia e coa maior cantidade de puntos da historia do club ata aquel ent\u00f3n. No \u00faltimo encontro como local da tempada anunciou que se separar\u00eda do club de mutuo acordo.\nPalermo.\nEn xu\u00f1o de 2009 anunciouse a s\u00faa fichaxe polo rival hist\u00f3rico do Catania, o Palermo. Debutou cunha vitoria por 4-2 na Copa Italia sobre o SPAL e a continuaci\u00f3n derrotou por 2-1 ao Napoli na primeira xornada de liga. Con todo, unha mala serie de resultados nos seguintes partidos, levaron ao presidente Maurizio Zamparini a destitu\u00edlo o 23 de novembro, despois de s\u00f3 trece xornadas de liga.\nOriente Medio.\nO 11 de maio de 2010, foi anunciado como novo adestrador do Al-Nassr de Riad, club da Liga Profesional Saudita. Foi destitu\u00eddo do seu posto o 24 de decembro, co equipo situado na terceira praza da liga.\nD\u00faas semanas despois fichou polo Al-Nasr de Dubai, ao que dirixiu durante dous anos na liga dos Emiratos \u00c1rabes Unidos. Entre 2013 e 2014 adestrou o Al Jazira de Abu Zabi.\nSampdoria.\nO 4 de xu\u00f1o de 2015 fichou pola Sampdoria da Serie A, regresando as\u00ed ao f\u00fatbol do seu pa\u00eds. Con todo, non chegou \u00e1 metade da tempada, sendo destitu\u00eddo en novembro.\u00a0A continuaci\u00f3n volveu a Oriente Medio para adestrar o Al-Shaab de Sharjah, \u00faltimo clasificado da liga emirat\u00ed. Non conseguiu endereitar o rumbo do equipo e abandonou o club o 20 de febreiro de 2016 por mutuo acordo coa entidade.\nWolverhampton Wanderers.\nO 30 de xullo de 2016 foi anunciado como novo adestrador do Wolverhampton Wanderers do Football League Championship ingl\u00e9s.\nIniciou a s\u00faa andaina en Wolverhampton cunha xeira de seis partidos invicto. Con todo, acabou sendo destitu\u00eddo en outubro, despois dunha mala serie de resultados, cun s\u00f3 punto en cinco xornadas, e co equipo situado na 18\u00aa praza.\nRegreso a Italia.\nO 8 de decembro de 2017 foi anunciado como novo t\u00e9cnico do Crotone, da Serie A, co que acabou descendendo ao remate da campa\u00f1a. En outubro de 2018 chegou ao banco do Venezia, da Serie B, para ocupar o lugar do destitu\u00eddo Stefano Vecchi. Foi despedido o 5 de marzo de 2019, despois de que unha serie de catro derrotas en cinco partidos levase ao club a ter que loitar pola permanencia.\nEn marzo de 2020 foi contratado polo Cagliari, da Serie A. Dirixiu o equipo sardo ata o final da tempada, obtendo tres vitorias e catro empates en 13 partidos.\nEstilo de xogo.\nPorteiro agresivo, consistente, fisicamente forte, completo e atl\u00e9tico, Zenga era alcumado \"Deltaplano\" (\"ala delta\"). Era especialmente h\u00e1bil nas paradas e na colocaci\u00f3n na \u00e1rea e posu\u00eda valent\u00eda, boa reacci\u00f3n, velocidade, elegancia e axilidade, o que lle permit\u00eda realizar paradas espectaculares. A pesar da s\u00faa reputaci\u00f3n, os medios foron a mi\u00fado cr\u00edticos coas s\u00faas actuaci\u00f3ns nos lanzamentos de penaltis, a\u00ednda que detivo penas m\u00e1ximas contra destacados especialistas dende os once metros como Roberto Baggio, Paul Merson ou Michel Platini. Tam\u00e9n era criticado polas s\u00faas irregulares actuaci\u00f3ns cando sa\u00eda da s\u00faa posici\u00f3n para despexar centros. Tampouco era particularmente h\u00e1bil co bal\u00f3n aos seus p\u00e9s, nin moi fiable na distribuci\u00f3n, e inicialmente militou en equipos que empregaban un sistema defensivo de marcaxe zonal e que tentaban deixar os rivais en f\u00f3ra de xogo, debido \u00e1 s\u00faa reticencia a sa\u00edr da porter\u00eda. Con todo, foi capaz de adaptarse con \u00e9xito aos cambios na normativa trala introduci\u00f3n da regra da cesi\u00f3n, e mantivo un alto nivel de rendemento ao longo da s\u00faa carreira, a\u00ednda que os porteiros deb\u00edan xogar con m\u00e1is frecuencia cos p\u00e9s. Ademais de nas s\u00faas funci\u00f3ns de porteiro, Zenga tam\u00e9n destacou pola s\u00faa forte mentalidade e liderado desde atr\u00e1s, polo seu temperamento, e pola s\u00faa actitude cando estaba baixo presi\u00f3n, non desconcentr\u00e1ndose se comet\u00eda alg\u00fan erro.\nO seu outro alcume, \"L'Uomo Ragno\" (\"Spider-Man\"), non est\u00e1 relacionado coas s\u00faas habilidades como porteiro, sen\u00f3n cunha circunstancia acaecida en 1992. Mentres respond\u00eda preguntas sobre a s\u00faa exclusi\u00f3n da selecci\u00f3n italiana, cantou suavemente unha canci\u00f3n da banda italiana 883, chamada \"Hanno ucciso l'Uomo Ragno\" (\"Mataron a Spider-Man\"), o que levou aos medios e seguidores a chamalo como o personaxe de Marvel Comics.\nVida persoal.\nCasou por primeira vez con Elvira Carfagna, coa que tivo un fillo, Jacopo, tam\u00e9n futbolista. Posteriormente casou coa personalidade televisiva Roberta Termali, coa que tivo dous fillos m\u00e1is, Nicol\u00f2 e Andrea. En 2005 casou con Raluca Rebedea, romanesa de 23 anos, con quen tivo dous fillos, Samira Valentina, nada en 2009 e Watler, nado en 2012. En 2020 a parella anunciou o seu divorcio.\nEn abril de 2012 obtivo a cidadan\u00eda romanesa."}
{"id": "577803", "revid": "15490", "url": "https://gl.wikipedia.org/wiki?curid=577803", "title": "Hermenerico (rei grutungo)", "text": ""}
{"id": "577804", "revid": "25871", "url": "https://gl.wikipedia.org/wiki?curid=577804", "title": "\u00c0urea Rosa Clav\u00e9 i Soler", "text": "\u00c0urea Rosa Clav\u00e9 i Soler, nada en Barcelona o 29 de setembro de 1856 e finada na mesma cidade o 4 de febreiro de 1940, foi unha directora, mestra e compositora de m\u00fasica catal\u00e1.\nTraxectoria profesional.\nFoi filla de Isabel Soler Bosch e Josep Anselm Clav\u00e9, con quen aprendeu piano, m\u00fasica e direcci\u00f3n coral. De feito, este iniciouna na m\u00fasica e, malia morrer cando a moza ti\u00f1a dezaoito anos, fixo dela unha profesional. Este, ademais, dedicoulle a contradanza coreada titulada \"\u00c0urea Rosa\". Espec\u00falase que \u00e1s veces era \u00c0urea quen dirix\u00eda os Cors de Clav\u00e9 cando el estaba indisposto. \nComezou a compo\u00f1er facendo alg\u00fans arranxos das pezas corais do seu pai para banda ou orquestra. A s\u00faa obra consid\u00e9rase espor\u00e1dica, a\u00ednda que as obras que se co\u00f1ecen foron estreadas. Crese que poder\u00eda haber m\u00e1is composici\u00f3ns in\u00e9ditas. Tam\u00e9n foi profesora de piano no Conservatori Municipal de Barcelona. En 1882 foi elixida ra\u00ed\u00f1a dos Xogos Florais na 24\u00aa edici\u00f3n do certame.\nVida persoal.\nCasou con Conrad Ferrer i Foss\u00e0 e tiveron tres fillos: Guillem, Carles e Magdalena. Guillem Ferrer i Clav\u00e9 foi violonchelista, profesor de m\u00fasica e contrabaixista. Carles Ferrer i Clav\u00e9 foi director de coros, compositor e escritor.\nPertenceu \u00e1 loxa \"Lealtad n. 6\", a primeira C\u00e1mara de Adopci\u00f3n (masonar\u00eda feminina) de Barcelona, na que se iniciou en 1879.\nFrederic Soler \"Pitarra\", letrista dalgunha das s\u00faas composici\u00f3ns, finou o 4 de xullo de 1885. Inicialmente \u00eda ser soterrado no Pante\u00f3 de Catal\u00e1ns Il\u00b7lustres, mais a\u00ednda non estaba rematado. \u00c0urea Rosa, daquela, ofreceu o pante\u00f3n familiar situado no Cemiterio Oriental para albergar temporalmente os restos. Con todo, non foi ata 1964 cando, por iniciativa de Manuel Franch, os restos de Pitarra foron trasladados ao Cemiterio do Suroeste.\nA disputa polo legado de Josep Anselm Clav\u00e9.\nJosep Anselm Clav\u00e9 fundou a Asociaci\u00f3n General de Coros Euterpenses para apoiar o seu labor de divulgaci\u00f3n musical. Trala s\u00faa morte en 1874 xurdiu unha disputa entre as sociedades corais e as herdeiras (\u00c0urea e a s\u00faa nai) pola presidencia da organizaci\u00f3n. O conflito rematou coa fundaci\u00f3n por parte de \u00c0urea e a s\u00faa nai da s\u00faa propia entidade, a Asociaci\u00f3n Euterpense, en 1887. A nova asociaci\u00f3n ti\u00f1a unha revista titulada \"El metronomo\", dirixida primeiro por Josep Rodoreda e despois polo marido de \u00c0urea, Conrad Ferrer. A revista, ademais de promocionar a asociaci\u00f3n, tam\u00e9n serviu para reclamar os dereitos de interpretaci\u00f3n das obras de Clav\u00e9 para as s\u00faas herdeiras, xa que daquela pertenc\u00edan \u00e1 sociedade coral creada polo mestre. \nA Asociaci\u00f3n General de Coros Euterpenses sosti\u00f1a que Clav\u00e9 creara as obras para os coros, non para as s\u00faas herdeiras. \u00c0urea, quen se consideraba herdeira lex\u00edtima do legado, cambiou o nome da entidade por Asociaci\u00f3n de los Coros de Clav\u00e9. As herdeiras de Clav\u00e9 decidiron presentar unha denuncia e a xustiza deulles a raz\u00f3n, mais a sentenza nunca se chegou a executar. Finalmente, coa axuda do gobernador civil, chegouse a un acordo que satisfixo a ambas partes, polo menos moralmente.\nObras.\nLa maior\u00eda das s\u00faas obras seguen a\u00ednda perdidas e s\u00f3 se ten constancia da s\u00faa estrea a trav\u00e9s de documentos.\nEn 2008 atopouse a partitura de \"L'Agrahiment\" no arquivo musical da Sociedade Coral Erato de Figueres, cando se clasificou e ordenou este arquivo, con m\u00e1is de 400 obras, para facelo acces\u00edbel na rede. A obra levaba m\u00e1is dun s\u00e9culo desaparecida e volveuse representar.\nO \"Himne a Fran\u00e7a\" e \"La Font del Roure\" aparecen recollidos no inventario do fondo da Societat Coral Nova Ges\u00f2ria, depositado no Arxiu Municipal de Sant Feliu de Gu\u00edxols."}
{"id": "577805", "revid": "15490", "url": "https://gl.wikipedia.org/wiki?curid=577805", "title": "Edelmiro Mart\u00ednez Cerredelo", "text": "Edelmiro Mart\u00ednez Cerredelo, co\u00f1ecido como Miro Mart\u00ednez Cerredelo, nado na vila de Xinzo da Limia o 24 de febreiro de 1946, \u00e9 un historiador e escritor galego.\nTraxectoria.\nCursos estudos de bacharelato elemental en Ourense e empezou a traballar no sector servizos: na gasolineira do pai, nun restaurante ou noutros establecementos. Con 25 anos accedeu ao sector bancario (no Banco Hispano Americano); permaneceu na banca o resto da s\u00faa vida profesional, en diversas localidades da provincia de Ourense (A Pobra de Trives, Allariz, O Carballi\u00f1o e Ourense). Tam\u00e9n foi concelleiro en Xinzo de Limia nos \u00faltimos anos do franquismo. Logo da s\u00faa xubilaci\u00f3n (1999) cursou estudos universitarios para anci\u00e1ns na Universidade de Vigo.\nA s\u00faa obra como historiador ocupouse fundamentalmente da recuperaci\u00f3n da memoria recente da comarca da Limia. Ten publicado en revistas de etnograf\u00eda, como \"Raigame\" ou \"Lethes\", e de asociaci\u00f3ns culturais da di\u00e1spora en Catalu\u00f1a. Foi un dos promotores da festa do Esquecemento, festa de recreaci\u00f3n hist\u00f3rica da invasi\u00f3n romana.\nHonras.\nEn 2022 foi escollido fillo predilecto de Xinzo da Limia."}
{"id": "577807", "revid": "5863", "url": "https://gl.wikipedia.org/wiki?curid=577807", "title": "Miro Cerredelo", "text": ""}
{"id": "577809", "revid": "98629", "url": "https://gl.wikipedia.org/wiki?curid=577809", "title": "Holaspis guentheri", "text": "Holaspis guentheri \u00e9 unha especie de lagarto da familia dos lac\u00e9rtidos, subfamilia dos lacertinos, e tribo dos eremiadinos, unha das d\u00faas integradas no x\u00e9nero \"Holaspis\".\nTaxonom\u00eda.\nDescrici\u00f3n.\nA especie foi descrita en 1863 polo naturalista, bot\u00e1nico, zo\u00f3logo e mic\u00f3logo ingl\u00e9s John Edward Gray. \nEtimolox\u00edas.\nPara a do x\u00e9nero, ver \"Holaspis\".\nO ep\u00edteto espec\u00edfico, \"guentheri\", \u00e9 unha homenaxe que Gray lle fixo a Albert G\u00fcnther (1830-1914), un zo\u00f3logo do Museo Brit\u00e1nico nacido en Alema\u00f1a.\nCaracter\u00edsticas.\nVer \"Holaspis\".\nH\u00e1bitat e distribuci\u00f3n.\n\"Holaspis guentheri\" vive na \u00c1frica occidental, no sur de Serra Leoa, Guinea, Liberia, Ghana, Togo, Ben\u00edn, Nixeria, e o Camer\u00fan. No norte do Camer\u00fan existen poboaci\u00f3ns residuais na rexi\u00f3n de sabana guineana (a 30\u00a0km ao nordeste de Tign\u00e8re, at\u00e9 os 1 000 m de altitude).\nEn \u00c1frica central pode encontrarse na Guinea Ecuatorial, no Gab\u00f3n, na Rep\u00fablica Centroafricana, na Rep\u00fablica do Congo, no norte e no oeste da Rep\u00fablica Democr\u00e1tica do Congo e no sur e no noroeste de Angola. Esta especie vive tam\u00e9n en \u00c1frica oriental desde o noroeste de Tanzania (Bukoba) ao sueste de Uganda (bosque de Budongot, e rexi\u00f3ns ao oeste do lago Vitoria)."}
{"id": "577815", "revid": "54334", "url": "https://gl.wikipedia.org/wiki?curid=577815", "title": "Erik Maell", "text": "Erik Maell, nado en Columbus, Ohio, \u00e9 un ilustrador e dese\u00f1ador de moedas estadounidense.\nTraxectoria.\nErik Maell cursou estudos superiores de Belas Artes no \"Columbus College of Art and Design\", da s\u00faa cidade natal, no que se graduou en 1994, cunha dobre especializaci\u00f3n en Belas Artes e Ilustraci\u00f3n.\nA s\u00faa obra pict\u00f3rica foi obxecto de exposici\u00f3ns, tanto individuais como colectivas, en Am\u00e9rica e en Europa, e como ilustrador traballou en diversos \u00e1mbitos, como a industria editorial, o dese\u00f1o publicitario, a creaci\u00f3n de logotipos e o dese\u00f1o de p\u00e1xinas web.\nComo ilustrador e dese\u00f1ador gr\u00e1fico independente, desenvolveu proxectos para clientes como Lucasfilm, Walt Disney Corporation, Universal Studios, Marvel Comics e DC Comics.\nAdemais, Erik Maell foi elixido polo Banco Central de Chipre para dese\u00f1ar, xunto coa ilustradora chipriota Tatiana Soteropoulos, os anversos nacionais dese pa\u00eds da serie completa de moedas do euro, desde a dun c\u00e9ntimo ata a de dous euros, que comezaron a emitirse en 2002.\nEn 2015, Maell publicou un libro titulado \"Mona Lisa Reimagined\", no que compila unha serie de varios centos de recreaci\u00f3ns desta m\u00edtica pintura."}
{"id": "577818", "revid": "89787", "url": "https://gl.wikipedia.org/wiki?curid=577818", "title": "Tatiana Soteropoulos", "text": "Tatiana Soteropoulos, nada en Nicosia, \u00e9 unha pintora, ilustradora e dese\u00f1adora de moedas greco-chipriota.\nTraxectoria.\nA\u00ednda que naceu en Nicosia, Tatiana Soteropoulos instalouse en Grecia coa s\u00faa familia logo da invasi\u00f3n turca de Chipre en 1974.\nPosteriormente trasladouse aos Estados Unidos para cursar estudos superiores de Belas Artes cunha bolsa Fulbright no \"Columbus College of Art and Design\", de Columbus, Ohio, onde se graduou coa especialidade de Ilustraci\u00f3n e Publicidade.\nLogo da s\u00faa formaci\u00f3n instalouse permanentemente nos Estados Unidos e fixo traballos independentes para empresas de publicidade e tam\u00e9n con editoriais, como ilustradora de libros infant\u00eds. A s\u00faa obra art\u00edstica foi obxecto de exposici\u00f3ns, tanto individuais como colectivas, en diversas cidades do pa\u00eds, como Nova York, Nova Jersey, Miami e Os \u00c1nxeles, e tam\u00e9n noutros pa\u00edses, como Chipre, Espa\u00f1a, Eslovenia, Italia ou Eslovaquia.\nAdemais, Tatiana Soteropoulos foi elixida polo Banco Central de Chipre para dese\u00f1ar, xunto co artista estadounidense Erik Maell, os anversos nacionais sese pa\u00eds da serie completa de moedas do euro, desde a dun c\u00e9ntimo ata a de dous euros, que comezaron a emitirse en 2002."}
{"id": "577819", "revid": "65337", "url": "https://gl.wikipedia.org/wiki?curid=577819", "title": "Tatiana Sotiropoulou", "text": ""}
{"id": "577820", "revid": "54334", "url": "https://gl.wikipedia.org/wiki?curid=577820", "title": "Lembit L\u00f5hmus", "text": "Lembit L\u00f5hmus, nado en Mustla, condado de Viljandi, o 25 de setembro de 1947, \u00e9 un ilustrador e dese\u00f1ador de moedas estoniano.\nTraxectoria.\nLogo de finalizar o seu ensino secundario, L\u00f5hmus cursou estudos superiores de Arte entre 1969 e 1975, primeiro na Escola de Arte de Tartu e posteriormente na Universidade de Arte de Tal\u00edn (actualmente Academia de Artes de Estonia).\nLogo do seu per\u00edodo formativo, entre 1975 e 1977 dirixiu a secci\u00f3n de Artes Aplicadas do Museo de Arte de Estonia.\nNos anos seguintes exerceu como artista gr\u00e1fico independente e como dese\u00f1ador de interiores. Tam\u00e9n \u00e9 autor de m\u00e1is de medio milleiro de mataselos e \"ex libris\", e entre 1989 e 1992 foi o presidente do Club de \"Ex Libris\" de Tal\u00edn.\nOs seus dese\u00f1os foron obxecto de exposici\u00f3ns internacionais, tanto individuais como colectivas, en pa\u00edses como Letonia, Lituania, Alema\u00f1a, Moldavia, Finlandia, Dinamarca, Polonia e Austria.\nL\u00f5hmus foi tam\u00e9n o autor dos dese\u00f1os de m\u00e1is de 200 selos de correos, primeiro para o servizo postal da Uni\u00f3n Sovi\u00e9tica e despois para o de Estonia, as\u00ed como para outros pa\u00edses. Ademais foi elixido polo Banco Central de Estonia para dese\u00f1ar o anverso nacional com\u00fan a toda a serie de moedas do euro, desde a dun c\u00e9ntimo ata a de dous euros, que comezaron a emitirse en 2002.\nV\u00e9xase tam\u00e9n.\nOutros artigos.\n "}
{"id": "577825", "revid": "1888", "url": "https://gl.wikipedia.org/wiki?curid=577825", "title": "Antonio L\u00f3pez Fern\u00e1ndez (Corchas)", "text": "Antonio L\u00f3pez Fern\u00e1ndez, co\u00f1ecido como Corchas, nado no Mazo (Vilamart\u00edn de Valdeorras) en 1908 e finado en Oencia o 26 de novembro de 1945, foi un guerrilleiro antifranquista galego.\nTraxectoria.\nXastre no Mazo e despois vendedor de peixe. Membro da Sociedad de Campesinos, militante da CNT, logo do golpe de Estado do 18 de xullo de 1936 foi detido polos falanxistas e logrou escapar. Foi xulgado en Ourense por auxilio \u00e1 rebeli\u00f3n e declarado en rebeld\u00eda. Foi reclamado polo xulgado militar especial de Ponferrada para ser xulgado por adhesi\u00f3n \u00e1 rebeli\u00f3n xunto con Am\u00e9rico Nogueira Campos en xu\u00f1o de 1938. Cando rematou a guerra entregouse \u00e1s autoridades e foi internado na cadea do Barco de Valdeorras. Conseguiu fuxir durante un traslado \u00e1 prisi\u00f3n de Ourense e chegar \u00e1 serra onde converteu nun guerrilleiro solitario cuxas acci\u00f3ns eran m\u00e1is de bandoleirismo que de resistencia, o que lle valeu ser buscado tanto pola Garda Civil como pola Federaci\u00f3n de Guerrillas de Le\u00f3n-Galicia que decidiu executalo. Foi procesado por atraco en 1942 e 1944. Foi asasinado o 26 de novembro de 1945 na serra de Xestoso por un pastor cando intentaba violar a unha moza."}
{"id": "577826", "revid": "5863", "url": "https://gl.wikipedia.org/wiki?curid=577826", "title": "Nelinho", "text": "Manoel Rezende de Mattos Cabral, co\u00f1ecido como Nelinho, nado no R\u00edo de Xaneiro o 26 de xullo de 1950, \u00e9 un exfutbolista brasileiro que xogaba como lateral dereito. Desenvolveu case toda a s\u00faa carreira entre o Cruzeiro e o Atl\u00e9tico Mineiro, disputando m\u00e1is de 700 partidos oficiais. Foi 21 veces internacional coa selecci\u00f3n brasileira, coa que disputou d\u00faas Copas do Mundo.\nTraxectoria.\nInicios.\nNaceu no R\u00edo de Xaneiro, sendo fillo de inmigrantes portugueses procedentes de Ovar, no distrito de Aveiro. Alcumado Nelinho, comezou a xogar ao f\u00fatbol no Olaria da s\u00faa cidade natal, antes de asinar o seu primeiro contrato profesional co America. En 1970 trasladouse a Portugal para xogar no Barreirense, recomendado polo adestrador brasileiro Otto Gl\u00f3ria, pero deixou o pa\u00eds pouco despois, temendo ser chamado para o servizo militar. Tras un breve paso polo Deportivo Anzo\u00e1tegui de Venezuela volveu ao R\u00edo de Xaneiro para xogar no hist\u00f3rico rival do Olaria, o Bonsucesso, que logo o cedeu ao Remo. Despois das s\u00faas boas actuaci\u00f3ns no Brasileir\u00e3o de 1972, foi fichado polo Cruzeiro para a tempada seguinte.\nCruzeiro.\nMilitou durante os seguintes sete anos no club de Belo Horizonte, co que ga\u00f1ou o Campionato Mineiro catro veces entre 1973 e 1977, e a Copa Libertadores de 1976, marcando nos dous partidos da final ante o River Plate. Foi elixido tres veces no equipo ideal do Campionato Brasileiro, recibindo a chamada Bola de Prata, en 1975, 1979 e 1980. \nDespois dunha breve etapa no Gr\u00eamio, co que ga\u00f1ou un Campionato Ga\u00facho, volveu a Belo Horizonte para xogar de novo no Cruzeiro. Disputou un total de 411 partidos co club, marcando 105 goles. \u00c9 o xogador que m\u00e1is goles marcou de falta na historia do club.\nAtl\u00e9tico Mineiro.\nDeixou o Cruzeiro en 1982, por mor do regreso ao banco do adestrador Yustrich, co que ti\u00f1a unha mala relaci\u00f3n, e fichou ent\u00f3n polo m\u00e1ximo rival do club, o Atl\u00e9tico Mineiro. Pasou o resto da s\u00faa carreira no club \"alvinegro\", ga\u00f1ando outros catro Campionato Mineiros e foi de novo galardoado coa Bola de Prata en 1983.\nSelecci\u00f3n brasileira.\nFoi 21 veces internacional coa selecci\u00f3n brasileira, coa que debutou en abril de 1974. Ese mesmo ano e despois de s\u00f3 dous encontros, foi convocado por Zagallo para o Mundial de 1974, onde foi o lateral dereito titular nos tres partidos da primeira fase.\nVolveu formar parte do equipo brasileiro no Mundial de 1978 e no partido polo terceiro posto marcou un c\u00e9lebre gol contra Italia cun disparo co exterior do p\u00e9 dende o lateral da \u00e1rea, d\u00e1ndolle ao bal\u00f3n un efecto que o fixo bordear ao gardameta Dino Zoff e acabar dentro da rede. Est\u00e1 considerado como un dos mellores goles da historia das Copas do Mundo.\nMarcou un total de seis goles coa selecci\u00f3n, coa que tam\u00e9n participou en d\u00faas Copas Am\u00e9rica, e ga\u00f1ou unha Copa do Atl\u00e2ntico.\nTrala retirada.\nDespois de retirarse do f\u00fatbol uniuse ao Partido Democr\u00e1tico Trabalhista e foi elixido deputado do Estado de Minas Xerais en 1987. Tras un tempo na pol\u00edtica volveu brevemente ao f\u00fatbol e adestrou o Atl\u00e9tico Mineiro en 1993 e o Cruzeiro en 1994."}
{"id": "577828", "revid": "89787", "url": "https://gl.wikipedia.org/wiki?curid=577828", "title": "Baldur Br\u00f6nnimann", "text": "Baldur Br\u00f6nnimann, nado en 1968 en Basilea \u00e9 un director de orquestra su\u00edzo.\nTraxectoria.\nBr\u00f6nnimann estudou na Musik-Akademie der Stadt Basel, na s\u00faa cidade natal, e foi un compa\u00f1eiro j\u00fanior de direcci\u00f3n no Royal Northern College of Music de Manchester. De 2008 a 2012, Br\u00f6nniman foi o director musical da Orquestra Sinf\u00f3nica Nacional de Colombia, e de 2011 a 2015, foi director art\u00edstico do BIT20 Ensemble de Noruega. Br\u00f6nnimann foi director titular da Orquestra Sinf\u00f3nica do Porto Casa da M\u00fasica de 2015 a 2020. Br\u00f6nnimann converteuse no primeiro director principal da Basel Sinfonietta en 2016 at\u00e9 a tempada 2022-2023. En setembro de 2022 dirixiu a Real Filharmon\u00eda de Galicia participando no proxecto Sensoxenoma 2022.\nBr\u00f6nnimann dirixiu a m\u00fasica de compositores contempor\u00e1neos como Harrison Birtwistle, Unsuk Chin, Thomas Ad\u00e8s, John Adams, Kaija Saariaho, Helmut Lachenmann e Magnus Lindberg. Br\u00f6nnimann fixo o seu debut oper\u00edstico coa English National Opera (ENO) en 2008 con \"Lost Highway\" de Olga Neuwirth . Volveu a ENO para as produci\u00f3ns de \"The Death of Klinghoffer\" de John Adams (direcci\u00f3n de Tom Morris ) e a produci\u00f3n de La Fura dels Baus de \"Le Grand Macabre\" de Ligeti, obra que tam\u00e9n dirixiu no Teatro Col\u00f3n de Buenos Aires, Arxentina, e en Komische Oper Berlin no \"revival\" de Barrie Kosky en 2013.\nBr\u00f6nniman realizou varias gravaci\u00f3ns comerciais, entre elas unha gravaci\u00f3n de obras de Pascal Dusapin, coa Orquestra Sinf\u00f3nica do Porto Casa da M\u00fasica e o Remix Ensemble, e un disco de concertos de Gy\u00f6rgy Ligeti e o seu \"Melodien\", co BIT20 Ensemble."}
{"id": "577830", "revid": "5863", "url": "https://gl.wikipedia.org/wiki?curid=577830", "title": "\u00c1urea Rosa Clav\u00e9 i Soler", "text": ""}
{"id": "577832", "revid": "5863", "url": "https://gl.wikipedia.org/wiki?curid=577832", "title": "Anselmo Clav\u00e9", "text": ""}
{"id": "577833", "revid": "5863", "url": "https://gl.wikipedia.org/wiki?curid=577833", "title": "Anselmo Clav\u00e9 Camps", "text": ""}
{"id": "577834", "revid": "5863", "url": "https://gl.wikipedia.org/wiki?curid=577834", "title": "Jos\u00e9 Anselmo Clav\u00e9 y Camps", "text": ""}
{"id": "577835", "revid": "5863", "url": "https://gl.wikipedia.org/wiki?curid=577835", "title": "Jos\u00e9 Anselmo Clav\u00e9 Camps", "text": ""}
{"id": "577836", "revid": "5863", "url": "https://gl.wikipedia.org/wiki?curid=577836", "title": "Jos\u00e9 Anselmo Clav\u00e9", "text": ""}
{"id": "577837", "revid": "5863", "url": "https://gl.wikipedia.org/wiki?curid=577837", "title": "Maestro Clav\u00e9", "text": ""}
{"id": "577838", "revid": "5863", "url": "https://gl.wikipedia.org/wiki?curid=577838", "title": "Aurea Rosa Clav\u00e9", "text": ""}
{"id": "577839", "revid": "5863", "url": "https://gl.wikipedia.org/wiki?curid=577839", "title": "\u00c1urea Rosa Clav\u00e9", "text": ""}
{"id": "577840", "revid": "5863", "url": "https://gl.wikipedia.org/wiki?curid=577840", "title": "\u00c0urea Rosa Clav\u00e9 Soler", "text": ""}
{"id": "577841", "revid": "5863", "url": "https://gl.wikipedia.org/wiki?curid=577841", "title": "\u00c0urea Rosa Clav\u00e9 y Soler", "text": ""}
{"id": "577842", "revid": "5863", "url": "https://gl.wikipedia.org/wiki?curid=577842", "title": "\u00c1urea Rosa Clav\u00e9 e Soler", "text": ""}
{"id": "577843", "revid": "5863", "url": "https://gl.wikipedia.org/wiki?curid=577843", "title": "\u00c1urea Rosa Clav\u00e9 y Soler", "text": ""}
{"id": "577844", "revid": "5863", "url": "https://gl.wikipedia.org/wiki?curid=577844", "title": "Lola Bech Beltran", "text": ""}
{"id": "577845", "revid": "5863", "url": "https://gl.wikipedia.org/wiki?curid=577845", "title": "Lola Bech e Beltr\u00e1n", "text": ""}
{"id": "577846", "revid": "5863", "url": "https://gl.wikipedia.org/wiki?curid=577846", "title": "Lola Bech Beltr\u00e1n", "text": ""}
{"id": "577847", "revid": "5863", "url": "https://gl.wikipedia.org/wiki?curid=577847", "title": "Lola Bech", "text": ""}
{"id": "577848", "revid": "865", "url": "https://gl.wikipedia.org/wiki?curid=577848", "title": "\u00d6rnsk\u00f6ldsvik (municipio)", "text": ""}
{"id": "577849", "revid": "865", "url": "https://gl.wikipedia.org/wiki?curid=577849", "title": "S\u00e4ffle (municipio)", "text": ""}
{"id": "577851", "revid": "865", "url": "https://gl.wikipedia.org/wiki?curid=577851", "title": "Borgholm (municipio)", "text": ""}
{"id": "577852", "revid": "865", "url": "https://gl.wikipedia.org/wiki?curid=577852", "title": "Kalmar (municipio)", "text": ""}
{"id": "577854", "revid": "865", "url": "https://gl.wikipedia.org/wiki?curid=577854", "title": "Hultsfred (municipio)", "text": ""}
{"id": "577855", "revid": "865", "url": "https://gl.wikipedia.org/wiki?curid=577855", "title": "Emmaboda (municipio)", "text": ""}
{"id": "577856", "revid": "865", "url": "https://gl.wikipedia.org/wiki?curid=577856", "title": "H\u00f6gsby (municipio)", "text": ""}
{"id": "577857", "revid": "54334", "url": "https://gl.wikipedia.org/wiki?curid=577857", "title": "Heikki H\u00e4iv\u00e4oja", "text": "Heikki H\u00e4iv\u00e4oja, nado en J\u00e4ms\u00e4 o 25 de maio de 1929 e finado en Kauniainen o 15 de setembro de 2019, foi un escultor, artista visual, medallista e dese\u00f1ador de moedas finland\u00e9s.\nTraxectoria.\nHeikki H\u00e4iv\u00e4oja recibiu a s\u00faa formaci\u00f3n art\u00edstica na Escola Industrial de Arte de Helsinqui entre 1947 e 1950, e posteriormente na Academia Finlandesa de Belas Artes, no curso 1950-1951.\nPosteriormente exerceu tam\u00e9n a docencia nestas d\u00faas instituci\u00f3ns; na Escola Industrial de Arte entre 1958 e 1970, e na Academia de Belas Artes de 1977 a 1984.\nA partir da s\u00faa primeira peza exposta en 1950, ao longo da s\u00faa carreira creou centos de esculturas, desde pequenas estatui\u00f1as de pedra e medallas de bronce, sobre todo na d\u00e9cada de 1960, ata grandes instalaci\u00f3ns de pedra m\u00e1is adiante. Entre os seus monumentos destaca o dedicado aos veteranos de guerra en Jyv\u00e4skyl\u00e4 e tam\u00e9n o que representa unha muller que viviu durante a guerra en Kallio, Helsinqui. Na d\u00e9cada de 2000 o seu traballo centrouse na realizaci\u00f3n de monumentos funerarios e outras conmemoraci\u00f3ns.\nA s\u00faa obra escult\u00f3rica foi obxecto de diversas exposici\u00f3ns, tanto individuais como colectivas, en pa\u00edses como Suecia, os Pa\u00edses Baixos, Alema\u00f1a, Polonia, Dinamarca, Brasil, M\u00f3naco, Italia e B\u00e9lxica.\nH\u00e4iv\u00e4oja, que xa ti\u00f1a experiencia como creador de moedas do sistema do marco finland\u00e9s durante as d\u00e9cadas de 1960 e de 1970, foi elixido polo Banco de Finlandia para dese\u00f1ar o anverso nacional com\u00fan a toda a serie divisionaria de moedas de c\u00e9ntimos de euro, desde a dun c\u00e9ntimo ata a de 50 c\u00e9ntimos, que comezaron a emitirse en 2002.\nHeikki H\u00e4iv\u00e4oja foi membro de diversas entidades acad\u00e9micas e asociativas, como a Asociaci\u00f3n de Escultores de Finlandia, a Asociaci\u00f3n de Artistas de Jyv\u00e4skyl\u00e4, a Asociaci\u00f3n de Artistas de Vantaa e o Gremio Finland\u00e9s da Medalla de Arte.\nReco\u00f1ecementos.\nPola s\u00faa traxectoria art\u00edstica recibiu as seguintes honras no seu pa\u00eds:\nVida persoal.\nHeikki H\u00e4iv\u00e4oja estivo casado coa artista de moda Martta Virtanen e en segundas nupcias coa doutora en teolox\u00eda Brita Nickels, e tivo un fillo e unha filla.\nH\u00e4iv\u00e4oja finou o 15 de setembro de 2919 no Hospital Kaunial de Kauniainen, aos 90 anos.\nV\u00e9xase tam\u00e9n.\nOutros artigos.\n "}
{"id": "577858", "revid": "865", "url": "https://gl.wikipedia.org/wiki?curid=577858", "title": "Karlshamn (municipio)", "text": ""}
{"id": "577860", "revid": "865", "url": "https://gl.wikipedia.org/wiki?curid=577860", "title": "Hedemora (municipio)", "text": ""}
{"id": "577862", "revid": "865", "url": "https://gl.wikipedia.org/wiki?curid=577862", "title": "Gagnef (municipio)", "text": ""}
{"id": "577863", "revid": "865", "url": "https://gl.wikipedia.org/wiki?curid=577863", "title": "Brom\u00f6lla (municipio)", "text": ""}
{"id": "577864", "revid": "865", "url": "https://gl.wikipedia.org/wiki?curid=577864", "title": "Burl\u00f6v (municipio)", "text": ""}
{"id": "577865", "revid": "865", "url": "https://gl.wikipedia.org/wiki?curid=577865", "title": "Esl\u00f6v (municipio)", "text": ""}
{"id": "577866", "revid": "54334", "url": "https://gl.wikipedia.org/wiki?curid=577866", "title": "Gran Premio de Singapur de 2022", "text": "O Gran Premio de Singapur 2022 (co\u00f1ecido oficialmente como F\u00f3rmula 1 Singapore Airlines Singapore Grand Prix 2022), foi unha carreira de F\u00f3rmula Un, que se celebrou o 2 de outubro de 2022 no Circu\u00edto urbano de Marina Bay de Singapur. Foi a d\u00e9cimo s\u00e9tima carreira da tempada de F\u00f3rmula Un de e foi o vix\u00e9simo primeiro Gran Premio de Singapur e a duod\u00e9cima primeira vez que se disputou a carreira en Marina Bay.\nAntecedentes.\nO evento celebrouse durante a fin de semana do 30 de setembro ao 2 de outubro. Foi a d\u00e9cimo s\u00e9tima proba do Campionato Mundial de F\u00f3rmula 1 de 2022 e a primeira vez que se celebrase o evento desde , coas carreiras de e canceladas debido \u00e1 pandemia de COVID-19.\nCarreira.\nA carreira deb\u00eda comezar \u00e1s 20:00 horas, hora local do 2 de outubro de 2022, pero atrasouse debido \u00e1s tormentas el\u00e9ctricas. Despois, a volta de formaci\u00f3n comezou \u00e1s 21:05 horas.\nPosici\u00f3ns logo da carreira.\nClasificaci\u00f3n do campionato de construtores"}
{"id": "577867", "revid": "865", "url": "https://gl.wikipedia.org/wiki?curid=577867", "title": "H\u00e4ssleholm (municipio)", "text": ""}
{"id": "577868", "revid": "865", "url": "https://gl.wikipedia.org/wiki?curid=577868", "title": "Helsingborg (municipio)", "text": ""}
{"id": "577869", "revid": "865", "url": "https://gl.wikipedia.org/wiki?curid=577869", "title": "H\u00f6gan\u00e4s (municipio)", "text": ""}
{"id": "577870", "revid": "865", "url": "https://gl.wikipedia.org/wiki?curid=577870", "title": "H\u00f6\u00f6r (municipio)", "text": ""}
{"id": "577871", "revid": "865", "url": "https://gl.wikipedia.org/wiki?curid=577871", "title": "H\u00f6rby (municipio)", "text": ""}
{"id": "577872", "revid": "865", "url": "https://gl.wikipedia.org/wiki?curid=577872", "title": "\u00d6rkelljunga (municipio)", "text": ""}
{"id": "577873", "revid": "865", "url": "https://gl.wikipedia.org/wiki?curid=577873", "title": "\u00d6stra G\u00f6inge (municipio)", "text": ""}
{"id": "577874", "revid": "865", "url": "https://gl.wikipedia.org/wiki?curid=577874", "title": "Danderyd (municipio)", "text": ""}
{"id": "577875", "revid": "865", "url": "https://gl.wikipedia.org/wiki?curid=577875", "title": "Eker\u00f6 (municipio)", "text": ""}
{"id": "577876", "revid": "865", "url": "https://gl.wikipedia.org/wiki?curid=577876", "title": "Estocolmo (municipio)", "text": ""}
{"id": "577877", "revid": "865", "url": "https://gl.wikipedia.org/wiki?curid=577877", "title": "Haninge (municipio)", "text": ""}
{"id": "577878", "revid": "865", "url": "https://gl.wikipedia.org/wiki?curid=577878", "title": "Huddinge (municipio)", "text": ""}
{"id": "577879", "revid": "865", "url": "https://gl.wikipedia.org/wiki?curid=577879", "title": "J\u00e4rf\u00e4lla (municipio)", "text": ""}
{"id": "577880", "revid": "865", "url": "https://gl.wikipedia.org/wiki?curid=577880", "title": "Solna (municipio)", "text": ""}
{"id": "577881", "revid": "865", "url": "https://gl.wikipedia.org/wiki?curid=577881", "title": "Sundbyberg (municipio)", "text": ""}
{"id": "577882", "revid": "865", "url": "https://gl.wikipedia.org/wiki?curid=577882", "title": "Upplands V\u00e4sby (municipio)", "text": ""}
{"id": "577883", "revid": "865", "url": "https://gl.wikipedia.org/wiki?curid=577883", "title": "Vallentuna (municipio)", "text": ""}
{"id": "577884", "revid": "865", "url": "https://gl.wikipedia.org/wiki?curid=577884", "title": "G\u00e4vle (municipio)", "text": ""}
{"id": "577885", "revid": "865", "url": "https://gl.wikipedia.org/wiki?curid=577885", "title": "Hofors (municipio)", "text": ""}
{"id": "577886", "revid": "865", "url": "https://gl.wikipedia.org/wiki?curid=577886", "title": "Hudiksvall (municipio)", "text": ""}
{"id": "577887", "revid": "865", "url": "https://gl.wikipedia.org/wiki?curid=577887", "title": "Gotland (municipio)", "text": ""}
{"id": "577888", "revid": "865", "url": "https://gl.wikipedia.org/wiki?curid=577888", "title": "Falkenberg (municipio)", "text": ""}
{"id": "577889", "revid": "865", "url": "https://gl.wikipedia.org/wiki?curid=577889", "title": "Halmstad (municipio)", "text": ""}
{"id": "577891", "revid": "12452", "url": "https://gl.wikipedia.org/wiki?curid=577891", "title": "Hylte (municipio)", "text": ""}
{"id": "577892", "revid": "865", "url": "https://gl.wikipedia.org/wiki?curid=577892", "title": "Berg (municipio)", "text": ""}
{"id": "577893", "revid": "865", "url": "https://gl.wikipedia.org/wiki?curid=577893", "title": "Arjeplog (municipio)", "text": ""}
{"id": "577895", "revid": "865", "url": "https://gl.wikipedia.org/wiki?curid=577895", "title": "Br\u00e4cke (municipio)", "text": ""}
{"id": "577896", "revid": "865", "url": "https://gl.wikipedia.org/wiki?curid=577896", "title": "Arvidsjaur (municipio)", "text": ""}
{"id": "577897", "revid": "865", "url": "https://gl.wikipedia.org/wiki?curid=577897", "title": "Degerfors (municipio)", "text": ""}
{"id": "577898", "revid": "865", "url": "https://gl.wikipedia.org/wiki?curid=577898", "title": "\u00d6stersund (municipio)", "text": ""}
{"id": "577899", "revid": "865", "url": "https://gl.wikipedia.org/wiki?curid=577899", "title": "Boden (municipio)", "text": ""}
{"id": "577900", "revid": "865", "url": "https://gl.wikipedia.org/wiki?curid=577900", "title": "Hallsberg (municipio)", "text": ""}
{"id": "577901", "revid": "865", "url": "https://gl.wikipedia.org/wiki?curid=577901", "title": "Boxholm (municipio)", "text": ""}
{"id": "577902", "revid": "865", "url": "https://gl.wikipedia.org/wiki?curid=577902", "title": "H\u00e4rjedalen (municipio)", "text": ""}
{"id": "577903", "revid": "865", "url": "https://gl.wikipedia.org/wiki?curid=577903", "title": "G\u00e4llivare (municipio)", "text": ""}
{"id": "577904", "revid": "865", "url": "https://gl.wikipedia.org/wiki?curid=577904", "title": "Karlskoga (municipio)", "text": ""}
{"id": "577905", "revid": "865", "url": "https://gl.wikipedia.org/wiki?curid=577905", "title": "Haparanda (municipio)", "text": ""}
{"id": "577906", "revid": "865", "url": "https://gl.wikipedia.org/wiki?curid=577906", "title": "Enk\u00f6ping (municipio)", "text": ""}
{"id": "577907", "revid": "865", "url": "https://gl.wikipedia.org/wiki?curid=577907", "title": "Finsp\u00e5ng (municipio)", "text": ""}
{"id": "577908", "revid": "865", "url": "https://gl.wikipedia.org/wiki?curid=577908", "title": "Jokkmokk (municipio)", "text": ""}
{"id": "577909", "revid": "865", "url": "https://gl.wikipedia.org/wiki?curid=577909", "title": "H\u00e5bo (municipio)", "text": ""}
{"id": "577910", "revid": "865", "url": "https://gl.wikipedia.org/wiki?curid=577910", "title": "Kiruna (municipio)", "text": ""}
{"id": "577912", "revid": "865", "url": "https://gl.wikipedia.org/wiki?curid=577912", "title": "Bjurholm (municipio)", "text": ""}
{"id": "577913", "revid": "865", "url": "https://gl.wikipedia.org/wiki?curid=577913", "title": "Heby (municipio)", "text": ""}
{"id": "577915", "revid": "865", "url": "https://gl.wikipedia.org/wiki?curid=577915", "title": "\u00d6vertorne\u00e5 (municipio)", "text": ""}
{"id": "577917", "revid": "865", "url": "https://gl.wikipedia.org/wiki?curid=577917", "title": "\u00d6verkalix (municipio)", "text": ""}
{"id": "577919", "revid": "865", "url": "https://gl.wikipedia.org/wiki?curid=577919", "title": "Dorotea (municipio)", "text": ""}
{"id": "577921", "revid": "865", "url": "https://gl.wikipedia.org/wiki?curid=577921", "title": "F\u00e4rgelanda (municipio)", "text": ""}
{"id": "577922", "revid": "865", "url": "https://gl.wikipedia.org/wiki?curid=577922", "title": "Hallstahammar (municipio)", "text": ""}
{"id": "577924", "revid": "865", "url": "https://gl.wikipedia.org/wiki?curid=577924", "title": "Lycksele (municipio)", "text": ""}
{"id": "577925", "revid": "865", "url": "https://gl.wikipedia.org/wiki?curid=577925", "title": "Gotemburgo (municipio)", "text": ""}
{"id": "577926", "revid": "865", "url": "https://gl.wikipedia.org/wiki?curid=577926", "title": "Nordmaling (municipio)", "text": ""}
{"id": "577927", "revid": "865", "url": "https://gl.wikipedia.org/wiki?curid=577927", "title": "G\u00f6tene (municipio)", "text": ""}
{"id": "577928", "revid": "865", "url": "https://gl.wikipedia.org/wiki?curid=577928", "title": "Sorsele (municipio)", "text": ""}
{"id": "577929", "revid": "865", "url": "https://gl.wikipedia.org/wiki?curid=577929", "title": "Norsj\u00f6 (municipio)", "text": ""}
{"id": "577930", "revid": "865", "url": "https://gl.wikipedia.org/wiki?curid=577930", "title": "Gr\u00e4storp (municipio)", "text": ""}
{"id": "577931", "revid": "865", "url": "https://gl.wikipedia.org/wiki?curid=577931", "title": "Gullsp\u00e5ng (municipio)", "text": ""}
{"id": "577933", "revid": "865", "url": "https://gl.wikipedia.org/wiki?curid=577933", "title": "H\u00e4rryda (municipio)", "text": ""}
{"id": "577934", "revid": "865", "url": "https://gl.wikipedia.org/wiki?curid=577934", "title": "Herrljunga (municipio)", "text": ""}
{"id": "577936", "revid": "865", "url": "https://gl.wikipedia.org/wiki?curid=577936", "title": "Hjo (municipio)", "text": ""}
{"id": "577938", "revid": "865", "url": "https://gl.wikipedia.org/wiki?curid=577938", "title": "Karlsborg (municipio)", "text": ""}
{"id": "577940", "revid": "865", "url": "https://gl.wikipedia.org/wiki?curid=577940", "title": "\u00d6cker\u00f6 (municipio)", "text": ""}
{"id": "577941", "revid": "865", "url": "https://gl.wikipedia.org/wiki?curid=577941", "title": "Lysekil (concello)", "text": ""}
{"id": "577954", "revid": "23204", "url": "https://gl.wikipedia.org/wiki?curid=577954", "title": "Kona fer \u00ed str\u00ed\u00f0", "text": "Kona fer \u00ed str\u00ed\u00f0 \u00e9 un filme island\u00e9s de 2018 dirixido por Benedikt Erlingsson. Foi escollido como candidato de Islandia para o \u00d3scar \u00f3 mellor filme internacional na 91\u00aa edici\u00f3n dos premios, mais finalmente non foi nomeado.\nArgumento.\nHalla, directora dun coro e activista medioambiental, planea interromper as operaci\u00f3ns dunha planta de aluminio de Rio Tinto nas monta\u00f1as de Islandia danando intencionadamente as torres e os cables el\u00e9ctricos para cortar a subministraci\u00f3n de electricidade.\nUn d\u00eda recibe unha chamada que aproba unha solicitude que xa esquecera para adoptar unha nena orfa de Ucra\u00edna. Ao mesmo tempo, o goberno intensifica os esforzos policiais e de propaganda para atrapala e desprestixiala. O filme xira arredor dos seus intentos de conciliar o seu perigoso e ilegal activismo coa pr\u00f3xima adopci\u00f3n.\nDurante todo o tempo, os int\u00e9rpretes da banda sonora da pel\u00edcula, formados por unha banda de tres homes e unhas cantantes tradicionais ucra\u00ednas, interact\u00faan coa trama e as personaxes.\nRemake.\nO 11 de decembro de 2018 anunciouse que Jodie Foster \u00eda dirixir e protagonizar un remake en ingl\u00e9s."}
{"id": "577956", "revid": "22795", "url": "https://gl.wikipedia.org/wiki?curid=577956", "title": "Directora de orquestra", "text": ""}
{"id": "577957", "revid": "54334", "url": "https://gl.wikipedia.org/wiki?curid=577957", "title": "Heinz Hoyer", "text": "Heinz Hoyer, nado en Elxleben, provincia de Dobrich, o 10 de xaneiro de 1953, \u00e9 un escultor, dese\u00f1ador e gravador de medallas, moedas alem\u00e1n.\nTraxectoria.\nHeinz Hoyer cursou estudos superiores de Escultura na Academia de Arte Wei\u00dfensee de Berl\u00edn, entre 1970 e 1975. Al\u00ed co\u00f1eceu a artista b\u00falgara Sneschana Russewa, estudante de Dese\u00f1o Gr\u00e1fico, con quen casou 1976.\nA partir de 1977, Hoyer traballou como artista independente entre Bulgaria e Berl\u00edn, e en 1980 a parella instalouse definitivamente na Rep\u00fablica Democr\u00e1tica Alem\u00e1, onde Heinz comezou a traballar como dese\u00f1ador de selos e moedas, \u00e1s veces en com\u00fan coa s\u00faa muller e noutras ocasi\u00f3ns de xeito independente. A partir de 1983, Heinz Hoyer comezou a impartir docencia na Academia Wei\u00dfensee. \nEntre 1983 e 1990, Heinz Hoyer dese\u00f1ou 13 moedas conmemorativas da RDA, 12 delas xunto a s\u00faa muller Sneschana. Logo da reunificaci\u00f3n alem\u00e1, Hoyer continuou a encargarse do dese\u00f1o dalgunhas moedas conemmorativas da nova Alema\u00f1a unificada e, logomda creaci\u00f3n da Eurozona, o matrimonio Hoyer foi elixido tam\u00e9n polo \"Bundesbank\" para dese\u00f1ar o anverso nacional das moedas alem\u00e1s do euro con valores de un e de dous euros, que comezaron a emitirse en 2002. Igualmente, de xeito individual, Heinze Hoyer encargouse do dese\u00f1o dunha boa cantidade de moedas conmemorativas do sistema do euro."}
{"id": "577958", "revid": "54334", "url": "https://gl.wikipedia.org/wiki?curid=577958", "title": "Sneschana Russewa-Hoyer", "text": "Sneschana Russewa-Hoyer, nada en Krushari, provincia de Dobrich, o 10 de xaneiro de 1953, \u00e9 unha dese\u00f1adora e gravadora de medallas, moedas e selos b\u00falgara establecida en Alema\u00f1a.\nTraxectoria.\nSneschana Russewa-Hoyer estudou o seu ensino secundario nun instituto de ensinanzas art\u00edsticas de Sof\u00eda, e posteriormente cusou estudos superiores de Dese\u00f1o Gr\u00e1fico na Academia de Arte Wei\u00dfensee de Berl\u00edn, entre os anos 1972 e 1977.\nA partir de 1985 traballou de xeito independente en proxectos como o dese\u00f1o de selos postais para a Rep\u00fablica Democr\u00e1tica Alem\u00e1.\nEn xu\u00f1o de 1976 casou co escultor e gravador Heinz Hoyer, que fora o seu compa\u00f1eiro durante os seus estudos. Xunto con el, Sneschana foi tam\u00e9n a creadora de varias moedas conmemorativas do sistema do marco da Rep\u00fablica Democr\u00e1tica Alem\u00e1 durante a d\u00e9cada de 1980. \nO matrimonio Hoyer foi elixido tam\u00e9n polo \"Bundesbank\" para dese\u00f1ar o anverso nacional das moedas alem\u00e1s do euro con valores de un e de dous euros, que comezaron a emitirse en 2002. \nIgualmente, Sneschana Russewa-Hoyer foi unha das gravadoras encargada do dese\u00f1o da moeda de dous euros conmemorativa do Tratado do Elisio, emitida en 2013 conxuntamente por Francia e Alema\u00f1a.\nComo medallista, un exemplo da s\u00faa produci\u00f3n \u00e9 a medalla elaborada en 2009 con motivo da xubilaci\u00f3n de Wolfgang Steguweit, director do Gabinete Numism\u00e1tico de Berl\u00edn."}
{"id": "577960", "revid": "89787", "url": "https://gl.wikipedia.org/wiki?curid=577960", "title": "Rokia Traor\u00e9", "text": "Rokia Traor\u00e9, nada o 24 de xaneiro de 1974, \u00e9 unha cantante, compositora e guitarrista maliana. \nTraxectoria.\nTraor\u00e9 pertence \u00e1 etnia \"bambara\", tam\u00e9n chamada \"bamana\". Naceu en 1974 na rexi\u00f3n de Belidougou, en Mal\u00ed, preto da fronteira con Mauritania. Durante a s\u00faa infancia e mocidade residiu en varios pa\u00edses do mundo -entre eles Alxeria, Arabia Saudita, Francia e B\u00e9lxica-, debido a que o seu pai era diplom\u00e1tico.\nA\u00ednda que os bambara te\u00f1en unha importante tradici\u00f3n musical, baseada nos \"griots\", m\u00fasicos profesionais, a familia de Traor\u00e9 pertenc\u00eda \u00e1 nobreza, que ten tradicionalmente prohibido dedicarse \u00e1 m\u00fasica. No entanto, Rokia emprendeu a carreira musical, contando entre os seus primeiros mestres ao soado guitarrista maliano Ali Farka Tour\u00e9.\nUnha das s\u00faas primeiras canci\u00f3ns, \"Finini\", tivo un grande \u00e9xito no seu pa\u00eds natal. En 1997 ga\u00f1ou o premio \"D\u00e9couverte Afrique\" de Radio Francia Internacional, o que lle proporcionou a oportunidade de darse a co\u00f1ecer f\u00f3ra de Mal\u00ed. O seu primeiro disco publicado internacionalmente, \"Mouneissa\" (1998) tivo un grande \u00e9xito polo seu tratamento da m\u00fasica tradicional maliana e o emprego de instrumentos como o n'goni, a kora e o balafon xunto coa guitarra e o baixo ac\u00fasticos. En Europa vendeu unhas 40.000 copias. Dous anos despois, en 2000, publicou \"Wanita\", \u00e1lbum para o que compuxo a letra e a m\u00fasica de todos os temas.\nEn 2003 publicou o seu terceiro \u00e1lbum, \"Bowmbo\u00ef\", e en 2008 o cuarto, \"Tchamantch\u00e9\". Neste \u00faltimo, Traor\u00e9 asina todas as canci\u00f3ns, f\u00f3ra dunha versi\u00f3n dun tema de Billie Holiday, \"The man I love\"."}
{"id": "577961", "revid": "54334", "url": "https://gl.wikipedia.org/wiki?curid=577961", "title": "Laurent Jorio", "text": "Laurent Jorio, nado o 1 de xaneiro de 1973 en Bouak\u00e9, Costa de Marfil, \u00e9 un dese\u00f1ador franc\u00e9s, autor do anverso das moedas de 10, de 20 e de 50 c\u00e9ntimos de euro.\nTraxectoria.\nLaurent Jorio diplomouse en 1990 do Bacharelato Internacional de Xenebra e en 1991 do bacharelato franc\u00e9s. Posteriormente cursou estudos superiores de Comercio Internacional e de Dese\u00f1o e Comunicaci\u00f3n Audiovisual na escola Cr\u00e9apole de Par\u00eds.\nDurante a s\u00faa estad\u00eda como estudante en Par\u00eds, en 1999 creou o dese\u00f1o do anverso das moedas divisionarias francesas da serie do euro con valores de 10, de 20 e de 50 c\u00e9ntimos, consistente nunha reinterpretaci\u00f3n da cl\u00e1sica \"sementadora\", creada en 1897 polo escultor e medallista franc\u00e9s Oscar Roty (1846-1911).\nA marca de gravador de Jorio nestas moedas consiste na inscrici\u00f3n da frase \" (\"Laurent Jorio a partir de Oscar Roty\") en orientaci\u00f3n vertical no seu anverso.\nNotas.\nOutros artigos.\n "}
{"id": "577963", "revid": "98629", "url": "https://gl.wikipedia.org/wiki?curid=577963", "title": "Holaspis laevis", "text": "Holaspis guentheri \u00e9 unha especie de lagarto da familia dos lac\u00e9rtidos, subfamilia dos lacertinos, e tribo dos eremiadinos, unha das d\u00faas integradas no x\u00e9nero \"Holaspis\".\nTaxonom\u00eda.\nDescrici\u00f3n.\nA especie foi descrita en 1896 polo zo\u00f3logo e explorador austr\u00edaco, especializado en herpetolox\u00eda e entomolox\u00eda, Franz Werner, no seu traballo \"\u00dcber einige Reptilien aus Usambara (Deutsch-Ostafrika)\", publicado en \"Verhandlungen der Kaiserlich-K\u00f6niglichen Zoologisch-Botanischen Gesellschaft in Wien\" 45: 190-194. \nEtimolox\u00edas.\nPara a do x\u00e9nero, ver \"Holaspis\".\nO ep\u00edteto espec\u00edfico, \"laevis\" procede do lat\u00edn \"laevis\", que significa \"suave\". \nSin\u00f3nimos.\nAdemais do nome actualmente v\u00e1lido (2022), a especie co\u00f1eceuse tam\u00e9n polos sin\u00f3nimos:\nNota taxon\u00f3mica.\nAnteriormente \"Holaspis laevis\" era considerado unha subespecie de \"Holaspis guentheri\".\nDistribuci\u00f3n.\n\"Holaspis laevis\" est\u00e1 distribu\u00eddo pola \u00c1frica central e oriental, encontr\u00e1ndose en Camer\u00fan, Costa do Marfil, Ghana, Guinea Ecuatorial, Kenya, Malaui, Mozambique, Nixeria, Rep\u00fablica Democr\u00e1tica do Congo, Serra Leoa, Tanzania e Uganda. \nConservaci\u00f3n en viveiros.\nCase todos os esp\u00e9cimes de \"Holaspis\" no comercio de mascotas son de \"H. laevis\". A cr\u00eda en cativerio produciu un aumento da informaci\u00f3n sobre a biolox\u00eda de \"Holaspis\".\nNo \"Acuario de Colonia\", unha femia de \"H. laevis\" de Tanzania puxo un ou dous ovos o 14 de novembro, o 22 de decembro, o 24 de febreiro e o 5 de abril. S\u00f3 un ovo eclosionou despois de 54 d\u00edas de incubaci\u00f3n. As femias de \"H. laevis\" depositaron ovos debaixo dunha codia. A ni\u00f1ada case sempre constaba de dous ovos, e rara vez as femias m\u00e1is novas po\u00f1\u00edan un s\u00f3. Produc\u00edan ni\u00f1adas cada catro ou seis semanas durante o ano. O tama\u00f1o do ovo era de entre 6,0 e 7,2 mm x 11,3 e 12,9 mm, a s\u00faa masa oscilba entre os 0,30 e os 0,38 g. A 29 \u00b0C, o tempo da incubaci\u00f3n foi de 55 a 57 d\u00edas. As cr\u00edas med\u00edan de 21 a 24 mm de longo desde o foci\u00f1o at\u00e9 a abertura xenital, e a cola med\u00eda de 30 a 35 mm de longo, e ti\u00f1an unha masa corporal de 0,23 a 0,25 g. A madurez sexual alc\u00e1nzase aos 1,5 ou 2 anos en cativerio.\nAmeazas.\nSpawls \"et al\". (2002) sinalan que esta especie (como \"Holaspis guentheri\") non tolera a deforestaci\u00f3n, pero que esta especie estendida probabelmente non estea en risco significativo. Tal e como se entende agora, \"H. laevis\" ten unha \u00e1rea de distribuci\u00f3n moito m\u00e1is restrinxida que a s\u00faa conx\u00e9nere pero, por\u00e9n, est\u00e1 bastante estendida e parece depender menos dos h\u00e1bitats forestais que \"H. guentheri'.\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais, considerando que esta especie ten unha \u00e1rea de distribuci\u00f3n razoablemente ampla, que se encontra en varias \u00e1reas protexidas e que non est\u00e1 suxeita a grandes ameazas, considera o seu status como \"LC\" (pouco preocupante)."}
{"id": "577964", "revid": "89787", "url": "https://gl.wikipedia.org/wiki?curid=577964", "title": "Kinda", "text": " \nKinda \u00e9 un concello sueco (\"kommun\") do condado de \u00d6sterg\u00f6tland. A s\u00faa capital \u00e9 Kisa. En xu\u00f1o de 2022 o concello ti\u00f1a unha poboaci\u00f3n de 10 064 habitantes.\nO concello est\u00e1 formado principalmente por unha paisaxe de val de fractura con grandes elementos de monta\u00f1as. A zona est\u00e1 dominada por morenas boscosas. A agricultura e a silvicultura, as\u00ed como as pequenas e medianas industrias e as empresas de servizos dominaban a vida empresarial local a principios da d\u00e9cada de 2020.\nDende que se formou o municipio en 1974 o n\u00famero de habitantes mant\u00edvose estable entre 9 762 e 10 635 persoas. Dende as elecci\u00f3ns da d\u00e9cada de 2010, o concello foi gobernado por varias coalici\u00f3ns de distintos partidos."}
{"id": "577965", "revid": "15490", "url": "https://gl.wikipedia.org/wiki?curid=577965", "title": "Fabienne Courtiade", "text": "Fabienne Courtiade, nada en Villeneuve-Saint-Georges, Val do Marne, en 1970, \u00e9 unha dese\u00f1adora francesa, autora do anverso das moedas de 1, de 2 e de 5 c\u00e9ntimos de euro.\nTraxectoria.\nFabienne Courtiade cursou estudos art\u00edsticos na Escola Superior de Artes e Industrias Gr\u00e1ficas Estienne (ESAIG), de Par\u00eds, e tam\u00e9n acudiu \u00e1 \"\u00c9cole Boulle\", na mesma cidade. Acadou o certificado de aptitude profesional de Gravado Calcogr\u00e1fico en 1989 e posteriormente o diploma de oficios art\u00edsticos da \u00c9cole Etienne en 1991.\nEn 1990, a Sociedade de Fomento das Artes Pl\u00e1sticas concedeulle o segundo premio de formaci\u00f3n en oficios art\u00edsticos.\nCourtiade desempe\u00f1ou entre 1990 e 1995 diversos traballos como independente no \u00e1mbito da calcograf\u00eda, ao tempo que se formaba en dese\u00f1o asistido por computador.\nEn 1996 aprobou o curso de gravado da \"Monnaie de Paris\" e pasou a formar parte do cadro de gravadores da ceca p\u00fablica francesa. Nesa condici\u00f3n, Courtiade foi a autora de catro moedas conmemorativas do sistema do franco franc\u00e9s entre 1998 e 2001, e a partir dese ano encomend\u00f3uselle o dese\u00f1o do anverso nacional franc\u00e9s com\u00fan \u00e1s novas moedas due un, de dous e de cinco c\u00e9ntimos de euro, que comezaron a cu\u00f1arse a partir de 2002. \nA partir dese momento, Courtiade converteuse nunha prol\u00edfica creadora de moedas conmemorativas cu\u00f1adas pola \"Monnaie de Paris\", con m\u00e1is de 60 modelos da s\u00faa autor\u00eda. "}
{"id": "577968", "revid": "89787", "url": "https://gl.wikipedia.org/wiki?curid=577968", "title": "Concello de Klippan", "text": " \nKlippan \u00e9 un concello sueco (\"kommun\") do condado de Escania. A s\u00faa capital \u00e9 Klippan. En xu\u00f1o de 2022 o concello ti\u00f1a unha poboaci\u00f3n de 17 820 habitantes.\nNo suroeste at\u00f3pase o macizo tect\u00f3nico de S\u00f6der\u00e5sen e ao sueste varios restos de volc\u00e1ns. Os bosques caducifolios e de con\u00edferas e os campos pequenos conforman a partes norte e leste do concello. A principios da d\u00e9cada de 2020 a econom\u00eda local estaba dominada por pequenas e medianas empresas.\nDende que se fundou o concello a s\u00faa poboaci\u00f3n mant\u00edvose estable ao redor dos 16 000 habitantes. Apartir do ano 2015 a poboaci\u00f3n medrou ata superar os 17 800 habitantes. Despois das elecci\u00f3ns da d\u00e9cada de 2010 o municipio tivo gobernos de coalici\u00f3n cambiantes."}
{"id": "577969", "revid": "89787", "url": "https://gl.wikipedia.org/wiki?curid=577969", "title": "Concello de Knivsta", "text": " \nKnivsta \u00e9 un concello sueco (\"kommun\") do condado de Uppsala. A s\u00faa capital \u00e9 Knivsta. En xu\u00f1o de 2022 o concello ti\u00f1a unha poboaci\u00f3n de 19 951 habitantes. O municipio ten unha poboaci\u00f3n en forte crecemento.\nO municipio pertence \u00e1 \u00e1rea metropolitana de Estocolmo-Uppsala. Por\u00e9n, a baixa densidade de poboaci\u00f3n fixo que o concello sexa catalogado tam\u00e9n como municipio rural, estando ademais cuberto en gran parte por terras de cultivo. A principios dos anos 2020 a econom\u00eda local estaba dominada polo sector servizos. A agricultura, a construci\u00f3n e o comercio tam\u00e9n son sectores importantes no concello."}
{"id": "577972", "revid": "15490", "url": "https://gl.wikipedia.org/wiki?curid=577972", "title": "Movemento cantonal", "text": ""}
{"id": "577973", "revid": "98629", "url": "https://gl.wikipedia.org/wiki?curid=577973", "title": "Concello de Kramfors", "text": " \nKramfors \u00e9 un concello sueco (\"kommun\") do condado de V\u00e4sternorrland. A s\u00faa capital \u00e9 Kramfors, que tam\u00e9n \u00e9 a \u00e1rea urbana m\u00e1is grande do municipio. En xu\u00f1o de 2022 o concello ti\u00f1a unha poboaci\u00f3n de 17 995 habitantes.\nO leste do concello forma parte da Costa Alta (\"H\u00f6ga kusten\"). A li\u00f1a de costa caracter\u00edzase por fiordes profundos que poden penetrar varios quil\u00f3metros cara o interior. As illas te\u00f1en praias escarpadas que poden superar os 200 metros de altura. A trav\u00e9s do municipio fl\u00fae o r\u00edo \u00c5ngerman\u00e4lven, e a zona que se atopa cara o oeste do r\u00edo caracter\u00edzase por morenas boscosas. A industria forestal dominaba anteriormente a a econom\u00eda local, pero co establecemento no concello da aseguradora Folksam o sector servizos vai ga\u00f1ando m\u00e1is peso."}
{"id": "577974", "revid": "865", "url": "https://gl.wikipedia.org/wiki?curid=577974", "title": "Concello de Kristianstad", "text": " \nKristianstad \u00e9 un concello sueco (\"kommun\") do condado de Escania. A s\u00faa capital \u00e9 Kristianstad que entre 1719 e 1996 foi a capital do desaparecido condado de Kristianstad. En xu\u00f1o de 2022 o concillo ti\u00f1a unha poboaci\u00f3n de 86 755 habitantes.\nO concello est\u00e1 situado no nord\u00e9s do landskap de Sk\u00e5ne coa ba\u00eda de Han\u00f6bukten e o B\u00e1ltico ao leste. Kristianstad limita ao sur cos municipios de Simrishamn e Tomelilla, ao suroeste co de H\u00f6rby, ao noroeste cos de H\u00e4ssleholm, \u00d6stra G\u00f6inge Osby, ao nord\u00e9s cos de Olofstr\u00f6m e Brom\u00f6lla. Ao leste o concello ten tam\u00e9n unha fronteira mar\u00edtima co muncicipio de S\u00f6lvesborg, no condado de Blekinge."}
{"id": "577975", "revid": "5863", "url": "https://gl.wikipedia.org/wiki?curid=577975", "title": "Reinhard Tristan Eugen Heydrich", "text": ""}
{"id": "577976", "revid": "134109", "url": "https://gl.wikipedia.org/wiki?curid=577976", "title": "Vanessa Glemsel", "text": "Vanesa Ferreira, nada en Castrelos (Vigo) en 1987, \u00e9 unha creadora, docente e editora galega, m\u00e1is co\u00f1ecida como Vanessa Glemsel.\nTraxectoria.\nGraduada en Estudos de Galego e Espa\u00f1ol na Universidade de Vigo e posgraduada en Xesti\u00f3n e Planificaci\u00f3n Editorial. Forma parte do proxecto de poes\u00eda esc\u00e9nica D\u00faas Gamberras e un Micro canda Nuria Vil\u00e1n Prado. Participou na creaci\u00f3n e representaci\u00f3n da peza de intervenci\u00f3n esc\u00e9nica \"Campo de Batalla\" do Grupo F, colaborou no espect\u00e1culo \"Por Xela!\" de A banda da Loba canda outras poetas (Est\u00edbaliz Espinosa, Helena Salgueiro e Nuria Vil\u00e1n), ademais de en m\u00faltiples festivais e eventos po\u00e9ticos nacionais e internacionais. Realizou traduci\u00f3ns para o escenario e o audiovisual. Colabora na organizaci\u00f3n e produci\u00f3n de eventos culturais e desenvolve proxectos de edici\u00f3n, fundadora e directora do selo Edici\u00f3ns e Produci\u00f3ns Fetiche. Colaborou na organizaci\u00f3n e produci\u00f3n de distintos eventos culturais vencellados \u00e1 arte e \u00e1 cultura. Interveu como colaboradora na revista \"Tempos Novos\". Imparte aulas lingua, cultura e literatura galega como lectora na Universidade de Estremadura, un curso de Escrita e Tradici\u00f3n literaria galega na escola de escrita creativa Aliteraclara, al\u00e9n de diversos obradoiros de creaci\u00f3n relacionados coa literatura e a escena."}
{"id": "577978", "revid": "1888", "url": "https://gl.wikipedia.org/wiki?curid=577978", "title": "Andr\u00e9s L\u00f3pez V\u00e1zquez", "text": "Andr\u00e9s L\u00f3pez V\u00e1zquez, co\u00f1ecido como Mui\u00f1eiro, nado en Vilamart\u00edn de Valdeorras cara a 1896, foi un pol\u00edtico galego.\nTraxectoria.\nMui\u00f1eiro en Cernego. Co golpe de Estado do 18 de xullo de 1936 foi detido. Xulgado en Ourense por adhesi\u00f3n \u00e1 rebeli\u00f3n, foi condenado a cadea perpetua. Abr\u00edronlle expediente de responsabilidades pol\u00edticas en febreiro de 1937; satisfeita a sanci\u00f3n, recobrou a libre disposici\u00f3n dos bens en 1941."}
{"id": "577980", "revid": "89787", "url": "https://gl.wikipedia.org/wiki?curid=577980", "title": "Luisa Rold\u00e1n", "text": "Luisa Ignacia Rold\u00e1n, nada en Sevilla o 8 de setembro de 1652 e finada en Madrid o 10 de xaneiro de 1706, foi unha escultora espa\u00f1ola da \u00e9poca barroca, co\u00f1ecida tam\u00e9n como La Roldana. Foi a primeira muller escultora documentada en Espa\u00f1a. Rold\u00e1n \u00e9 reco\u00f1ecida no Museo da Sociedade Hispana por ser \"unha das poucas mulleres artistas que mantivo un estudio f\u00f3ra dos conventos na Espa\u00f1a do S\u00e9culo de Ouro\".\nPola calidade da s\u00faa obra, Antonio Palomino considerouna unha escultora tan importante coma o seu pai, Pedro Rold\u00e1n.\nA\u00ednda que Rold\u00e1n se converteu en escultora de c\u00e1mara, ou escultora da corte, do rei Carlos II, tivo dificultades econ\u00f3micas. Como moitos artistas da s\u00faa \u00e9poca morreu pobre, asinando unha declaraci\u00f3n de pobreza pouco antes da s\u00faa morte. O d\u00eda da s\u00faa morte, Rold\u00e1n recibiu o t\u00edtulo de \"M\u00e9rito Acad\u00e9mico\" da Accademia di San Luca de Roma.\nTraxectoria.\nRold\u00e1n naceu en Sevilla, filla do escultor Pedro Rold\u00e1n e da s\u00faa muller Teresa de Ortega. O seu pai ensinoulle, igual que aos seus irm\u00e1ns, a debuxar, dar forma ao barro e finalmente esculpir ou tallar en madeira. F\u00edxose aprendiz no taller do seu pai.\nNo obradoiro tam\u00e9n traballaba Luis Antonio de los Arcos, con quen Rold\u00e1n casou cando ela ti\u00f1a dezanove anos. As parellas escollidas por d\u00faas das s\u00faas irm\u00e1s e un irm\u00e1n tam\u00e9n sufriron a desaprobaci\u00f3n dos pais.\nDespois, Rold\u00e1n traballou en C\u00e1diz de 1686 a 1688. Estableceu o seu propio taller xunto co seu marido e o seu cu\u00f1ado, Tom\u00e1s de los Arcos, para realizar esculturas relixiosas en madeira policromada. Rold\u00e1n era a escultora principal, mentres que o seu marido axudaba coa s\u00faa experiencia en pintura da carne e nos dourados. Tam\u00e9n se lle chamaba \"encarnado\", o que significaba que era especialista en pintar tons de carne.\nRold\u00e1n realizou esculturas en madeira e estatuas para o concello e a catedral de C\u00e1diz. En 1688 trasladouse a Madrid, e en 1692 recibiu posteriormente o cargo de \"escultora de c\u00e1mara\" ou \"escultora da corte\", servindo a Carlos II e m\u00e1is tarde a Filipe V como \"escultora do rei\". Rold\u00e1n creou unha peza de terracota chamada \"Virxe co Neno\" e doouno \u00e1 Accademia di San Luca, na que ingresou ao final da s\u00faa vida.\nRold\u00e1n tivo sete fillos, dous dos cales sobreviviron ata a idade adulta. Dos cinco que morreron, a causa da morte en dous casos foi a desnutrici\u00f3n. Durante o tempo que traballou para Carlos II, Rold\u00e1n, o seu marido e os seus fillos sufriron fame debido \u00e1 escaseza xeral de alimentos durante a crise econ\u00f3mica do pa\u00eds.\nIntentou mellorar a s\u00faa situaci\u00f3n financeira pedindo axuda \u00e1 segunda esposa de Carlos II, a ra\u00ed\u00f1a Mar\u00eda Ana. A ra\u00ed\u00f1a respondeu enviando di\u00f1eiro, mais resultou insuficiente. O marido de Luisa, Tom\u00e1s de los Arcos, esperaba mellorar as cousas solicitando un posto na corte, pero non tivo \u00e9xito.\nO marido de Rold\u00e1n si que participou na comercializaci\u00f3n do seu traballo e na ampliaci\u00f3n da s\u00faa reputaci\u00f3n. Carlos II encargou unha escultura titulada \"Nazareno\", mais trala morte de Carlos II, esta quedou no taller da artista. O seu marido intentou enviar a escultura a Roma por recomendaci\u00f3n de contactos influentes, mais resultou que non era do agrado do destinatario previsto.\nRold\u00e1n morreu na pobreza en Madrid en 1706.\nEstilo e m\u00e9todo.\nO estilo de arte de Rold\u00e1n creouse a trav\u00e9s do seu punto de vista do mundo, do seu acceso aos recursos e dos materiais que empregou para cultivar as s\u00faas detalladas esculturas. Utilizaba tres tipos de madeira diferentes para crear determinadas esculturas, como o \"Gin\u00e9s de la Jara\". Hab\u00eda dous tipos que prefer\u00eda que eran suaves e de gran fino.\nRold\u00e1n e o seu pai foron quen de facer estables as s\u00faas esculturas, como \"Gin\u00e9s\" e \"San Xos\u00e9 co Neno\", mais \u00e1 vez lixeiras utilizando materiais de diferentes lugares do mundo. Ti\u00f1an que escoller coidadosamente materiais que axudasen \u00e1 estabilidade da estatua. Por exemplo utilizaban o cipr\u00e9s mediterr\u00e1neo mais tam\u00e9n o cedro espa\u00f1ol que se utilizaba para a parte m\u00e1is dif\u00edcil das esculturas que eran as mans. Despois da obtenci\u00f3n dos materiais, Pedro Rold\u00e1n utilizaba unha t\u00e9cnica co\u00f1ecida en todo o mundo art\u00edstico que era o baleirado da secci\u00f3n da madeira. Rold\u00e1n con anacos m\u00e1is pequenos da madeira traballaba nos p\u00e9s. Cando remataba de tallar os p\u00e9s traballaba na cara. Luisa Rold\u00e1n creaba a cara e a barba dun xeito \u00fanico tallando nun bloque de madeira unha m\u00e1scara que finalmente se un\u00eda coa parte posterior da cabeza. Finalmente, engad\u00eda detalles como follas e outros patr\u00f3ns \u00e1 base da escultura. Finalmente a escultura era entregada ao pintor, Tom\u00e1s de los Arcos.\nLegado.\nLuisa Rold\u00e1n influ\u00edu en varias mulleres artistas de Sevilla, C\u00e1diz e Madrid grazas \u00e1s s\u00faas esculturas e \u00e1 s\u00faa innovaci\u00f3n art\u00edstica. As mulleres artistas eran vistas como parte dunha esfera \"privada\" e os homes eran unha esfera \"p\u00fablica\". Cando Rold\u00e1n creou as s\u00faas esculturas, fixo p\u00fablica a s\u00faa obra e cambiou a forma en que se percib\u00eda a arte no s\u00e9culo XVII. Era unha artista feminina co\u00f1ecida como a escultora espa\u00f1ola que ti\u00f1a o seu propio nome.\nGrazas \u00e1s s\u00faas obras de arte, puido ga\u00f1ar un t\u00edtulo real como \"escultora de c\u00e1mara\". Rold\u00e1n puido ilustrar a s\u00faa propia entrada en \"Vidas dos eminentes pintores e escultores espa\u00f1ois\". Por\u00e9n, no s\u00e9culo XVIII descubriuse que m\u00e1is de noventa nomes de mulleres eran artistas activas que contribu\u00edan \u00e1 arte en Espa\u00f1a e Portugal. Hab\u00eda moitas outras mulleres artistas que se estaban a descubrir no momento en que Rold\u00e1n publicou a s\u00faa obra. Isto creou tensi\u00f3n e pol\u00e9mica coa idea de que Rold\u00e1n era unha das artistas espa\u00f1olas m\u00e1is co\u00f1ecidas. Por outra banda, abriu o cami\u00f1o para unha nova arte innovadora centrada nas imaxes e esculturas de terracota."}
{"id": "577982", "revid": "47401", "url": "https://gl.wikipedia.org/wiki?curid=577982", "title": "La Roldana", "text": ""}
{"id": "577983", "revid": "47401", "url": "https://gl.wikipedia.org/wiki?curid=577983", "title": "A Roldana", "text": ""}
{"id": "577986", "revid": "1888", "url": "https://gl.wikipedia.org/wiki?curid=577986", "title": "Casimiro Vilares Quintana", "text": "Casimiro Vilares Quintana, co\u00f1ecido como Barraqueiro, nado en Becerre\u00e1 cara a 1912 e finado en Xix\u00f3n o 26 de febreiro de 1942, foi un mestre e guerrilleiro antifranquista galego.\nTraxectoria.\nEstudo maxisterio na Escola Normal de Santiago de Compostela, rematando en 1931. Foi mestre interino en Neira de Xus\u00e1 (1932-1933). En 1936 era mestre interino na Horta (Ag\u00fceira). Co golpe de Estado do 18 de xullo de 1936 fuxiu. Foi destitu\u00eddo como mestre en setembro. Encartado na causa 853/37 por rebeli\u00f3n e roubo a man armada, foi reclamado polo Xulgado Militar de Lugo en agosto de 1937. Foi reclamado polo xu\u00edz de Becerre\u00e1 na instruci\u00f3n do expediente da Comisi\u00f3n Provincial de Incautaci\u00f3n de Bens en decembro de 1937. Volveu ser reclamado polo xu\u00edz militar de Lugo acusado de auxilio \u00e1 rebeli\u00f3n na causa 304/39 xunto con Antonio Ulloa Regueiro en abril de 1939. Volveron ser reclamados polo Xulgado Militar de Lugo en xu\u00f1o de 1939. Como resultado do proceso de depuraci\u00f3n do maxisterio foi separado do servizo e baixa na escala en febreiro de 1940. Foi detido en 1940, ingresando na cadea de Lugo o 9 de febreiro. Foi trasladado ao c\u00e1rcere de Oviedo o 25 de novembro de 1940. Xulgado en Xix\u00f3n foi condenado a morte e fusilado o 26 de febreiro de 1942."}
{"id": "577987", "revid": "22795", "url": "https://gl.wikipedia.org/wiki?curid=577987", "title": "Australolacerta australis", "text": "Australolacerta australis \u00e9 unha especie de lagarto da familia dos lac\u00e9rtidos, subfamilia dos lacertinos, e tribo dos eremiadinos, a \u00fanica do x\u00e9nero \"Australolacerta\".\nTaxonom\u00eda.\nDescrici\u00f3n.\nTanto o x\u00e9nero como a especie foron descritos en 1989 polo herpet\u00f3logo brit\u00e1nico Edwin Nicholas Arnold, encargado da secci\u00f3n de herpetolox\u00eda do Museo de Historia Natural de Londres, no seu traballo:\nEtimolox\u00edas.\nO nome cient\u00edfico \"Australolacerta\" est\u00e1 formado pola uni\u00f3n dos elementos \"Australo\"- e -\"lacerta\". O primeiro deriva do lat\u00edn \"australis\", localizaci\u00f3n orientada cara ao sur, meridional (o contrario de boreal), e o segundo do lat\u00edn \"lacerta\", \"lagarto\".\nO ep\u00edteto espec\u00edfico, \"australis\" tam\u00e9n est\u00e1 tomado do lat\u00edn \"australis\".\nSin\u00f3nimos.\nAdemais de polo seu nome actualmente v\u00e1lido a especie co\u00f1ceuse tam\u00e9n polos sin\u00f3nimos:\nDistribuci\u00f3n.\n\u00c9 unha especie end\u00e9mica do Cabo Occidental, Sur\u00e1frica.\nCaracter\u00edsticas e historia taxon\u00f3mica.\nCo traslado de \"Lacerta rupicola\" ao x\u00e9nero \"Vhembelacerta\", foi necesario un rediagn\u00f3stico de \"Australolacerta\". A monofilia deste x\u00e9nero monot\u00edpico estableceuse sobre a base dunha serie de marcadores nucleares e mitocondriais. Morfoloxicamente \u00e9 m\u00e1is pr\u00f3ximo a \"Vhembelacerta\", e p\u00f3dese distinguir de todos os demais lac\u00e9rtidos pola seguinte combinaci\u00f3n de caracter\u00edsticas: cabeza moderadamente deprimida, corpo debilmente deprimido, SVL (medida morfom\u00e9trica tomada en herpetolox\u00eda desde a punta do foci\u00f1o at\u00e9 a abertura m\u00e1is posterior da fenda cloacal) de 50 a65 mm, m\u00e1ximo 70 mm; a extremidade posterior dprimida chega ao colo; a cola \u00e9 cil\u00edndrica; os escudos de cabeza son normais, cos superiores lisos; a rexi\u00f3n occipital \u00e9 plana; o foci\u00f1o aacba en punta, e \u00e9 m\u00e1is curto que a parte postocular da cabeza; a fosa nasal est\u00e1 perforada entre a nasal e unha ou d\u00faas posnasais, coas nasais en contacto entre si detr\u00e1s da rostral.\nAmeazas.\nActualmente non hai grandes ameazas para esta especie.\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais, considerando que esta especie at\u00f3pase en varias zonas das monta\u00f1as do Cabo Occidental, onde est\u00e1 restrinxida a altitudes moi altas (&gt;750 m, coa maior\u00eda dos rexistros en lugares por riba dos 1 400 msnm), e en lugares de altas precipitaci\u00f3ns, e a\u00ednda que est\u00e1 escasamente distribu\u00edda nun rango estreito cunha extensi\u00f3n de aparici\u00f3ns relativamente moderada (uns 9 000 km), gran parte da \u00e1rea est\u00e1 protexida formalmente, e hai poucas ameazas antr\u00f3picas para o seu h\u00e1bitat, cualifica o status sa especie como \"LC\" (pouco preocupante)."}
{"id": "577988", "revid": "22795", "url": "https://gl.wikipedia.org/wiki?curid=577988", "title": "Australolacerta", "text": ""}
{"id": "577989", "revid": "1888", "url": "https://gl.wikipedia.org/wiki?curid=577989", "title": "Casimiro Villares Quintana", "text": ""}
{"id": "577990", "revid": "55340", "url": "https://gl.wikipedia.org/wiki?curid=577990", "title": "Margarita de Borb\u00f3n e Borb\u00f3n-D\u00faas Sicilias", "text": ""}
{"id": "577991", "revid": "55340", "url": "https://gl.wikipedia.org/wiki?curid=577991", "title": "Elena de Borb\u00f3n e Grecia", "text": ""}
{"id": "577993", "revid": "55340", "url": "https://gl.wikipedia.org/wiki?curid=577993", "title": "Mar\u00eda de las Mercedes de Borb\u00f3n-D\u00faas Sicilias", "text": ""}
{"id": "577995", "revid": "785", "url": "https://gl.wikipedia.org/wiki?curid=577995", "title": "Peliceira", "text": "O top\u00f3nimo galego Peliceira p\u00f3dese referir a:"}
{"id": "577996", "revid": "23204", "url": "https://gl.wikipedia.org/wiki?curid=577996", "title": "Edwin Nicholas Arnold", "text": "Edwin Nicholas \"Nick\" Arnold, nado o 16 de outubro de 1940 e finado o 23 de setembro de 2023, foi un herpet\u00f3logo brit\u00e1nico. \nTraxectoria.\nEx conservador de herpetolox\u00eda no Museo de Historia Natural de Londres, Arnold fixo achegas fundamentais \u00e1 herpetolox\u00eda de Europa e de \u00c1frica do Norte, especialmente en xecos e en lagartos da familia dos lac\u00e9rtidos.\nDescubriu e describiu 36 especies e 4 subespecies de r\u00e9ptiles, e atrib\u00faeselle tam\u00e9n a descrici\u00f3n de \"Australolacerta australis\". \nEscribiu \"A Field Guide to the Reptiles and Amphibians of Britain and Europe\", da que se publicaron varias edici\u00f3ns.\nHonores.\nPolo menos catro especies de r\u00e9ptiles foron nomeadas en honor de Arnold:\nAbreviatura.\nA abreviatura Arnold enpr\u00e9gase para reco\u00f1ecer a Edwin Nicholas Arnold como autoridade na descrici\u00f3n e taxonom\u00eda en zoolox\u00eda."}
{"id": "577997", "revid": "1888", "url": "https://gl.wikipedia.org/wiki?curid=577997", "title": "Manuel Fern\u00e1ndez N\u00fa\u00f1ez", "text": "Manuel Fern\u00e1ndez N\u00fa\u00f1ez, co\u00f1ecido como Chaparr\u00edn, nado en Becerre\u00e1 cara a 1911 e finado en Lugo o 6 de maio de 1940, foi un guerrilleiro antifranquista galego.\nTraxectoria.\nCamareiro en Becerre\u00e1. Co golpe de Estado do 18 de xullo de 1936 foi detido o 22 de novembro. Estivo preso no dep\u00f3sito municipal de Becerre\u00e1, pero logrou fuxir con Antonio Ulloa Regueiro e outros 14 presos o 7 de decembro. Integrouse no grupo de Antonio Ulloa que actuaban pola comarca dos Ancares. Encartado na causa 190/37 por rebeli\u00f3n militar, foi reclamado polo Xulgado Militar de Lugo en agosto de 1937. Foi reclamado polo xu\u00edz de Becerre\u00e1 na instruci\u00f3n do expediente da Comisi\u00f3n Provincial de Incautaci\u00f3n de Bens en decembro de 1937. Detido en 1940, foi xulgado en Lugo por rebeli\u00f3n militar e condenado a morte. Foi executado nas tapias do cuartel da Garda Civil de Lugo o 6 de maio de 1940."}
{"id": "577998", "revid": "23204", "url": "https://gl.wikipedia.org/wiki?curid=577998", "title": "Calcol\u00edtico na Pen\u00ednsula Ib\u00e9rica", "text": "O Calcol\u00edtico na Pen\u00ednsula Ib\u00e9rica singulariza esta fase da Prehistoria (tam\u00e9n denominada Idade do Cobre ou Eneol\u00edtico) nun \u00e1mbito xeogr\u00e1fico concreto, o peninsular. Este momento corresp\u00f3ndese cun claro incremento na complexidade social que mostraba o per\u00edodo precedente, o Neol\u00edtico, anunciando os posteriores cambios que se produciron durante a Idade de Bronce e de Ferro. Hai investigadores que o subdividen en Calcol\u00edtico Inicial, Pleno e Final.\nOs grupos arqueol\u00f3xicos m\u00e1is significativos foron os do castro de Leceia, en Barcarena (Oeiras, distrito de Lisboa), de finais do Neol\u00edtico at\u00e9 a Idade do Cobre, descuberto a finais do XIX polo pai da estratigraf\u00eda e arqueolox\u00eda portuguesa, Carlos Ribeiro, e escavado a principios do s\u00e9culo XX (1914) por Jos\u00e9 Leite de Vasconcelos, naturalista e arque\u00f3logo, e o m\u00e1is recente Vila Nova, en Vila Nova de S\u00e3o Pedro (Azambuja, distrito de Lisboa) (Portugal), e Los Millares, en Almer\u00eda (Espa\u00f1a). Durante o III milenio\u00a0a.\u00a0C. o territorio peninsular distou moito de ser culturalmente uniforme. As\u00ed, p\u00f3dese dividir a Pen\u00ednsula Ib\u00e9rica en, cando menos, tres grandes \u00e1reas que presentan unhas certas caracter\u00edsticas propias: sueste, suroeste e interior (que incluir\u00eda o norte de Portugal). Hoxe en d\u00eda, parece claro que estes foron o resultado de procesos aut\u00f3ctonos, xerados a partir do substrato poboacional neol\u00edtico ind\u00edxena. \nContextualizando o Calcol\u00edtico.\nA\u00ednda que o Calcol\u00edtico (do grego \"chalk\u00f3s\", cobre) debe o seu nome e sempre se identificou co uso dos primeiros metais por parte da humanidade, hai asociados moitos outros procesos de cambio que son mesmo m\u00e1is importantes que a propia metalurxia:\nO metal debeu ser un elemento m\u00e1is entre as numerosas innovaci\u00f3ns que se produciron durante o III milenio\u00a0a.\u00a0C. na Pen\u00ednsula.\nEstas transformaci\u00f3ns det\u00e9ctanse inicialmente nos grupos do mediod\u00eda peninsular, pero \u00e9 dif\u00edcil establecer unha orde de prioridade sobre onde apareceron por primeira vez. Posteriormente, estas comunidades incorporaron o vaso campaniforme, que, tradicionalmente, foi utilizado para marcar un antes e un despois nas periodizaci\u00f3ns (por exemplo, no sueste: Precampaniforme ou Millares I e Campaniforme ou Millares II). Actualmente, e sen negar a importancia do campaniforme como f\u00f3sil director do Calcol\u00edtico final, alg\u00fans investigadores mostran reticencias \u00e1 hora de establecer esta diferenciaci\u00f3n en dous momentos entre os que non se observa ningunha ruptura. Por iso, emp\u00e9zase a prescindir desta secuenciaci\u00f3n e a considerar o campaniforme como unha simple adici\u00f3n artefactual, unha moda."}
{"id": "577999", "revid": "22795", "url": "https://gl.wikipedia.org/wiki?curid=577999", "title": "Vhembelacerta rupicola", "text": "Vhembelacerta rupicola \u00e9 unha especie de lagarto da familia dos lac\u00e9rtidos, subfamilia dos lacertinos, e tribo dos eremiadinos, a \u00fanica do x\u00e9nero \"Vhembelacerta\".\nTaxonom\u00eda.\nDescrici\u00f3n.\nX\u00e9nero.\nO x\u00e9nero foi descrito en 2013 por Edwards, Herrel, Vanhooydonck, Measey, Tolley e Branch, que o separaron do x\u00e9nero \"Lacerta\". \nEspecie.\nA especie foi descrita inicialmente en 1933 polo herpet\u00f3logo surafricano Vivian Frederick Maynard FitzSimons, baixo o nome de \"Lacerta ripicola\".\nEtimolox\u00edas.\nO nome cient\u00edfico, do x\u00e9nero est\u00e1 formado pola uni\u00f3n dos elementos \"Vhwembe\"- e -\"lacerta\". O primeiro ref\u00edrese \u00e1 rexi\u00f3n de Vhembe da provincia de Limpopo, onde a especie \u00e9 end\u00e9mica. O segundo fai referencia a \"lacerta\", nome latino de \"lagarto\", e conserva o v\u00ednculo hist\u00f3rico co x\u00e9nero \"Lacerta\", no que se describiu orixinarimente a especie.\nO ep\u00edteto espec\u00edfico, \"rupicola\", significa que habita nas rochas, xa que este lagarto \u00e9 bastante estritamente sax\u00edcola, termo fomado polos elementos \"saxi\"- e -\"cola\", do lat\u00edn \"saxum, -i\", \"pena\", \"rocha\", e \"colere\", \"habitar\", debido a que habita m\u00e1is nas rochas, en comparaci\u00f3n con outras especies da zona.\nSin\u00f3nimos.\nAdemais de polo seu nome actualmente v\u00e1liso, a escpecie co\u00f1eceuse tam\u00e9n polos sin\u00f3nimos:\nCaractarter\u00edsticas e biolox\u00eda.\n\"Vhembelacerta rupicola\" \u00e9 unha especie de lagarto de corpo aplanado, pequeno (mide entre os 40 e os 50 mm). De h\u00e1bitos di\u00farnos, habita en rochas en pedregais e afloramentos rochosos a altitudes de 900 a 1 600 m.\n\u00c9 end\u00e9mica da provincia de Limpopo, no norte de Sur\u00e1frica.\nEste lagarto \u00e9 un cazador activo de invertebrados nas ladeiras sur dos outeiros da zona.\nAmeazas.\nAs plantaci\u00f3ns de \u00e1rbores a grande escala son a principal ameaza para a calidade e extensi\u00f3n do h\u00e1bitat de \"Vhembelacerta rupicola\". Por\u00e9n, as \u00e1reas onde se producen estas plantaci\u00f3ns lim\u00edtanse \u00e1 marxe oriental da \u00e1rea de distribuci\u00f3n da especie, o que reduce a gravidade da ameaza.\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais considera que \"Vhembelacerta rupicola\" ten unha pequena \u00e1rea de distribuci\u00f3n (s\u00f3 uns 2 700 km), pero non hai ameazas substanciais para o seu h\u00e1bitat ou poboaci\u00f3ns na actualidade. A\u00ednda que houbo un descenso no pasado na extensi\u00f3n e calidade do h\u00e1bitat axeitado debido \u00e1s plantaci\u00f3ns de \u00e1rbores, esta non \u00e9 unha ameaza activa na actualidade. Se esta ameaza se activase, a especie deber\u00eda ser reavaliada pero, na actualidade o status da especie consid\u00e9rase como \"LC\" (pouco preocupante)."}
{"id": "578000", "revid": "22795", "url": "https://gl.wikipedia.org/wiki?curid=578000", "title": "Vhembelacerta", "text": ""}
{"id": "578001", "revid": "23204", "url": "https://gl.wikipedia.org/wiki?curid=578001", "title": "Calcol\u00edtico na pen\u00ednsula ib\u00e9rica", "text": ""}
{"id": "578002", "revid": "5863", "url": "https://gl.wikipedia.org/wiki?curid=578002", "title": "Mar\u00eda del Mar Pereira \u00c1lvarez", "text": ""}
{"id": "578003", "revid": "5863", "url": "https://gl.wikipedia.org/wiki?curid=578003", "title": "Mar\u00eda del Mar Pereira", "text": ""}
{"id": "578004", "revid": "5863", "url": "https://gl.wikipedia.org/wiki?curid=578004", "title": "Mar Pereira \u00c1lvarez", "text": ""}
{"id": "578006", "revid": "5863", "url": "https://gl.wikipedia.org/wiki?curid=578006", "title": "Jeffrey Lionel Dahmer", "text": ""}
{"id": "578008", "revid": "23204", "url": "https://gl.wikipedia.org/wiki?curid=578008", "title": "Vivian Frederick Maynard FitzSimons", "text": "Vivian Frederick Maynard FitzSimons, nado o 7 de febreiro de 1901 en Pietermaritzburg, KwaZulu-Natal, Sur\u00e1frica, e finado o 1 de agosto de 1975 en Pretoria foi un herpet\u00f3logo suraficano de familia irlandesa.\nTraxectoria.\nFitzSimons fixo o bacharelato na prestixiosa Grey High School en Port Elizabeth. Despois graduouse na Universidade de Rhodes. \nAdemais do seu labor no campo da herpetolox\u00eda, contribu\u00edu \u00e1 recollida de mostras de espermat\u00f3fitas para o Herbario Nacional, plantas que pasaron a formar parte do Instituto Nacional de Biodiversidade de Sur\u00e1frica no Xard\u00edn bot\u00e1nico Nacional de Pretoria.\nEn 1937, xunto con Anna Amelia Obermeyer, recolleu alg\u00fans dos primeiros esp\u00e9cimes de plantas das terras altas orientais de Rhodesia (actual Zimbabue).\nM\u00e1is tarde, como director do Museo do Transvaal, xunto con Charles Koch, axudou a establecer o Instituto de Investigaci\u00f3n do Deserto do Namib en Gobabeb.\nFamilia.\nVivian FitzSimons proced\u00eda dunha familia de naturalistas. O seu pai, Frederick William FitzSimons, e a s\u00faa nai Patricia Henrietta (de solteira Russell), emigraron a Sur\u00e1frica desde Irlanda.\nO seu irm\u00e1n era Desmond Charles Fitzsimons que, en 1939, fundou o Fitzsimons Snake Park de Durban, e foi un dos principais distribuidores de antivelenos de serpes de Sur\u00e1frica.\nHonores.\nEp\u00f3nimos.\nVivian FitzSimons foi honrado cos nomes cient\u00edficos de catro r\u00e9ptiles.\nAnreviatura.\nA abreviatura FitzSimons enpr\u00e9gase para reco\u00f1ecer a Vivian Frederick Maynard FitzSimons como autoridade na descrici\u00f3n e taxonom\u00eda en zoolox\u00eda."}
{"id": "578011", "revid": "25871", "url": "https://gl.wikipedia.org/wiki?curid=578011", "title": "Gran Premio do Xap\u00f3n de 2022", "text": "O Gran Premio do Xap\u00f3n de 2022 (oficialmente co\u00f1ecido como o Formula 1 Honda Japanese Grand Prix 2022). Celebrouse o 9 de outubro de 2022 no circu\u00edto de Suzuka, en Suzuka, Xap\u00f3n, foi a 18\u00aa rolda da tempada e o 47\u00ba Gran Premio do Xap\u00f3n. O evento de \u00e9 a trix\u00e9sima sexta vez que a carreira correuse como un evento do Campionato do Mundo desde a tempada inaugural en , e a trix\u00e9sima segunda vez que se celebrou en Suzuka. A carreira estivo detida durante d\u00faas horas a causa da chuvia.\nAntecedentes.\nO evento celebrouse durante a fin de semana do 7 ao 9 de outubro. Foi a d\u00e9cimo oitava proba do Campionato do Mundo de F\u00f3rmula Un de 2022 e a primeira vez que celebrouse o evento desde , co e carreiras canceladas debido \u00e1 pandemia de COVID-19. \nNicholas Latifi de Williams sufriu unha penalizaci\u00f3n de cinco postos na grella por causar unha colisi\u00f3n con Guanyu Zhou na rolda anterior, o Gran Premio de Singapur.\nCarreira.\nA carreira comezou \u00e1s 14:00 hora local o 9 de outubro de 2022 baixo unha choiva torrencial, pero sacouse bandeira vermella na 2\u00aa volta despois de que o piloto de Ferrari Carlos Sainz perdese o control na forquita durante a volta inicial e fixera aquaplaning para acabar contra as barreiras. Inmediatamente enviouse un veh\u00edculo de recuperaci\u00f3n, con varios pilotos pasando xunto ao tractor a gran velocidade baixo dobres bandeiras amarelas na segunda volta. O despregamento e a posici\u00f3n do veh\u00edculo de recuperaci\u00f3n na pista foi incriblemente controvertido. O piloto de AlphaTauri Pierre Gasly reprochou con rabia que \"[el] poder\u00eda morrer\" se perdera o control, mesmo a velocidade reducida.\nGasly tam\u00e9n atacou o despregamento como \"irrespectuoso\" coa memoria e a familia do seu amigo da infancia Jules Bianchi, que sufriu feridas mortais no Gran Premio do Xap\u00f3n de 2014 cando o seu coche chocou contra un tractor que recuperaba a un condutor varado. na curva Dunlop. O afillado de Bianchi e o compa\u00f1eiro de equipo de Sainz Charles Leclerc tam\u00e9n dixeron que o deporte deber\u00eda aprender da morte de Bianchi e non ter problemas similares no futuro, e o pai de Bianchi, Philippe, escribiu en Instagram que os comisarios da carreira non ti\u00f1an \"ning\u00fan respecto\" pola vida dos pilotos ou pola memoria de Bianchi. A FIA confirmou que haber\u00e1 unha investigaci\u00f3n sobre as circunstancias que rodearon o despregamento de veh\u00edculos de recuperaci\u00f3n en Suzuka.\nA carreira retomouse \u00e1s 16:15 hora local detr\u00e1s do coche de seguridade. S\u00f3 se completaron vinte e oito voltas antes de que a carreira se reducise debido ao paso do l\u00edmite de tempo de tres horas, e Verstappen logrou a s\u00faa duod\u00e9cima vitoria da tempada. Leclerc, que quedou segundo na pista, recibiu unha penalizaci\u00f3n de cinco segundos por cortar na chicana final, o que o pasou terceiro por detr\u00e1s do compa\u00f1eiro de equipo de Verstappen P\u00e9rez. Como pouco m\u00e1is da metade da distancia da carreira fora completada, a maior\u00eda do paddock ti\u00f1a a impresi\u00f3n de que Verstappen recibir\u00eda 19 puntos e Leclerc 12, o que deixar\u00eda a Verstappen a un punto de conseguir o campionato. O propio Verstappen expresou a s\u00faa sorpresa na sala de enfriamento de ser coroado campi\u00f3n.\nA confusi\u00f3n sobre o n\u00famero de puntos outorgados d\u00e9bese a un cambio na normativa deportiva a ra\u00edz da cancelaci\u00f3n do Gran Premio de B\u00e9lxica de 2021 debido \u00e1 choiva torrencial sen que se producise ningunha volta de carreira, a concesi\u00f3n da metade dos puntos segundo a normativa de 2021 foi o impulso para introducir unha nova escala m\u00f3bil. A\u00ednda que historicamente as carreiras reducidas a tal escala como o Gran Premio do Xap\u00f3n ver\u00edan a metade de puntos, a redacci\u00f3n do novo regulamento s\u00f3 aplicaba a escala decreciente \u00e1s carreiras que \"non se poden retomar\", como a carreira retomouse e completouse, a FIA outorgou puntos completos baixo unha lectura estrita do regulamento. O director do equipo Red Bull Christian Horner expresou a s\u00faa opini\u00f3n de que a regra ser\u00eda revisada para a tempada 2023 para que coincida m\u00e1is coas intenci\u00f3ns dos equipos. "}
{"id": "578012", "revid": "19415", "url": "https://gl.wikipedia.org/wiki?curid=578012", "title": "HIFK Naiset", "text": ""}
{"id": "578013", "revid": "1131", "url": "https://gl.wikipedia.org/wiki?curid=578013", "title": "Aleixandre Lago Barcala", "text": "Aleixandre Lago Barcala, nado na Coru\u00f1a o 9 de setembro de 1992, \u00e9 un escritor galego.\nTraxectoria.\nViviu en S\u00e9samo ata 2010. Marchou a Barcelona onde fixo o Grao de Filosof\u00eda (2010-2014) e despois o m\u00e1ster (2016-17) co traballo \"M\u00edmesis y conocimiento en Arist\u00f3teles\". Fundador de \"Occasus Ventus\", revista literaria do Colexio Maior Ram\u00f3n Llull, e do Seminario de Estudantes de Est\u00e9tica da Universidade de Barcelona. Fixo estudos de Filolox\u00eda Cl\u00e1sica na Universidade de Santiago de Compostela. Traballou como t\u00e9cnico e administrativo na compa\u00f1\u00eda Teatro do Atl\u00e1ntico. Colaborou na revista dixital \"Parafernalia\"."}
{"id": "578014", "revid": "127505", "url": "https://gl.wikipedia.org/wiki?curid=578014", "title": "Primeiro Concilio de Orange", "text": "O Primeiro Concilio de Orange, ou Primeiro S\u00ednodo de Orange, celebrouse na diocese de Orange, ent\u00f3n parte do Imperio Romano de Occidente, no ano 441. A reuni\u00f3n tivo lugar nunha igrexa chamada \"ecclesia Justinianensis\", baixo a presidencia do bispo Hilario de Arl\u00e9s. Dezasete bispos asistiron \u00e1 reuni\u00f3n, entre eles o bispo Euquerio de Li\u00f3n.\nO 8 de novembro de 441 tivo lugar a firma dos Canons, que supuxo a culminaci\u00f3n do s\u00ednodo.\nPromulgaci\u00f3ns.\nAcord\u00e1ronse trinta canons (ou \"regulaci\u00f3ns\"), que trataban sobre a extrema unci\u00f3n, o permiso de penitencia, o dereito de santuario, a consagraci\u00f3n de igrexas f\u00f3ra das s\u00faas propias xurisdici\u00f3ns e facendo fincap\u00e9 no deber de celibato para os pertencentes ao estado clerical, especialmente os di\u00e1conos e as vi\u00favas, con referencia espec\u00edfica ao canon VIII do S\u00ednodo de Tur\u00edn no 401.\nDeb\u00e1tese a interpretaci\u00f3n exacta dos canons: II, III e XVII. Canon IV. presuntamente est\u00e1 en conflito cunha decretal do Papa Siricio. O canon XVI determina que unha persoa que foi posu\u00edda por un demo non pode ser ordenada e, se foi ordenada, debe ser deposta. O canon XXVI esixe que os homes casados \u200b\u200bnon sexan ordenados di\u00e1conos ata que xuren a castidade. O canon XXVII esixe que se un di\u00e1cono ordenado mant\u00e9n relaci\u00f3ns sexuais coa s\u00faa muller, debe ser deposto. Estes canons foron confirmados nos S\u00ednodos de Arl\u00e9s arredor do ano 443.\nOs canons do primeiro concilio son frecuentemente citados nos debates modernos sobre a ordenaci\u00f3n das mulleres ao sacerdocio."}
{"id": "578015", "revid": "19415", "url": "https://gl.wikipedia.org/wiki?curid=578015", "title": "Elisa Holopainen", "text": "Elisa Holopainen, nada en Tuusniemi o 27 de decembro de 2001, \u00e9 unha xogadora finlandesa de h\u00f3ckey sobre xeo que xoga como \u00e1 esquerda. Na tempada 2022-23 xogaba no KalPa de Kuopio da Naisten Liiga, equipo ao que regresou logo de pasar unha tempada en K-Espoo.\nHolopainen ten xogado na selecci\u00f3n finlandesa, coa que conseguiu a medalla de prata no Campionato do Mundo de 2019 e d\u00faas pratas no Campionato do Mundo de 2021 e no torneo ol\u00edmpico de 2022 celebrado en Beijing. Ademais ga\u00f1ou o bronce coa selecci\u00f3n finlandesa sub-18 no Campionato do Mundo sub-18 de 2019."}
{"id": "578016", "revid": "85894", "url": "https://gl.wikipedia.org/wiki?curid=578016", "title": "Pietermaritzburg", "text": "Pietermaritzburg \u00e9 unha cidade de Sur\u00e1frica, que \u00e9 a capital e a segunda cidade m\u00e1is grande da Provincia de KwaZulu-Natal.\nXeograf\u00eda.\nSituada a unha altitude media de 596 msnm, a cidade ocupa unha superficie de 126,15 km\u00b2.\nSegundo o censo de 2011 contaba cunha poboaci\u00f3n de 223 448 habitantes, polo que a s\u00faa densidade de poboaci\u00f3n, nese ano, era de 1 800 hab/km\u00b2.\nPopularmente chamada Maritzburg, e abreviada coa sigla PMB, \u00e9 a sede do campus da Universidade de KwaZulu-Natal.\n\u00c9 unha cidade industrial que produce aluminio, madeira e derivados, e produtos l\u00e1cteos.\nHistoria.\nA cidade foi fundada en 1838.\nPietermaritzburg \u00e9 famosa por un incidente dos primeiros anos da vida de Mahatma Gandhi, en que o botaron dun tren por viaxar nun vag\u00f3n de primeira clase (sendo indio). Este incidente inspirou a Gandhi para iniciar a s\u00faa carreira protestando contra as leis discriminatorias contra os indios en Sur\u00e1frica. Actualmente, unha estatua de bronce de Gandhi er\u00edxese na r\u00faa Church no centro da cidade."}
{"id": "578017", "revid": "127505", "url": "https://gl.wikipedia.org/wiki?curid=578017", "title": "Euquerio (bispo de Li\u00f3n)", "text": "Euquerio de Li\u00f3n (en lat\u00edn: \"Eucherius Lugdunensis\"), nado en Li\u00f3n no 380 e finado no 449, foi un eclesi\u00e1stico de clase alta da igrexa cristi\u00e1 da Galia romana. \u00c9 lembrado polas s\u00faas cartas que defenden a abnegaci\u00f3n extrema. Dende 439, serviu como arcebispo de Li\u00f3n, e Henry Wace clasificouno como \"o ocupante m\u00e1is distinguido desa s\u00e9\" despois de Ireneo. \u00c9 venerado como un santo dentro da Igrexa Cat\u00f3lica.\nTraxectoria.\n\u00c1 morte da s\u00faa muller Gala, como era habitual no s\u00e9culo V, Euquerio retirouse cos seus fillos, Verano e Salonio, ao mosteiro de L\u00e9rins durante un tempo. Al\u00ed viviu unha vida de estudo sinxela, dedic\u00e1ndose \u00e1 educaci\u00f3n dos seus fillos. Pouco despois retirouse m\u00e1is lonxe a\u00ednda \u00e1 illa veci\u00f1a de Lerona (illa Santa Margarida), onde dedicou o tempo ao estudo e \u00e1 mortificaci\u00f3n da carne. Coa idea de que poder\u00eda unirse aos anacoretas nos desertos de Oriente, consultou a Xo\u00e1n Casiano, o famoso eremita que chegara de Oriente a Marsella. Casiano dedicou o segundo conxunto das s\u00faas \"Collationes\" (11\u201317) a Euquerio e Honorato, o fundador de L\u00e9rins. Estes describen a vida coti\u00e1 dos eremitas da Tebaida exipcia e discuten sobre a graza, o libre albedr\u00edo e as escrituras.\nA\u00ednda que imitaba o estilo de vida asc\u00e9tico dos eremitas exipcios, Euquerio mant\u00edvose en contacto con homes co\u00f1ecidos pola s\u00faa sabedor\u00eda e piedade: Casiano, Honorato, Hilario de Arl\u00e9s, Claudio Mamerto, Agroecio (que lle dedicou un libro) e Sidonio Apolinar. A fama de Euquerio pronto foi tan estendida no sueste da Galia que foi elixido bispo de Li\u00f3n no 434. Asistiu ao primeiro concilio de Orange como metropolitano de Li\u00f3n en 441, mantivo este t\u00edtulo ata a s\u00faa morte. No bispado sucedeuno o seu fillo Verano, mentres que Salonio converteuse en bispo de Xenebra.\nObra.\nEuquerio escribiu moitas obras en lat\u00edn. Ao redor de 428, Euquerio escribiu o seu ensaio epistolar \"De laude eremi\" (\"Sobre o eloxio do deserto\"), dirixido a Hilario de Arl\u00e9s. O seu \"Liber formularum spiritalis intelligentiae\" (Un libro de f\u00f3rmulas para a intelixencia espiritual), dirixido ao seu fillo Verano, \u00e9 unha defensa as lecturas aleg\u00f3ricas da Biblia. Entre outras cartas de Euquerio est\u00e1n as s\u00faas \"Institutiones ad Salonium\", dirixidas ao seu outro fillo, e unha carta a Fausto de L\u00e9rins na que se describe a s\u00faa peregrinaci\u00f3n a Xerusal\u00e9n.\nA \"Epistola paraenetica ad Valerianum cognatum, de contemptu mundi\" (\"Ep\u00edstola de exhortaci\u00f3n ao seu parente Valeriano, Sobre o desprezo do mundo\") \u00e9 unha expresi\u00f3n da preocupaci\u00f3n polo presente e o futuro do mundo, con esperanza no porvir; corrente tratada por varios homes cultos da antig\u00fcidade tard\u00eda. Erasmo de Rotterdam t\u00ed\u00f1ao en tal alta consideraci\u00f3n que o volveu editar e publicouno en 1520 en Basilea."}
{"id": "578018", "revid": "25871", "url": "https://gl.wikipedia.org/wiki?curid=578018", "title": "Scelarcis perspicillata", "text": "Scelarcis perspicillata \u00e9 unha especie de lagarto da familia dos lac\u00e9rtidos, subfamilia dos lacertinos, e tribo dos Lacertini, a \u00fanica do x\u00e9nero \"Scelarcis\".\nTaxonom\u00eda.\nDescrici\u00f3n.\nX\u00e9nero.\nO x\u00e9nero \"Scelarcis\" foi descrito en 1843 polo zo\u00f3logo austr\u00edaco Leopold Fitzinger.\nEspecie.\nA especie describ\u00edrona en 1839 polo zo\u00f3logo e naturalista franc\u00e9s Andr\u00e9 Marie Constant Dum\u00e9ril e o seu campatriota Gabriel Bibron, zo\u00f3logo especializado en herpetolox\u00eda, baixo o nome de \"Lacerta perspicillata\". \nSin\u00f3nimos.\nAdemais de polo nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nNota taxon\u00f3mica.\nA s\u00faa clasificaci\u00f3n foi incerta durante moito tempo, e situouse nos x\u00e9neros \"Teira\", \"Podarcis\", \"Lacerta\" e, finalmente, \"Scelarcis\".\nSubespecies.\nReco\u00f1\u00e9cense tres subespecies:\nDistribuci\u00f3n.\n\"Scelarcis perspicillata\" enc\u00f3ntrase no noroeste de \u00c1frica, principalmente nas monta\u00f1as de Marrocos, pero tam\u00e9n at\u00e9 o nivel do mar en Alxeria. Rexistrouse por primeira vez en Menorca en 1928.\nCaracter\u00edsticas.\n\"Scelarcis perspicillata\" \u00e9 un lagarto de tama\u00f1o mediano e de corpo bastante aplanado que pode alcanzar unha lonxitude de 6 cm, cunha cola que mide aproximadamente 1,7 veces a lonxitude do corpo desde o foci\u00f1o at\u00e9 a fendedujra cloacal. Existen varias formas de varias cores. En Marrocos adoita ser de cor parada agrisada, moitas veces con d\u00faas franxas anchas e p\u00e1lidas ao longo das costas. En Menorca a cor \u00e9 p\u00e1lida, gris ou verde-agrisada, densamente cuberta de manchas escuras, tipo rede. En todas as \u00e1reas de diistribuci\u00f3n, a cola adoita ser azulada, especialmente nos individuos m\u00e1is pequenos. P\u00f3dese distinguir doutros lagartos similares pola presenza dunha \"xanela\" transparente na s\u00faa p\u00e1lpebra inferior. As partes inferiores son brancas ou azuladas. Ocasionalmente aparecen individuos de cor completamente escura.\nBiolox\u00eda.\n\"Scelarcis perspicillata\" \u00e9 unha especie \u00e1xil e at\u00f3pase trepando por rochas, paredes, cant\u00eds e pedras, e sobre troncos de \u00e1rbores, no chan entre matogueiras e nos arredores de edificios. Alim\u00e9ntase tanto no chan como nas rochas. A s\u00faa cola \u00e9 bastante fr\u00e1xil, e moitas veces p\u00f3dense ver individuos con colas rexeneradas. As femias po\u00f1en ni\u00f1adas pequenas, de un a tres ovos, que miden de 12 a 17 mm por 6 a 8 mm.\nPresenza en Menorca.\nA presenza desta especie en Menorca co\u00f1\u00e9cese desde 1928, e ac\u00e9ptase que os fundadores da poboaci\u00f3n menorquina poder\u00edan proceder do porto de Or\u00e1n ou dos seus arredores, onde a\u00ednda a especie \u00e9 relativamente com\u00fan. De feito, algunhas an\u00e1lises preliminares de secuencias de ADN mitocondrial mostran que estes lagartos de Menorca e os que proceden do noroeste alxeriano son practicamente id\u00e9nticas. De confirmarse esta posibilidade, a data m\u00e1is prob\u00e1bel da chegada \u00e1 illa poder\u00eda situarse entre os anos 1782 e 1791, un curto per\u00edodo durante o que Menorca e o Presidio de Or\u00e1n coincidiron baixo a soberan\u00eda da Coroa de Espa\u00f1a, chegando a manter un intenso intercambio de bens civ\u00eds e militares. Actualmente \u00e9 unha especie relativamente com\u00fan en Ciutadella \u2015prob\u00e1bel porto de entrada da especie\u2015 e o oeste da illa, a\u00ednda que tam\u00e9n colonizou outras localidades menorquinas, como Mah\u00f3 e Cap Cavalleria. Falta por completo no centro e no leste da illa. As s\u00faas densidades de poboaci\u00f3n poden chegar a seren elevadas a nivel local, e a especie pode vivir en sintop\u00eda con \"Podarcis siculus\" (tam\u00e9n introducida), a\u00ednda que, cando isto ocorre, ambas as especies mostran unha clara segregaci\u00f3n espacial. "}
{"id": "578019", "revid": "22795", "url": "https://gl.wikipedia.org/wiki?curid=578019", "title": "Scelarcis", "text": ""}
{"id": "578021", "revid": "1131", "url": "https://gl.wikipedia.org/wiki?curid=578021", "title": "BRAG", "text": ""}
{"id": "578023", "revid": "15490", "url": "https://gl.wikipedia.org/wiki?curid=578023", "title": "Oium", "text": "Oium era o nome dunha zona de Escitia onde os godos, segundo o que Xordanes relatou no seu \"De origine actibusque Getarum\" (\"Getica\"), escrito arredor do 551, se instalaron despois de deixar Gothiscandza, dirixidos polo rei Filimero. Este autor proporciona a etimolox\u00eda, pero moitos estudosos interpretan a palabra como o caso dativo da palabra xerm\u00e1nica \"* auj\u014d-\" ou * \"auw\u014d-\", que significa \"c\u00e9spede ben regado\" ou \"illa\".\nSegundo alg\u00fans historiadores, a informaci\u00f3n sobre a historia g\u00f3tica de Oium que Xordanes relatou, formouse a partir da lectura de escritos e tradici\u00f3ns orais anteriores. Como os escritores cl\u00e1sicos e as primeiras fontes bizantinas, tam\u00e9n Xordanes considera aos godos como un subconxunto dos escitas, dacios e tracios, atribu\u00edndolles unha orixe lendaria. Segundo outros historiadores, as historias de Xordanes te\u00f1en algunha relaci\u00f3n coas obras de Casiodoro, sen a influencia das tradici\u00f3ns orais, e con partes dela que semellan puramente ficticias.\nArqueoloxicamente, este per\u00edodo da Escitia g\u00f3tica corresp\u00f3ndese coa cultura de \u010cernjachov, presente en partes de Ucra\u00edna, Moldavia e Roman\u00eda.\nXordanes e a \"Getica\".\nFusi\u00f3n con escitas, dacios e tracios nas fontes cl\u00e1sicas.\nXordanes escribiu que os godos eran descendentes de escitas e tracios e, polo tanto, compart\u00edan a s\u00faa historia. Segundo el, a s\u00faa li\u00f1a real orixinouse preto do mar de Azov, e despois traslad\u00e1ronse ao norte a Scandzia, onde estableceron unha dinast\u00eda separada na illa de G\u00f6tland. Esta nova dinast\u00eda enfrontouse con Vesosis, rei de Exipto, dirixido polo rei Tanausis. Despois dunha batalla librada no r\u00edo Phasis en Xeorxia, seguiron aos exipcios ata Exipto.\nTrala morte de Tanausis, contin\u00faa Xordanes, mentres os godos emprenderon outra expedici\u00f3n, unha tribo veci\u00f1a intentou secuestrar \u00e1s mulleres g\u00f3ticas. As mulleres defend\u00e9ronse derrotando aos seus adversarios, baixo a direcci\u00f3n de Lampedo e Marpesia. As d\u00faas l\u00edderes botaron a sorte, e Marpesia seguiu ao inimigo at\u00e9 Asia onde conquistou numerosas tribos e, ao parecer, deu a luz \u00e1s Amazonas. A historia contin\u00faa, co rei g\u00f3tico Antiro que se enfrontou con Dar\u00edo I, rei de Persia, que quer\u00eda casar coa s\u00faa filla. Cando Antiro se opuxo ao matrimonio, foi atacado por Dar\u00edo e, despois da morte de Dar\u00edo, polo seu fillo Xerxes. Ning\u00fan dos ataques se describe como exitoso.\nNoutro momento da historia, Filipo II de Macedonia al\u00edase cos godos casando con Medopa, filla do rei Gudila. Filipo precisaba ouro e decidiu saquear a cidade de Odesos (actual Odesa), pertencente aos godos. Os godos sacaron ao seu Go\u00f0i que se vest\u00eda de branco e tocaba arpas, rezando aos seus deuses para pedir axuda. Este feito sorprendeu o suficiente aos macedonios como para provova-la s\u00faa retirada. Segundo Xordanes, un rei chamado Sitalces pediu vinganza moito m\u00e1is tarde, e reuniu 150.000 homes para atacar aos atenienses. Loitou contra P\u00e9rdicas II, a quen Alexandre I deixara o mando, e os godos invadiron Grecia. \nCando mandaba o rei Berebistas, recibiu un sacerdote chamado Deceneo, quen aconsellou aos godos saquear Xermania. Tam\u00e9n regalou aos godos un c\u00f3digo de leis, il\"bi-lageineis\", ensin\u00e1ndolles l\u00f3xica, filosof\u00eda e astrolox\u00eda. Finalmente escolleu un grupo de sacerdotes aos que se lles ensinou teolox\u00eda e que tomaron o nome de \"Pilleati\". Os restantes godos cham\u00e1ronse \"Capillates\". \u00c1 morte de Dicineo o seu lugar foi ocupado por Comosico, e despois del foi Scoryllus quen gobernou os godos de Dacia.\nXulio C\u00e9sar intentou someter aos godos sen \u00e9xito, e os godos permaneceron libres durante o reinado de Tiberio. Pasou moito tempo e os romanos foron gobernados por Domiciano (reinado de 81-96). Dado que os godos (ou mellor dito os dacios) tem\u00edan a s\u00faa avaricia, romperon a tregua cos romanos saqueando as ribeiras do Danubio e matando a soldados e xenerais. Neste per\u00edodo Diurpaneo (chamado Diurpaneo no 69-86, e Dec\u00e9balo no 87-106) era o rei dos godos, mentres que Opio Sabino era o gobernador de Mesia despois de suceder a Fonteio Agripa (69-70). No 85, os godos decapitaron a Opio Sabino, destrozando numerosas cidades e fortificaci\u00f3ns romanas. Domiciano chegou coas s\u00faas lexi\u00f3ns dende Iliria, e enviou a Fusco cunha forza seleccionada. Fusco utilizou os barcos para constru\u00edr unha ponte de pont\u00f3ns e cruzar o Danubio augas arriba dos godos. O ex\u00e9rcito g\u00f3tico derrotou aos romanos, matando a Fusco e arrasando o campamento romano (86). \nHistoria dos godos.\nDespois do uso da historia Dacia, Tracia e Escitia, Xordanes volveu \u00e1 tradici\u00f3n g\u00f3tica recitando a li\u00f1axe da familia real comezando por Gapt (Gaut ou Od\u00edn). A esta digresi\u00f3n s\u00e9guelle a informaci\u00f3n de que os godos entraron en Moesia e Tracia a finais do s\u00e9culo II, onde residiron durante alg\u00fan tempo. Incluso Quinto Aurelio S\u00edmaco, escribiu que o emperador Maximino Tracio (reinado de 235 - 238) era fillo dun godo da \u00e9poca e dunha muller alana.\nAsentamentos.\nSegundo Xordanes, o rei Filimero levou aos godos na procura dunha terra hospitalaria e, cando chegaron a Oium onde quedaron abraiados pola riqueza do lugar. Cruzaron unha ponte para chegar al\u00ed, pero cando pasou a metade do ex\u00e9rcito a ponte esborrallouse, polo que a outra metade quedou bloqueada. A seguir, os godos reclamaron a terra para si derrotando aos habitantes anteriores, os s\u00e1rmatas. \nPosteriormente, durante unha migraci\u00f3n a Mesia, Dacia e Tracia os godos abandonaron Oium, mais finalmente regresaron para se estableceren ao norte do Mar Negro. Antes de regresar, divid\u00edronse entre d\u00faas dinast\u00edas gobernantes: os visigodos estaban comandados polos baltos, mentres que os ostrogodos polos amalos. Esta \u00faltima descrici\u00f3n coincide coa da cultura de Wielbark e a cultura de \u010cernjachov, que demostra unha migraci\u00f3n xerm\u00e1nica desde a conca do V\u00edstula at\u00e9 Ucra\u00edna.\nMitolox\u00eda n\u00f3rdica.\nNa Saga Herv\u00f6r faise menci\u00f3n \u00e1s batallas g\u00f3ticas contra os hunos, nas que as forzas g\u00f3ticas pod\u00edan estar compostas por xetas do sur de Suecia, especialmente importantes na saga. A saga enumera os nomes de lugares hist\u00f3ricos de Ucra\u00edna no per\u00edodo comprendido entre 150 e 450, inclu\u00edndo por exemplo un nome dos C\u00e1rpatos que moitos estudosos consideran \"restos de tradici\u00f3ns extremadamente antigas\". A capital dos godos cham\u00e1base \u00c1rheimar, e estaba situada no \"Danpar\" (Dni\u00e9per) e foi relacionada con Oium tanto por Heinzel como por Sch\u00fctte.\nNesta lenda, o escandinavo Heidrek usurpa o trono g\u00f3tico en Hrei\u00f0gotaland. Heidrek parece establecer un primeiro contacto cos hunos secuestrando \u00e1 s\u00faa princesa Sifka, viol\u00e1ndoa e mand\u00e1ndoa de volta a casa co herdeiro Hlod. Cando Heidrek morreu nos C\u00e1rpatos, sucedeuno o seu fillo Angantyr. O segundo fillo Hlod, que crecera cos hunos, reclamou a s\u00faa herdanza e atacou cunha horda duns 200 guerreiros.\nFinalmente, os godos son axudados polo vello rei dos Xetas, Gizur, e a guerra rematou cunha \u00e9pica batalla nas chairas do Danubio, cando Angantyr mata a seu irm\u00e1n Hlod."}
{"id": "578025", "revid": "127505", "url": "https://gl.wikipedia.org/wiki?curid=578025", "title": "Euquerio de Li\u00f3n", "text": ""}
{"id": "578027", "revid": "23204", "url": "https://gl.wikipedia.org/wiki?curid=578027", "title": "Patriot Games (filme)", "text": ""}
{"id": "578032", "revid": "23204", "url": "https://gl.wikipedia.org/wiki?curid=578032", "title": "Os malvados de Firecreek", "text": "Os malvados de Firecreek (en ) \u00e9 un filme estadounidense de 1968 dirixido por Vincent McEveety e protagonizado por James Stewart e Henry Fonda, no seu segundo papel como antagonista ese ano xunto con \"Ata que chegou a s\u00faa hora\" de Sergio Leone. O filme \u00e9 semellante a \"S\u00f3 ante o perigo\" e o resto do elenco est\u00e1 composto por Inger Stevens, Dean Jagger, Ed Begley, Jay C. Flippen, Jack Elam e John Qualen.\nEstreouse en galego o 5 de agosto de 2012 a trav\u00e9s da TVG."}
{"id": "578034", "revid": "1131", "url": "https://gl.wikipedia.org/wiki?curid=578034", "title": "O Ventorrillo", "text": ""}
{"id": "578035", "revid": "23204", "url": "https://gl.wikipedia.org/wiki?curid=578035", "title": "Firecreek", "text": ""}
{"id": "578039", "revid": "127505", "url": "https://gl.wikipedia.org/wiki?curid=578039", "title": "\u00c1iax (misioneiro ariano)", "text": "\u00c1iax foi un misioneiro ariano dos suevos do Reino de Galicia que os converteu ao cristianismo ariano en 464 ou 466. \nTraxectoria.\nDebido, en parte ao seu inhabitual nome hom\u00e9rico, as s\u00faas orixes foron debatidas. O cronista contempor\u00e1neo Hidacio, o bispo cat\u00f3lico de \"Aquae Flaviae\", ref\u00edrese a el como \"Aiax natione Galata\". \"\"Galata\" pode referirse a un galaico, galo ou g\u00e1lata. \u00c9 improbable que fose o primeiro, xa que Hidacio ter\u00edao chamado \"Gallaeci\"\". \u00c1s veces as\u00famese que \"\"Galata\" \u00e9 unha forma de referirse a un grego de Oriente, \u00e9 dicir, \"Galatia\". Por outra banda, o termo pode significar que fose celta, xa sexa galo ou g\u00e1lata. Este uso de \"Galata\"\" para un celta p\u00f3dese esperar en Hidacio, quen viaxara a Oriente cando era neno, xa que era unha norma grega.\n\u00c1iax foi enviado por Teodorico II, rei dos visigodos en Tolosa, para converter aos suevos ao arianismo. Os b\u00e1rbaros arianos mostraron un fervor misioneiro maior ca os cat\u00f3licos no s\u00e9culo V. A acci\u00f3n de Teodorico puido ser o resultado da reapertura da diplomacia suevo-g\u00f3tica baixo o mandato do rei suevo Remismundo, quen casou cunha princesa g\u00f3tica e converteuse en \"fillo de armas\" de Teodorico. Pode que fose enviado a petici\u00f3n de Remismundo.\nSegundo Hidacio, \u00c1iax era \"\"hostis catholicae fidei et divinae trinitatis\" (\"o inimigo da fe cat\u00f3lica e da Trindade Divina\"\"), afirmaci\u00f3n que m\u00e1is tarde Isidoro de Sevilla interpretou que significaba que os suevos eran cat\u00f3licos cando \u00c1iax os converteu \u00e1 herex\u00eda. Hidacio tam\u00e9n chama a \u00c1iax \"effectus apostata\" (\"\"un ap\u00f3stata do catolicismo\"). \u00c1iax tam\u00e9n era un \"senior Arrianus inter Suevos\"\", que pode referirse a un bispo ou a un sacerdote, ou non. Pode significar \"ariano maior\", e pode referirse a un laico ou a un membro do colexio sacerdotal g\u00f3tico; no uso cat\u00f3lico poder\u00eda significar presb\u00edtero.\nA empresa misioneira de \u00c1iax tivo un \u00e9xito maioritario, especialmente entre a nobreza. O m\u00e1is probable \u00e9 que non fose o \u00fanico misioneiro ariano enviado a Gallaecia polos visigodos; a\u00ednda que, sen d\u00fabida, organizou al\u00ed unha igrexa influ\u00ednte."}
{"id": "578041", "revid": "98629", "url": "https://gl.wikipedia.org/wiki?curid=578041", "title": "Victor Cazalet", "text": "Victor Alexander Cazalet, nado en Londres o 27 de decembro de 1896 e finado en Xibraltar o 4 de xullo de 1943, foi un militar, deportista e pol\u00edtico brit\u00e1nico.\nFamilia e mocidade.\nOs devanceiros de Cazalet eran hugonotes do Languedoc que se aveci\u00f1aran en Inglaterra logo da promulgaci\u00f3n do edicto de Fontainebleau, que supuxo a revogaci\u00f3n do edicto de Nantes e a fin da liberdade relixiosa en Francia e xa en Inglaterra a familia logrou o \u00e9xito econ\u00f3mico e formou parte da clase alta inglesa, seu av\u00f3 paterno fora un industrial con actividades comerciais en Rusia. e seu pai, William Marshall Cazelet, tivera \u00e9xito nos negocios, amais de herdar a fortuna do av\u00f3, mentres s\u00faa nai, Maud Lucia, era filla do baronete escoc\u00e9s Jonh Heron-Maxwell, que malgastara a fortuna da familia. \nA casa de campo familiar, Fairlawne, localiz\u00e1base en Kent, e fora residencia do antigo primeiro ministro Robert Peel . A familia tam\u00e9n manti\u00f1a unha vila na localidade francesa de Cimiez, onde \u00e1s veces \u00eda convidada a propia ra\u00ed\u00f1a Vitoria que fora a madri\u00f1a de V\u00edctor . Cazalet tivo tres irm\u00e1ns: Edward (1894\u20131916), Thelma (m\u00e1is tarde Thelma Cazalet-Keir ) e Peter . Victor estudou no Eton College de 1909 a 1915, e despois na Universidade de Oxford.\nServizo militar e carreira pol\u00edtica.\nLogo do comezo da primeira guerra mundial entrou no ex\u00e9rcito en 1915 e serviu no Queen's Own West Kent Yeomanry e al\u00ed acadou o rango de capit\u00e1n e despois pasou \u00e1 fronte no Household Battalion do 1st Regiment of Life Guards, , En 1917 recibiu a Cruz Militar pola s\u00faa valent\u00eda na fronte . Foi membro do Consello Supremo de Guerra Aliado, onde se discutiron as condici\u00f3ns que levaron ao Tratado de Versalles, que puxo fin \u00e1 guerra. e de 1918 a 1919 serviu no Estado Maior do xeneral Knox durante a intervenci\u00f3n brit\u00e1nica en Siberiaen apoio dos rusos brancos que loitaban contra do r\u00e9xime comunista.\nAo volver \u00e1 vida civil, licenciouse en historia en Oxford, e entrou en pol\u00edtica, e as\u00ed nas elecci\u00f3ns xerais de 1924 accedeu ao Parlamento como conservador pola circunscrici\u00f3n electoral de Chippenham en Wiltshire que retivo ata a s\u00faa morte en 1943. En 1924 viaxou a Palestina e quedou entusiasmado coa causa sionista. De 1924 a 1926 actuou como secretario privado parlamentario, logo serviu baixo o presidente da Comisi\u00f3n de Comercio e e posteriormente do Secretario de Estado para as Colonias. Cazalet, que era homosexual , foi membro do c\u00edrculo social de pol\u00edticos gais co\u00f1ecidos de xeito burlesco como os \"Glamour Boys\" por Neville Chamberlain ademais de moitas outras conexi\u00f3ns sociais e pol\u00edticas que inclu\u00edan estreitas amizades con Winston Churchill e Anthony Eden, tam\u00e9n era membro de Ciencia Cristi\u00e1 , fe que herdara de s\u00faa nai.\nEn agosto, uns meses despois da instauraci\u00f3n do r\u00e9xime nazi, visitou Alema\u00f1a e estivo en Dachau, ent\u00f3n un campo de internamento para prisioneiros pol\u00edticos e levou unha impresi\u00f3n positiva, mesmo noutra visita en 1936 puido acceder a un campo de traballo e comparouno positivamente en comparaci\u00f3n con instalaci\u00f3ns semellantes na Uni\u00f3n Sovi\u00e9tica visitou en 1936. As\u00ed e todo, a s\u00faa valoraci\u00f3n do r\u00e9xime nazi comezou a mudar logo de visitar Austria en abril de 1938, acabado de anexionar, polo trato que recib\u00edan os xudeus de Viena por parte das novas autoridades. Dende aquela escribiu artigos nos xornais nos que avogaba por que o goberno brit\u00e1nico deixase entrar o maior n\u00famero posible de refuxiados procedentes de Alema\u00f1a.\nDurante a Guerra Civil Espa\u00f1ola, Cazalet foi un firme partidario do r\u00e9xime do xeneral Franco servindo no comit\u00e9 de Amigos da Espa\u00f1a Nacional. Non obstante, non mudou a s\u00faa oposici\u00f3n ao r\u00e9xime nazi e amosouse contrario, con Winston Churchill, \u00e1 pol\u00edtica de aquietamento con Adolf Hitler do goberno de Neville Chamberlain. \nEn 1936, Cazalet comprou Great Swifts de 400 acres preto de Cranbrook en Kent, e derru\u00edu a antiga casa para constru\u00edr unha nova en estilo xeorxiano, dese\u00f1ada polo arquitecto Geddes Hyslop.\nCazalet, apaixonado das belas artes, foi amigo \u00edntimo de Francis Taylor, marchante de arte norteamericano aveci\u00f1ado en Inglaterra, e da s\u00faa dona Sara, pais da futura actriz Elizabeth Taylor, e que tam\u00e9n pertenc\u00edan a Ciencia Cristi\u00e1. E Cazalet fixo as funci\u00f3ns de padri\u00f1o de Elizabeth .\nActividade deportiva.\nFoi campi\u00f3n afeccionado de squash en 1925, 1927, 1929 e 1930 e tam\u00e9n xogou como un dos membros do equipo ingl\u00e9s de squash que realizaron unha xira polos Estados Unidos e o Canad\u00e1 en 1927 e que ga\u00f1aron 15 dos 20 partidos que xogaron. Cazalet perdeu en cuartos das finais estadounidenses fronte a Wally Johnson mais venceu na final dos nacionais do Canad\u00e1 a Steve Wright de Chicago . Tam\u00e9n xogou ao tenis de forma competitiva, e realizou sete aparici\u00f3ns en Wimbledon entre 1922 e 1933.\nSegunda guerra mundial.\nWinston Churchill, ao pouco de empezar a segunda guerra mundial, nomeouno oficial de enlace do goberno brit\u00e1nico co xeneral e primeiro ministro polaco no exilio W\u0142adys\u0142aw Sikorski e como parlamentario foi membro do comit\u00e9 anglopolaco que se formou en 1941. Durante ese per\u00edodo, foi presidente do comit\u00e9 da C\u00e1mara dos Com\u00fans para os refuxiados e en 1941 visitou Washington con Sikorski e tam\u00e9n o acompa\u00f1ou \u00e1 Uni\u00f3n Sovi\u00e9tica en 1942. Foi un dos poucos pol\u00edticos en abordar publicamente o asasinato masivos dos xudeus na Europa controlada por Alema\u00f1a, e as\u00ed en maio de 1943 nun discurso na C\u00e1mara dos Com\u00fans no que criticaba os resultados da Conferencia das Bermudas declarou que os aliados non estaban a actuar coa suficiente urxencia contra do exterminios dos xudeus no leste de Europa.\nPromoci\u00f3n dos lazos militares cos Estados Unidos.\nCazalet declarouse \"un reforzo para Am\u00e9rica\" e expresou publicamente a gratitude dos brit\u00e1nicos pola axuda que os Estados Unidos deran a Gran Breta\u00f1a antes e despois do comezo da segunda guerra mundial. En 1940 era partidario da Gran Breta\u00f1a dar aos Estados Unidos un porto libre nas Indias Occidentais, con todos os dereitos soberanos para que a a s\u00faa mari\u00f1a puidese ter un porto m\u00e1is pr\u00f3ximo a Suram\u00e9rica. Tam\u00e9n esperaba que as mari\u00f1as dos Estados Unidos e do Reino Unido se uniran despois da guerra para \"p\u00f3r en com\u00fan as s\u00faas pol\u00edticas e ideas\".\nXa expresara esa opini\u00f3n nas discusi\u00f3ns da Conferencia Naval de Xenebra de 1927, que tivo a as\u00faa continuaci\u00f3n no avivamento deses esforzos que levaron ao Tratado Naval de Londres en 1930. Mais tem\u00eda que un fracaso de Gran Breta\u00f1a e dos Estados Unidos para chegaren a un acordo, independentemente dos outros pa\u00edses implicados, levar\u00eda a unha perigosa competici\u00f3n na construci\u00f3n naval entre ambos os pa\u00edses que por\u00eda en serio perigo a paz mundial: En 1929 dixo: \" Cada pa\u00eds deber\u00eda constru\u00edr os barcos que precisar sen considerar \u00e1 outra armada como un posible inimigo\" .\nEn 1941, durante o bombardeo de Londres, Cazalet instou ao goberno estadounidense a manter as relaci\u00f3ns fraternais entre os seus pa\u00edses abertas. \"A vitoria p\u00f3dese conseguir\", subli\u00f1ou, \"se as cousas se superan\" e engadiu que Gran Breta\u00f1a estaba profundamente agradecida pola axuda que recibira dos Estados Unidos .\nMorte e herdanza.\nDespois de servir na C\u00e1mara dos Com\u00fans durante dezanove anos, estaba considerado un dos deputados novos \"m\u00e1is brillantes\" dos Com\u00fans. \"O seu co\u00f1ecemento de Europa central probablemente fose inigualable\", escribiu \"The New York Times\" tras a s\u00faa morte repentina en 1943, aos 46 anos, ao se estrelar o seu avi\u00f3n segundos despois de engalar de Xibraltar .\nO avi\u00f3n, un B-24 Liberator II LB-30 AL523, levaba tam\u00e9n o xeneral Sikorski e o seu compa\u00f1eiro de partido e militar John Whiteley; Sikorski, Whiteley e todos os demais a bordo (ag\u00e1s o primeiro piloto Eduard Prchal) -dezaseis en total- morreron no accidente . As circunstancias que rodearon o accidente deron lugar a diversas pol\u00e9micas e denuncias de sabotaxe .\nA familia de Cazalet recibiu unha chea de homenaxes, moitas de admiradores desco\u00f1ecidos e outras de notables, entre eles Churchill, Anthony Eden, Eleanor Rathbone, Hugh Dalton e dignatarios polacos .Chaim Weizmann, ao falar nunha cerimonia conmemorativa en Londres, describiu a Cazalet como \"un dos poucos prezados amigos do pobo xudeu dos tempos modernos que nunca se arredou da s\u00faa devoci\u00f3n pola causa (sionista)\". Dixo que a s\u00faa tumba en Xibraltar ser\u00eda un lugar de peregrinaci\u00f3n para o pobo xudeu, mentres que Hadassah, a Organizaci\u00f3n Sionista de Mulleres de Am\u00e9rica, aceptou plantar 1 000 \u00e1rbores en Palestina co nome de \"arboredo Victor Cazalet\" ."}
{"id": "578043", "revid": "15490", "url": "https://gl.wikipedia.org/wiki?curid=578043", "title": "Frumar", "text": ""}
{"id": "578044", "revid": "15490", "url": "https://gl.wikipedia.org/wiki?curid=578044", "title": "Frumarius", "text": ""}
{"id": "578047", "revid": "55317", "url": "https://gl.wikipedia.org/wiki?curid=578047", "title": "Fernando \u00c1lvarez de Miranda y Torres", "text": ""}
{"id": "578048", "revid": "111586", "url": "https://gl.wikipedia.org/wiki?curid=578048", "title": "Everglades", "text": "Everglades \u00e9 unha ampla rexi\u00f3n do estado de Florida, no sur dos Estados Unidos, as\u00ed como o nome dunha cidade do condado de Collier no mesmo estado. O termo \"everglade\" prov\u00e9n da lingua inglesa e significa \"clareamento perpetuo \" en galego.\nEcoloxicamente, os Everglades son unha rexi\u00f3n pantanosa subtropical situada no sur da Florida, cunha gran relevancia ecol\u00f3xica. A zona alberga varias especies nativas e actualmente est\u00e1 protexida polo Parque Nacional dos Everglades (\"Everglades National Park\").\n\"Greater Miami\" (a \u00e1rea metropolitana de Miami) recibe gran parte da auga dos Everglades."}
{"id": "578049", "revid": "1888", "url": "https://gl.wikipedia.org/wiki?curid=578049", "title": "Francisco Garc\u00eda Muruais", "text": "Francisco Garc\u00eda Muruais, nado na Pontenova cara a 1861 e finado en Lugo o 31 de decembro de 1936, foi un labrego e pol\u00edtico galego.\nTraxectoria.\nNas elecci\u00f3ns municipais do 12 de abril de 1936 foi elixido concelleiro de Vilame\u00e1. Logo do triunfo do Frente Popular nas elecci\u00f3ns de febreiro de 1936, foi elixido alcalde de Vilame\u00e1 o 6 de marzo de 1936. Co golpe de Estado do 18 de xullo de 1936 foi detido. Xulgado en Lugo por rebeli\u00f3n militar foi condenado a cadea perpetua. Ingresou na Prisi\u00f3n de Lugo o 26 de decembro de 1936. Morreu na Prisi\u00f3n de Lugo cinco d\u00edas despois."}
{"id": "578050", "revid": "5863", "url": "https://gl.wikipedia.org/wiki?curid=578050", "title": "Inquisidor xeral", "text": ""}
{"id": "578051", "revid": "5863", "url": "https://gl.wikipedia.org/wiki?curid=578051", "title": "Juan P\u00e9rez Rodr\u00edguez", "text": "Juan P\u00e9rez Rodr\u00edguez, finado en Pacios o 26 de agosto de 1935, foi un pol\u00edtico galego.\nTraxectoria.\nConcelleiro de Neira de Xus\u00e1 na Restauraci\u00f3n. Durante a ditadura de Primo de Rivera foi alcalde de Neira de Xus\u00e1. Despois foi xu\u00edz municipal de Neira de Xus\u00e1. Finou na s\u00faa casa da Torre de Lamas (Lamas de Pacios) o 26 de agosto de 1935.\nVida persoal.\nCasou con Manuela G\u00e1ndaras L\u00f3pez e foi pai de Jos\u00e9, Domingo, Josefa, Mar\u00eda, Germ\u00e1n, Julio, Julia e \u00c1ngel P\u00e9rez G\u00e1ndaras."}
{"id": "578052", "revid": "19415", "url": "https://gl.wikipedia.org/wiki?curid=578052", "title": "Naisten Liiga 2017-2018", "text": "A tempada 2017-2018 da Naisten Liiga foi a 36\u00aa edici\u00f3n da m\u00e1xima categor\u00eda do h\u00f3ckey sobre xeo feminino de Finlandia. A liga comezou o s\u00e1bado 16 de setembro de 2017 e conclu\u00edu o 4 de marzo de 2018. Pola s\u00faa banda os \"play-offs\" comezaron o 6 de marzo de 2018 e finalizaron o 4 de abril coa disputa do cuarto partido das finais. \nAo finalizar a tempada as K\u00e4rp\u00e4t revalidaron o t\u00edtulo conquistado a tempada precedente logo de derrotar nas finais (1-3) ao Ilves, proclam\u00e1ndonse campioas por terceira vez na s\u00faa historia. Pola s\u00faa banda o Team Kuortane fixo historia ao conseguir a s\u00faa primeira medalla logo de derrotar \u00e1s Blues en Espoo (0-5) no partido polo bronce.\nNesta edici\u00f3n participaron un total de oito equipos e non se produciron descensos ao ampliarse a liga ata os dez equipos para a tempada 2018-19 ascendendo os dous mellores equipos da Mestis.\nMovementos na liga.\nCambio de denominaci\u00f3n.\nO 21 de marzo de 2017 a Federaci\u00f3n Finlandesa de H\u00f3ckey sobre Xeo (Suomen J\u00e4\u00e4kiekkoliitto) anunciou que para a seguinte tempada \"Naisten Liiga\" pasar\u00eda a ser a denominaci\u00f3n da m\u00e1xima categor\u00eda do h\u00f3ckey sobre xeo feminino finland\u00e9s, co obxectivo de elevar o perfil das grandes ligas femininas, ao adoptar a mesma denominaci\u00f3n que a liga profesional masculina, denominada simplemente Liiga. O novo nome, as\u00ed como o logotipo da competici\u00f3n foron presentados en Helsinqui ese mesmo d\u00eda.\nRegreso de Espoo Blues.\nLogo de que o m\u00e1ximo responsable do Espoo United, Jussi Salonoja, anunciara que o club abandonar\u00eda todas as s\u00faas actividades en categor\u00eda feminina, o futuro do equipo feminino de h\u00f3ckey sobre xeo mant\u00edvose incerto e propux\u00e9ronse moias soluci\u00f3ns posibles, inclu\u00edda a adquisici\u00f3n do equipo por parte do HIFK ou a fusi\u00f3n con Espoo Blues Juniorit (un club j\u00fanior con fortes v\u00ednculos coa franqu\u00eda).\nFinalmente, a menos de d\u00faas semanas para o inicio da competici\u00f3n a Federaci\u00f3n Finlandesa de H\u00f3ckey sobre Xeo anunciou que outorgar\u00eda a praza do Espoo United a Ysikoppi ry, un equipo de h\u00f3ckey sobre xeo feminino que pasou a competir na m\u00e1xima categor\u00eda baixo a denominaci\u00f3n de \"Espoo Blues\", que xa fora empregada polo equipo representativo entre 1998 e 2016, as\u00ed como polo equipo profesional masculino da cidade de Espoo que competiu na m\u00e1xima categor\u00eda ata a s\u00faa disoluci\u00f3n por motivos econ\u00f3micos en 2016.\nO caso de Mar\u00eda Ch\u00e1vez.\nO 16 de xaneiro\u00a0de 2018 o portal finland\u00e9s especializado en h\u00f3ckey sobre xeo Jatkoaika.com informaba de que o Servizo Finland\u00e9s de Inmigraci\u00f3n deportara a xogadora mexicana do KJT Mar\u00eda Ch\u00e1vez logo de negarlle o permiso de residencia no pa\u00eds. O KJT ao mesmo tempo perd\u00eda a s\u00faa outra dianteira mexicana, Bertha Gonz\u00e1lez, cuxa solicitude do permiso de residencia a\u00ednda estaba en proceso no momento da deportaci\u00f3n de Ch\u00e1vez pero que decidiu viaxar xunto coa s\u00faa compatriota. A decisi\u00f3n do Servizo Finland\u00e9s de Inmigraci\u00f3n levou ao KJT a iniciar unha iniciativa cidad\u00e1 para mudar a lei de inmigraci\u00f3n do pa\u00eds e as\u00ed facilitar que atletas de f\u00f3ra de Europa puidesen xogar e adestrar sen precisar dun contrato de traballo durante a s\u00faa estad\u00eda no pa\u00eds n\u00f3rdico.\nEstrutura da tempada.\nA tempada 2017-18 comezou co \"avausturnaus\" (en galego \"torneo de abertura\") no Tesoman j\u00e4\u00e4halli de Tesoma (Tampere), disputado durante o s\u00e1bado 16 e o domingo 17 de setembro de 2017, e no que se reuniron todos os equipos participantes na liga, o que supuxo dous xogos adicionais ao calendario da liga. O torneo naceu para darlle unha maior visibilidade \u00e1 liga para poder conseguir un p\u00fablico maior e maiores investimentos econ\u00f3micos que puideran mellorar as condici\u00f3ns das xogadoras, dentro da estratexia da direcci\u00f3n do h\u00f3ckey feminino, creada na tempada precedente do campionato finland\u00e9s por representantes dos clubs e da federaci\u00f3n, de facer a competici\u00f3n m\u00e1is atractiva e competitiva, reunindo talento aut\u00f3ctono e for\u00e1neo.\nA liga constou dunha liga regular iniciada co \"torneo de abertura\" e finalizada o 4 de marzo\u00a0de 2018, na que se xogaron un total de 30 partidos, o que supuxo que cada equipo enfrontouse contra o resto a cu\u00e1drupla volta, ademais dos dous partidos disputados na fin de semana inicial.\nAo finalizar a liga regular os seis primeiros clasificados disputaron os \"play-offs\". Os dous primeiros equipos da t\u00e1boa clasific\u00e1ronse directamente para as semifinais, mentres que os catro restantes tiveron que disputar os cuartos de final. Todas as eliminatorias disput\u00e1ronse ao mellor de cinco partidos, ag\u00e1s a loita pola medalla de bronce entre os equipos perdedores das semifinais, que se disputou a partido \u00fanico.\nOs dous \u00faltimos clasificados non tiveron que disputar fase de permanencia, xa que a liga ampliou o n\u00famero de equipos participantes ata os 10 para a tempada 2018-19 ascendendo aos dous mellores equipos da Mestis.\nEquipos participantes.\nNa primeira tempada baixo a denominaci\u00f3n de Naisten Liiga tomaron parte na competici\u00f3n un total de oito equipos, que foron os mesmos protagonistas que na tempada precedente, cando a competici\u00f3n a\u00ednda era denominada Naisten SM-sarja. Por rexi\u00f3ns, a \u00fanica que contou con m\u00e1is dun representante foi a rexi\u00f3n de Uusimaa, con dous (Blues e KJT), o resto de equipos eran das rexi\u00f3ns de Ostrobotnia do Sur, Ostrobotnia do Norte, Satakunta, Savonia do Norte, Tavastia Propia e Pirkanmaa. Cinco dos equipos participantes compart\u00edan os seus nomes con equipos profesionais masculinos da Liiga (HPK, Ilves, KalPa, K\u00e4rp\u00e4t e Lukko).\nLiga regular.\nA tempada da Naisten Liiga comezou co torneo de abertura celebrado no Tesoman j\u00e4\u00e4halli de Tampere, que abriu de novo as s\u00faas portas logo de dous anos nos que foi demolido por problemas de humidades e reconstru\u00eddo conn capacidade para unhas 1\u00a0500\u00a0persoas. O partido inaugural enfrontou \u00e1s xogadoras locais do Ilves co HPK de H\u00e4meenlinna, que se decidiu do lado das visitantes 2-4. O primeiro gol da liga coa s\u00faa nova denominaci\u00f3n foi obra de Anniina Kaitala no minuto 12:51.\nO HPK foi o primeiro equipo en encabezar a competici\u00f3n logo de ga\u00f1ar os seus dous encontros do torneo de abertura, sendo o \u00fanico equipo que foi quen de sumar tres puntos en cada un dos partidos do torneo. Con todo, logo do par\u00f3n internacional de outubro e da disputa dos seis primeiros encontros foron as xogadoras do K\u00e4rp\u00e4t e do Ilves as que se fixeron co mando da liga regular, que mantiveron logo de superar o ecuador da tempada, se ben o Ilves contaba cunha ampla vantaxe sobre as xogadoras de Oulu.\nEntre o 10 e o 22 de febreiro de 2018 tiveron lugar os Xogos Ol\u00edmpicos de Inverno na cidade surcoreana\u00a0de Pyeongchang, polo que 12 xogadoras se ausentaron da competici\u00f3n ligueira para xogar coa selecci\u00f3n finlandesa, que acabar\u00eda por colgarse a medalla de bronce, a\u00ednda que moitas xogadoras un\u00edronse aos seus equipos de inmediato para disputar os derradeiros enfrontamentos da liga regular.\nLogo de 28 partidos xogados o Ilves asegurouse a primeira posici\u00f3n da t\u00e1boa na liga regular aproveitando tam\u00e9n a derrota das K\u00e4rp\u00e4t na casa fronte o Team Kuortane. Deste xeito as de Tampere entraron nas series polo t\u00edtulo directamente nas semifinais. Finalmente, \u00e1 conclusi\u00f3n da liga regular a loita pola segunda posici\u00f3n entre as Espoo Blues e as K\u00e4rp\u00e4t decantouse do lado das de Oulu. A clasificaci\u00f3n final amosou unha clara distinci\u00f3n entre os equipos clasificados para as series e os dous \u00faltimos clasificados, xa que o s\u00e9timo clasificado (Lukko, que conseguiu o obxectivo de non finalizar na derradeira posici\u00f3n) tan s\u00f3 conseguiu 9 puntos, isto \u00e9 38 puntos menos que o equipo que o precedeu na t\u00e1boa (KalPa), e o pechacancelas KJT conseguiu tan s\u00f3 3 puntos, mentres que entre o primeiro e o sexto houbo unha diferenza de 28 puntos, que se reduciron a 9 con respecto do terceiro, 6 co cuarto, e 5 co quinto clasificado.\nDurante a liga regular Riikka Noronen converteuse na m\u00e1xima puntuadora hist\u00f3rica do campionato feminino finland\u00e9s ao superar os 600 puntos, mentres que Johanna Koivula superou a barreira dos 500 partidos xogados e os 200 goles anotados.\nFonte: Leijonat.fi\nEstat\u00edsticas das xogadoras.\nAo final da liga regular Linda V\u00e4lim\u00e4ki (Ilves) liderou a t\u00e1boa de puntuadoras da liga cun rexistro de 30 goles e 28 asistencias para un total de 58 puntos, catro m\u00e1is que a s\u00faa compa\u00f1eira de equipo Riikka Noronen e seis m\u00e1is que Saija Tarkki (K\u00e4rp\u00e4t), segunda e terceira m\u00e1ximas puntuadoras respectivamente. A seguintes dez xogadoras lideraron a liga regular en puntos:\nAo final da liga regular Vilma Vaattovaara (Ilves) foi a porteira coa mellor porcentaxe de paradas cun 94,5%. Vaattovaara foi a terceira porteira que m\u00e1is tempo permaneceu no xeo por detr\u00e1s de Jenna Silvonen (Blues) e Meeri R\u00e4is\u00e4nen (HPK, que foi a segunda mellor porteira en porcentaxe cun 94,1%). Con todo, foi Jenna Silvonen a porteira que m\u00e1is veces conseguiu finalizar un partido sen encaixar un gol (\"shutout\") cun total de seis partidos, e a que m\u00e1is partidos xogou cun total de 28. As seguintes dez porteiras lideraron a liga regular en porcentaxe de paradas:\n\"Play-offs\".\nFonte: Leijonat.fi\nCuartos de final.\nHPK (4) vs Kuortane (5).\nO HPK, que finalizara a liga regular na cuarta posici\u00f3n, enfrontouse ao Team Kuortane, quinto clasificado da liga regular. As de H\u00e4meenlinna superaron na clasificaci\u00f3n \u00e1s de Ostrobotnia do Sur por un punto, e dos catro enfrontamentos previos \u00e1s series o HPK ga\u00f1ara tres (os dous primeiros e o derradeiro) e o Team Kuortane tan s\u00f3 un, sen conseguir ga\u00f1ar en H\u00e4meenlinna. As xogadoras dirixidas por Jari Risku eliminaron pola v\u00eda r\u00e1pida \u00e1s de H\u00e4meenlinna logo de impo\u00f1erse en tres partidos (1-4, 3-0 e 1-4). Deste xeito o equipo de Kuortane conseguiu a clasificaci\u00f3n para as semifinais por primeira vez na s\u00faa historia.\n\"O Team Kuortane ga\u00f1a a serie 3 - 0.\"\nBlues (3) vs KalPa (6).\nAs Blues non foron quen de superar \u00e1s K\u00e4rp\u00e4t na clasificaci\u00f3n da liga regular e finalizaron na terceira posici\u00f3n, o que lles fixo disputar as eliminatorias de cuartos de final fronte \u00e1s sextas clasificadas, as xogadoras de KalPa. As eliminatorias comezaron o 6 de marzo coa vitoria das Blues en Espoo (6-1), mais as de Kuopio conseguiron empatar a serie na casa. Finalmente as Blues ga\u00f1aron o terceiro e o cuarto encontro e clasific\u00e1ronse para as semifinais fronte \u00e1s K\u00e4rp\u00e4t, segundas clasificadas.\n\"As Blues ga\u00f1an a serie 3 - 1.\"\nSemifinais.\nIlves (1) vs Kuortane (5).\nLogo de facer historia e clasificarse por primeira vez para as semifinais, o Team Kuortane enfrontouse ao Ilves, primeiro clasificado da liga regular. A serie iniciouse cun partido moi disputado en Tampere, antes do cal Linda V\u00e4lim\u00e4ki recibiu o trofeo Marianne Ihalainen de mans da propia Ihalainen como m\u00e1xima puntuadora da liga regular, as\u00ed como o trofeo Tiia Reima \u00e1 m\u00e1xima goleadora da liga regular. No partido, as locais s\u00f3 puideron facerse coa vitoria nos \"shootouts\" logo de finalizar o tempo regulamentario con empate a un gol e non marcar ning\u00fan dos dous equipos na pr\u00f3rroga. O Team Kuortane puido equilibrar a serie coa vitoria na casa no segundo partido, no que salientou especialmente a figura da local Jenniina Nylund, que anotou catro goles, os dous \u00faltimos, un deles o da vitoria, en menos de 20 segundos ao final do terceiro per\u00edodo. No terceiro partido as xogadoras de Kuortane conseguiron remontar tres goles, mais acabaron cedendo novamente nos \"shootouts\". Finalmente as xogadoras do Ilves impux\u00e9ronse na s\u00faa visita a Kuortane no cuarto partido (2-3), no que as veteranas do Ilves asumiron a responsabilidade, e no que Linda V\u00e4lim\u00e4ki anotou o gol ga\u00f1ador ao final da superioridade do seu equipo logo de que as locais igualaran o marcador ata en d\u00faas ocasi\u00f3ns, e que buscaron sen \u00e9xito o gol sen porteira durante un minuto e medio. Deste xeito as de Tampere clasific\u00e1banse para as finais da liga por primeira vez dende 2012.\n\"O Ilves ga\u00f1a a serie 3 - 1.\"\nK\u00e4rp\u00e4t (2) vs Blues (3).\nAs segundas semifinais enfrontaron \u00e1s K\u00e4rp\u00e4t coas Blues na que foi a reedici\u00f3n da final da tempada precedente, na queu as xogadoras de Oulu alzaron a Aurora Borealis Malja. Nestas semifinais o factor cancha foi determinante, xa que ning\u00fan dos dous equipos conseguiu a vitoria lonxe do seu estadio. Nos dous primeiros enfrontamentos non houbo moitos goles e estes non chegaron ata os segundos terzos. No segundo partido todos os goles das Blues chegaron no segundo terzo, mentres que o solitario gol das K\u00e4rp\u00e4t non chegou ata o \u00faltimo per\u00edodo nun partido con grandes actuaci\u00f3ns das porteiras: Jenna Silvonen (Blues, 42 paradas) e Johanna Oksman (K\u00e4rp\u00e4t, 44 paradas). Logo do segundo par de enfrontamentos a eliminatoria estaba empatada a d\u00faas vitorias, polo que todo quedaba pendente do que pasara en Oulu. Se ben nos partidos anteriores da eliminatoria transcorreran moitos minutos sen goles, no cuarto partido as K\u00e4rp\u00e4t axi\u00f1a abriron o marcador aproveitando a superioridade cando a\u00ednda non pasaran catro minutos do pitido inicial, mais as de Espoo repux\u00e9ronse e empataron d\u00faas veces o partido, que acabaron lev\u00e1ndose a pesar de que as de Oulu procuraron o gol do empate durante case catro minutos sen porteira. A pesar do gol inicial das Blues, os goles nos minutos iniciais do segundo per\u00edodo da capit\u00e1 das K\u00e4rp\u00e4t Isa Rahunen d\u00e9ronlle a iniciativa \u00e1s locais, e a\u00ednda que Tinja Haukij\u00e4rvi conseguiu empatar para as Blues, un tanto de Niina Koukkula pouco antes da finalizaci\u00f3n do segundo terzo converteuse no gol da vitoria. Deste xeito as K\u00e4rp\u00e4t clasific\u00e1banse por segundo ano consecutivo para as finais, nas que poder\u00edan revalidar o t\u00edtulo.\n\"As K\u00e4rp\u00e4t ga\u00f1an a serie 3 - 2.\"\nPartido polo bronce.\nAs Espoo Blues e o Team Kuortane enfront\u00e1ronse no partido pola medalla de bronce. As Blues, equipo m\u00e1is laureado da competici\u00f3n, finalizaron a liga regular na terceira posici\u00f3n e caeron nas semifinais fronte \u00e1s K\u00e4rp\u00e4t no quinto partido, mentres que as de Kuortane chegaron \u00e1s series como quintas clasificadas e caeran nas semifinais, \u00e1s que chegaron logo de eliminar ao HPK, fronte o Ilves, primeiro clasificado da liga regular. A final de consolaci\u00f3n xogouse no estadio de Tapiola en Espoo, onde as xogadoras do Kuortane sorprenderon \u00e1s locais dende o inicio, cando tomaron vantaxe cun gol de Petra Nieminen, no segundo terzo outros dous goles de Linnea Melotindos e Jenniina Nylund ampliaron a vantaxe, e no \u00faltimo terzo dous goles m\u00e1is do equipo colexial puxeron o 0-5 definitivo nun partido no que salientou a figura da porteira visitante Tiia Pajarinen, quen conseguiu manter a porter\u00eda a cero con 36 paradas, garantindo a medalla de bronce.\nFinal.\nNa final v\u00edronse as caras os dous mellores equipos da liga regular, o Ilves e as K\u00e4rp\u00e4t. A eliminatoria prev\u00edase moi igualada, xa que dos catro partidos nos que se enfrontaran na liga regular cada un ga\u00f1ara dous. No partido inaugural da serie as de Oulu fix\u00e9ronse coa vitoria, ga\u00f1ando o factor cancha logo de adiantarse no marcador a menos de tres minutos para a conclusi\u00f3n do primeiro per\u00edodo e ampliar a diferenza ao 0-2 cando a\u00ednda non pasaran cinco minutos do segundo terzo, e a\u00ednda que Jenna Lehtiniemi reduciu as diferenzas, Saila Saari anotou o 1-3 definitivo cando as locais xogaban sen porteira buscando o empate. O Ilves empatou a serie coa s\u00faa vitoria en Oulu no segundo partido (1-2) logo dos \"shootouts\", se ben as de Tampere adiant\u00e1ronse no marcador logo dun forte inicio de partido no que Ida Karjalainen abriu o marcador, a\u00ednda que Saila Saari se encargar\u00eda de igualar a contenda. Nos \"shootouts\" Vilma Vaattovaara detivo todos os lanzamentos das K\u00e4rp\u00e4t, mentres que Riikka Noronen asinou o gol da vitoria das linces. Tam\u00e9n se decidiu nos \"shootouts\" o terceiro choque, no que a pesar de que as locais dominaron o marcador 2-0 no terceiro tempo, os goles de Niina Koukkula e Saila Saari con 29 segundos de diferenza levaron o partido \u00e1 pr\u00f3rroga, onde ning\u00fan dos equipos encontrou o cami\u00f1o do gol ata que, xa nos \"shootouts\", Isa Rahunen anotou o primeiro lanzamento e posteriormente ningunha outra xogadora foi quen de levar o disco ao fondo da rede. Finalmente o campionato decidiuse en Oulu logo da vitoria das locais no cuarto encontro por 5 goles a 1, rompendo as\u00ed a din\u00e1mica dos encontros entre ambos equipos na tempada, xa que todos os partidos ata o momento se decidiran a favor do equipo visitante. A porteira das K\u00e4rp\u00e4t Johanna Oksman tivo un papel destacado ao deter 27 lanzamentos e levouse o premio \u00e1 mellor xogadora dos \"play-offs\".\n\"As K\u00e4rp\u00e4t ga\u00f1an a serie 3 - 1.\"\nEstat\u00edsticas das series.\nFonte: Leijonat.fi\nEquipo campi\u00f3n.\nO equipo das K\u00e4rp\u00e4t que conquistou o primeiro campionato finland\u00e9s feminino baixo a denominaci\u00f3n de \"Naisten Liiga\" estivo integrado polas seguintes xogadoras:"}
{"id": "578054", "revid": "1888", "url": "https://gl.wikipedia.org/wiki?curid=578054", "title": "Jos\u00e9 Antonio Dopacio Mesa", "text": "Jos\u00e9 Antonio Dopacio Mesa, co\u00f1ecido como Colasito, nado na Pontenova e finado no mesmo concello o 20 de xullo de 1936, foi un pol\u00edtico galego.\nTraxectoria.\nFoi nomeado recadador interino do Concello de Vilame\u00e1 o 24 de xu\u00f1o de 1936. Co golpe de Estado do 18 de xullo de 1936 formou parte do comit\u00e9 da Fronte Popular de Vilame\u00e1 e Vilaoudriz, constitu\u00eddo o d\u00eda 22, xunto con \u00c1ngel P\u00e9rez G\u00e1ndaras, Manuel Enr\u00edquez Fern\u00e1ndez e Jes\u00fas Sampedro V\u00e1zquez. Foi morto na Pontenova nos enfrontamentos armados contra o ex\u00e9rcito golpista."}
{"id": "578055", "revid": "1888", "url": "https://gl.wikipedia.org/wiki?curid=578055", "title": "Jes\u00fas Sampedro V\u00e1zquez", "text": "Jes\u00fas Sampedro V\u00e1zquez, nado na Pontenova, foi un practicante e pol\u00edtico galego.\nTraxectoria.\nFillo de Miguel Sampedro Villar, xefe da estaci\u00f3n de Vilaoudriz, e Elena V\u00e1zquez Gayoso. Estudou o bacharelato no Instituto de Lugo. Foi nomeado practicante do Concello de Vilaoudriz en novembro de 1931. Foi secretario da Agrupaci\u00f3n local do Partido Republicano Radical Socialista de Vilaodriz en 1933. Estaba vinculado ao sindicalismo de clase nas minas de Vilaoudriz. Co golpe de Estado do 18 de xullo de 1936 formou parte do comit\u00e9 da Fronte Popular de Vilame\u00e1 e Vilaoudriz constitu\u00eddo o d\u00eda 20, xunto con \u00c1ngel P\u00e9rez G\u00e1ndaras, Jos\u00e9 Antonio Dopacio Mesa e Manuel Enr\u00edquez Fern\u00e1ndez. Fuxiu e despois estivo agochado varios meses na s\u00faa casa, sen ser descuberto nos continuos rexistros que se realizaban. Xulgado en Lugo, foi declarado en rebeld\u00eda. Abr\u00edronlle expediente de responsabilidades pol\u00edticas en 1937, e foi reclamado polo xu\u00edz de instruci\u00f3n especial militar de Ribadeo en maio de 1937 xunto con C\u00e1ndido Rodr\u00edguez, Antonio Ferreiro V\u00e9rez, Emilio Roncandio Vicario e Jos\u00e9 Murias Rodr\u00edguez. Entregouse en 1939 e ingresou na Prisi\u00f3n de Lugo o 27 de maio. Xulgado en Lugo por rebeli\u00f3n militar o 28 de marzo de 1940 xunto con Jos\u00e9 Murias Rodr\u00edguez e Emilio Roncandio Vicario, foi condenado a prisi\u00f3n. Sa\u00edu do C\u00e1rcere de Lugo o 4 de agosto de 1940. Volveu traballar como practicante na Pontenova nos anos corenta. Despois exiliouse en Venezuela.\nVida persoal.\nCasou na Pontenova con Mar\u00eda de las Mercedes Gallo Lamas en agosto de 1941."}
{"id": "578061", "revid": "88215", "url": "https://gl.wikipedia.org/wiki?curid=578061", "title": "Manoel Rezende de Mattos Cabral", "text": ""}
{"id": "578062", "revid": "89787", "url": "https://gl.wikipedia.org/wiki?curid=578062", "title": "Gonzalo Becerra Souto", "text": "Gonzalo Becerra Souto, nado en Vilaicente (As Nogais) en 1910 e finado no mesmo lugar o 12 de febreiro de 1976, foi un pol\u00edtico galego que estivo corenta anos agochado.\nTraxectoria.\nFoi canteiro en Francia. Na \u00e9poca da Rep\u00fablica conduc\u00eda unha camioneta baixando carb\u00f3n de Fabeiro a Ponferrada. Militante da CNT. Cando se produciu o golpe de Estado do 18 de xullo de 1936 estaba na casa dos seus pais Jos\u00e9 e Rufina en Vilaicente cos seus irm\u00e1ns Manuel e Ovidio. Sab\u00e9ndose en perigo fuxiu co seu irm\u00e1n Manuel, membro do comit\u00e9 comunista de Vilaicente, e agochouse en varias casas e finalmente, en agosto, no domicilio paterno. En represalia detiveron ao seu pai Jos\u00e9 Becerra Lage, que estivo preso no campo de concentraci\u00f3n de Arnao. Gonzalo agochouse nun tobo de dous metros cadrados escavado ao pe da s\u00faa casa ao que acced\u00eda de costas para poder sa\u00edr de cara; sa\u00eda polas noites para estirar as pernas. Foi atendido pola s\u00faa nai e o seu irm\u00e1n Ovidio, que lle tra\u00eda papel e novelas do Oeste. Parece que tivo contacto co guerrilleiro Abelardo Guti\u00e9rrez Alba. Estivo 40 anos agochado nese tobo. Durante ese tempo escribiu un diario, que foi recuperado e doado polo seu irm\u00e1n Ovidio ao proxecto As v\u00edtimas, os nomes, as voces e os lugares."}
{"id": "578063", "revid": "29398", "url": "https://gl.wikipedia.org/wiki?curid=578063", "title": "M\u00e1rio Zagallo", "text": "M\u00e1rio Jorge Lobo Zagallo, nado en Atalaia, Alagoas, o 9 de agosto de 1931, \u00e9 un exfutbolista e exadestrador brasileiro, considerado como unha das maiores figuras da historia do f\u00fatbol brasileiro. Xogaba como extremo esquerdo e desenvolveu a s\u00faa carreira como futbolista entre o Flamengo e o Botafogo, equipos aos que tam\u00e9n dirixiu como adestrador. Ga\u00f1ou dez veces o Campionato Carioca (cinco como xogador e cinco como adestrador) e en 1968 levou ao Botafogo a conquistar o primeiro dos dous Campionatos Brasileiros da s\u00faa historia.\nO seu nome est\u00e1 estreitamente vencellado \u00e1 Copa do Mundo, sendo a persoa que m\u00e1is veces a ga\u00f1ou, nun total de catro ocasi\u00f3ns, todas coa selecci\u00f3n brasileira. As d\u00faas primeiras (1958 e 1962) conquistounas como xogador, sendo titular en t\u00f3dolos partidos, mentres que en 1970 proclamouse campi\u00f3n como seleccionador do Brasil e en 1994 como axudante do adestrador Carlos Alberto Parreira. Acudiu a outros tres Mundiais: como seleccionador brasileiro en 1974 e 1998 (quedando subcampi\u00f3n no segundo deles) e de novo como axudante de Parreira en 2006. Foi a primeiro das \u00fanicas tres persoas que ga\u00f1aron a Copa do Mundo como xogador e como adestrador (m\u00e1is tarde fix\u00e9rono tam\u00e9n o alem\u00e1n Franz Beckenbauer e o franc\u00e9s Didier Deschamps), e o \u00fanico que o fixo m\u00e1is de d\u00faas veces.\nEn 1992 recibiu a Orde do M\u00e9rito da FIFA, a m\u00e1xima distinci\u00f3n concedida pola FIFA, polas s\u00faas contribuci\u00f3ns ao f\u00fatbol. Foi nomeado o noveno mellor adestrador de todos os tempos pola \"World Soccer Magazine\" en 2013.\nTraxectoria.\nInicios.\nNaceu en Atalaia, no estado de Alagoas, o 9 de agosto de 1931. Pouco despois mudouse coa s\u00faa familia ao R\u00edo de Xaneiro, a onde seu pai, Aroldo Cardoso Zagallo, se trasladou como representante comercial de Tecidos Alexandria, unha f\u00e1brica t\u00e9xtil do seu cu\u00f1ado M\u00e1rio Lobo. Comezou a xogar ao f\u00fatbol nas r\u00faas cariocas e m\u00e1is tarde no Maguari, antes de ingresar en 1948 nas categor\u00edas inferiores do America, club no que tam\u00e9n practicou outros deportes como voleibol e tenis de mesa. A pesar das reticencias do pai, que prefer\u00eda que estudase contabilidade e seguise os seus pasos, continuou no f\u00fatbol e en 1950 recalou no equipo xuvenil do Flamengo.\nFlamengo.\nEn 1951 proclamouse campi\u00f3n do primeiro campionato xuvenil do Brasil e ese mesmo ano debutou co primeiro equipo. Foi o 29 de abril, nunha goleada por 6-0 sobre o Goytacaz, e tivo a s\u00faa oportunidade aproveitando que o extremo esquerdo titular, Esquerdinha, pedira permiso para casar e que o suplente, Itamar, estaba enfermo. Xa como titular do equipo, que contaba con xogadores de ataque como Joel, \u00cdndio, Evaristo e Dida, conquistou tres veces consecutivas o Campionato Carioca, entre 1953 e 1955.\nMilitou no club ata 1958, disputando un total de 205 partidos nos que marcou 29 goles.\nBotafogo.\nEn 1958, despois de recibir boas ofertas doutros equipos e ante a demora do seu club por chegar a un acordo con el, fichou polo Botafogo. Debutou co club nun derbi fronte ao Fluminense no estadio do Maracan\u00e3, correspondente ao Campionato Carioca, formando dianteira xunto a Garrincha, Paulo Valentim e Quarentinha. Xogou no club \"alvinegro\" ata 1965, e conquistou outros dous Campionatos Cariocas nos anos 1961 e 1962. Ga\u00f1ou tam\u00e9n dous Torneos R\u00edo-S\u00e3o Paulo, competici\u00f3n predecesora do actual Campionato Brasileiro, e participou en numerosos torneos amigables de Am\u00e9rica e Europa, como o Torneo de Par\u00eds ou o Trofeo Teresa Herrera.\nXogou un total de 300 encontros co Botafogo, nos que anotou 23 goles.\nSelecci\u00f3n brasileira.\nO seu primeiro contacto coa Copa do Mundo tivo lugar cando a\u00ednda estaba no equipo xuvenil do Flamengo. Foi no Mundial de 1950, durante o cal estaba realizando o servizo militar, sendo destinado \u00e1 seguridade do estadio do Maracan\u00e3. Vestido co uniforme de soldado, foi testemu\u00f1a da derrota brasileira ante o Uruguai no c\u00e9lebre Maracanazo.\nOito anos despois debutou coa selecci\u00f3n brasileira nun partido ante Paraguai pola Copa Oswaldo Cruz. A s\u00faa boa actuaci\u00f3n, marcando dous goles, valeulle a convocatoria para o Mundial de 1958, que principiaba s\u00f3 35 d\u00edas despois, ocupando o lugar de Canhoteiro, que foi descartado pouco antes de viaxar. Xa en Suecia, foi unha peza fundamental do equipo de Vicente Feola, formando no lado esquerdo da dianteira, \u00e1 beira de Pel\u00e9, aproveitando a ausencia por lesi\u00f3n de Pepe, o extremo esquerdo titular. Foi titular en t\u00f3dolos encontros e proclamouse campi\u00f3n ao vencer na final a Suecia, partido no que marcou o cuarto dos cinco goles do Brasil (5-2).\nEn 1959 disputou a Copa Am\u00e9rica, rematando subcampi\u00f3n, por detr\u00e1s da Arxentina. Continuou na titularidade no Mundial de 1962, ocupando de novo o lugar do lesionado Pepe. Repartiu catro asistencias e mercou un gol, repetindo coroa ao derrotar na final a Checoslovaquia. \nDisputou un total de 33 partidos co Brasil, xogando o seu \u00faltimo encontro internacional o 7 de xu\u00f1o de 1964, nun amigable contra Portugal no Maracan\u00e3 que rematou con vitoria brasileira por 4-1.\nComo adestrador.\nTrala s\u00faa retirada como futbolista no Botafogo, aos 34 anos de idade, iniciou a s\u00faa carreira como adestrador no mesmo club, fac\u00e9ndose cargo do equipo xuvenil. Pouco despois, en maio de 1967, subiu ao primeiro equipo, ao que adestrou ata decembro de 1970. Na s\u00faa primeira campa\u00f1a proclamouse campi\u00f3n carioca, t\u00edtulo que repetiu ao ano seguinte, no que ga\u00f1ou ademais o Campionato Brasileiro, derrotando na final ao Fortaleza cearense por un resultado global de 6-2.\nEn marzo de 1970, trala sa\u00edda de Jo\u00e3o Saldanha da selecci\u00f3n brasileira, a Federaci\u00f3n Brasileira ofreceulle o posto de seleccionador a Dino Sani e a Otto Gl\u00f3ria, pero ambos rexeitaron a oferta. O posto foille ofrecido ent\u00f3n a Zagallo, que o aceptou inmediatamente, compaxin\u00e1ndoo durante os primeiros meses co seu traballo como adestrador do Botafogo. Anteriormente xa dirixira a unha selecci\u00f3n de xogadores de clubs cariocas que representaban \u00e1 selecci\u00f3n brasileira en dous amigables contra Chile a Arxentina en 1967 e 1968.\nDirixiu \u00e1 selecci\u00f3n no Mundial de 1970 e al\u00ed ali\u00f1ou por primeira vez no equipo titular \u00e1 dianteira formada por Pel\u00e9, Tost\u00e3o, Rivellino, Jairzinho e G\u00e9rson. O conxunto brasileiro, capitaneado por Carlos Alberto Torres, despregou un f\u00fatbol espectacular e efectivo, ata o punto de ser considerado un dos mellores equipos de t\u00f3dolos tempos. Despois de obter o primeiro posto do seu grupo, eliminou nos cuartos de final ao Per\u00fa, ao que adestraba o seu excompa\u00f1eiro Didi, e nas semifinais ao Uruguai, chegando comodamente a unha final na que derrotou por 4-1 \u00e1 Italia de Ferruccio Valcareggi, con goles de Pel\u00e9, G\u00e9rson, Jairzinho e Carlos Alberto. Zagallo converteuse deste xeito na primeira persoa en ga\u00f1ar o Mundial como futbolista e como adestrador. Ademais, os 38 anos de idade cos que contaba naquel momento col\u00f3cano como o segundo seleccionador m\u00e1is novo en proclamarse campi\u00f3n do mundo, superado en precocidade s\u00f3 polo uruguaio Alberto Suppici, campi\u00f3n da primeira edici\u00f3n da Copa do Mundo con s\u00f3 31 anos.\nTrala vitoria no Mundial continuou compaxinando o seu posto na selecci\u00f3n co traballo de adestrador en clubs. Dirixiu primeiro o Fluminense, co que ga\u00f1ou o Campionato Carioca de 1971, e m\u00e1is tarde o Flamengo, co que se proclamou d\u00faas veces campi\u00f3n de dita competici\u00f3n, en 1972 e 1973. O 6 de xu\u00f1o de 1973, despois de m\u00e1is de tres anos como seleccionador, Zagallo sufriu a s\u00faa primeira derrota coa selecci\u00f3n, caendo nun amigable contra Italia en Roma. \nNo Mundial de 1974, o Brasil non conseguiu brillar como no anterior torneo e s\u00f3 puido ser cuarto. Na primeira fase empatou sen goles ante Iugoslavia e Escocia e s\u00f3 conseguiu vencer a Zaire. Na segunda fase ga\u00f1ou \u00e1 Alema\u00f1a Oriental e \u00e1 Arxentina, e xogouse o pase \u00e1 final contra os Pa\u00edses Baixos no Westfalenstadion, perdendo por 2-0, con tantos de Neeskens e Cruyff.\nXa f\u00f3ra da selecci\u00f3n, nos seguintes anos dirixiu o Botafogo outras tres veces, o Flamengo por segunda vez, o Al-Hilal (co que ga\u00f1ou a liga saudita), o Vasco da Gama en d\u00faas etapas, o Bangu e tam\u00e9n as selecci\u00f3ns de Kuwait, Arabia Saudita e Emiratos \u00c1rabes Unidos. Co combinado kuwait\u00ed ga\u00f1ou a Copa do Golfo en 1976 e ese mesmo ano acadou a final da Copa Asi\u00e1tica, perdendo diante de Ir\u00e1n en Teher\u00e1n.\nEn 1991 regresou \u00e1 selecci\u00f3n brasileira e durante os seguintes tres anos foi axudante de Carlos Alberto Parreira, co posto de coordinador t\u00e9cnico. No Mundial de 1994 a \"canarinha\" volveu proclamarse campioa, sumando as\u00ed Zagallo o seu cuarto t\u00edtulo, faza\u00f1a nunca igualada por ningu\u00e9n m\u00e1is. Tralo torneo converteuse de novo no seleccionador do equipo, d\u00faas d\u00e9cadas despois da s\u00faa marcha. \nEn 1995 dirixiu ao Brasil na Copa Am\u00e9rica. Despois de rematar primeiro de grupo e de eliminar \u00e1 Arxentina de Passarella nos cuartos de final e aos Estados Unidos nas semifinai enfrontouse na final ao Uruguai, dirixido por H\u00e9ctor N\u00fa\u00f1ez. O encontro acabou con empate a un gol e decidiuse na quenda de penaltis, onde unha parada de \u00c1lvez a T\u00falio deulle o t\u00edtulo ao conxunto uruguaio. Ao ano seguinte a Federaci\u00f3n Brasileira foi convidada a participar na Copa Ouro da CONCACAF en California, \u00e1 que enviou unha selecci\u00f3n sub-23 dirixida por Zagallo. A idade dos xogadores non foi problema para acadar unha nova final, na que con todo, os brasileiros caeron ante M\u00e9xico por 2-0. Ese mesmo ano dirixiu a selecci\u00f3n ol\u00edmpica nos Xogos Ol\u00edmpicos de Atlanta. A\u00ednda que contaba cun equipo repleto de estrelas e futuras estrelas como Bebeto, Roberto Carlos, Ronaldo, Rivaldo, Aldair ou Juninho, non conseguiu pasar das semifinais, caendo eliminado ante Nixeria tras empatar a tres goles e recibir un gol de ouro de Kanu.\nA pesar das cr\u00edticas recibidas, principalmente por parte da prensa paulista, conseguiu proclamarse campi\u00f3n da Copa Am\u00e9rica en Bolivia en 1997, sendo a primeira vez que a selecci\u00f3n brasileira lograba o t\u00edtulo f\u00f3ra da casa. Trala vitoria, euf\u00f3rico, dirixiuse \u00e1s c\u00e1maras de televisi\u00f3n e, en referencia aos seus cr\u00edticos, pronunciou unha frase que pasou \u00e1 historia do f\u00fatbol brasileiro: \"Voc\u00eas v\u00e3o ter que me engolir\" (\"\u00cddesme ter que engulir\"). En decembro do mesmo ano disputou a Copa Confederaci\u00f3ns da FIFA en Riad. Conseguiu o primeiro posto do seu grupo e eliminou nas semifinais \u00e1 Rep\u00fablica Checa, finalista da \u00faltima Eurocopa, antes de medirse na final a Australia, \u00e1 que goleou por 6-0, cun triplete de Ronaldo e outro de Rom\u00e1rio.Ao ano seguinte comandou os brasileiros no Mundial de Francia, a s\u00faa terceira Copa do Mundo como seleccionador, e acadou unha nova final, que acabou perdendo contra a selecci\u00f3n anfitrioa no Stade de France.\nFinalmente, nos anos anteriores \u00e1 s\u00faa retirada adestrou o Portuguesa e novamente o Flamengo, ga\u00f1ando con este \u00faltimo o seu d\u00e9cimo Campionato Carioca (quinto como adestrador) e a a Copa dos Campi\u00f3ns. En 2002 a Federaci\u00f3n Brasileira convidouno a dirixir un partido amigable contra Corea do Sur, como homenaxe pola s\u00faa traxectoria. Con todo, a\u00ednda regresou \u00e1 selecci\u00f3n en 2003, de novo como axudante de Parreira, e foi membro do equipo no Mundial de 2006, a s\u00faa s\u00e9tima e derradeira participaci\u00f3n nunha Copa do Mundo, chegando \u00e1s semifinais.\n\u00c9 o t\u00e9cnico que m\u00e1is partidos da selecci\u00f3n brasileira dirixiu, cun total de 131. O seu balance \u00e1 fronte da \"canarinha\" foi de 97 vitorias, 25 empates e 9 derrotas.\nEstilo de xogo.\nZagallo era un extremo esquerdo de f\u00edsico reducido, co\u00f1ecido polas s\u00faas habilidades t\u00e9cnicas e o seu traballo defensivo, as\u00ed como polas s\u00faas internadas dende zonas m\u00e1is profundas do terreo de xogo. Tam\u00e9n era capaz de xogar como dianteiro principal e como interior.\nVida persoal.\nCasou con Alcina de Castro o 13 de xaneiro de 1955 na Igrexa dos Capuchinos do R\u00edo de Xaneiro. Permaneceron xuntos ata a morte desta o 5 de novembro de 2012. A parella tivo catro fillos: Paulo Jorge, Maria Em\u00edlia, Mario Cesar e Maria Cristina. Paulo Jorge seguiu os pasos do pai como adestrador, dirixindo varios clubs e as categor\u00edas inferiores da selecci\u00f3n brasileira."}
{"id": "578065", "revid": "5863", "url": "https://gl.wikipedia.org/wiki?curid=578065", "title": "I Concilio de Orange", "text": ""}
{"id": "578066", "revid": "125771", "url": "https://gl.wikipedia.org/wiki?curid=578066", "title": "Habsburgo", "text": ""}
{"id": "578067", "revid": "15490", "url": "https://gl.wikipedia.org/wiki?curid=578067", "title": "Orlando Serrell", "text": "Orlando L. Serrell, nado en 1968, \u00e9 un \"savant adquirido\" estadounidense (algu\u00e9n que presenta habilidades 'sabias' despois dunha lesi\u00f3n ou enfermidade do sistema nervioso central (SNC), a diferenza dunha persoa que nace con trastorno autista ou outra discapacidade do desenvolvemento).\nAdquisici\u00f3n e habilidades.\nSerrell non posu\u00eda ningunha habilidade especial at\u00e9 que foi golpeado por unha pelota de b\u00e9isbol no lado esquerdo da s\u00faa cabeza o 17 de agosto de 1979, antes de facer once anos. Serrell caeu ao chan, pero finalmente recuperouse e continuou xogando ao b\u00e9isbol. Non buscou ning\u00fan tratamento m\u00e9dico porque non llo dixo aos seus pais; durante moito tempo, sufriu dores de cabeza. Finalmente, a dor de cabeza rematou, pero Serrell pronto notou que ti\u00f1a a capacidade de realizar c\u00e1lculos calend\u00e1ricos dunha complexidade sorprendente. Tam\u00e9n pode recordar o tempo, as\u00ed como (en diferentes graos) onde estaba e o que fixo todos os d\u00edas desde o accidente.\nVida persoal.\nSerrell reside en Newport News, Virxinia."}
{"id": "578069", "revid": "27249", "url": "https://gl.wikipedia.org/wiki?curid=578069", "title": "Discoglossus pictus", "text": "O sapi\u00f1o pinto (Discoglossus pictus) \u00e9 un anfibio anuro da familia Alytidae.\nDistribuci\u00f3n.\nEn Sicilia e Malta \u00e9 aut\u00f3ctona e distrib\u00faese desde o nivel do mar at\u00e9 os 1500 m de altitude. Estes exemplares corresponden \u00e1 subespecie nominal \"Discoglossus pictus pictus\"\nOs exemplares do norte de Alxeria e Tunisia (\"Discoglossus pictus auritus\") distrib\u00faense na zona costeira at\u00e9 a zona fronteiriza con Marrocos desde o nivel do mar at\u00e9 unha altura de 500 m, a\u00ednda que normalmente at\u00f3pase por baixo dos 100 m.s.n.m.\nNa pen\u00ednsula Ib\u00e9rica habita s\u00f3 no norte de Catalu\u00f1a, onde ten poboaci\u00f3ns estables no Alto e Baixo Empord\u00e1n, o Xiron\u00e9s e o Pla de l'Estany, a\u00ednda que ocasionalmente parece ser que foi visto noutros lugares que poden ser atribu\u00eddos a erros de identificaci\u00f3n ou a liberaci\u00f3ns de exemplares ben de forma voluntaria ou fortu\u00edta. No resto da Pen\u00ednsula non se co\u00f1ecen poboaci\u00f3ns estables.\nOs exemplares do norte de Catalu\u00f1a e do sur de Francia consid\u00e9ranse introducidos a partir de exemplares da costa alxeriana no s\u00e9culo XIX, polo que se incl\u00faen dentra da subespecie \"Discoglossus pictus auritus\".\nA antiga subespecie \"Discoglossus pictus scovazzi\" que se distrib\u00fae por Marrocos consid\u00e9rase actualmente unha especie separada.\nH\u00e1bitat.\nAt\u00f3pase nunha ampla variedade de h\u00e1bitats mediterr\u00e1neos, desde \u00e1reas abertas, zonas costeiras areosas, prados, cultivos e bosques. Abundan en zonas con vexetaci\u00f3n densa preto de corpos de auga, \u00e1s veces at\u00f3panse en augas salobres. En Sicilia, aproveita as canles e outras instalaci\u00f3ns de rega.\nAmeazas.\nA poboaci\u00f3n de Sicilia at\u00f3pase ameazada nas zonas onde se abandona o aproveitamento tradicional das terras agr\u00edcolas, a cambio da urbanizaci\u00f3n.\nEn Malta, a ameaza principal \u00e9 o abuso de extracci\u00f3n de auga de acu\u00edferos.\nEn Espa\u00f1a e Francia as poboaci\u00f3ns est\u00e1n en franca expansi\u00f3n."}
{"id": "578074", "revid": "23204", "url": "https://gl.wikipedia.org/wiki?curid=578074", "title": "Francesca Bonnemaison", "text": "Francesca Bonnemaisson Farriols, nada en Barcelona o 12 de abril de 1872 e finada na mesma cidade o 13 de outubro de 1949, foi unha pedagoga, escritora e promotora da educaci\u00f3n popular feminina catal\u00e1.\nFoi mecenas e creadora da Biblioteca Popular de la Dona en 1909 no barrio de Sant Pere de Barcelona. Foi o n\u00facleo do que logo ser\u00eda co\u00f1ecido como Institut de Cultura i Biblioteca Popular de la Dona, coloquialmente \"La cultura.\"\nTraxectoria.\nFoi filla de Gil Bonnemaison, nado en Sant Pere dels Forcats, Catalu\u00f1a do Norte, e de Agustina Farriols i R\u00e0fols, propietarios dun dos negocios m\u00e1is pr\u00f3speros da cidade, unha tenda de roupa situada na Rambla de Catalunya. Tivo unha intensa educaci\u00f3n relixiosa e aprendeu idiomas, debuxo, pintura e m\u00fasica.\nO 29 de outubro de 1893 casou con Narc\u00eds Verdaguer i Call\u00eds, o que a levou a co\u00f1ecer a Francesc Camb\u00f3. Con este, mantivo unha fonda amizade e relaci\u00f3n epistolar durante toda a s\u00faa vida.\nEntre 1894 e 1898 o matrimonio publicou un cento de versi\u00f3ns longas de f\u00e1bulas, lendas e contos populares de diversa orixe en \"La Veu de Catalunya\", un semanario catalanista que cofundara Narc\u00eds co pseud\u00f3nimo de \"Franar\" (\"Fra\" de Francesca e \"Nar\" de Narc\u00eds).\nEn 1909 o p\u00e1rroco da parroquia de Santa Anna, Ildefons Gatell, prop\u00faxolle dirixir a biblioteca parroquial ben\u00e9fica denominada \"Obra de Buenas Lecturas,\" facendo amais unha doaz\u00f3n de 100 libros e 500 pesetas para po\u00f1ela en funcionamento. A biblioteca abriu o 28 de marzo de 1909, e a propaganda destacaba que se trataba dun espazo \u201cde entrada libre para todas as mulleres\u201d. Deixaba claro as\u00ed que estaba destinada a un p\u00fablico feminino, independentemente da s\u00faa condici\u00f3n social.\nInicialmente a biblioteca ti\u00f1a un horario de apertura moi limitado, s\u00f3 d\u00faas horas e media os domingos e festivos, cunha cota de socios de 0,10 pesetas ao mes ou 1 peseta ao ano. Ao remate da misa, mulleres de diferentes condici\u00f3ns sociais reun\u00edanse neste espazo e conversaban entre elas, libres da supervisi\u00f3n dos seus maridos. Axi\u00f1a esta biblioteca tivo un \u00e9xito sen precedentes e Francesca decidiu transformala no Institut de Cultura i Biblioteca Popular de la Dona, centrada na educaci\u00f3n e a promoci\u00f3n da muller dende o catalanismo e o catolicismo social. Esta nova biblioteca, que se trasladou da parroquia de Santa Anna ao n\u00famero 12 da r\u00faa Elisabets, destacou dende o principio polo seu dinamismo. Foi a primeira deste tipo en Europa, ao adiantarse \u00e1 fundaci\u00f3n da Fawcett Library (1926) de Londres e a da Biblioteque Marguerite Durand (1931) de Par\u00eds.\nO fondo da biblioteca non deixou de medrar grazas \u00e1s doaz\u00f3ns, subvenci\u00f3ns e axudas. En 1911 xa contaba con 5.000 volumes. Ao tempo que aumentaba o fondo e os membros, medraba tam\u00e9n a oferta do centro. Mulleres de calquera clase social pod\u00edan ler novelas, ensaios ou libros especializados, estudar cos mellores expertos, asistir a congresos ou mesmo aprender idiomas ou materias t\u00e9cnicas e cient\u00edficas. Todas as actividades eran de balde nun momento en que as mulleres a\u00ednda non ti\u00f1an f\u00e1cil acceso \u00e1 universidade. A instituci\u00f3n chegou a ter un bar e un restaurante, o que permit\u00eda \u00e1s mulleres gozar dunha liberdade absolutamente at\u00edpica na \u00e9poca.\nEn 1918 morreu o seu marido, Narc\u00eds, e ela decidiu dedicarse plenamente ao seu proxecto. En 1922, o presidente da Mancomunitat de Catalunya, Josep Puig i Cadafalch, inaugurou nunha cerimonia solemne o novo edificio do Institut, situado na r\u00faa Sant Pere M\u00e9s Baix, nunha antiga casa medieval que pertenceu \u00e1 familia Bielsa. Francesca non se limitou a ficar a\u00ed e adquiriu uns terreos en Badalona, \u00e1 beira do mar, para que as mulleres puidesen realizar clases de nataci\u00f3n. Deste xeito incorporou o deporte ao seu proxecto. \nAmais, o Institut contaba cunha bolsa de emprego que inclu\u00eda moitas empresas e que de media consegu\u00eda colocar unhas 1600 mozas ao ano. Para dar a co\u00f1ecer a Instituci\u00f3n, Bonnemaison encargouse de que d\u00faas revistas, \"Claror\" e \"Vida Social Femenina\", e un programa radiof\u00f3nico quincenal emitido por Radio Associaci\u00f3 de Catalunya, explicasen e comentasen as diferentes actividades que realizaban.\nII Rep\u00fablica.\nCoa proclamaci\u00f3n da Rep\u00fablica involucrouse na vida pol\u00edtica. Participou en campa\u00f1as a prol do sufraxio feminino (1931) e f\u00edxose cargo da organizaci\u00f3n feminina da Lliga Rexionalista (1932) a petici\u00f3n do seu amigo Francesc Camb\u00f3. Foi unha das primeiras mulleres en presentarse como candidata \u00e1s elecci\u00f3ns municipais de 1934, malia non ser elixida. Entre maio de 1935 e xu\u00f1o de 1936 puxo en marcha a revista \"Claror\", portavoz do reformismo feminista propugnado polo Institut de Cultura i Biblioteca Popular de la Dona. Nela colaboraron mulleres de gran prestixio como Rosa Sensat, Lola Anglada, Aurora Bertrana ou ela mesma. Antes da Guerra Civil espa\u00f1ola, o fondo do Institut contaba con 23.000 volumes e polas s\u00faas aulas pasaran estudantes tan destacadas como Concha Espina, Maria Dom\u00e8nech de Ca\u00f1ellas ou Maria Montessori. O curso 1934/35 contou con m\u00e1is de 6.200 alumnas.\nGuerra civil.\nTralo estalido da Guerra Civil refuxiouse en Territret, en Montreux (Su\u00edza), preto do seu afillado Camb\u00f3. Exerceu como secretaria deste e non regresou a Barcelona ata 1941. Desde ent\u00f3n, e at\u00e9 a s\u00faa morte, desvinculouse do Institut de Cultura i Biblioteca Popular de la Dona. Na s\u00faa ausencia, este, fora cedido \u00e1 Deputaci\u00f3n de Barcelona e transformado nun centro da Falange Espa\u00f1ola. Foi rebautizado como \"Instituci\u00f3n de Cultura para la Mujer de la Secci\u00f3n Femenina de FET y de las JONS\" e centrou as s\u00faas actividades na participaci\u00f3n en actos culturais e relixiosos de car\u00e1cter catalanista e alleos ao r\u00e9xime franquista.\nFondo persoal.\nNo Arxiu Nacional de Catalunya cons\u00e9rvase o fondo Narc\u00eds Verdaguer Call\u00eds - Francesca Bonnemaison. Inicialmente mant\u00edvose no domicilio particular dos produtores at\u00e9 o estalido da Guerra civil. Foi salvado do saqueo por parte de varios familiares e finalmente rescatado por Ram\u00f3n Rucabado i Comerma, marido de Clara Verdaguer, sobri\u00f1a da produtora. As irm\u00e1s Roser, Montserrat e Mari\u00e0ngela Rucabado i Verdaguer, herdeiras e propietarias do legado dos seus pais, Ramon Rucabado e Clara Verdaguer, conservaron a documentaci\u00f3n at\u00e9 o seu ingreso na ANC.\nO material de Narc\u00eds Verdaguer i Call\u00eds incl\u00fae:\nO material de Francesca Bonnemaison incl\u00fae:\nLegado.\nFrancesca Bonnemaison foi votada nun proceso participativo en marzo de 2010 en Palafrugell como unha das mulleres que merecen unha r\u00faa. Actualmente existe un centro cultural que leva o seu nome, as\u00ed como unha biblioteca municipal en Barcelona."}
{"id": "578078", "revid": "5863", "url": "https://gl.wikipedia.org/wiki?curid=578078", "title": "Javier Tour\u00f3n Figueroa", "text": ""}
{"id": "578080", "revid": "89787", "url": "https://gl.wikipedia.org/wiki?curid=578080", "title": "Carta aos romanos", "text": "A Carta aos Romanos \u00e9 unha ep\u00edstola paulina que forma parte do Novo Testamento da Biblia cristi\u00e1. O seu contido foi moi influ\u00ednte na teolox\u00eda cristi\u00e1 posterior como evidencian cartas posteriores como Pedro, Hebreos e Santiago e, de novo, ga\u00f1ou relevancia durante a Reforma protestante. \nDestinatarios e data de composici\u00f3n.\nA carta est\u00e1 dirixida \u00e1 comunidade cristi\u00e1 de Roma que, a\u00ednda que non se sabe con certeza, debeuse formar cedo pois contra a d\u00e9cada do ano 50 xa ti\u00f1a sona. Nela integr\u00e1banse xudeocristi\u00e1ns e pag\u00e1ns conversos, as diferentes tradici\u00f3ns deberon xerar discrepancias que a ep\u00edstola procurou atallar. A diferenza das outras cartas paulinas, esta foi destinada a unha comunidade cristi\u00e1 non fundada por Paulo de Tarso. \nConsid\u00e9rase que foi escrita en Corinto tras a terceira viaxe e antes de encami\u00f1arse a Xerusal\u00e9n para repartir a colecta que fixera por Galacia, Macedonia e Acaia, por iso est\u00edmase que foi elaborada entre o inverno do 57 e a primavera de 58. \nAutor e estilo.\nAs investigaci\u00f3ns atrib\u00faen a misiva a Paulo de Tarso, corroborando o dito no texto e \u00e1 tradici\u00f3n. S\u00f3 a redundancia e o l\u00e9xico da louvanza final, poder\u00eda non cadrar co resto da obra de Paulo, atribu\u00edndose esa parte de peche a un disc\u00edpulo del. Ademais, segundo se indica na propia misiva, a carta foi pasada a limpo por Tercio. \nO estilo \u00e9 sobrio mais expresivo chegando, \u00e1s veces, a resultar tallante. A lingua orixinaria \u00e9 o grego, empregando un rexistro culto que evita os vulgarismos. Para expo\u00f1er as s\u00faas ideas emprega como recursos o paralelismo e os di\u00e1logos finxidos para concretar as explicaci\u00f3ns. Tam\u00e9n presenta algunhas frases que semellan estar sen rematar e que resultan complexas de comprender.\nContido.\nRetomando a tese da Carta aos g\u00e1latas, escrita antes, esta ep\u00edstola perfila os argumentos desa para expor de forma clara a posici\u00f3n do cristianismo sobre a salvaci\u00f3n que representa Xes\u00fas de Nazaret. Paulo de Tarso afirma que o mes\u00edas, Xes\u00fas, fillo de Deus, entregouse a unha morte violenta na s\u00faa crucifixi\u00f3n para expiar os pecados da humanidade. Deste xeito, af\u00edrmase que o conxunto dos seres humanos \u00e9 susceptible de ser salvado pola misericordia de Deus que perdoa, por amor, o pecado. Isto l\u00f3grase mediante a fe na xustiza de Deus e calquera persoa pode, polo tanto, obter a salvaci\u00f3n da s\u00faa alma rompendo co dogma xudeu de que esta se lograba polo cumprimento da Lei Mosaica. Para xustificar este punto, sin\u00e1lase o exemplo de Abraham: a crenza fiel deste profeta en Deus fixo que fose bendicido coa alianza, malia a non estar circuncidado. \nTam\u00e9n insiste en que cristi\u00e1n mant\u00e9n unha relaci\u00f3n de fillo con Deus. As\u00ed, o cristi\u00e1n debe vivir de acordo coas s\u00faas ensinanzas de Xes\u00fas, servindo a Deus e tratando con amor ao pr\u00f3ximo, coidando, especialmente, dos febles. \nInfluencia.\nA Carta aos Romanos tivo moita influencia na compresi\u00f3n da mensaxe evax\u00e9lica dalg\u00fans relevantes te\u00f3logos cristi\u00e1ns. \u00c9 o caso de Agosti\u00f1o de Hipona e John Wesley, fundador do metodismo, para os que a lectura da carta foi moi importante na s\u00faa conversi\u00f3n. Doutra parte, o vers\u00edculo 17 do cap\u00edtulo 1 da carta (\"a xustificaci\u00f3n de Deus rev\u00e9lase desde a fe e para a fe, tal como est\u00e1 escrito: o que \u00e9 xusto pola fe, vivir\u00e1\") foi determinante para Marti\u00f1o Lutero na elaboraci\u00f3n do principio \"sola fide\" do protestantismo.\nEdici\u00f3ns en galego.\nAo abeiro do Concilio Vaticano II (1962-1965), a Igrexa Cat\u00f3lica autorizou o emprego de linguas vern\u00e1culas na liturxia, facendo necesaria a traduci\u00f3n da Biblia \u00e1 lingua galega. Deste xeito, a editorial SEPT publicou en 1989 unha traduci\u00f3n da Biblia dende as linguas orixinais que foi merecente do Premio Nacional de Traduci\u00f3n de Espa\u00f1a de 1990. Nesa edici\u00f3n, a Carta aos Romanos foi traducida por Xos\u00e9 Manuel Rodr\u00edguez Pamp\u00edn e Andr\u00e9s Torres Queiruga. "}
{"id": "578083", "revid": "23204", "url": "https://gl.wikipedia.org/wiki?curid=578083", "title": "Enviande, Souto, A Estrada", "text": "Enviande \u00e9 un lugar na parroquia de Souto no concello pontevedr\u00e9s da Estrada, na comarca de Tabeir\u00f3s - Terra de Montes. Segundo o Instituto Galego de Estat\u00edstica, en 2021 ti\u00f1a 19 habitantes, dos cales 8 eran homes e 11 eran mulleres. At\u00f3pase a uns 550 metros de altitude e sit\u00faase aos p\u00e9s do monte C\u00e1davo.\nEtimolox\u00eda.\nTr\u00e1tase dun top\u00f3nimo derivado do nome dun antigo posesor. Procede do sintagma \"VILLAM IUVENANDI\", xenitivo do antrop\u00f3nimo latino \"IUVENANDUS\"."}
{"id": "578089", "revid": "15490", "url": "https://gl.wikipedia.org/wiki?curid=578089", "title": "Russ Kun", "text": "Russ Joseph Kun, nado o 8 de setembro de 1975, \u00e9 un pol\u00edtico nauruano que se desempe\u00f1a como presidente de Nauru desde o 29 de setembro de 2022. \u00c9 membro do Parlamento de Nauru pola circunscrici\u00f3n de Ubenide desde 2013.\nTraxectoria.\nRuss Joseph Kun naceu o 8 de setembro de 1975. Serviu como escrutador nas elecci\u00f3ns xerais de 2003 e 2004. Foi secretario interino do Ministerio de Comercio, Industria e Recursos en 2005. Exerceu como secretario principal interino en 2008 e como secretario do Interior en funci\u00f3ns en 2012. Antes de entrar no Parlamento traballou no Ministerio de Comercio, Industria e Medio Ambiente. Kun tam\u00e9n foi membro da Comisi\u00f3n Nacional de Nauru para a UNESCO de 2008 a 2010 e de 2012 a 2013.\nKun foi elixido por primeira vez para o Parlamento de Nauru en 2013, como un dos catro membros do distrito electoral de Ubenide. Foi reelixido en 2016, 2019 e 2022. No \u00faltimo goberno de Lionel Aingimea, Kun foi viceministro de Finanzas, Portos, Turismo, Museos e Patrimonio Nacional.\nKun \u00e9 membro da Organizaci\u00f3n Mundial de Parlamentarios contra a Corrupci\u00f3n (GOPAC). Despois de asistir a un taller de GOPAC, liderou os esforzos para desenvolver un c\u00f3digo de \u00e9tica para o Parlamento de Nauru. Con este fin, traballou como presidente do Comit\u00e9 Parlamentario Permanente sobre o C\u00f3digo de Liderado.\nNa primeira sesi\u00f3n do parlamento tras as elecci\u00f3ns xerais de 2022, Kun foi o \u00fanico candidato \u00e1 presidencia. Xurou o seu cargo xunto co seu gabinete o 29 de setembro. As s\u00faas propias funci\u00f3ns incl\u00faen tam\u00e9n as carteiras de Asuntos Exteriores, Xustiza e Control de Fronteiras."}
{"id": "578091", "revid": "5863", "url": "https://gl.wikipedia.org/wiki?curid=578091", "title": "Ep\u00edstola aos Romanos", "text": ""}
{"id": "578092", "revid": "89787", "url": "https://gl.wikipedia.org/wiki?curid=578092", "title": "Lionel Aingimea", "text": "Lionel Rouwen Aingimea, nado o 2 de setembro de 1965, \u00e9 un avogado e pol\u00edtico nauruano. Desde 2019 at\u00e9 2022 desempe\u00f1ouse como presidente de Nauru.\nTraxectoria.\nAingimea estudou dereito en Australia e posteriormente traballou para a ONG Regional Rights Resource Team, e como defensor p\u00fablico nas Illas Marshall. M\u00e1is tarde traballou como profesor de dereito na Universidade do Pac\u00edfico Sur.\nAingimea postulouse para as elecci\u00f3ns ao Parlamento pola circunscrici\u00f3n de Meneng en 2013, pero non foi elixido. Despois das elecci\u00f3ns, uniuse \u00e1 nova administraci\u00f3n do presidente Baron Waqa como Secretario de Xustiza.\nDespois de ser electo parlamentario por Meneng nas elecci\u00f3ns de 2016, foi nomeado Ministro Asistente de Xustiza e Control Fronteirizo no goberno de Waqa, servindo baixo o Ministro de Xustiza David Adeang. Foi reelixido nas elecci\u00f3ns de 2019, nas que Waqa perdeu o seu escano. Despois das elecci\u00f3ns, foi elixido Presidente polo Parlamento de Nauru, derrotando a Adeang por doce votos contra seis."}
{"id": "578095", "revid": "1131", "url": "https://gl.wikipedia.org/wiki?curid=578095", "title": "CORGA", "text": ""}
{"id": "578096", "revid": "89787", "url": "https://gl.wikipedia.org/wiki?curid=578096", "title": "Sprent Dabwido", "text": "Sprent Jared Dabwido, nado en Nauru o 16 de setembro de 1972 e finado en Armidale, Nova Gales do Sur, o 8 de maio de 2019, foi un pol\u00edtico nauruano, presidente de Nauru desde o 15 de novembro de 2011 at\u00e9 o 11 de xu\u00f1o de 2013.\nEra o segundo fillo do exparlamentario Audi Dabwido, quen traballara no primeiro Parlamento de Nauru de 1968.\nTraxectoria.\nFoi elixido como parlamentario nas elecci\u00f3ns xerais de 2004, derrotando a Nimrod Botelanga para ga\u00f1ar as elecci\u00f3ns de Meneng. Reelixido posteriormente en 2007 e 2008, foi membro da facci\u00f3n parlamentaria de Marcus Stephen, e nomeado ministro de Telecomunicaci\u00f3ns no goberno de Stephen. Anunciou a introduci\u00f3n dos tel\u00e9fonos m\u00f3biles en Nauru en 2009.\nStephen dimitiu de presidento o 10 de novembro de 2011 e foi substitu\u00eddo por Freddie Pitcher. Na reuni\u00f3n do parlamento do 15 de novembro Dabwido anunciou que se un\u00eda \u00e1 oposici\u00f3n. Presentou unha moci\u00f3n de censura contra Freddie Pitcher, que prosperou, sendo elixido presidente por nove votos a favor e oito en contra.\nDabwido non se presentou \u00e1 reelecci\u00f3n, e foi substitu\u00eddo por Baron Waqa tras as elecci\u00f3ns parlamentarias de 2013."}
{"id": "578098", "revid": "15490", "url": "https://gl.wikipedia.org/wiki?curid=578098", "title": "TILG", "text": ""}
{"id": "578099", "revid": "15490", "url": "https://gl.wikipedia.org/wiki?curid=578099", "title": "Maronitas", "text": ""}
{"id": "578100", "revid": "15490", "url": "https://gl.wikipedia.org/wiki?curid=578100", "title": "Arianos", "text": ""}
{"id": "578101", "revid": "15490", "url": "https://gl.wikipedia.org/wiki?curid=578101", "title": "Igrexa sir\u00edaca maronita de Antioqu\u00eda", "text": ""}
{"id": "578109", "revid": "1888", "url": "https://gl.wikipedia.org/wiki?curid=578109", "title": "Antonio Coladas Andia", "text": "Antonio Coladas Andia, nado en 1873 e finado en Santalla (Vilame\u00e1, A Pontenova) o 3 de xaneiro de 1941, foi un comerciante e pol\u00edtico galego.\nTraxectoria.\nComerciante en Santalla. Nas elecci\u00f3ns municipais do 12 de abril de 1936 foi elixido concelleiro de Vilame\u00e1 e elixido alcalde. Logo do triunfo do Frente Popular nas elecci\u00f3ns de febreiro de 1936, foi destitu\u00eddo como alcalde e concelleiro. Co golpe de Estado do 18 de xullo de 1936 foi nomeado Delegado de Orde P\u00fablica de Vilaoudriz e Vilame\u00e1, tomando posesi\u00f3n como presidente da Comisi\u00f3n Xestora de Vilame\u00e1 o 25 de xullo. Finou en Santalla o 3 de xaneiro de 1941 con 69 anos.\nVida persoal.\nCasou con Amalia Guzm\u00e1n Soto e foi pai de Jos\u00e9 Mar\u00eda, Jes\u00fas, Ram\u00f3n, Escol\u00e1stica, Luis, Sergio e Maruja Coladas Guzm\u00e1n."}
{"id": "578110", "revid": "89787", "url": "https://gl.wikipedia.org/wiki?curid=578110", "title": "Carolyn R. Bertozzi", "text": "Carolyn Ruth Bertozzi, nada en Boston, Massachusetts ( Estados Unidos) o 10 de outubro de 1966, \u00e9 unha qu\u00edmica estadounidense da Universidade de Stanford, onde ocupa a c\u00e1tedra Anne T. e Robert M. Bass na Escola de Humanidades e Ciencias. En 2022, foi galardoada co Premio Nobel de Qu\u00edmica, xunto con Barry Sharpless, que obtivo as\u00ed o seu segundo Nobel, e Morten Meldal, polos seus estudos e implementaci\u00f3n da teor\u00eda do clic da qu\u00edmica, no caso de Bertozzi levando a t\u00e9cnica a un nivel m\u00e1is avanzado que permitiu utilizala sobre os seres vivos. Ela e o seu equipo cham\u00e1ronlle \"qu\u00edmica bioortogonal.\" A universidade Stanford publicou un v\u00eddeo en Twitter no que C. R. Bertozzi explica nun minuto as s\u00faas investigaci\u00f3ns.\nBertozzi \u00e9 investigadora do Howard Hughes Medical Institute (HHMI) e foi a directora da \"Molecular Foundry\", un centro de investigaci\u00f3n de nanociencia no Laboratorio Nacional Lawrence Berkeley. Recibiu o premio MacArthur \"xenio\" aos 33 anos, o que a converteu nunha das cient\u00edficas m\u00e1is novas en recibir este premio. En 2010 foi a primeira muller en recibir o prestixioso MIT Lemelson Prize. Tam\u00e9n \u00e9 membro da Academia Nacional de Ciencias dos Estados Unidos, da Academia Nacional de Inventores e do Instituto de Medicina. En 2014, anunciouse que Bertozzi dirixir\u00eda ACS Central Science, a primeira revista de acceso aberto revisada por pares da American Chemical Society que ofrece todo o contido libremente ao p\u00fablico.\nTraxectoria.\nBertozzi recibiu a s\u00faa licenciatura en qu\u00edmica pola Universidade de Harvard, onde traballou co profesor Joe Grabowski no dese\u00f1o e construci\u00f3n dun calor\u00edmetro fotoac\u00fastico. Mentres estaba na universidade, estivo en varias bandas, inclu\u00edndo unha co futuro guitarrista de Rage Against the Machine Tom Morello. Despois de graduarse, traballou brevemente nos Laboratorios Bell con Chris Chidsey e no Hospital Xeral de Massachusetts. Bertozzi \u00e9 filla do f\u00edsico William Bertozzi e a irm\u00e1 m\u00e1is nova da matem\u00e1tica da UCLA Andrea Bertozzi.\nBertozzi completou o seu doutoramento en Qu\u00edmica na UC Berkeley en 1993 co profesor Mark Bednarski, traballando na s\u00edntese qu\u00edmica de oligosac\u00e1ridos an\u00e1logos. Nese momento estaba facendo o seu doutoramento na UCSF co profesor Steven Rosen, onde estudou a actividade dos oligosac\u00e1ridos endoteliais para promover a adhesi\u00f3n celular en \u00e1reas de inflamaci\u00f3n. Puido modificar as mol\u00e9culas de prote\u00edna e azucre nas paredes das c\u00e9lulas vivas para que non rexeitasen materiais estra\u00f1os como implantes m\u00e9dicos. Bertozzi uniuse \u00e1 Universidade de California Berkeley en 1996 e foi investigadora de HHMI desde 2000.\nBertozzi estuda a xicobiolox\u00eda de enfermidades subxacentes como o cancro, trastornos inflamatorios como a artrite e enfermidades infecciosas como a tuberculose. En particular, Bertozzi ten co\u00f1ecementos avanzados sobre oligosac\u00e1ridos da superficie celular relacionados co reco\u00f1ecemento celular e a comunicaci\u00f3n intercelular. A profesora Bertozzi \u00e9 acreditada no desenvolvemento do campo da qu\u00edmica bioortogonal que emprega reporteiros qu\u00edmicos bioortogonais, como a azida, para marcar biomol\u00e9culas en sistemas vivos. O seu laboratorio tam\u00e9n desenvolveu ferramentas qu\u00edmicas para a investigaci\u00f3n, inclu\u00edndo aquelas para estudar glicanos en sistemas vivos e, m\u00e1is recentemente, nanotecnolox\u00edas para probar sistemas biol\u00f3xicos.\nAdemais da s\u00faa carreira acad\u00e9mica, Bertozzi traballa activamente con activadores biotecnol\u00f3xicos. Ela formou parte do equipo de investigaci\u00f3n de GlaxoSmithKline, onde tivo o seu avance por conta propia. Varias das tecnolox\u00edas desenvolvidas no seu laboratorio foron adaptadas para uso comercial."}
{"id": "578111", "revid": "104999", "url": "https://gl.wikipedia.org/wiki?curid=578111", "title": "Carolyn Bertozzi", "text": ""}
{"id": "578127", "revid": "12452", "url": "https://gl.wikipedia.org/wiki?curid=578127", "title": "CORDE", "text": ""}
{"id": "578128", "revid": "89787", "url": "https://gl.wikipedia.org/wiki?curid=578128", "title": "Ataces", "text": "Ataces, Atax ou Adax (?-418) foi rei dos alanos occidentais en Hispania. Foi o sucesor de Respendial, quen dirixiu aos alanos, xunto cos v\u00e1ndalos e suevos, nunha invasi\u00f3n, empuxada polos hunos, do Imperio Romano de Occidente a partir do ano 406.\nTraxectoria.\nNo 409, os alanos asent\u00e1ronse nas provincias de Lusitania e Cartaxinense: \"Alani Lusitaniam et Carthaginiensem provincias, et Wandali cognomine Silingi Baeticam sortiuntur\" (\"Aos alanos asign\u00e1ronlles a Lusitania e as provincias cartaxinesas, e aos v\u00e1ndalos, co nome de Silingos, a B\u00e9tica\"). Alg\u00fans dubidan se os alanos posu\u00edan toda ou s\u00f3 partes de Cartaxinense.\nLenda de Co\u00edmbra.\nA principios do s\u00e9culo V, Ataces despois de conquistar \"Aeminium\" e \"Con\u00edmbriga\", decidiu fundar outro asentamento na marxe dereita do r\u00edo Mondego en lugar de \"Aeminium\". Cando Ataces dirix\u00eda a construci\u00f3n desta nova cidade que chamou \"Colimbria\" (actual Co\u00edmbra) en honra \u00e1 antiga \"Con\u00edmbriga\", o rei suevo \u2063Hermerico e o seu ex\u00e9rcito apareceron para tomar posesi\u00f3n da cidade. O combate entre as d\u00faas facci\u00f3ns foi tan cruento que as augas do Mondego acabaron por tinguirse de vermello. Hermerico retirouse cara ao norte, pero Ataces foi perseguilo e o rei suevo viuse obrigado a pedir a paz. Para iso, ofreceulle ao vencedor a man da princesa Cindazunda, a s\u00faa filla. Como \u00e9 habitual nestes casos, a lenda di que Cindazunda era extremadamente fermosa e que Ataces pronto se namorou dela. A parella real chegou de cami\u00f1o a Co\u00edmbra acompa\u00f1ada do seu pai e axi\u00f1a se realizaron os casamentos e a voda, con toda a magnificencia. Para conmemorar un acontecemento tan extraordinario, Ataces entregoulle \u00e1 cidade de Co\u00edmbra o escudo, que a\u00ednda \u00e9 o escudo da moderna Co\u00edmbra: a doncela coroada \u00e9 Cindazunda, a copa representa o seu matrimonio con Ataces, o le\u00f3n \u00e9 o selo de Ataces e o drag\u00f3n ou serpe alada o selo de Hermerico.\nMorte.\nEn 418 Ataces foi derrotado e morto na batalla contra o rei visigodo Walia, quen atacara as tribos invasoras en nome do emperador Honorio, en terras tartessas, probablemente preto de Xibraltar. Os alanos que quedaron en Hispania apelaron ao rei v\u00e1ndalo Gunderico para que aceptase a coroa alana. M\u00e1is tarde, os reis v\u00e1ndalos do norte de \u00c1frica proclam\u00e1banse \"rex Wandalorum et Alanorum\" (\"rei dos v\u00e1ndalos e dos alanos\")."}
{"id": "578132", "revid": "89787", "url": "https://gl.wikipedia.org/wiki?curid=578132", "title": "Cindazunda", "text": "Cindazunda foi filla do rei suevo de Galicia Hermerico e princesa de Gallaecia. Casou a principios do s\u00e9culo V co rei dos alanos Ataces.\nLenda de Co\u00edmbra.\nAtaces despois de conquistar \"Aeminium\" e \"Con\u00edmbriga\", decidiu fundar outro asentamento na marxe dereita do r\u00edo Mondego no lugar de \"Aeminium\". Cando Ataces dirix\u00eda a construci\u00f3n desta nova cidade chamouna \"Colimbria, a\" actual Co\u00edmbra, en honra \u00e1 antiga \"Con\u00edmbriga\". \u2063Hermerico e o seu ex\u00e9rcito apareceron para tomar posesi\u00f3n da cidade. O combate entre as d\u00faas facci\u00f3ns foi tan cruento que as augas do Mondego acabaron por tinguirse de vermello. Hermerico retirouse cara ao norte, pero Ataces foi tras el e o rei suevo viuse obrigado a pedir a paz. Para iso, ofreceulle ao vencedor a man da princesa Cindazunda, a s\u00faa filla. Como \u00e9 habitual nestes casos, a lenda di que Cindazunda era extremadamente fermosa e que Ataces pronto se namorou dela. A parella real chegou de cami\u00f1o a Co\u00edmbra acompa\u00f1ada do seu pai e axi\u00f1a se realizaron os casamentos e unha voda con toda a magnificencia. Para conmemorar un acontecemento tan extraordinario Hermerico e Ataces entreg\u00e1ronlle \u00e1 cidade de Co\u00edmbra os seus escudos, que a\u00ednda hoxe segue sendo o escudo de Co\u00edmbra: a doncela coroada \u00e9 Cindazunda, a copa representa o matrimonio, o le\u00f3n \u00e9 o selo de Ataces e o drag\u00f3n ou serpe alada o selo de Hermerico."}
{"id": "578134", "revid": "88215", "url": "https://gl.wikipedia.org/wiki?curid=578134", "title": "M\u00e1rio Jorge Lobo Zagallo", "text": ""}
{"id": "578135", "revid": "89787", "url": "https://gl.wikipedia.org/wiki?curid=578135", "title": "Oscar Roty", "text": "Oscar Roty, nado en Par\u00eds o 12 xu\u00f1o de 1846 e finado na mesma cidade o 23 de marzo de 1911, foi un escultor, medallista e dese\u00f1ador de moedas e de selos de correos franc\u00e9s.\nA s\u00faa figura \u00e9 destacable sobre todo como autor do dese\u00f1o da \"Sementadora\", cuxa orixe se remonta a un proxecto de medalla inconcluso de 1887 que Roty retomou en 1896 para responder a unha encarga do Ministerio de Finanzas. Esta figura foi moi utilizada en moedas da Rep\u00fablica Francesa en diversas ocasi\u00f3ns a partir de 1897, e tam\u00e9n nos selos postais a partir de 1903.\nTraxectoria.\nOscar Roty, fillo dun profesor particular, naceu o 12 de xu\u00f1o de 1846 no daquela municipio de Belleville, do departamento do Sena, posteriormente anexionado a Par\u00eds.\nNa xuventude foi aprendiz dun gravador e polas tardes recib\u00eda clases de debuxo. Uns anos despois, na Escola das Artes Decorativas de Par\u00eds foi alumno de Horace Lecoq de Boisbaudran, e na Escola de Belas Artes desta cidade tivo como mestre a Hubert Ponscarme en 1864.\nPosteriormente aprobou o exame que o habilitaba como profesor de Debuxo nas escolas de Par\u00eds.\nRoty concoreu ao prestixioso Premio de Roma de gravado de medalla e pedra fina en tres ocasi\u00f3ns: en 1869 acadou unha menci\u00f3n, en 1872 o segundo posto e, finalmente, en 1875 conseguiu o primeiro premio, o que lle permitiu pasar unha estad\u00eda como bolseiro na Villa Medici, de Roma, entre 1876 e 1879.\n\u00c1 volta a Par\u00eds en 1879 atopouse con graves dificultades econ\u00f3micas e procurou un posto como profesor nas escolas nocturnas, que ocupou durante cinco anos, ao tempo que a s\u00faa obra, sinaladamente as s\u00faas medallas e as s\u00faas plaquetas, \u00edan ga\u00f1ando reputaci\u00f3n na capital francesa.\nEn 1878 casou con Marie Boulanger, filla do ferraxeiro de arte Pierre Fran\u00e7ois Marie Boulanger, autor dos tirantes de ferro das portas de Notre Dame de Par\u00eds.\nEn 1888 foi elixido membro da Academia de Belas Artes de Par\u00eds, e en 1897 presidente da instituci\u00f3n. As\u00ed mesmo, foi membro da Sociedade de Amigos dos Monumentos Parisienses desde 1898. entre as entidades estranxeiras m\u00e1is salientables, foi tam\u00e9n membro da Academia Real de B\u00e9lxica e da \"American Numismatic Society\".\nXa desde 1901, Oscar Roty padec\u00eda de arteriosclerose. Morreu en Par\u00eds o 23 de marzo de 1911, na s\u00faa residencia do n\u00famero 30 da r\u00faa Luxembourg, en Par\u00eds, e o seu corpo foi soterrado no cemiterio de Montparnasse, nunha tumba que fora dese\u00f1ada por el mesmo.\nObras.\nO estilo de Oscar Roty p\u00f3dese relacionar remotamente co da \"Art Nouveau\", pola fluidez e a delecadeza dos trazos, cunha marcada influencia da arte antiga no gusto polas cortinas ben traballadas, a\u00ednda de moda na \u00e9poca. Algunhas das s\u00faas obras est\u00e1n cargadas dun profundo simbolismo tradicional.\nA cera sobre lousa preparatoria da \"Sementadora\" de 1887 cons\u00e9rvase en Par\u00eds no Museo de Orsay, que tam\u00e9n alberga outras 150 obras de Roty.\nNo Museo Oscar Roty, establecido en Jargeau (Loiret) polo seu fillo Georges Roty, cons\u00e9rvase practicamente toda a obra gravada do artista, con debuxos e ceras, entre elas a cera de 1896 preparatoria das moedas que o ano seguinte comezou a cu\u00f1ar a \"Monnaie de Paris\" coa imaxe da \"Sementadora\".\nLouis Oscar Roty asinaba os seus traballos coa marca \"O. Roty\".\n\"A Sementadora\" (\"La\" \"Semeuse\").\nAs orixes da Sementadora rem\u00f3ntanse a un proxecto de 1887, que ficou inconcluso, para a creaci\u00f3n dunha medalla de premio que o Ministerio de Agricultura lle encargara a Oscar Roty.\nCando en 1896 o Ministerio de Facenda encargou novos dese\u00f1os para as moedas francesas, Roty reelaborou a s\u00faa figura aleg\u00f3rica de 1887 cun estilo menos naturalista m\u00e1is pr\u00f3ximo \u00e1 \"Art Nouveau\", e tam\u00e9n m\u00e1is adaptado \u00e1s esixencias t\u00e9cnicas da cu\u00f1axe industrial da \u00e9poca.\nA modelo de corpo enteiro que aparece nas d\u00faas fotograf\u00edas da \u00e9poca co\u00f1ecidas \u2014unha conservada no Museo Roty e a outra no \"Mus\u00e9e de La Poste\"\u2014 foi identificada en ocasi\u00f3ns como Charlotte Ragot, que efectivamente era unha das cinco modelos profesionais que o artista empregaba con regularidade. No entanto, esta muller ti\u00f1a naquel momento m\u00e1is de trinta anos e deixara a profesi\u00f3n de modelo logo do seu casamento en 1890.\nXa que logo, e seguindo os pasos do conservador do Museo Roty, Pierre Marc Chantereau, ac\u00e9ptase xeralmente que Oscar Roty non se inspirou para a s\u00faa \"Sementadora\" nunha das s\u00faas modelos habituais, sen\u00f3n nunha rapaza inmigrante italiana que resid\u00eda no seu mesmo barrio, Montparnasse, chamada Rosalinda \u2014ou Rosalina\u2014 Pesce, cuxo aspecto respond\u00eda \u00e1 idea que Roty ti\u00f1a e a quen non volveu utilizar despois. Con todo, a data de nacemento desta rapaza, o 8 de marzo de 1885 en Gallinaro, atrib\u00faelle s\u00f3 once anos no momento da creaci\u00f3n da obra, no canto dos supostos quince anos, o que levou a Chantereau \u00e1 hip\u00f3tese de que o artista ter\u00eda empregado varias modelos e que a Rosalinda lle corresponder\u00eda unicamente o perfil do rostro.\nAdemais de ser utilizada para as moedas francesas que comezaron a cu\u00f1arse en 1897, a figura da \"Sementadora\" de Roty retomouse en 1960 para as series do \"novo franco\" introducido nese ano. Do mesmo xeito, unha imaxe modernizada da \"Sementadora\" aparece novamente nas moedas francesas da serie do euro con valores de 10, de 20 e de 50 c\u00e9ntimos, baixo o dese\u00f1o de Laurent Jorio.\nPola s\u00faa banda, a \"Sementadora\" que comezou a aparecer nos selos de correos francesas a partir de 1903 foi gravada orixinariamente por Louis-Eug\u00e8ne Mouchon, base\u00e1ndose nunha placa en relevo subministrada polo propio Roty."}
{"id": "578136", "revid": "65337", "url": "https://gl.wikipedia.org/wiki?curid=578136", "title": "Louis Oscar Roty", "text": ""}
{"id": "578141", "revid": "5863", "url": "https://gl.wikipedia.org/wiki?curid=578141", "title": "Francesca Bonnemaison i Farriols", "text": ""}
{"id": "578142", "revid": "5863", "url": "https://gl.wikipedia.org/wiki?curid=578142", "title": "Francesca Bonnemaisson Farriols", "text": ""}
