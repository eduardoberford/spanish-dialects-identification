{"id": "511696", "revid": "89787", "url": "https://gl.wikipedia.org/wiki?curid=511696", "title": "Charles Gounod", "text": "Charles-Fran\u00e7ois Gounod, nado en Par\u00eds o 17 de xu\u00f1o de 1818 e finado en Saint-Cloud o 18 de outubro de 1893, foi un compositor franc\u00e9s famoso sobre todo polas s\u00faas \u00f3peras e m\u00fasica relixiosa.\nTraxectoria.\nGounod era fillo dun pintor e dunha pianista. Moi novo, entrou no Conservatorio de Par\u00eds, onde foi alumno de Jacques Fromental Hal\u00e9vy e Lesueur. En 1839, compuxo unha cantata (\"Ferdinand\") e ga\u00f1ou o \"Prix de Rome\", un reco\u00f1ecido premio para compositores novos, que daba dereito a unha bolsa de estudos en Italia.\nGounod foi a Roma, onde ficou por tres anos, e entrou en contacto coa m\u00fasica polif\u00f3nica do s\u00e9culo XVI, en especial coa m\u00fasica do compositor renacentista italiano Giovanni Pierluigi da Palestrina. Tomado por ideas m\u00edsticas (que nunca o abandonaron completamente), pensou en entrar no sacerdocio e comezou a compor m\u00fasica relixiosa.\nTerminados os seus estudos en Italia, regresou a Francia, mais non sen antes pasar por Viena, e asumiu o cargo de organista na Igrexa das Misi\u00f3ns Estranxeiras en Par\u00eds, que ocupou durante tres anos. Por volta desa \u00e9poca, co\u00f1eceu d\u00faas mulleres que tiveron grande influencia na s\u00faa vida: unha foi a cantante Pauline Viardot, que o introduciu no mundo da \u00f3pera, e a outra foi Fanny Hensel, que presentou a Gounod o seu irm\u00e1n, o c\u00e9lebre compositor Felix Mendelssohn. A trav\u00e9s de Mendelssohn, Gounod entrou en contacto coa m\u00fasica de Bach, ent\u00f3n pouco co\u00f1ecida. \nA primeira \u00f3pera de Gounod, \"Sappho\", estreouse en 1851. Segu\u00edrona varias \u00f3peras, mais as m\u00e1is importantes foron \"Faust\" (1859), \"Mireille\" (1864), \"Rom\u00e9o et Juliette\" (1867), as tres entre as m\u00e1is populares do repertorio de \u00f3pera franc\u00e9s.\nEn 1852, Gounod converteuse no rexente da Orph\u00e9on Choral Society de Par\u00eds, para o que escribiu varias pezas de m\u00fasica coral, inclu\u00eddas d\u00faas misas.\nAo estalar a guerra franco-prusiana (1870), Gounod refuxiouse en Inglaterra, onde permaneceu ata 1875. Al\u00f3, tivo unha amante inglesa, Georgina Weldon, e a s\u00faa m\u00fasica gozou dun grande \u00e9xito na Inglaterra vitoriana.\nNos \u00faltimos anos da s\u00faa vida, Gounod s\u00f3 compuxo m\u00fasica relixiosa."}
{"id": "511697", "revid": "89787", "url": "https://gl.wikipedia.org/wiki?curid=511697", "title": "Ciclo solar 24", "text": "O Ciclo Solar 24 leva ese n\u00famero como ciclo solar \u00f3 comezar a contar os ciclos dende 1755, cando comezou o rexistro sistem\u00e1tico da actividade de manchas solares. Acordouse como data do seu comezo o 4 de xaneiro de 2008, a\u00ednda que o Sol tivo actividade m\u00ednima ata comezos de 2010, cun retardo de 15 meses en relaci\u00f3n \u00f3 calculado. O seu remate tivo lugar en decembro de 2019.\n\u00c9 o primeiro ciclo solar observado dende o comezo por aparellos en \u00f3rbita, situados no observatorio SOHO."}
{"id": "511698", "revid": "22570", "url": "https://gl.wikipedia.org/wiki?curid=511698", "title": "Castel\u00e1n canario", "text": "O castel\u00e1n canario ou fala canaria \u00e9 a modalidade do castel\u00e1n propia e convencional das illas Canarias, empregada polos arredor de dous mill\u00f3ns de falantes que habitan o devandito arquip\u00e9lago atl\u00e1ntico. Tr\u00e1tase dunha variedade dialectal encadrada dentro do que se chamou \u00abmodalidade atl\u00e1ntica\u00bb, semellante \u00e1s da Am\u00e9rica castelanfalante, e tam\u00e9n \u00e1s do sur da pen\u00ednsula Ib\u00e9rica, especialmente Andaluc\u00eda occidental.\nA situaci\u00f3n xeogr\u00e1fica das Canarias, que converteu ao arquip\u00e9lago nun hist\u00f3rico lugar de paso e ponte entre culturas, motivou a presenza de termos de orixe inglesa, franc\u00e9s ou \u00e1rabe, as\u00ed como de procedencia americana. Tam\u00e9n os aborixes canarios que poboaron as illas con anterioridade \u00e1 s\u00faa conquista deixaron a s\u00faa pegada no vocabulario insular.\nO dialecto m\u00e1is semellante ao canario, dado o v\u00ednculo hist\u00f3rico entre \u00e1mbalas d\u00faas zonas, \u00e9 o dialecto caribe\u00f1o, falado en Cuba, Porto Rico, a Rep\u00fablica Dominicana e a costa do mar Caribe (Venezuela, o norte de Colombia e Panam\u00e1). Ademais, lexicamente, o dialecto canario est\u00e1 amplamente influenciado polo portugu\u00e9s, do que deriva certa parte do seu l\u00e9xico."}
{"id": "511699", "revid": "23204", "url": "https://gl.wikipedia.org/wiki?curid=511699", "title": "Dialecto canario", "text": ""}
{"id": "511701", "revid": "23204", "url": "https://gl.wikipedia.org/wiki?curid=511701", "title": "Castel\u00e1n das Illas Canarias", "text": ""}
{"id": "511702", "revid": "23204", "url": "https://gl.wikipedia.org/wiki?curid=511702", "title": "Castel\u00e1n das Canarias", "text": ""}
{"id": "511703", "revid": "23204", "url": "https://gl.wikipedia.org/wiki?curid=511703", "title": "Fala canaria", "text": ""}
{"id": "511704", "revid": "72012", "url": "https://gl.wikipedia.org/wiki?curid=511704", "title": "Zifio de Bahamonde", "text": ""}
{"id": "511705", "revid": "89787", "url": "https://gl.wikipedia.org/wiki?curid=511705", "title": "Academia Colombiana da Lingua", "text": "A Academia Colombiana da Lingua (en ) \u00e9 unha asociaci\u00f3n de acad\u00e9micos e expertos no uso da lingua castel\u00e1 en Colombia. Ten a s\u00faa sede en Bogot\u00e1, a capital de Colombia, e \u00e9 un membro da Asociaci\u00f3n de Academias da Lingua Espa\u00f1ola.\nHistoria.\nA academia foi fundada o 10 de maio de 1871, e \u00e9 a m\u00e1is antiga de t\u00f3dalas Academias da Lingua Castel\u00e1 en Am\u00e9rica Latina, sendo a primeira academia oficial fundada f\u00f3ra de Espa\u00f1a.\nBiblioteca.\nA biblioteca da academia foi organizada polo acad\u00e9mico Manuel Jos\u00e9 Forero. Est\u00e1 dividida en colecci\u00f3ns en base ao doante que cotribu\u00edu cos materiais ou en base \u00e1 persoa \u00e1 cal pertenceron orixinalmente."}
{"id": "511706", "revid": "23204", "url": "https://gl.wikipedia.org/wiki?curid=511706", "title": "Academia Colombiana de la Lengua", "text": ""}
{"id": "511707", "revid": "1131", "url": "https://gl.wikipedia.org/wiki?curid=511707", "title": "Vend\u00e9e Globe", "text": "A Vend\u00e9e Globe \u00e9 unha regata de veleiros que parte da vila francesa de Les Sables-d\u2019Olonne (Vend\u00e9e, na costa atl\u00e1ntica francesa, de a\u00ed o seu nome) para dar a volta \u00e1 Terra. Caracter\u00edzase por ser sen escalas e en solitario. O percorrido \u00e9 duns 45 000 km, polo Atl\u00e1ntico, dobrando o cabo de Boa Esperanza, circunnavegando a Ant\u00e1rtida polo Oc\u00e9ano Ant\u00e1rtico e pasando de novo \u00f3 Atl\u00e1ntico polo cabo de Fornos. \nEn 2020, a sa\u00edda tivo lugar o 8 de novembro, participando 33 embarcaci\u00f3ns. A edici\u00f3n ser\u00e1 facilitada pola vixilancia da constelaci\u00f3n de sat\u00e9lites Cop\u00e9rnico sobre os iceberg no Oc\u00e9ano Ant\u00e1rtico."}
{"id": "511708", "revid": "88215", "url": "https://gl.wikipedia.org/wiki?curid=511708", "title": "Franco Platero", "text": "Franco Emanuel Platero Figueroa, nado en San Juan o 22 de xullo de 1992, \u00e9 un xogador de h\u00f3ckey a pat\u00edns arxentino, que xoga de defensa-medio no Oliveirense da Liga portuguesa.\n\u00c9 irm\u00e1n de Mat\u00edas Platero, xogador do Sporting de Portugal e curm\u00e1n de Mario Rodr\u00edguez, do CP Grosseto.\nTraxectoria.\nTras deixar a s\u00faa Arxentina natal recalou en Italia, onde debutou co Amatori Lodi na liga italiana na tempada 2013/14. Tras ga\u00f1ar a Copa de Italia na tempada 2015/16, a Supercopa e a liga na tempada seguinte, fichou polo Hockey Breganze para a tempada 2017/18. Xogou unha soa tempada no club do V\u00e9neto, xogando as semifinais da Copa CERS, onde o equipo caeu eliminado fronte ao Lleida de Bruno e Roberto Di Benedetto. En 2018 fichou polo Forte dei Marmi, co que conquistou unha nova liga italiana. \nAo ano seguinte instalouse en Galicia para xogar no Deportivo Liceo. Co equipo de Juan Copa acabou subcampi\u00f3n da OK Liga nas tempadas 2019/20 e 2020/21, nos dous casos por detr\u00e1s do FC Barcelona, e conquistou a Copa do Rei de 2021, despois de derrotar ao equipo catal\u00e1n na final. Uns d\u00edas despois da final da Copa anunciouse a s\u00faa marcha do equipo coru\u00f1\u00e9s para fichar polo Oliveirense portugu\u00e9s."}
{"id": "511709", "revid": "88215", "url": "https://gl.wikipedia.org/wiki?curid=511709", "title": "Franco Emanuel Platero Figueroa", "text": ""}
{"id": "511711", "revid": "88215", "url": "https://gl.wikipedia.org/wiki?curid=511711", "title": "Franco Platero Figueroa", "text": ""}
{"id": "511714", "revid": "88215", "url": "https://gl.wikipedia.org/wiki?curid=511714", "title": "Mart\u00edn Rodr\u00edguez Garaboa", "text": "Mart\u00edn Rodr\u00edguez Garaboa, nado na Coru\u00f1a o 17 de agosto de 1994, \u00e9 un xogador de h\u00f3ckey a pat\u00edns galego, que xoga de porteiro no Noisy-le-Grand da liga francesa.\nTraxectoria.\nFormouse na canteira do HC Liceo, e cando era xuvenil marchou ao CP Cerceda con Juan Copa e outros xogadores do Liceo. Co Cerceda debutou en Primeira Nacional e logo na OK Liga, tras o ascenso da tempada 2012/13. Coincidindo coa desaparici\u00f3n do Cerceda, no ver\u00e1n de 2016 fichou polo CP Alcobendas. Despois dunha tempada no club madrile\u00f1o volveu ao Liceo en 2017.\nNo equipo coru\u00f1\u00e9s foi o segundo porteiro por detr\u00e1s de Xavier Mali\u00e1n primeiro e Carles Grau despois, acabando subcampi\u00f3n da OK Liga tres tempadas seguidas e ga\u00f1ando a Supercopa de Espa\u00f1a 2018-19. En 2021 proclamouse campi\u00f3n da Copa do Rei e na seguinte tempada ga\u00f1ou a OK Liga, a oitava na historia do club. \nNo ver\u00e1n de 2022 deixou A Coru\u00f1a para instalarse en Francia, fichando polo Noisy-le-Grand."}
{"id": "511717", "revid": "785", "url": "https://gl.wikipedia.org/wiki?curid=511717", "title": "Fervenza de Santa Marta", "text": ""}
{"id": "511718", "revid": "1888", "url": "https://gl.wikipedia.org/wiki?curid=511718", "title": "Jes\u00fas Mar\u00eda Iglesias Escourido", "text": ""}
{"id": "511719", "revid": "23204", "url": "https://gl.wikipedia.org/wiki?curid=511719", "title": "Crioulo de Agalega", "text": "O crioulo de Agalega \u00e9 unha lingua crioula baseada no franc\u00e9s que \u00e9 falada nas illas de Agalega, pertencentes a Mauricio. As illas at\u00f3panse no oc\u00e9ano \u00cdndico, e contan cunha poboaci\u00f3n duns 300 habitantes. O crioulo de Agalega foi fortemente influenciado tanto polo crioulo mauriciano e polo crioulo das Seychelles, as\u00ed como pola lingua malgaxe."}
{"id": "511720", "revid": "98629", "url": "https://gl.wikipedia.org/wiki?curid=511720", "title": "Azores Airlines", "text": "Azores Airlines, antes co\u00f1ecida como SATA Internacional, \u00e9 unha aeroli\u00f1a portuguesa baseada no municipio de Ponta Delgada, na illa de S\u00e3o Miguel nos Azores. \u00c9 unha filial de SATA Air A\u00e7ores que opera os voos internacionais da compa\u00f1\u00eda, conectando o arquip\u00e9lago con Europa e Am\u00e9rica do Norte dende o seu centro de conexi\u00f3ns no aeroporto Jo\u00e3o Paulo II.\nFrota.\nEn novembro de 2020 Azores Airlines operaba unha frota formada completamente por avi\u00f3ns Airbus:\nOs avi\u00f3ns m\u00e1is pequenos est\u00e1n operados pola compa\u00f1\u00eda nai SATA Air A\u00e7ores co seu propio certificado de operador a\u00e9reo, mentres que os m\u00e1is grandes est\u00e1n alugados (\"wet-lease\") a Hi Fly de forma estacional.\nV\u00e9xase tam\u00e9n.\nLigaz\u00f3ns externas.\nP\u00e1xina web"}
{"id": "511721", "revid": "865", "url": "https://gl.wikipedia.org/wiki?curid=511721", "title": "Orbest", "text": "Orbest \u00e9 unha aeroli\u00f1a portuguesa con sede en Lisboa e baseada no aeroporto de Lisboa que opera voos regulares e ch\u00e1rter de curto e longo alcance, principalmente f\u00f3ra de Portugal en nome de touroperadores pero tam\u00e9n f\u00f3ra de Espa\u00f1a no nome da s\u00faa compa\u00f1\u00eda irm\u00e1 Evelop Airlines.\nFrota.\nEn novembro de 2020 a frota de Orbest estaba formada polos seguintes avi\u00f3ns:\nV\u00e9xase tam\u00e9n.\nLigaz\u00f3ns externas.\nP\u00e1xina web"}
{"id": "511722", "revid": "865", "url": "https://gl.wikipedia.org/wiki?curid=511722", "title": "Airbus A330-900neo", "text": ""}
{"id": "511723", "revid": "865", "url": "https://gl.wikipedia.org/wiki?curid=511723", "title": "Boeing 737 MAX-8", "text": ""}
{"id": "511724", "revid": "98629", "url": "https://gl.wikipedia.org/wiki?curid=511724", "title": "SATA Air A\u00e7ores", "text": "SATA Air A\u00e7ores \u00e9 unha aeroli\u00f1a portuguesa baseada en S\u00e3o Sebasti\u00e3o, Ponta Delgada. Opera voos regulares de pasaxeiros, carga e correo nos Azores. Proporciona os seus propios servizos de mantemento e \"handling\" e xestiona catro aeroportos rexionais. A s\u00faa base principal at\u00f3pase no aeroporto Jo\u00e3o Paulo II, en Ponta Delgada. Tam\u00e9n ten unha filial para voos de medio e longo alcance, Azores Airlines, a antiga SATA International. \nHistoria.\nUn grupo de cinco azorianos notables fundaron o d\u00eda 21 de agosto de 1941 a \"Sociedade A\u00e7oriana de Estudos A\u00e9reos, Lda\", co obxectivo de estudar se era factible a creaci\u00f3n dunha aeroli\u00f1a que interconectase as illas do arquip\u00e9lago dos Azores e o Portugal continental. Seis anos despois, o 17 de febreiro de 1947, o seu nome pasou a se \"Sociedade A\u00e7oriana de Transportes A\u00e9reos, Lda\" (SATA), e o 15 de xu\u00f1o dese ano a compa\u00f1\u00eda comezou a operar cun avi\u00f3n Beechcraft UC-45B Expeditor con rexistro CS-TAA e bautizado como \"A\u00e7or\". O aparello pod\u00eda transportar 7 pasaxeiros e 2 tripulantes e un\u00eda as illas de S\u00e3o Miguel, Santa Mar\u00eda e Terceira.\nA perda da aeronave nun accidente en 1948 obrigou \u00e1 suspensi\u00f3n temporal das operaci\u00f3ns de SATA. O 23 de maio de 1949 chegaron a S\u00e3o Miguel dous avi\u00f3ns de Havilland Dove, con capacidade para 9 pasaxeiros. Anos m\u00e1is tarde, en agosto de 1963, a frota aumentou coa compra \u00e1 irlandesa Aer Lingus dun Douglas DC-3 (CS-TAD), con capacidade para 26 pasaxeiros. Este avi\u00f3n entrou en servizo o 1 de xullo de 1964.\nEn 1969 inaugurouse e abriuse ao tr\u00e1fico civil o aeroporto de Nordela (no presente aeroporto Jo\u00e3o Paulo II), pr\u00f3ximo \u00e1 cidade de Ponta Delgada. No presente o aeroporto a\u00ednda \u00e9 a base operacional de SATA. Dous anos despois TAP Portugal comezou a realizar voos regulares entre Lisboa e Ponta Delgada. O 24 de agosto de 1971 inaugurouse o aeroporto da Horta, e en 1972 o aeroporto das Flores. En 1972 a compa\u00f1\u00eda decide mercar dous aparellos Hawker Siddeley HS 748 con capacidade para 48 pasaxeiros, que xa operaban nos Azores dende 1969. Entre 1981 e 1983 constr\u00faense aeroportos nas restantes illas do arquip\u00e9lago.\nEn 1976 a For\u00e7a A\u00e9rea Portuguesa cede a SATA 2 avi\u00f3ns Douglas DC-6 e proponse a rexionalizaci\u00f3n da empresa na Assembleia da Rep\u00fablica. Como resultado da folga dos pilotos de TAP Air Portugal, SATA viuse na obriga de realizar voos directos a Lisboa cos DC-6, chegando incluso a fretar un Boeing 707 para desconxestionar o tr\u00e1fico acumulado nos Azores. A d\u00eda 14 de abril de 1977 a aeroli\u00f1a acadou o mill\u00f3n de pasaxeiros transportados.\nA compa\u00f1\u00eda fora constitu\u00edda como empresa privada, pero o estatuto de SATA cambiou o 17 de outubro de 1980 para converterse nunha empresa p\u00fablica baixo tutela do Governo Regional dos A\u00e7ores, pasando a designarse \"Servi\u00e7o A\u00e7oriano de Transportes A\u00e9reos, Empresa P\u00fablica\", a\u00ednda que mantendo as siglas SATA. Foi mercada ao Grupo Bensaude, quedando o 50% das acci\u00f3ns en mans do Governo Regional dos A\u00e7ores e o outro 50% en mans de TAP Air Portugal, EP. Nese mesmo ano a aeroli\u00f1a uniuse \u00e1 Asociaci\u00f3n Europea de Aeroli\u00f1as Rexionais (ERA) e \u00e1 IATA. En 1986, o ent\u00f3n presidente do Governo Regional dos A\u00e7ores, Mota Amaral, suxeriu a adopci\u00f3n do nome \"SATA Air A\u00e7ores\", nome que se adoptar\u00eda en 1987. Ese mesmo ano SATA recibir\u00eda tam\u00e9n a medalla de prata do M\u00e9rito Tur\u00edstico.\nEn 1985 a aeroli\u00f1a iniciou os voos ch\u00e1rters cara Am\u00e9rica do Norte. \"Azores Express\", empresa do Grupo SATA, realizou os voos ch\u00e1rter entre Os Azores e os Estados Unidos, e \"SATA Express\", tam\u00e9n do Grupo SATA, voou entre o arquip\u00e9lago e o Canad\u00e1. En 1988 SATA mudou as s\u00faas cores e comezou a editar a revista de a bordo bil\u00edng\u00fce \"Paralelo 38\", actualmente \"Esp\u00edrito A\u00e7oriano\"/\"Azorean Spirit\".\nEntre 1989 e 1990 os HS 748 foron substitu\u00eddos gradualmente por British Aerospace ATP. O primeiro ATP, de nome \"Santa Maria\", entrou en servizo e 1989, o segundo, bautizado \"Flores\", en 1990, e o terceiro, \"Graciosa\", en 1991. O derradeiro voo do HS 748 con SATA foi o 21 de decembro de 1990. En 1991 un Dornier Do 228 comezou a voar cara a illa do Corvo, substitu\u00edndo ao CASA C-212 Aviocar da For\u00e7a A\u00e9rea Portuguesa.\nEn 1994, na celebraci\u00f3n do 50 anivers\u00e1rio da Organizaci\u00f3n de Aviaci\u00f3n Civil Internacional (ICAO), esta decidiu outorgar unha medalla de honra a unha entidade ou individualidade que, en cada estado membro, tivese contrubu\u00eddo de xeito relevante no desenvolvemento da aviaci\u00f3n civil. En Portugal esa medalla foi concedida a SATA Air A\u00e7ores.\nNo ano 1998 SATA obtivo o certificado de operador a\u00e9reo que lle permit\u00eda voar f\u00f3ra do arquip\u00e9lago dos Azores. No ano seguinte a aeroli\u00f1a f\u00edxose coas rutas entre Ponta Delgada e as cidades de Lisboa, Porto e Funchal, oper\u00e1ndoas primeiro cun Boeing 737 e incorporando posteriormente un Airbus A310. No ano 2000 SATA comezou a voar con regularidade aos Estados Unidos e ao Canad\u00e1.\nFrota.\nEn xullo de 2020 a frota de SATA Air A\u00e7ores estaba formada polos seguintes avi\u00f3ns:"}
{"id": "511727", "revid": "25871", "url": "https://gl.wikipedia.org/wiki?curid=511727", "title": "Paula Dapena", "text": "Paula Dapena S\u00e1nchez, nada en Pontevedra o 26 de novembro de 1996, \u00e9 unha futbolista galega. Xoga de centrocampista.\nTraxectoria.\nT\u00e9cnica en actividades f\u00edsico deportivas, estudou Ciencias da Actividade F\u00edsica e do Deporte na Universidade de Vigo. Comezou a xogar en 2012 no Atl\u00e9tico Arousana. En 2014 fichou polo S\u00e1rdoma CF, e en 2016 polo Umia FC. No ano 2020 fichou polo Viajes Interr\u00edas FF, de Portonovo (Sanxenxo), que xoga no grupo 1A da Primeira Nacional.\nEn novembro de 2020, nun partido amigable entre o seu equipo e o Deportivo da Coru\u00f1a en Abegondo, negouse a homenaxear a Diego Armando Maradona, que falecera esa mesma semana. A orixe da s\u00faa negativa foi a consideraci\u00f3n de que o chamamento \u00e1 homenaxe se fac\u00eda a un futbolista con comportamentos machistas e que, como tal, non deb\u00eda recibir as homenaxes que non obtiveran as v\u00edtimas do machismo.\nReco\u00f1ecementos.\nFoi galardoada co Premio Cidade de Pontevedra 2020"}
{"id": "511728", "revid": "89787", "url": "https://gl.wikipedia.org/wiki?curid=511728", "title": "Jos\u00e9 Manuel Caballero Bonald", "text": "Jos\u00e9 Manuel Caballero Bonald, nado en Xerez da Fronteira o 11 de novembro de 1926 e finado en Madrid o 9 de maio de 2021, foi un escritor espa\u00f1ol, que sobresa\u00edu principalmente como poeta. A coidadosa utilizaci\u00f3n da linguaxe e o barroquismo caracterizan a s\u00faa obra. Tam\u00e9n foi un reco\u00f1ecido flamenc\u00f3logo.\nTraxectoria.\nDe pai cubano \u2014republicano do Partido Reformista\u2014 e nai de ascendencia aristocr\u00e1tica francesa \u2014da familia do vizconde de Bonald\u2014, estudou Filosof\u00eda e Letras en Sevilla entre 1949 e 1952 e n\u00e1utica e astronom\u00eda en C\u00e1diz. Nestes mesmos anos comezou a relacionarse cos cordobeses da revista \"C\u00e1ntico\", como Pablo Garc\u00eda Baena.\nPublicou o seu primeiro poemario, \"Las adivinaciones\", en 1952, tras obter con el un acc\u00e9sit do Premio Adon\u00e1is. Dous anos antes ga\u00f1ara o Platero de poes\u00eda.\nA s\u00faa carreira continuou en Latinoam\u00e9rica, onde foi profesor universitario na Universidade Nacional de Colombia en Bogot\u00e1. Na capital colombiana escribiu a s\u00faa primeira novela \u2014\"Dos d\u00edas de septiembre\", galardoada en 1961 co Premio Biblioteca Breve e publicada ao ano seguinte\u2014 e tivo ao seu primeiro fillo. En 1968 foi inclu\u00eddo na \"Antolog\u00eda de la nueva poes\u00eda espa\u00f1ola\".\nAo regresar de Colombia intensificou o interese pola literatura como m\u00e9todo de loita antifranquista, en li\u00f1a coas directrices do Partido Comunista, no que con todo nunca militou.\nTraballo como director literario na editorial J\u00facar e colaborou con Camilo Jos\u00e9 Cela na publicaci\u00f3n da rev\u00edsta \"Papeles de Son Armadans\" como subdirector e no proxecto do Instituto de Lexicograf\u00eda da Real Academia Espa\u00f1ola. Ademais, tivo un idilio de sete anos coa primeira muller de Cela, Rosario Conde.\nEn 1986 inaugurouse un instituto co seu nome, e en 1998 constitu\u00eduse a Fundaci\u00f3n Caballero Bonald.\nEn abril de 2009 publica \"La noche no tiene paredes\", composto por 103 poemas, onde fai unha reivindicaci\u00f3n da incerteza, porque, nas s\u00faas propias palabras, \u00abo que non ten d\u00fabidas, o que est\u00e1 seguro de todo, \u00e9 o m\u00e1is parecido que hai a un imb\u00e9cil.\u00bb\nTras a publicaci\u00f3n de \"Entreguerras\" (2012), libro formado por un s\u00f3 poema de case 3.000 versos, declarou: \"xa non vou escribir nada\", con todo continuou escribindo. Reco\u00f1eceu que escribir poes\u00eda ax\u00fadalle a manterse novo. \"O permanecer na brecha rexuven\u00e9cete. O que non queda calado, o que iguala o pensamento coa vida, ten xa moito ga\u00f1ado para rexuvenecer\", declarou ao cumprir 80 anos.\nO 29 de novembro de 2012 foi galardoado co Premio Cervantes.\nFoi presidente do xurado de varios galard\u00f3ns literarios, tanto de poes\u00eda como de narrativa, entre os que destaca o Premio de Novela Cidade de Torrevieja, localidade esta \u00faltima que en xu\u00f1o de 2010 lle dedicou unha das s\u00faas prazas.\nEn 2018 afirmou que non pensaba volver escribir."}
{"id": "511730", "revid": "23204", "url": "https://gl.wikipedia.org/wiki?curid=511730", "title": "Andrew Boylan", "text": "Andrew Boylan, C.SS.R., nado o 1 de agosto de 1842 no condado de Cavan (Irlanda) e finado o 27 de marzo de 1910, foi un relixioso redentorista cat\u00f3lico latino irland\u00e9s, bispo de Kilmore dende 1907 at\u00e9 o seu pasamento.\nTraxectoria.\nNaceu o 1 de agosto de 1842 en Tonylion ou en Kilnalec, localidades da parroquia de Crosserlough, ou na parroquia de Kilmore; as d\u00faas parroquias no condado de Cavan. O 31 de marzo de 1867 foi ordenado sacerdote diocesano, e durante alg\u00fans anos foi ec\u00f3nomo do seminario de Maynooth. O 15 de outubro de 1888 profesou como membro da Congregaci\u00f3n do Sant\u00edsimo Redentor en Dundalk. \nEn 1898 foi nomeado primeiro superior da nova provincia de Irlanda dos redentoristas. En 1906 dirixiu a fundaci\u00f3n da primeira casa dos redentoristas en Filipinas, na cidade de Opon.\nEn 1907 foi nomeado bispo de Kilmore. Recibiu a consagraci\u00f3n episcopal o 19 de maio do mesmo ano, de mans do cardeal e arcebispo de Armagh Michael Logue, e tendo como co-consagradores principais ao bispo de Ardagh Joseph Hoare e ao bispo de Down e Connor Henry Henry. Finou no cargo o 25 de marzo de 1910."}
{"id": "511735", "revid": "89787", "url": "https://gl.wikipedia.org/wiki?curid=511735", "title": "Ermanno Arslan", "text": "Ermanno Alesio Arslan, nado o 15 de agosto de 1940 en Verona, \u00e9 un historiador, arque\u00f3logo e numism\u00e1tico italiano.\nTraxectoria.\nLogo de finalizar a s\u00faa educaci\u00f3n secundaria no instituto Manzoni de Mil\u00e1n en 1959 fixo os seus estudos superiores na Universidade de Pavia, onde tivo como profesor a Guido A. Mansuelli. Nesa universidade graduouse no curso 1962-1963 coa tese titulada \"Le terme romane. I problemi della distribuzione degli ambienti e della strutturazione degli spazi\".\nNos anos seguintes foi axudante voluntario na c\u00e1tedra de Arqueolox\u00eda da Universidade de Padua e obtivo varias bolsas para perfeccionar a s\u00faa formaci\u00f3n en Padua e en Mil\u00e1n ata 1973.\nTraballou no Museo Romano de Brescia entre 1969 e 1973 e neste \u00faltimo ano foi nomeado conservador das colecci\u00f3ns numism\u00e1ticas do Museo Arqueol\u00f3xico de Mil\u00e1n. Entre 1975 e 2003 foi o director das colecci\u00f3ns numism\u00e1ticas do \"Castello Sforzesco\", en Mil\u00e1n. Nesta cidade ocupou diversos postos en instituci\u00f3ns muse\u00edsticas e foi tam\u00e9n director das colecci\u00f3ns municipais a partir de 2003.\nLogo do seu retiro en 2005, tam\u00e9n en Mil\u00e1n, exerceu como profesor na Universidade Libre de Lingua e Comunicaci\u00f3n ata 2012, e foi o director do Museo Bagtti Valsecchi entre 2010 e 2011.\nEntre outras entidades acad\u00e9micas, comit\u00e9s e sociedades, Arslan foi membro do Consello Internacional de Numism\u00e1tica a partir de 1986, vicepresidente en 1991 e membro honor\u00edfico desde 1997. Foi tam\u00e9n membro correspondente do Instituto Arqueol\u00f3xico Alem\u00e1n (1979), correspondente estranxeiro da Sociedade Nacional dos Anticuarios de Francia (1990), membro da Real Sociedade Numism\u00e1tica de Londres (2005) e membro permanente da Academia Nacional dos Linces de Roma (2017).\nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is representativos da traxectoria de Ermanno Alesio Arslan:"}
{"id": "511736", "revid": "65337", "url": "https://gl.wikipedia.org/wiki?curid=511736", "title": "Ermanno Alesio Arslan", "text": ""}
{"id": "511737", "revid": "65337", "url": "https://gl.wikipedia.org/wiki?curid=511737", "title": "Ermanno A. Arslan", "text": ""}
{"id": "511738", "revid": "65337", "url": "https://gl.wikipedia.org/wiki?curid=511738", "title": "E. A. Arslan", "text": ""}
{"id": "511739", "revid": "65337", "url": "https://gl.wikipedia.org/wiki?curid=511739", "title": "Arslan, Ermanno", "text": ""}
{"id": "511740", "revid": "65337", "url": "https://gl.wikipedia.org/wiki?curid=511740", "title": "Arslan, E. A.", "text": ""}
{"id": "511744", "revid": "89787", "url": "https://gl.wikipedia.org/wiki?curid=511744", "title": "Sean Singletary", "text": "Sean Michael-Eli Singletary, nado en Filadelfia, Pensilvania o 6 de setembro de 1985, \u00e9 un ex xogador de baloncesto profesional estadounidense.\nTraxectoria profesional.\nSingletary foi seleccionado na 42\u00aa posici\u00f3n do Draft da NBA de 2008 polos Sacramento Kings. En agosto de 2008 foi traspasado \u00f3s Houston Rockets xunto a Patrick Ewing, Jr. e Ron Artest, e posteriormente \u00f3s Phoenix Suns a cambio de D. J. Strawberry.\nO 10 de decembro de 2008, Singletary foi traspasado xunto a Boris Diaw e Raja Bell \u00f3s Charlotte Bobcats a cambio de Jason Richardson e Jared Dudley. O 9 de marzo de 2009, foi asignado \u00f3s Sioux Falls Skyforce da NBA D-League.\nEn setembro de 2008, Singletary asinou cos Philadelphia 76ers, pero foi cortado no mes de outubro.\nO 10 de novembro de 2009, Singletary asinou co Saski Baskonia da Liga ACB."}
{"id": "511746", "revid": "89787", "url": "https://gl.wikipedia.org/wiki?curid=511746", "title": "Tumas Miram", "text": "Tumas Miram (en ; en ), nado o 6 de agosto de 1943 en Tal Kaif (Reino de Iraq), \u00e9 un eclesi\u00e1stico cat\u00f3lico caldeo, dende 1983 arcebispo de Urmia e bispo de Salmas. \nTraxectoria.\nNaceu o 6 de agosto de 1943 en Tal Kaif, no Reino de Iraq, e parte da arquieparqu\u00eda de Mosul dos caldeos. O 11 de xu\u00f1o de 1967 foi ordenado sacerdote, e exerceu o seu ministerio inicialmente entre os asirios de Teher\u00e1n.\nFoi elixido arcebispo de Urmia e bispo de Salmas polo s\u00ednodo da Igrexa caldea o 30 de novembro de 1983. Recibiu a ordenaci\u00f3n episcopal o 11 de marzo de 1984, de mans do arcebispo de Teher\u00e1n Yuhana Siman Isai, e tivo como co-ordenantes ao arcebispo de Ahvaz Hana Sura e ao pro-nuncio apost\u00f3lico para Ir\u00e1n Giovanni De Andrea.\nAs relaci\u00f3ns do arcebispo co r\u00e9xime iraniano te\u00f1en variado ao longo dos anos. En 1993 foi expulsado do pa\u00eds, xunto co bispo Hana Sura. Por outra parte, en 2008 afirmaba poder practicar a fe cristi\u00e1 sen problemas, e desfrutaba dunha boa relaci\u00f3n coas autoridades; ademais, na homil\u00eda do Nadal de 2014, deplorou os conflitos relixiosos nos pa\u00edses da rexi\u00f3n, facendo unha comparaci\u00f3n coa \"paz que as minor\u00edas relixiosas desfrutaban en Ir\u00e1n\".\nParticipou no Primeiro S\u00ednodo da Familia en outubro de 2014. En 2018 alcanzou a s\u00faa idade de xubilaci\u00f3n (75 anos), permanecendo no cargo en espera do nomeamento dun sucesor. En agosto de 2021 foi nomeado administrador patriarcal da arquidiocese de Teher\u00e1n."}
{"id": "511748", "revid": "98629", "url": "https://gl.wikipedia.org/wiki?curid=511748", "title": "Sakura (\u00e1rbore)", "text": "A ou cerdeira en flor xaponesa, \u00e9 un dos s\u00edmbolos m\u00e1is co\u00f1ecidos da cultura xaponesa. Tam\u00e9n se nomea sakura a tres especies de plantas do x\u00e9nero \"Prunus\".\nA cerdeira florece durante a primavera. No Xap\u00f3n real\u00edzase o festival do na s\u00faa honra debido a que \u00e9 a s\u00faa flor m\u00e1is significativa (pero non a oficial, que \u00e9 o crisantemo); durante este os familiares e amigos re\u00fanense nos parques con cerdeiras baixo a sombra das mesmas e, a modo de \"picnic\", comparten alimentos mentres celebran a aparici\u00f3n das flores. O curso acad\u00e9mico do Xap\u00f3n empeza xusto despois do final da festividade.\nDurante o ano as \u00e1rbores de cerdeira permanecen unicamente forradas de follas, e est\u00e1n espidas no inverno, mais cara o inicio da primavera florecen, decorando os parques coa s\u00faa aparencia de nubes rosadas e brancas.\nAs sakuras son un elemento simb\u00f3lico com\u00fan na cultura popular do Xap\u00f3n, onde te\u00f1en m\u00faltiples significados relacionados. A imaxe dos p\u00e9talos destas flores ca\u00eddos en masa ao principio da primavera, especialmente en abril, simboliza a beleza da natureza e o valor que a fugacidade da existencia outorga \u00e1 vida."}
{"id": "511749", "revid": "839", "url": "https://gl.wikipedia.org/wiki?curid=511749", "title": "Francis Kalabat", "text": "Fransis Qalabat (en ), nado en Kuwait o 13 de maio de 1970, \u00e9 un eclesi\u00e1stico cat\u00f3lico caldeo, m\u00e1is co\u00f1ecido como Francis Kalabat. Dende 2014 bispo de San Tom\u00e9 Ap\u00f3stolo de Detroit.\nTraxectoria.\nNaceu en Kuwait o 13 de maio de 1970, mais medrou en San Diego. O 5 de xullo de 1995 foi ordenado sacerdote polo bispo de San Tom\u00e9 Ap\u00f3stolo de Detroit Ibrahim Namu Ibrahim. Posteriormente exerceu como p\u00e1rroco asociado da parroquia da Nai de Deus de Southfield, e posteriormente p\u00e1rroco da de San Tom\u00e9 en West Bloomfield.\nO 3 de maio de 2014 foi nomeado bispo de San Tom\u00e9 Ap\u00f3stolo de Detroit. Foi ordenado bispo o 14 de xu\u00f1o do mesmo ano na catedral da Nai de Deus de Southfield, polo patriarca Lu\u00eds Rafael I Saku e tendo como coordenantes o seu predecesor Ibrahim Namu Ibrahim e o arcebispo latino de Detroit Allen Henry Vigneron.\nEntre o 9 de agosto e o 29 de novembro de 2017 foi administrador apost\u00f3lico da diocese de Toronto."}
{"id": "511754", "revid": "6939", "url": "https://gl.wikipedia.org/wiki?curid=511754", "title": "Escritora", "text": ""}
{"id": "511755", "revid": "88215", "url": "https://gl.wikipedia.org/wiki?curid=511755", "title": "Maxi Oruste", "text": "Maximiliano \"Maxi\" Oruste Salva, nado o 5 de xaneiro de 1994 en San Juan, \u00e9 un xogador de h\u00f3ckey a patins arxentino, que xoga de dianteiro no Vercelli da liga italiana.\nTraxectoria.\nComezou no h\u00f3ckey a pat\u00edns aos 3 anos no Club Loma Negra Hockey de Rivadavia (provincia de San Juan). Aos 8 anos pasou ao Club Banco Hispano, pasando por todas as categor\u00edas inferiores do club, sendo campi\u00f3n en todas elas, e debutando co primeiro equipo en 2012, aos 16 anos. \nChegou a Europa en 2013, incorpor\u00e1ndose \u00e1 canteira do FC Barcelona. Pasou logo por Italia, onde xogou unha tempada no Valdagno e d\u00faas no GSH Trissino. Volveu a Espa\u00f1a na tempada 2017/18, fichando polo PAS Alcoi, onde xogou un ano, antes de fichar polo Lleida. Militou unha soa tempada no club ilerdense, ga\u00f1ando a Copa CERS e sendo o segundo m\u00e1ximo goleador da OK Liga con 27 goles en 30 partidos, s\u00f3 superado por Roberto di Benedetto.\nNo ver\u00e1n de 2019 fichou polo Deportivo Liceo, co que se proclamou subcampi\u00f3n da OK Liga, despois de que esta fose rematada antes de tempo por mor da pandemia por coronavirus. Na seguinte tempada repetiu subcampionato de liga e proclamouse campi\u00f3n da Copa do Rei, vencendo na final ao Barcelona. Na campa\u00f1a 2021/22 ga\u00f1ou a Supercopa de Espa\u00f1a e participou na conquista do oitavo t\u00edtulo de liga da historia do club, a\u00ednda que perdeu a parte final da tempada por unha lesi\u00f3n de pube.\nNo ver\u00e1n de 2022 deixou A Coru\u00f1a para regresar a Italia, onde asinou co Vercelli.\nSelecci\u00f3n arxentina.\nEn 2011 disputou coa selecci\u00f3n arxentina sub-20 o Campionato do Mundo J\u00fanior en Barcelos, caendo en semifinais contra Portugal, na quenda de penaltis. Repetiu convocatoria na seguinte edici\u00f3n do Mundial j\u00fanior en Cartaxena de Indias, caendo de novo en semifinais, esta vez contra Espa\u00f1a, e acabando no terceiro posto final."}
{"id": "511756", "revid": "88215", "url": "https://gl.wikipedia.org/wiki?curid=511756", "title": "Maximiliano Oruste", "text": ""}
{"id": "511757", "revid": "88215", "url": "https://gl.wikipedia.org/wiki?curid=511757", "title": "Maximiliano Oruste Salva", "text": ""}
{"id": "511759", "revid": "23204", "url": "https://gl.wikipedia.org/wiki?curid=511759", "title": "Castel\u00e1n paname\u00f1o", "text": "O castel\u00e1n paname\u00f1o \u00e9 a variedade da lingua castel\u00e1 ou espa\u00f1ol falado en Panam\u00e1. Corresponde a unha variedade local do castel\u00e1n caribe\u00f1o. Por mor da influencia cultural e da presenza dos Estados Unidos, o castel\u00e1n paname\u00f1o absorbeu moito vocabulario do ingl\u00e9s. Por outra banda, a inmigraci\u00f3n de cidad\u00e1ns de territorios do Caribe de fala inglesa (Xamaica, Trinidad e Tobago, Barbados, etc), durante o s\u00e9culo XIX \u00e1s provincias de Bocas del Toro e Col\u00f3n contribu\u00edu nesta influencia. \nO franc\u00e9s tam\u00e9n tivo unha lixeira influencia no castel\u00e1n paname\u00f1o. As colonias hebreas, \u00e1rabes, italianas, hindis, chinesas e gregas influ\u00edron en menor grao no castel\u00e1n paname\u00f1o, ao igual que os pobos ind\u00edxenas de Panam\u00e1.\nA base l\u00e9xica do castel\u00e1 paname\u00f1o \u00e9 o castel\u00e1n de Espa\u00f1a, mais moitas linguas contribu\u00edron \u00e1 conformaci\u00f3n da variedade mediante pr\u00e9stamos. Algunhas linguas amerindias, outras africanas, a inglesa, a francesa, a italiana e a alem\u00e1 son as que en maior ou menor medida deixaron a s\u00faa pegada no castel\u00e1n paname\u00f1o."}
{"id": "511760", "revid": "23204", "url": "https://gl.wikipedia.org/wiki?curid=511760", "title": "Espa\u00f1ol paname\u00f1o", "text": ""}
{"id": "511761", "revid": "23204", "url": "https://gl.wikipedia.org/wiki?curid=511761", "title": "Castel\u00e1n de Panam\u00e1", "text": ""}
{"id": "511762", "revid": "23204", "url": "https://gl.wikipedia.org/wiki?curid=511762", "title": "Espa\u00f1ol de Panam\u00e1", "text": ""}
{"id": "511763", "revid": "98629", "url": "https://gl.wikipedia.org/wiki?curid=511763", "title": "Miriam Pena Villanueva", "text": "Miriam Pena Villanueva, nada en Bueu (Pontevedra), \u00e9 unha enxe\u00f1eira inform\u00e1tica. A finais do 2017 foi elixida como unha das enxe\u00f1eiras m\u00e1is inspiradoras do 2018.\nTraxectoria.\nInteresouse polos computadores dende moi nova, na casa do seu t\u00edo hab\u00eda un ordenador e sempre estaba al\u00ed xogando co famoso Paint. Estudou Enxe\u00f1ar\u00eda en Inform\u00e1tica na Universidade da Coru\u00f1a. Viviu en 5 pa\u00edses: Exipto, Espa\u00f1a, Estados Unidos de Am\u00e9rica, Suecia e Irlanda. En todos estes pa\u00edses traballou como consultora especializada en Erlang. \u00c9 unha especialista nesa linguaxe, que manexa hoxe o 90% dos datos en Internet.\"Cando te\u00f1as unha peza de traballo feito faina visible. Fai ru\u00eddo. Twitea, escribe blog posts, publica, fala en congresos. Non sintas que o teu traballo ten pouco valor e que non tes nada que compartir nin te\u00f1as medo as cr\u00edticas. Publicar virache xenial porque te axudar\u00e1 a conectar con outra xente que fai o mesmo que ti e compartir as t\u00faas ideas, aprender deles e abrirate oportunidades profesionais.\" Miriam \u00e9 a organizadora do Meetup Erlang &amp; Elixir en San Francisco e forma parte do comit\u00e9 organizador das conferencias Code Beam SF e Code Beam Stockholm. \nTam\u00e9n \u00e9 fundadora e membro do consello de administraci\u00f3n de The Erlang Ecosystem Foundation."}
{"id": "511764", "revid": "127505", "url": "https://gl.wikipedia.org/wiki?curid=511764", "title": "Jes\u00fas Iglesias V\u00e1zquez", "text": "Jes\u00fas Iglesias V\u00e1zquez, co\u00f1ecido como Pichel e Muros, nado en Viveiro cara a 1914, foi un carpinteiro e guerrilleiro antifranquista galego.\nTraxectoria.\nCarpinteiro aveci\u00f1ado en Galdo. Co golpe de Estado do 18 de xullo de 1936 foi detido e ingresou no Dep\u00f3sito de Viveiro o 20 de agosto. Trasladado ao C\u00e1rcere de Lugo, foi xulgado en consello de guerra na causa 353/37 por auxilio \u00e1 rebeli\u00f3n e condenado a 15 anos de prisi\u00f3n. Sa\u00edu en liberdade condicional o 23 de agosto de 1940. Uniuse ao Grupo Neira. Morreu no monte."}
{"id": "511765", "revid": "89787", "url": "https://gl.wikipedia.org/wiki?curid=511765", "title": "Castel\u00e1n portorrique\u00f1o", "text": "O castel\u00e1n portorrique\u00f1o \u00e9 a variedade da lingua castel\u00e1 ou espa\u00f1ol falado en Porto Rico, as\u00ed como polos descendentes de portorrique\u00f1os f\u00f3ra da illa, principalmente nos Estados Unidos de Am\u00e9rica. Pertence ao grupo do castel\u00e1n caribe\u00f1o, e como tal, deriva en gran medida do castel\u00e1n canario e do andaluz. F\u00f3ra de Porto Rico, o castel\u00e1n portorrique\u00f1o \u00e9 a variedade falada polos migrantes que habitan en cidades como Orlando, Nova York, Filadelfia, Miami, Tampa, Boston, Cleveland ou Chicago. Por\u00e9n, non t\u00f3dolos portorrique\u00f1os f\u00f3ra da illa co\u00f1ecen o castel\u00e1n, xa que ao contrario que os insulares, falan principalmente ingl\u00e9s. "}
{"id": "511766", "revid": "1131", "url": "https://gl.wikipedia.org/wiki?curid=511766", "title": "Ra\u00fal Fern\u00e1ndez", "text": "O nome Ra\u00fal Fern\u00e1ndez pode referirse a:"}
{"id": "511768", "revid": "54334", "url": "https://gl.wikipedia.org/wiki?curid=511768", "title": "Mar\u00eda S. Soengas", "text": ""}
{"id": "511770", "revid": "89787", "url": "https://gl.wikipedia.org/wiki?curid=511770", "title": "Castel\u00e1n dominicano", "text": "O castel\u00e1n dominicano \u00e9 a variedade da lingua castel\u00e1 ou espa\u00f1ol falado na Rep\u00fablica Dominicana. Ao igual que o resto de variedades do castel\u00e1n caribe\u00f1o, dist\u00ednguese por unha fon\u00e9tica moi semellante \u00e1 do dialecto andaluz. Este ten certas distinci\u00f3ns segundo os grupos socioculturais do pa\u00eds. \nCaracter\u00edzase principalmente polo uso dalg\u00fans elementos antigos e o apego \u00e1s formas tradicionais, o cal manif\u00e9stase na conservaci\u00f3n de palabras pouco empregadas noutros lugares, como bravo (\u2018anoxado\u2019), dilatarse (\u2018demorarse\u2019), bregar (\u2018traballar\u2019), musara\u00f1a (\u2018xesticulaci\u00f3n burlesca\u2019), prieto (\u2018negro, de cor escuro\u2019). Asemade \u00e9 unha tendencia a reduci\u00f3n fon\u00e9tica na cal \u00e9 frecuente eliminar o /s/ ao final das s\u00edlabas e as palabras, un exemplo disto \u00e9 dicir \"ete\" no canto de \"este\", ou \"m\u00e1\" no canto de \"m\u00e1s.\"\nO castel\u00e1n dominicano ten as s\u00faas ra\u00edces principais nos dialectos das rexi\u00f3ns espa\u00f1olas de Andaluc\u00eda e as Canarias. A\u00ednda que pos\u00fae influencia africana e ind\u00edxena no seu vocabulario a presenza africana no l\u00e9xico \u00e9 menor \u00e1 ind\u00edxena e esta \u00e1 s\u00faa vez \u00e9 insignificante na pronuncia e nas estruturas morfosint\u00e1cticas. "}
{"id": "511771", "revid": "85894", "url": "https://gl.wikipedia.org/wiki?curid=511771", "title": "Jos\u00e9 Fern\u00e1ndez Formoso", "text": "Jos\u00e9 Fern\u00e1ndez Formoso, nado en Ortigueira cara a 1908 e finado en Chav\u00edn o 8 de febreiro de 1943, foi un guerrilleiro antifranquista galego.\nTraxectoria.\nLabrego aveci\u00f1ado no Couce Mosquento (Devesos). Co golpe de Estado do 18 de xullo de 1936 fuxiu ao monte e uniuse ao Grupo Neira. O 8 de febreiro de 1943, cando participaba no asalto ao veci\u00f1o de R\u00faa (Cervo) Manuel Otero Mon con outros tres guerrilleiros, foron denunciados \u00e1 Garda Civil de Cervo por outro veci\u00f1o. Perseguidos pola benem\u00e9rita, refuxi\u00e1ronse nunha casa de Castro en Chav\u00edn. Descubertos, iniciouse un tiroteo e Jos\u00e9 Fern\u00e1ndez resultou morto. O resto dos compo\u00f1entes do grupo lograron fuxir. Na acci\u00f3n tam\u00e9n morreu o garda civil Amando D\u00edaz Montero."}
{"id": "511772", "revid": "23204", "url": "https://gl.wikipedia.org/wiki?curid=511772", "title": "Castel\u00e1n da Rep\u00fablica Dominicana", "text": ""}
{"id": "511773", "revid": "23204", "url": "https://gl.wikipedia.org/wiki?curid=511773", "title": "Espa\u00f1ol dominicano", "text": ""}
{"id": "511774", "revid": "23204", "url": "https://gl.wikipedia.org/wiki?curid=511774", "title": "Espa\u00f1ol da Rep\u00fablica Dominicana", "text": ""}
{"id": "511776", "revid": "89787", "url": "https://gl.wikipedia.org/wiki?curid=511776", "title": "Castel\u00e1n salvadore\u00f1o", "text": "O castel\u00e1n salvadore\u00f1o \u00e9 a variedade da lingua castel\u00e1 ou espa\u00f1ol falado no Salvador, onde \u00e9 a lingua oficial. \u00c9 considerada parte do castel\u00e1n centroamericano e comparte moitas semellanzas coas variedades veci\u00f1as da rexi\u00f3n. Por\u00e9n, tam\u00e9n amosa certas diferenzas en pronuncia e emprego. O Salvador, como a meirande parte da Am\u00e9rica Central, emprega o voseo na s\u00faa forma escrita e falada (ou sexa, para a segunda persoa do singular prevalece o pronome \"vos\" no canto de \"tu)\", semellante ao castel\u00e1n riopratense."}
{"id": "511777", "revid": "23204", "url": "https://gl.wikipedia.org/wiki?curid=511777", "title": "Espa\u00f1ol salvadore\u00f1o", "text": ""}
{"id": "511778", "revid": "23204", "url": "https://gl.wikipedia.org/wiki?curid=511778", "title": "Castel\u00e1n do Salvador", "text": ""}
{"id": "511779", "revid": "23204", "url": "https://gl.wikipedia.org/wiki?curid=511779", "title": "Espa\u00f1ol do Salvador", "text": ""}
{"id": "511780", "revid": "89787", "url": "https://gl.wikipedia.org/wiki?curid=511780", "title": "Vello Oeste", "text": "Vello Oeste, Oeste salvaxe ou Oeste americano (en ingl\u00e9s Old West, Wild West ou Far west), son as expresi\u00f3ns con que se denomina popularmente o per\u00edodo e os episodios hist\u00f3ricos que tiveron lugar no s\u00e9culo XIX (principalmente entre os anos 1860 e 1890) e no inicio do s\u00e9culo XX (principalmente na d\u00e9cada de 1910) durante a expansi\u00f3n da fronteira dos Estados Unidos cara \u00e1 costa do oc\u00e9ano Pac\u00edfico. A\u00ednda que a colonizaci\u00f3n do territorio comezou no s\u00e9culo XVI coa chegada dos europeos, o obxectivo de alcanzar a costa oeste debeuse principalmente \u00e1 iniciativa gobernamental do presidente Thomas Jefferson, despois da compra de Luisiana en 1803. A expansi\u00f3n da fronteira foi considerada como unha oportunidade de riqueza e progreso. \nEsta incesante e prolongada migraci\u00f3n de persoas cara ao oeste deslocou culturas ancestrais e oprimiu minor\u00edas \u00e9tnicas de amerindios. En contraste, o per\u00edodo suscitou importantes avances na industria, as comunicaci\u00f3ns e a agricultura, \u00e1 custa en varios casos dunha intensa exploraci\u00f3n dos recursos humanos e naturais.\nEstes eventos hist\u00f3ricos, orixe dun mito nacional nos Estados Unidos, foron recreados por diversas manifestaci\u00f3ns da arte. No cinema, o x\u00e9nero des\u00edgnase \"western\" e narra historias de \"cowboys\", pioneiros, amerindios, garimpeiros, empresarios etc. Historias de persoas variadas, condici\u00f3ns que emprenderon a aventura do oeste coa esperanza de acadar o \u00e9xito persoal mais que acabaron moitas veces confrontados coa xustiza ou coa fatalidade do destino. Os estudos actuais consideran que tras esta mistificaci\u00f3n se agocha unha realidade complexa e que existe a tendencia de reconsiderar o papel de todos os que participaron naquela conxuntura social, econ\u00f3mica e cultural que foi a fronteira dos Estados Unidos no s\u00e9culo XIX.\nA fronteira na historia dos Estados Unidos.\nA \u00abfronteira\u00bb \u00e9 un concepto que, na historia dos Estados Unidos de Am\u00e9rica, alude ao avance cara ao oeste e \u00e1 procura de oportunidades dentro dun territorio desco\u00f1ecido. Nas palabras dun autor moderno:\nA principios do s\u00e9culo XIX, o Oeste era considerado un territorio salvaxe e inh\u00f3spito, con escasas posibilidades de ser habitado. Para esta opini\u00f3n non influ\u00eda o feito de que os pobos amerindios estaban vivindo al\u00e1 dende hab\u00eda varios milenios. O avance do Leste \"civilizado\" sobre o Oeste salvaxe foi o encontro e o choque entre dous mundos mutuamente exclusivos. A apropiaci\u00f3n de territorios e o deslocamento dos nativos xustificouse coa doutrina do \"destino manifesto\", unha ideolox\u00edaa que afirmaba que todos estes acontecementos eran parte dun plano divino previsto para Am\u00e9rica do Norte e para o mundo. En 1825, un pol\u00edtico de Missouri chamado Thomas Hart Benton defendeu a colonizaci\u00f3n alegando que o seu prop\u00f3sito era levar a todos os povos \u00abgrandes e marabillosos beneficios a trav\u00e9s da ciencia, dos principios liberais de goberno e da verdadeira relixi\u00f3n\u00bb. En 1893, unha vez pasado o per\u00edodo de expansi\u00f3n, Frederick Jackson Turner presentou a s\u00faa tese \"Significado da fronteira na historia dos Estados Unidos\", m\u00e1is co\u00f1ecida como \"Tese da Fronteira\" (\"Frontier Thesis\") ou \"Tese de Turner\" (\"Turner Thesis\"). Nela destacou a mestizaxe de pobos, o logro da solidariedade entre as distintas rexi\u00f3n, a acci\u00f3n do goberno ao impulsar as comunicaci\u00f3ns e a creaci\u00f3n dunha personalidade nacional. O m\u00e1is importante, no entanto, foi:\nCo tempo, a fronteira converteuse nun mito nos Estados Unidos. Todo o que aconteceu no oeste, bo ou malo, serviu para forxar a personalidade do pa\u00eds a trav\u00e9s de valores como a procura de oportunidades, a aplicaci\u00f3n de soluci\u00f3ns pr\u00e1cticas, a actitude en\u00e9rxica perante as dificultades, a capacidade de innovaci\u00f3n e o esforzo orientado para o progreso. En definitiva:"}
{"id": "511781", "revid": "47401", "url": "https://gl.wikipedia.org/wiki?curid=511781", "title": "Vello oeste", "text": ""}
{"id": "511782", "revid": "47401", "url": "https://gl.wikipedia.org/wiki?curid=511782", "title": "Far West", "text": ""}
{"id": "511783", "revid": "47401", "url": "https://gl.wikipedia.org/wiki?curid=511783", "title": "Oeste americano", "text": ""}
{"id": "511784", "revid": "1131", "url": "https://gl.wikipedia.org/wiki?curid=511784", "title": "Fervenzas de Galicia", "text": "As fervenzas de Galiza forman parte da hidrograf\u00eda de Galiza, que nalgunhas zonas ten desnivel abondo para formar este tipo de accidentes. Non se pode determinar cantas fervenzas existen en Galicia, pero son m\u00e1is de 300."}
{"id": "511785", "revid": "785", "url": "https://gl.wikipedia.org/wiki?curid=511785", "title": "R\u00edos de Galiza", "text": ""}
{"id": "511786", "revid": "785", "url": "https://gl.wikipedia.org/wiki?curid=511786", "title": "Fervenzas de Galiza", "text": ""}
{"id": "511787", "revid": "785", "url": "https://gl.wikipedia.org/wiki?curid=511787", "title": "Lista de fervenzas de Galicia", "text": ""}
{"id": "511788", "revid": "785", "url": "https://gl.wikipedia.org/wiki?curid=511788", "title": "Lista de fervenzas de Galiza", "text": ""}
{"id": "511789", "revid": "5863", "url": "https://gl.wikipedia.org/wiki?curid=511789", "title": "Pilar Fern\u00e1ndez Otero", "text": "Mar\u00eda Pilar Fern\u00e1ndez Otero, nada no ano 1937 na Bandeira (Silleda), \u00e9 unha investigadora galega e catedr\u00e1tica em\u00e9rita de Fisiolox\u00eda.\nTraxectoria.\nRealizou a licenciatura en Farmacia pola Universidade de Santiago (USC). En 1961, grazas a unha bolsa do CSIC, comezou a investigar no campo da biolox\u00eda, e ap\u00f3s conseguir o doutoramento en 1963 pola mesma universidade, fixo d\u00faas estancias posdoutorais de investigaci\u00f3n no Reino Unido. \nNa Universidade de Oxford, realizou diversas investigaci\u00f3ns sobre a permeabilidade de membranas biol\u00f3xicas, co profesor H. Parsons; e no Departamento de Biolox\u00eda da Universidade de Sheffield, con H. Smiyth.\nEn 1965 foi nomeada profesora adxunta de Fisiolox\u00eda na Facultade de Farmacia da USC onde exerceu at\u00e9 1968, ano en que marchou para a Universidade de Barcelona. Dous anos m\u00e1is tarde, en 1970, volveu \u00e1 USC como catedr\u00e1tica de Fisiolox\u00eda. En 1985, incorporouse \u00e1 Universidade de Navarra, onde exerceu a docencia como especialista en Fisiolox\u00eda. Nesta universidade foi decana da Facultade de Farmacia (1986-1994) e vicerreitora de investigaci\u00f3n (1993-2005). As s\u00faas li\u00f1as de investigaci\u00f3n concr\u00e9tanse na absorci\u00f3n de azucres e amino\u00e1cidos: permeabilidade pasiva e procesos de transporte; interacci\u00f3ns f\u00e1rmaco-nutrientes; pesticidas; e nutrici\u00f3n e obesidade: xen\u00e9tica e biolox\u00eda molecular.\nAsociaci\u00f3ns \u00e1s que pertence.\n\u00c9 membro das seguintes asociaci\u00f3ns:"}
{"id": "511791", "revid": "785", "url": "https://gl.wikipedia.org/wiki?curid=511791", "title": "Listaxe de fervenzas de Galicia", "text": ""}
{"id": "511792", "revid": "785", "url": "https://gl.wikipedia.org/wiki?curid=511792", "title": "Listaxe de fervenzas de Galiza", "text": ""}
{"id": "511793", "revid": "15490", "url": "https://gl.wikipedia.org/wiki?curid=511793", "title": "El Correo Espa\u00f1ol (Buenos Aires)", "text": "El Correo Espa\u00f1ol foi un xornal editado na cidade arxentina de Buenos Aires de 1872 a 1905.\nDescrici\u00f3n.\nO primeiro n\u00famero do xornal, fundado por Enrique Romeu Jim\u00e9nez, sa\u00edu \u00e1 luz en 1872. Tratouse da m\u00e1is lonxeva das variadas publicaci\u00f3ns peri\u00f3dicas relacionadas cos inmigrantes espa\u00f1ois que apareceron en Buenos Aires. Escrito en castel\u00e1n, cesou a s\u00faa publicaci\u00f3n en 1905.\nTrala s\u00faa desaparici\u00f3n comezou a andaina un novo xornal \"El Diario Espa\u00f1ol\", da man de Justo Sanjurjo L\u00f3pez de G\u00f3mara."}
{"id": "511796", "revid": "98629", "url": "https://gl.wikipedia.org/wiki?curid=511796", "title": "Judy Collins", "text": "Judith Marjorie Collins, nada en Seattle, Washington o 1 de maio de 1939, \u00e9 unha cantante estadounidense co\u00f1ecida polos seus gustos ecl\u00e9cticos no material que grava (folk, canci\u00f3ns de espect\u00e1culos, gospel, rock and roll e \"standards\").\nO seu \u00e1lbum de debut \"A maid of Constant Sorrow\" foi publicado en 1961, mais foi a s\u00faa versi\u00f3n da canci\u00f3n de Joni Mitchell \"Both Sides, Now\", o sinxelo do seu disco \"Wildflowers\", de 1967, a que deu a Collins prominencia internacional e fixo que ga\u00f1ase o seu primeiro Grammy como mellor interpretaci\u00f3n folk. Gozou doutros \u00e9xitos nesa \u00e9poca coas s\u00faas versi\u00f3ns de \"Someday Soon\", \"Chelsea Morning\", \"Amazing Grace\" e \"Cook with Honey\". \nCollins tivo o maior \u00e9xito da s\u00faa carreira coa versi\u00f3n do tema de Stephen Sondheim \"Send in the Clowns\" do seu \u00e1lbum de 1975, \"Judith\". O sinxelo liderou a listaxe de \"Billboard\" en 1975 e outra vez en 1977, estando 27 semanas na listaxe e ga\u00f1ando para Collins unha candidatura ao Grammy \u00e1 mellor interpretaci\u00f3n vocal pop feminina, as\u00ed como un Grammy para Sondheim pola canci\u00f3n do ano.\nTraxectoria.\nCollins naceu en Seattle, onde permaneceu os primeiros dez anos da s\u00faa vida. O seu pai, un cantante e disjockey radiof\u00f3nico cego, aceptou un traballo en Denver, Colorado, en 1949, polo que a s\u00faa familia se trasladou al\u00f3. Collins estudou piano cl\u00e1sico con Antonia Brico, debutando en p\u00fablico aos trece anos cunha interpretaci\u00f3n do concerto de Mozart para dous pianos. M\u00e1is adiante, o seu interese pola m\u00fasica folk levouna a tomar a decisi\u00f3n de interromper as s\u00faas clases de piano. Na s\u00faa infancia, Collins co\u00f1eceu moitos m\u00fasicos profesionais grazas ao seu pai.\nFoi a m\u00fasica de Woody Guthrie e Pete Seeger e as canci\u00f3ns tradicionais do rexurdimento folk dos primeiros anos sesenta o que centrou o seu interese e espertou o seu amor polas letras. As s\u00faas primeiras aparici\u00f3ns p\u00fablicas como cantante folk despois da s\u00faa graduaci\u00f3n no instituto do leste de Denver, foron no Michael' Pub en Boulder, Colorado e o folk club Exodus en Denver. A s\u00faa m\u00fasica f\u00edxose popular na Universidade de Connecticut, onde daba clases o seu marido. Actuou na estaci\u00f3n radiof\u00f3nica do campus xunto con David Grisman e Tom Azarian. Finalmente abriuse cami\u00f1o cara ao Greenwich Village de Nova York, onde tocou en clubs como Gerde's Folk City ata que asinou con Elektra Records, un selo ao que estivo asociada 35 ano. En 1961, Collins publicou o seu primeiro \u00e1lbum, \"A maid of Constant Sorrow\", con vinte e dous anos.\nAo principio cantou temas tradicionais ou canci\u00f3ns escritas por outros, en particular polos compositores de protesta da \u00e9poca, como Tom Paxton, Phil Ochs e Bob Dylan. Gravou as s\u00faas versi\u00f3ns de canci\u00f3ns importantes do per\u00edodo como \"Mr. Tambourine Man\" de Dylan e o tema de Pete Seeger \"Turn, Turn, Turn\". Collins foi tam\u00e9n un instrumento para difundir m\u00fasicos pouco co\u00f1ecidos a un p\u00fablico m\u00e1is amplo. Por exemplo, gravou canci\u00f3n do poeta canadense Leonard Cohen, que foi un amigo de confianza ao longo dos anos. Tam\u00e9n gravou canci\u00f3ns de cantautores como Eric Andersen, Ian Tyson, Joni Mitchell, Randy Newman, Robin Williamson e Richard Fari\u00f1a tempo antes de que fosen reco\u00f1ecidos.\nMentres os seus primeiros \u00e1lbums ti\u00f1an canci\u00f3ns con acompa\u00f1amento de guitarra folk, en 1966 no seu \u00e1lbum \"In My Life\", inclu\u00edu fontes diversas como os Beatles, Leonard Cohen, Jacques Brel e Kurt Weill. Mark Abramson produciuno e Joshua Rifkin fixo os arranxos do \u00e1lbum, engadindo orquestraci\u00f3n a moitos dos n\u00fameros. O \u00e1lbum foi un lanzamento importante para unha artista folk e puxo as bases para o seu traballo posterior na d\u00e9cada posterior.\nCo seu \u00e1lbum \"Wildflowers\" de 1967 tam\u00e9n producido por Abramson e arranxado de Rifkin, Collins comezou a gravar as s\u00faas propias composici\u00f3ns, comezando con \"Since You've Asked\". O \u00e1lbum proporcionoulle tam\u00e9n un \u00e9xito importante e un Grammy polo tema de Joni Mitchell \"Both Sides, Now\", que chegou ao n\u00famero 8 na lista \"Billboard Hot 100\".\nSu \u00e1lbum de 1968, \"Who Knows Where the Time Goes\", fue producido por David Anderle e presentou o acompa\u00f1amento na guitarra de Stephen Stills (de Crosby, Stills &amp; Nash), a quen estaba unida romanticamente nese tempo. O \u00e1lbum ten un son doce que resalta na canci\u00f3n de Ian Tyson \"Someday Soon\" e na pista do t\u00edtulo, escrita pola cantautora brit\u00e1nica Sandy Denny. O \u00e1lbum presenta tam\u00e9n a composici\u00f3n \"My Father\" e unha das primeiras versi\u00f3ns do cl\u00e1sico de Leonard Cohen \"Bird on the Wire\".\nNos 70 Collins tivo unha reputaci\u00f3n s\u00f3lida como cantante e comezou a destacar coas s\u00faas composici\u00f3ns propias. As s\u00faas canci\u00f3ns deste per\u00edodo incl\u00faen o himno cristi\u00e1n tradicional \"Amazing Grace\", o tema de Stephen Sondheim para Broadway \"Send in the Clowns\" e unha gravaci\u00f3n de \"(I Live) One Day at a Time\", de Joan Baez. O seu \u00e1lbum de 1979 \"Hard Times for Lovers\" obtivo publicidade extra pola fotograf\u00eda da cubierta, de Collins espida, de Francesco Scavullo.\nEn anos posteriores, Collins apaixonouse pola escritura, escribindo as s\u00faas memorias, \"Trust Your Heart\" (1987), e unha novela (\"Shameless\"). Outro libro posterior, \"Sanity and Grace\", fala da morte do seu fillo Clark en xaneiro de 1992. Coa axuda da s\u00faa representante Katherine DePaul fundou Wildflower Records. A\u00ednda que as s\u00faas vendas non eran tan grandes, continuou a gravar e facer xiras nos Estados Unidos, Europa, Australia e Nova Zelandia. Actuou na inauguraci\u00f3n da presidencia de Bill Clinton en 1993, cantando \"Chelsea Morning\" e \"Amazing Grace\". Os Clinton declararon que chamaron a s\u00faa filla Chelsea pola canci\u00f3n de Joni Mitchell interpretada por Collins.\nEn 2008 lanzou un \u00e1lbum con artistas que var\u00edan de Dolly Parton e Joan Baez a Rufus Wainwright e Chrissie Hynde, dos que interpretou as s\u00faas composici\u00f3ns; tam\u00e9 publicou unha colecci\u00f3n de versi\u00f3ns dos Beatles e recibiu un doutoramento honorario do Pratt Institute o 18 de maio do mesmo ano. En 2010, Collins cantou \"Weight of the World\" no Newport Folk Festival, unha canci\u00f3n de Amy Speace.\nEn febreiro de 2017, participou na gala de entrega dos premios Grammy interpretando, acompa\u00f1\u00e1ndose polo piano, a canci\u00f3n \"Suzanne\" en memoria do recentemente falecido Leonard Cohen, que lla dedicara e lle cantar por tel\u00e9fono nada m\u00e1is compo\u00f1ela en 1967.\nVida persoal.\nCollins contraeu a poliomielite aos once anos.\nCollins casou d\u00faas veces. No seu primeiro matrimonio en 1958 con Peter Taylor tivo o seu \u00fanico fillo, Clark C. Taylor. O matrimonio acabou en divorcio en 1965.\nEn 1962, pouco despois do seu debut no Carnegie Hall, Collins foi diagnosticada de tuberculose e tardou seis meses en recuperarse nun sanatorio.\nCollins admitiu que sufriu bulimia despois de deixar de fumar nos 70. Escribiu extensamente sobre os seus anos de alcoholismo, o dano \u00e1 s\u00faa vida persoal e musical e como contribu\u00eda aos seus sentimentos de depresi\u00f3n. Seguiu un programa de rehabilitaci\u00f3n en Pensilvania en 1978 e mantivo a s\u00faa sobriedade dende ent\u00f3n, mesmo tras acontecementos traum\u00e1ticos como a morte do seu \u00fanico fillo Clark, que se suicidou en 1992, aos 33 anos, despois dunha longa adicci\u00f3n \u00e1s drogas e con depresi\u00f3n. Dende a s\u00faa morte, foi activista contra a prevenci\u00f3n do suicidio.\nEn abril de 1996, casou co dese\u00f1ador e activista amigo Louis Nelson, con quen estaba nunha relaci\u00f3n dende 1979."}
{"id": "511797", "revid": "85894", "url": "https://gl.wikipedia.org/wiki?curid=511797", "title": "\u00c1ngel Fraga Orosa", "text": "\u00c1ngel Fraga Orosa, nado en Fab\u00e1s (Goiriz, Vilalba) o 1 de febreiro de 1898 e finado en Lugo o 17 de decembro de 1936, foi un mestre e pol\u00edtico galego.\nTraxectoria.\nObtivo o t\u00edtulo de mestre superior en Santiago de Compostela en 1917. Ese mesmo ano obtivo o posto de mestre da escola da sociedade Liga Santaballesa. Despois foi mestre de Chav\u00edn e dende 1930 de Viveiro. Afiliado \u00e1 UGT, foi presidente da Asociaci\u00f3n de Mestres Nacionais do partido xudicial de Viveiro en 1934. Foi redactor de \"Aurora\" e colaborou en \"Galicia Pintoresca\", \"Vida Escolar\" e \"Faro Villalb\u00e9s\". Na Segunda Rep\u00fablica foi concelleiro de Viveiro. Militante de Izquierda Republicana. Co golpe de Estado do 18 de xullo de 1936 foi detido o 28 de xullo. Xulgado en Lugo por rebeli\u00f3n militar o 1 de decembro, foi condenado a pena de morte. Foi executado en Lugo, \u00e1s 8 horas do 17 de decembro de 1936, nas tapias do cuartel da Garda civil de Lugo."}
{"id": "511800", "revid": "15490", "url": "https://gl.wikipedia.org/wiki?curid=511800", "title": "Andrzej Kunisz", "text": "Andrzej Jan Kunisz, nado o 12 de agosto de 1932 en Przemy\u015bl e finado o 25 de novembro de 1998, foi un historiador, numism\u00e1tico e profesor universitario polaco especializado na circulaci\u00f3n monetaria na Antiga Roma.\nTraxectoria.\nFormaci\u00f3n.\nO seu pai era un soldado profesional, maior do ex\u00e9rcito polaco, que morreu en campa\u00f1a en setembro de 1939.\nEn maio de 1955 graduouse dos seus estudos superiores na Universidade Iaguel\u00f3nica de Cracovia, coa especialidade de Historia Antiga. A s\u00faa tese de mestrado centrouse no levantamento de Espartaco e contou coa direcci\u00f3n do profesor Ludwik Piotrowicz.\nEn 1965 acadou o seu doutoramento en Humanidades, cunha tese dirixida por J\u00f3zef Wolski acerca da cronolox\u00eda da entrada de moedas da Antiga Roma na rexi\u00f3n hist\u00f3rica da Pequena Polonia, titulada \"Chronologia naplywu pieniadza rzymskiego na ziemie Malopolski\". \nCarreira profesional.\nNa mesma Universidade Iaguel\u00f3nica logrou a habilitaci\u00f3n como docente en novembro de 1971, cun traballo sobre a circulaci\u00f3n monetaria durante o Imperio Romano. En xullo de 1982 acadou a condici\u00f3n de profesor asociado e en xu\u00f1o de 1989 a de profesor titular de Humanidades.\nAnteriormente, iniciara o seu labor docente como educador no Fogar Infantil Estatal de Tarn\u00f3w, localidade na que tam\u00e9n traballou nos seus arquivos provinciais. As\u00ed mesmo, durante un tempo traballou no departamento de numism\u00e1tica do Instituto de Historia da Cultura Material, da Academia de Ciencias de Polonia, en Cracovia.\nEn 1969 incorporouse como profesor no Instituto de Historia da Universidade de Silesia en Katowice, dentro do seu departamento de Historia Antiga e Medieval, e en 1975 converteuse en xefe dese departamento. En anos posteriores chegou a ser vicedecano da Facultade de Humanidades, e subdirector e director de Instituto de Historia.\nO tema central das s\u00faas investigaci\u00f3ns foi a historia econ\u00f3mica e monetaria do Imperio. Romano. O seu derradeiro traballo, publicado en 1998, apenas unhas semanas antes do seu pasamento, foi \"Wojny a pieniadz. Z badan nad obiegiem srebrnej monety na wschodnim pograniczu Imperium Rzymskiego w epoce Sewer\u00f3w (193\u2013235)\" [\"Guerras e di\u00f1eiro: Investigaci\u00f3n sobre a circulaci\u00f3n da moeda de prata na fronteira oriental do Imperio Romano na \u00e9poca de Severo\"].\nEntre outras sociedades e instituci\u00f3ns acad\u00e9micas, Kunisz foi membro dos consellos directivos da Sociedade Arqueol\u00f3xica e Numism\u00e1tica Polaca (1975-1987), da Sociedade Hist\u00f3rica de Polonia (1988-1994) e do Comit\u00e9 de Historia Antiga da Academia de Ciencias de Polonia (1993-1995).\nA s\u00faa esposa foi Irena Kunisz, tam\u00e9n historiadora formada na Universidade Iaguel\u00f3nica de Cracovia.\nAndrzej Jan Kunisz finou o 25 de novembro de 1998 e foi soterrado no Cemiterio Central de Katowice.\nPublicaci\u00f3ns.\nA Andrzej Kunisz d\u00e9benselle m\u00e1is de 160 publicaci\u00f3ns cient\u00edficas, que abranguen m\u00e1is dunha ducia de traballos monogr\u00e1ficos."}
{"id": "511801", "revid": "65337", "url": "https://gl.wikipedia.org/wiki?curid=511801", "title": "A. Kunisz", "text": ""}
{"id": "511802", "revid": "65337", "url": "https://gl.wikipedia.org/wiki?curid=511802", "title": "Kunisz, Andrzej", "text": ""}
{"id": "511803", "revid": "65337", "url": "https://gl.wikipedia.org/wiki?curid=511803", "title": "Kunisz, A.", "text": ""}
{"id": "511809", "revid": "89787", "url": "https://gl.wikipedia.org/wiki?curid=511809", "title": "Pere Gimferrer", "text": "Pere Gimferrer Torrens, nado en Barcelona o 22 de xu\u00f1o de 1945, \u00e9 un poeta, prosista, cr\u00edtico literario e tradutor catal\u00e1n e espa\u00f1ol. A s\u00faa obra literaria est\u00e1 composta tanto de obras en castel\u00e1n como en catal\u00e1n. Foi elixido membro da Real Academia Espa\u00f1ola en 1985. Premio Nacional das Letras Espa\u00f1olas en 1998.\nEscritor Galego Universal, nomeado pola AELG en 2016.\nTraxectoria.\nInicia a s\u00faa actividade como poeta con \"Mensaje del Tetrarca\" (1963). S\u00e9guenlle \"Arde el mar\" (Premio Nacional de Poes\u00eda, 1966) e \"La muerte en Beverly Hills\" (1968) e \"Extra\u00f1a froita y otros poemas\" (1969). En 1968 foi inclu\u00eddo na \"Antolog\u00eda de la nueva poes\u00eda espa\u00f1ola\". Naquela \u00e9poca reivindicaba as influencias de autores vivos que co\u00f1ec\u00eda persoalmente, como Vicente Aleixandre e Octavio Paz, as\u00ed como os exemplos lidos de Lautr\u00e9amont, Federico Garc\u00eda Lorca e Wallace Stevens.\nEn 1970 escribiu e publicou \"Els miralls\", o seu primeiro libro de poes\u00eda en catal\u00e1n, que pronto foi seguido por \"Hora foscant\" (1972) e \"Foc cec\" (1973). \u00c9 esta unha poes\u00eda discursiva, metaliteraria, que ensaia enlazar o Barroco e as vangardas. Explora as tenues fronteiras entre realidade real e realidade art\u00edstica. En 1981 recompilou toda a s\u00faa obra anterior en \"Mirall, espai, aparicions\", que inclu\u00eda un libro novo, \"Aparicions\". Posteriormente publicou \"El vendaval\" (1989) e \"A llum\" (1991), nas cales domina a nota visual, o epigrama. \"Mascarada\" (1996) \u00e9 un longo poema unitario no cal, cun transfondo parisiense (paisaxe e referencias literarias), insiste en temas da experiencia amorosa, chegando a extremos de crueza e provocaci\u00f3n. En \"L'agent provocador\" (1998), as prosas po\u00e9ticas son unha reflexi\u00f3n sobre como o eu se fai autoconsciente na escritura, o paso do eu activo ao eu reflexivo, combinado con detalles autobiogr\u00e1ficos. No ano 2000 Visor editou \"Poemas\" (1962-1969), recompilaci\u00f3n de toda a poes\u00eda orixinariamente escrita en castel\u00e1n. \nTam\u00e9n foi autor de obra en prosa, como o \"Dietari\". 1979-1980 (1981) e \"Segon dietari\". 1980-1982 (1982), recompilaci\u00f3ns dos artigos publicados no xornal barcelon\u00e9s \"El Correo Catal\u00e1n\". Hai unha serie de temas recorrentes: a actitude de rexeitamento e de silencio que caracteriza os intelectuais en determinados momentos da historia; a cr\u00edtica do poder e a pol\u00edtica; o poeta e o artista en aprendizaxe constante; a vontade de definir o momento cultural catal\u00e1n; as evocaci\u00f3ns persoais literarias, art\u00edsticas, cinematogr\u00e1ficas. \nTam\u00e9n escribiu unha novela, \"Fortuny\" (1983), premio Ram\u00f3n Llull e premio Joan Crexells.\nO 15 de outubro de 2009 durante a entrega do Premio Planeta, na que el forma parte como xurado, tivo un repentino desmaio polo que tivo que ser trasladado ao hospital."}
{"id": "511810", "revid": "85894", "url": "https://gl.wikipedia.org/wiki?curid=511810", "title": "Benedicto Fuentes D\u00edaz", "text": "Benedicto Fuentes D\u00edaz, co\u00f1ecido como de la Rula e Ant\u00f3n, nado en Covas (Viveiro) o 13 de abril de 1912 e finado en Ulloa (Curbi\u00e1n, Palas de Rei) o 2 de febreiro de 1946, foi un mari\u00f1eiro e guerrilleiro antifranquista galego.\nTraxectoria.\nMari\u00f1eiro aveci\u00f1ado en Covas. Foi detido en outubro de 1934 con Tom\u00e1s \u00c1lvarez \u00cdnsua, Jes\u00fas Bellas Cao e Claudio Quelle Coci\u00f1a, acusados de atentado con explosivos, deito polo que foron xulgados e condenados na Audiencia de Lugo o 1 de marzo de 1935. Na prisi\u00f3n co\u00f1eceu a Manuel Fern\u00e1ndez Valle. Co golpe de Estado do 18 de xullo de 1936 fuxiu ao monte. Foi xulgado na Coru\u00f1a por rebeli\u00f3n militar e declarado en rebeld\u00eda. O 23 de maio de 1939 foi acusado dos disparos que lle causaron posteriormente a morte a Juan Fern\u00e1ndez Casal, veci\u00f1o de Covas, que en realidade \u00edan dirixidos ao seu cu\u00f1ado Severino Sanjurjo Fern\u00e1ndez, fuxido que se presentara \u00e1s autoridades. Entre 1943 e 1944 formouse o grupo guerrilleiro do Alto Ulla con varios membros do grupo Neira, Curux\u00e1s e alg\u00fans dos seus compa\u00f1eiros entre eles Benedito Fuentes, que se integrou na Agrupaci\u00f3n Guerrilleira de Galicia en 1944. En 1945 Curux\u00e1s integrouse no grupo de Marrofer, que se encargaba das zonas de Melide e Alto Ulla, no grupo tam\u00e9n est\u00e1 Benedito, que participou na morte do p\u00e1rroco do Meire, Juan Penido Fern\u00e1ndez \u201cMingacho\u201d. A finais de 1945 a direcci\u00f3n do PCE enc\u00e1rgoulle a Marrofer a creaci\u00f3n e direcci\u00f3n da IV Agrupaci\u00f3n guerrilleira e o grupo do Alto Ulla pasou a estar mandado polo propio Benedicto Fuentes, e entre os integrantes figuraban Evaristo Candelas, Francisco G\u00f3mez N\u00fa\u00f1ez \u201cTrotsky\u201d, Jes\u00fas Iglesias Escourido \u201cTiz\u00f3n\u201d, Leonardo G\u00f3mez P\u00e9rez \u201cTrancas\u201d e Domingo Villar Torres \u201cDomingo de Cancela\u201d. O 2 de febreiro de 1946, tiveron un enfrontamento coa Garda Civil en Vilauxa, no cami\u00f1o de Ulloa a Leil\u00f3n no que morreu Benedicto. No enfrontamento tam\u00e9n morreu o sacerdote Francisco Salgado Agra, que acompa\u00f1aba aos gardas, e resultou ferido o garda civil F\u00e9lix Rodr\u00edguez Celeiro."}
{"id": "511811", "revid": "5863", "url": "https://gl.wikipedia.org/wiki?curid=511811", "title": "Paula Dapena S\u00e1nchez", "text": ""}
{"id": "511812", "revid": "89787", "url": "https://gl.wikipedia.org/wiki?curid=511812", "title": "Pietro Fittipaldi", "text": "Pietro Fittipaldi da Cruz (nado o 25 de xu\u00f1o de 1996) \u00e9 un piloto de carreiras brasileiro-americano, neto do bicampi\u00f3n do mundo F\u00f3rmula 1 Emerson Fittipaldi e irm\u00e1n do piloto de carreiras Enzo Fittipaldi. Debutou na F\u00f3rmula 1 co Haas F1 Team no Gran Premio de Sakhir de 2020, substitu\u00edndo ao lesionado Romain Grosjean.\nTraxectoria.\nFittipaldi comezou a s\u00faa carreira na NASCAR, ga\u00f1ando o campionato en Hickory Motor Speedway en 2011, antes de marchar a Europa para seguir unha andaina nas carreiras de rodas abertas en 2013. En 2014 ga\u00f1ou o Protyre Formula Renault Championship, logrando o t\u00edtulo a falta dunha carreira.\nEn outubro de 2014, Fittipaldi foi un dos catro pilotos aos que se invitou a unirse \u00e1 Ferrari Driver Academy. Primeiro probou un Coche de F\u00f3rmula 1 o 27 de novembro de 2018 durante a proba de post-tempada no Circu\u00edto de Yas Marina, pilotando para Haas. \nEn febreiro de 2018, Fittipaldi foi nomeado piloto a tempo parcial do Honda n\u00famero 19 para Dale Coyne Racing na Verizon IndyCar Series.\nEn maio de 2018, Fittipaldi rompeu as d\u00faas pernas nun accidente durante a clasificaci\u00f3n para o World Endurance Championship 6 Horas de Spa-Francorchamps. \nO 9 de novembro de 2018, o Haas F1 Team confirmou a Pietro Fittipaldi como o seu piloto de probas oficial para 2019. Haas anunciou que Fittipaldi probar\u00eda o coche na primeira proba de pretemporada en Barcelona en febreiro de 2019.\nO 30 de novembro de 2020, anunciouse que Fittipaldi correr\u00eda para Haas no Gran Premio de Sakhir de 2020 en substituci\u00f3n do ferido Romain Grosjean que foi hospitalizado despois dun accidente no Gran Premio de Bahrain de 2020 no que sufriu queimaduras nas mans e nos nocellos. Isto levouno a ser o primeiro neto dun piloto de F\u00f3rmula Un en converterse en piloto de F\u00f3rmula Un. \nFittipaldi comezou o seu Gran Premio de debut no \u00faltimo posto e rematou a carreira no posto 17, o \u00faltimo dos pilotos que remataron a carreira. O director do equipo Haas Guenther Steiner comentou o debut de Fittipaldi \"Creo que Pietro fixo un gran traballo, tendo en conta que conduciu o coche por \u00faltima vez hai un ano\". Fittipaldi comentou que \u00e9 dif\u00edcil para un piloto chegar \u00e1 F\u00f3rmula Un e alegrouse de ter rematado a s\u00faa primeira carreira. \nDe novo substitu\u00edu a Grosjean na final da tempada no Abu Zabi. Cualificouse 19\u00ba e ascendeu ao 17\u00ba na grella debido a que outros pilotos foron penalizados. Na carreira, sufriu unha parada lenta en boxes e de novo rematou o \u00faltimo dos pilotos en marcha no posto 19\u00ba. Despois da carreira, Fittipaldi afirmou que lle gustar\u00eda \"seguir mantendo un p\u00e9 na F\u00f3rmula Un\" como piloto de reserva en .\nRexistro de carreiras.\nTraxectoria profesional.\n\u2020 Fittipaldi non ga\u00f1ou o campionato nacional; foi o campi\u00f3n individual no circu\u00edto de Hickory Motor Speedway.\n \u2020\u2020 Como Fittipaldi era piloto invitado, non puntuaba no campionato.\nResultados completos nas World Series Formula V8 3.5.\n \u2020 O piloto non rematou, pero clasificouse xa que completou m\u00e1is do 90% da distancia da carreira.\nResultados completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "511813", "revid": "865", "url": "https://gl.wikipedia.org/wiki?curid=511813", "title": "British Aerospace ATP", "text": "O British Aerospace ATP (Advanced Turbo-Prop) \u00e9 un avi\u00f3n de pasaxeiros producido por British Aerospace. Foi introducido nos anos 80 como unha evoluci\u00f3n do Hawker Siddeley HS 748. O aumento do prezo do combustible e as preocupaci\u00f3ns sobre os ru\u00eddos dos avi\u00f3ns fixeron que dende British Aerospace se pensase que hab\u00eda un bo mercado para turboh\u00e9lices de curto alcance pouco ruidosos e cun consumo eficiente. Por\u00e9n, no momento do seu lanzamento ese segmento xa estaba ben representado con modelos como os de Havilland Canada Dash 8, ATR 42 e ATR 72 e a s\u00faa produci\u00f3n rematou despois de fabricar tan s\u00f3 67 aparellos."}
{"id": "511814", "revid": "98629", "url": "https://gl.wikipedia.org/wiki?curid=511814", "title": "Henry Travers", "text": "Henry Hammersley Travers, nado en 1844 en Hythe, condado de Kent, Inglaterra, e finado o 16 de febreiro de 1928 en Wellington, Nova Zelandia, foi un naturalista, recolledor de especies e taxidermista neozeland\u00e9s.\nTraxectoria.\nNacido en Hythe, condado de Kent, Inglaterra en 1844, e bautizado en Cheriton, Kent o 13 de outubro dese ano, Travers era fillo do pol\u00edtico neozeland\u00e9s William Thomas Locke Travers e da s\u00faa esposa Jane Travers (nacida Oldham). Travers educouse no \"Nelson College\" de Nelson, Nova Zelandia, desde 1856 a 1860.\nOs esp\u00e9cimes recolectados por Travers est\u00e1n nas colecci\u00f3ns do Museo de Nova Zelandia Te Papa Tongarewa.\nHenry Travers recolleu alg\u00fans dos \u00faltimos exemplares co\u00f1ecidos do x\u00e9nico de Lyall (\"Xenicus lyalli\"), unha especie hoxe extinta de ave paseriforme da familia dos acantis\u00edtidos, esp\u00e9cimes que vendeu ao Museo Colonial (hoxe Te Papa), ao Otago Museum e a Walter Rothschild.\nTravers faleceu en Wellington o 16 de febreiro de 1928.\nEp\u00f3nimos.\nAs seguintes especies, e un x\u00e9nero, foron nomeados na s\u00faa honra:"}
{"id": "511816", "revid": "98629", "url": "https://gl.wikipedia.org/wiki?curid=511816", "title": "Beechcraft Model 18", "text": "O Beechcraft Model 18 (tam\u00e9n co\u00f1ecido como Twin Beech) \u00e9 un avi\u00f3n bimotor lixeiro de 6 a 11 asentos fabricado por Beech Aircraft Corporation de Wichita, Kansas. Fabricouse dende 1937 ata novembro de 1969 (todo un r\u00e9cord na s\u00faa \u00e9poca), e produc\u00edronse m\u00e1is de 9 000 unidades, convert\u00e9ndose nun dos avi\u00f3ns lixeiros m\u00e1is usados. Vendeuse en todo o mundo como avi\u00f3n executivo, utilitario, cargueiro e avi\u00f3n de pasaxeiros con tren de triciclo, tren de cola, esqu\u00eds e frotadores, e tam\u00e9n foi usado como avi\u00f3n militar.\nDurante e despois da segunda guerra mundial us\u00e1ronse m\u00e1is de 4 500 Beech 18 en servizo militar, como transporte lixeiro, bombardeiro lixeiro (pola China), adestrador de tripulaci\u00f3ns (para bombardeiros, navegadores e artilleiros), foto-reco\u00f1ecemento, e \"avi\u00f3n nodriza\" para obxectivos. Entre esas variantes militares estaban os C-45 Expeditor, AT-7 Navigator, e AT-11 Kansan da United States Army Air Forces (USAAF); e os UC-45J Navigator, e SNB-1 Kansan da United States Navy (USN). Na guerra m\u00e1is do 90% dos bombardeiros e navegantes da USAAF adestr\u00e1ronse neste avi\u00f3n.\nTras a guerra o Beech 18 era o avi\u00f3n de negocios e alimentador por excelencia. Ademais de transportar pasaxeiros, entre os seus usos civ\u00eds inclu\u00eduse a fumigaci\u00f3n a\u00e9rea, liberaci\u00f3n de insectos est\u00e9riles, almacenamento de peixes, sementeira de nubes de xeo seco, extinci\u00f3n de incendios, transporte de correo, servizo de ambulancia, produci\u00f3ns cinematogr\u00e1ficas, paracaidismo, cargueiro, tr\u00e1fico de armas e drogas, banco de probas para motores, escritura no ceo, remolque de pancartas e avi\u00f3n acrob\u00e1tico. No presente moitos destes avi\u00f3ns est\u00e1n en mans privadas e en agosto de 2017 a\u00ednda quedaban uns 240 nos Estados Unidos segundo o rexistro da FAA."}
{"id": "511817", "revid": "865", "url": "https://gl.wikipedia.org/wiki?curid=511817", "title": "Dornier Do 228", "text": "O Dornier Do 228 \u00e9 un avi\u00f3n utilitario con dous motores turboh\u00e9lices e capacidade STOL, dese\u00f1ado e fabricado inicialmente por Dornier GmbH (despois DASA Dornier e Fairchild-Dornier) dende 1981 ata 1998. 245 fabric\u00e1ronse en Oberpfaffenhofen, Alema\u00f1a. En 1983 Hindustan Aeronautics (HAL) mercou unha licenza de fabricaci\u00f3n e produciu outros 125 aparellos en Kanpur, India. En xullo de 2017 a\u00ednda quedaban 63 aparellos en servizo.\nEn 2009 RUAG comezou a fabricar un Dornier 228 New Generation en Alema\u00f1a. A fuselaxe, as \u00e1s e a unidade de cola son fabricadas por Hindustan Aeronautics Limited (HAL) en Kanpur, India, e transportadas ata Oberpfaffenhofen, onde RUAG Aviation realiza a montaxe final dos aparellos. O Do 228NG usa a mesma estrutura con tecnolox\u00edas melloradas e mellores rendementos, como unhanova h\u00e9lice de cinco pas, cabina de cristal e un maior alcance. A primeira entrega realizouse en setembro de 2010 a un operador xapon\u00e9s. En setembro de 2020 RUAG vendeu o programa Do 228 a General Atomics."}
{"id": "511818", "revid": "23204", "url": "https://gl.wikipedia.org/wiki?curid=511818", "title": "De Havilland Dove", "text": "O de Havilland DH.104 Dove \u00e9 un avi\u00f3n de pasaxeiros brit\u00e1nico de curto alcance desenvolvido e fabricado por de Havilland. O dese\u00f1o, un monoplano sucesor do biplano de preguerra Dragon Rapide, xurdiu do informe do Comit\u00e9 Brabazon que, entre outros tipos de avi\u00f3ns, solicitaba un dese\u00f1o brit\u00e1nico para un alimentador de curto alcance.\nO Dove foi un avi\u00f3n popular e est\u00e1 considerado un dos dese\u00f1os civ\u00eds brit\u00e1nicos de posguerra m\u00e1is exitosos, sendo fabricados m\u00e1is de 500 aparellos entre 1946 e 1967. Oper\u00e1ronse varias versi\u00f3ns militares, como o \"Devon\" da Royal Air Force e o \"Sea Devon\" da Royal Navy, e o tipo tam\u00e9n operou en forzas militares de varios pa\u00edses.\nO Heron foi un desenvolvemento catrimotor do Dove destinado para ser usado en \u00e1reas menos desenvolvidas do mundo. En Australia realizouse un redese\u00f1o considerable do Devon para desenvolver o trimotor de Havilland Australia DHA-3 Drover.\nDesenvolvemento e dese\u00f1o.\nO equipo de desenvolvemento do Dove estivo liderado por Ronald Bishop, o creador do de Havilland Mosquito, un cazabombardeiro da segunda guerra mundial, e do de Havilland Comet, o primeiro reactor comercial da historia. Foi desenvolvido para satisfacer o requirimento \"Type VB\" publicado polo Comit\u00e9 Brabazon. Conceptualmente o Dove dese\u00f1ouse para substitu\u00edr o Dragon Rapide. Tam\u00e9n deber\u00eda ser competitivo entre a gran cantidade de transportes militares excedentes da guerra, como o Douglas DC-3. A diferenza do Dragon Rapide, a estrutura do Dove era totalmente met\u00e1lica e contaba con innovaci\u00f3ns como h\u00e9lices de velocidade constante, flaps e un tren de aterraxe en triciclo retractable.\nEn 1946 a revista \"Flight\" loou as cualidades do novo Dove, destacando a s\u00faa \"modernidade\", ademais da s\u00faa capacidade de carga, o seu rendemento seguro en caso de fallo dun motor, e as s\u00faas boas caracter\u00edsticas de mantemento. Prestouse moita atenci\u00f3n a aspectos como que fose doado de manter e moitos dos seu compo\u00f1entes foron dese\u00f1ados para que fosen intercambiables e doados de retirar e substitu\u00edr, como a deriva, o elevador e as unidades de potencia. Outras \u00e1reas eran a montaxe do motor en catro puntos de liberaci\u00f3n r\u00e1pida, o enrutado de cables e tubaxes, e as \u00e1s e cono de cola desmontables. O extensivo uso de adhesivo especial Redux para unir metais reduciu a necesidade de remachar durante a fabricaci\u00f3n, reducindo o peso total e a resistencia do aire.\nA\u00ednda que as versi\u00f3ns de pasaxeiros est\u00e1ndar d Dove pod\u00edan levar entre 8 e 11 pasaxeiros, a cabina dese\u00f1ouse para permitir operaci\u00f3ns con maior ou menor densidade de pasaxe. Pod\u00edase retirar un ba\u00f1o e un compartimento de equipaxe en popa para engadir m\u00e1is asentos. Fabric\u00e1ronse varios modelos especializados para outros roles, como reco\u00f1ecemento a\u00e9reo, ambulancia e aula de voo. Usouse unha estrutura reforzada do chan da cabina para permitir que o avi\u00f3n puidese transportar cargas concentradas. O Dove pod\u00eda servir tam\u00e9n como transporte executivo cunha configuraci\u00f3n para cinco pasaxeiros; o modelo executivo demostrou ser moi popular con varios clientes en pa\u00edses estranxeiros, sobre todo nos Estados Unidos.\nA tripulaci\u00f3n normalmente estaba formada por un piloto e por un operador de radio, a\u00ednda que se pod\u00edan instalar rapidamente controis de voo duais para un segundo piloto. Unha combinaci\u00f3n de grandes fiestras e un teito de metacrilato transparente proporcionaban un alto novel de visibilidade dende a cabina de mando. Dende a perspectiva da pilotaxe, observouse que o Dove era doado de voar. O avi\u00f3n ti\u00f1a dispo\u00f1ible un sistema anti conxelamento TKS cunha xelatina a base de alcohol que se distribu\u00eda a trav\u00e9s de tiras de metal porosas polo bordo de ataque das \u00e1s e da cola.\nServizo operacional.\nO Dove voou por vez primeira o d\u00eda 25 de setembro de 1945, e en decembro de 1946 entrou en servizo con Central African Airways. Inicialmente o Dove fabricouse na f\u00e1brica de de Havilland en Hatfield, pero a partir de 1951 o avi\u00f3n constru\u00eduse nas s\u00faas instalaci\u00f3ns de Broughton, preto de Chester. A derradeira unidade do tipo entregouse no ano 1967. A produci\u00f3n do Dove e as s\u00faas variantes foi de 544 avi\u00f3ns, inclu\u00eddos dous prototipos, 127 \"Devon\" e 13 \"Sea Devon\" militares.\nDende 1946 vend\u00e9ronse grandes n\u00fameros a aeroli\u00f1as regulares e ch\u00e1rter de todo o mundo, substitu\u00edndo e complementando ao dese\u00f1o de preguerra de Havilland Dragon Rapide e a outros avi\u00f3ns m\u00e1is vellos. O pedido m\u00e1is grande do Dove realizouse na Arxentina, onde operaron 70 aparellos, a meirande parte deles usados pola Forza A\u00e9rea Arxentina. LAN Chile operou 12 exemplares a partir de 1949 que nos anos 50 ser\u00edan vendidos a pequenas aeroli\u00f1as rexionais estadounidenses.\nO distribuidor Jack Riley vendeu m\u00e1is de 50 Dove a varios operadores dos Estados Unidos. Posteriormente de Havilland asumiu o control directo das vendas nese pa\u00eds, pero non conseguiu o mesmo \u00e9xito que acadara Riley inicialmente.\nUn grupo de 30 Devon entregouse ao principio \u00e1 Royal Air Force e foron usados como transportes VIP e lixeiros durante m\u00e1is de 30 anos. A Royal New Zealand Air Force mercou 30 Devon entre 1948 e 1954 que permaneceron en servizo como transporte VIP,adestradores de tripulaci\u00f3ns e transportes lixeiros ata a d\u00e9cada dos 70.\nA Forza A\u00e9rea de Biafra operou un \u00fanico Dove durante a guerra civil de Nixeria; o avi\u00f3n perdeuse e foi atopado en 1970 nas instalaci\u00f3ns dunha escola en Uli. Un segundo Riley Dove, con rexistro estadounidense N477PM, entregado en 1967 a Port Harcourt dende Su\u00edza nunca chegou a Biafra porque foi retido polas autoridades alxerianas.\nUn feixe de Doves e Devon civ\u00eds segu\u00edan en uso no ano 2011 no Reino Unido, Canad\u00e1 e Alema\u00f1a en mans de pequenas firmas e pilotos privados."}
{"id": "511820", "revid": "51040", "url": "https://gl.wikipedia.org/wiki?curid=511820", "title": "Quico Valeiras", "text": "Francisco Valeiras Gonz\u00e1lez, nado en Arcos (O Carballi\u00f1o) en 1990, m\u00e1is co\u00f1ecido como Quico Valeiras, \u00e9 un poeta galego.\nTraxectoria.\nTraballou na librar\u00eda especializada en poes\u00eda Chan da P\u00f3lvora de Santiago de Compostela."}
{"id": "511822", "revid": "22795", "url": "https://gl.wikipedia.org/wiki?curid=511822", "title": "Hythe", "text": "Hythe pode facer referencia a:"}
{"id": "511823", "revid": "98629", "url": "https://gl.wikipedia.org/wiki?curid=511823", "title": "Hythe, Kent", "text": "Hythe \u00e9 unha parroquia civil e vila do condado de Kent (Inglaterra).\nXeograf\u00eda.\nSegundo a Oficina Nacional de Estat\u00edstica brit\u00e1nica, a parroquia de Hythe ocupa unha superficie de 12,27 km\u00b2.\nE segundo o censo de 2001, a vila de Hythe ti\u00f1a 14 170 habitantes (45,94% var\u00f3ns, 54,06% mulleres) polo que a s\u00faa densidade de poboaci\u00f3n nese ano era de 1 154,85 hab/km\u00b2.\nA cidade conta con edificios medievais e xeorxianos, as\u00ed como unha igrexa saxo-normanda nun outeiro pr\u00f3ximo, e cun paseo mar\u00edtimo victoriano. Hythe estivo noutra \u00e9poca defendida por dous castelos, Saltwood e Lympne. O \"Hythe Town Hall\" (Casa do Concello de Hythe``), un edificio de estilo neocl\u00e1sico, completouse en 1794. \nO mercado de Hythe antigamente establec\u00edase na \"Market Square\" (hoxe \"Red Lion Square\") cerca de onde agora hai un mercado de agricultores cada segundo e cuarto s\u00e1bado do mes. Hythe ten clubs de xardinar\u00eda, equitaci\u00f3n, birlos, tenis, cr\u00edcket, f\u00fatbol, \u200b\u200bsquash e vela.\nDemograf\u00eda.\nDos 14\u00a0170 habitantes de 2001, o 16,82% eran menores de 16 anos, o 68% ti\u00f1an entre 16 e 74 e o 15,19% eran maiores de 74. A media de idade era de 45,78 anos. Do total de habitantes con 16 o m\u00e1is anos, o 22,64% estaban solteiros, o 55,84% casados e o 21,52% divorciados ou vi\u00favos.\nO 93,7% dos habitantes eran orixinarios do Reino Unido. Do resto, os orixinarios de pa\u00edses europeos comprend\u00edan o 2,65% da poboaci\u00f3n, mentres que o 3,66% nacera noutros lugares. Segundo o seu grupo \u00e9tnico, o 98,28% eran brancos, o 0,51% mestizos, o 0,88% asi\u00e1ticos, o 0,13% negros, o 0,11% chineses e o 0,1% doutros. O cristianismo era profesado polo 78,3% da poboaci\u00f3n, o budismo polo 0,28%, o hindu\u00edsmo polo 0,54%, o xuda\u00edsmo polo 0,15%, o islamismo polo 0,1%, o sikhismo polo 0,02% e outras relixi\u00f3ns polo 0,28%. O 13,07% eran non relixiosos, e o 7,25% no marcaron ningunha opci\u00f3n no censo.\n5 857 habitantes eran economicamente activos, 5 587 deles (o 95,39%) empregados e 270 (o 4,61%) desempregados. Hab\u00eda 6 388 fogares con residentes, 228 baleiros e 104 eran aloxamentos de vacaci\u00f3ns ou segundas residencias.\nHistoria.\nNo famoso \"Cinque Port\", Hythe unha vez tivo un importante porto que, no transcurso de 300 anos, na actualidade desapareu debido \u00e1 sedimentaci\u00f3n. O \"Cinque Port central\", situado entre Hastings e New Romney ao oeste e Dover e Sandwich ao leste.\nSegundo Edward Hasted, na s\u00faa obra \"The History and Topographical Survey of the County of Kent (1778\u201399)\", unha frota francesa acercouse a Hythe en 1293 e desembarcaron 200 homes, pero \"os habitantes da cidade enfontr\u00e1ronse a eles e mat\u00e1ronos a todos; a flota izou as velas e non fixo m\u00e1is intentos\".\nEn 1348 a peste negra asolou a Hythe e, en 1400, a peste reduciu a\u00ednda m\u00e1is a s\u00faa poboaci\u00f3n.\nHythe non ten escudo de armas; pero o selo da s\u00faa corporaci\u00f3n municipal presenta unha embarcaci\u00f3n antiga cun mastro, dous homes nel (un tocando un corno) e dous homes acostados no brazo da verga.\nA cervexa en Hythe.\nHythe foi a sede da empresa cerveceira \"Mackeson Brewery\" que, despois de varios cambios de propiedade, pechou en 1968. Foi o lugar onde naceu a \"Mackeson Stout\", un tipo de cervexa elaborada por primeira vez en 1909, que se converteu nunha marca nacional. \"Mackeson Stout\" xa non se elabora localmente, sen\u00f3n que se fabrica baixo licenza por unha das principais cervexeiras de Inglaterras.\n\"Hythe Ranges\" \u00e9 un campo de adestranamento militar que ocupa unha gran parte da costa de Hythe. O acceso a esta secci\u00f3n da costa est\u00e1 restrinxido cando hai bandeiras vermellas."}
{"id": "511824", "revid": "89787", "url": "https://gl.wikipedia.org/wiki?curid=511824", "title": "Experimento de Milgram", "text": "O experimento de Milgram foi unha serie de experimentos de psicolox\u00eda social levada a cabo por Stanley Milgram, psic\u00f3logo da Universidade de Yale, e descrito nun artigo publicado en 1963 na revista \"Journal of Abnormal and Social Psychology\" baixo o t\u00edtulo \u00abBehavioral Study of Obedience\u00bb (\u00abEstudo do comportamento da obediencia\u00bb) e resumida en 1974 no seu libro \"Obedience to authority\". \"An experimental view\" (\"Obediencia \u00e1\" \"autoridade\". \"Unha perspectiva experimental\"). O fin da proba era medir a disposici\u00f3n dun participante para obedecer as ordes dunha autoridade a\u00ednda cando estas puidesen entrar en conflito coa s\u00faa propia conciencia persoal.\nOs experimentos comezaron en xullo de 1961, tres meses despois de que Adolf Eichmann fose xulgado e sentenciado a morte en Xerusal\u00e9n por crimes contra a humanidade durante o r\u00e9xime nazi en Alema\u00f1a. Milgram ideou estes experimentos para responder \u00e1 pregunta: Poder\u00eda ser que Eichmann e o seu mill\u00f3n de c\u00f3mplices no Holocausto s\u00f3 estivesen a seguir ordes? Poderiamos chamalos a todos c\u00f3mplices?\nMilgram resumir\u00eda o experimento no seu artigo \"Os perigos da obediencia\" en 1974 escribindo:\nM\u00e9todo do experimento.\nA trav\u00e9s dun anuncio posto nunha parada de autob\u00fas en Florida (Connecticut) reclam\u00e1banse voluntarios para participar nun ensaio relativo ao \u00abestudo da memoria e a aprendizaxe\u00bb en Yale, polo que se lles pagaba catro d\u00f3lares (equivalente a 28 d\u00f3lares actuais) m\u00e1is axudas de custo. Aos voluntarios que se presentaron, ocult\u00f3uselles que en realidade \u00edan participar nunha investigaci\u00f3n sobre a obediencia \u00e1 autoridade. Os participantes eran persoas de entre 20 e 50 anos de idade de todo tipo de educaci\u00f3n, desde os que acababan de sa\u00edr da escola secundaria a participantes con doutoramentos.\nO experimento require tres persoas: o experimentador (o investigador da universidade), o \u00abmestre\u00bb (o voluntario que leu o anuncio no xornal) e o \u00abalumno\u00bb (un c\u00f3mplice do experimentador que se fai pasar por participante no experimento). O experimentador expl\u00edcalle ao participante que ten que facer de mestre, e ten que castigar con descargas el\u00e9ctricas o alumno cada vez que falle unha pregunta.\nEnt\u00f3n faise un falso sorteo, cada un dos dous participantes escolle un papel dunha caixa que determina o seu rol no experimento. O c\u00f3mplice colle o seu papel e di ser designado como \u00abalumno\u00bb. O participante voluntario toma o seu e ve que di \u00abmestre\u00bb. En realidade en ambos os papeis po\u00f1\u00eda \u00abmestre\u00bb e as\u00ed se consegue que o voluntario con quen se vai a experimentar reciba forzosamente o papel de \u00abmestre\u00bb.\nSeparado do \u00abmestre\u00bb por un m\u00f3dulo de vidro, o \u00abalumno\u00bb senta nunha especie de cadeira el\u00e9ctrica e \u00e1tase para \u00abimpedir un movemento excesivo\u00bb. Col\u00f3canselle uns el\u00e9ctrodos no seu corpo con crema \u00abpara evitar queimaduras\u00bb e sin\u00e1lase que as descargas poden chegar a ser extremadamente dolorosas pero que non provocar\u00e1n danos irreversibles. Todo isto obs\u00e9rvao o participante.\nAos participantes comunic\u00e1baselles que o \u00abexperimento ser\u00eda gravado\u00bb, para que soubesen que non poder\u00edan negar posteriormente o ocorrido.\nCom\u00e9zase dando tanto ao \u00abmestre\u00bb como ao \u00abalumno\u00bb unha descarga real de 45 voltios co fin de que o \u00abmestre\u00bb comprobe a dor do castigo e a sensaci\u00f3n desagradable que recibir\u00e1 o seu \u00abalumno\u00bb. Seguidamente o investigador, sentado no mesmo m\u00f3dulo no que se atopa o \u00abmestre\u00bb, proporciona ao \u00abmestre\u00bb unha lista con pares de palabras que lle ter\u00e1 que ensinar ao \u00abalumno\u00bb. O \u00abmestre\u00bb comeza lendo a lista a este e tras finalizar leralle unicamente a primeira metade dos pares de palabras dando ao \"alumno\" catro posibles respostas para cada unha delas. Este indicar\u00e1 cal destas palabras corresponde co seu par lida premendo un bot\u00f3n (do 1 ao 4 en funci\u00f3n de cal cre que \u00e9 a correcta). Se a resposta \u00e9 err\u00f3nea, o \u00abalumno\u00bb recibir\u00e1 do \u00abmestre\u00bb unha primeira descarga de 15 voltios que ir\u00e1 aumentando en intensidade at\u00e9 os 30 niveis de descarga existentes, \u00e9 dicir, 450 voltios. Se \u00e9 correcta, pasarase \u00e1 seguinte palabra.\nO \u00abmestre\u00bb cre que est\u00e1 a dar descargas ao \u00abalumno\u00bb cando en realidade todo \u00e9 unha simulaci\u00f3n. O \u00abalumno\u00bb foi previamente aleccionado polo investigador para que vaia simulando os efectos das sucesivas descargas. As\u00ed, a medida que o nivel de descarga aumenta, o \u00abalumno\u00bb comeza a golpear no vidro que o separa do \u00abmestre\u00bb e qu\u00e9ixase da s\u00faa condici\u00f3n de enfermo do coraz\u00f3n, logo berrar\u00e1 de dor, pedir\u00e1 a fin do experimento, e finalmente, ao alcanzarse os 270 voltios, gritar\u00e1 de agon\u00eda. O que o participante escoita \u00e9 en realidade unha gravaci\u00f3n de xemidos e berros de dor. Se o nivel da suposta dor alcanza os 300 voltios, o \u00abalumno\u00bb deixar\u00e1 de responder as preguntas e produciranse estertores previos ao coma.\nPolo xeral, cando os \u00abmestres\u00bb alcanzaban os 75 voltios, po\u00f1\u00edanse nerviosos ante as queixas de dor dos seus \u00abalumnos\u00bb e desexaban parar o experimento, pero a f\u00e9rrea autoridade do investigador fac\u00edalles continuar. Ao chegar aos 135 voltios, moitos dos \u00abmestres\u00bb det\u00ed\u00f1anse e pregunt\u00e1banse o prop\u00f3sito do experimento. Certo n\u00famero continuaba asegurando que eles non se fac\u00edan responsables das posibles consecuencias. Alg\u00fans participantes mesmo comezaban a rir nerviosos ao ouvir os berros de dor provenientes do seu \u00abalumno\u00bb.\nSe o \u00abmestre\u00bb expresaba ao investigador o seu desexo de non continuar, este indic\u00e1balle imperativamente e segundo o grao:\nSe despois desta \u00faltima frase o \u00abmestre\u00bb se negaba a continuar, par\u00e1base o experimento. Se non, det\u00ed\u00f1ase despois de que administrase o m\u00e1ximo de 450 voltios tres veces seguidas.\nNo experimento orixinal, o 65% dos participantes (26 de 40) aplicaron a descarga de 450 voltios, a\u00ednda que moitos se sent\u00edan inc\u00f3modos ao facelo. Todos os \u00abmestres\u00bb pararon en certo punto e cuestionaron o experimento, alg\u00fans mesmo dixeron que devolver\u00edan o di\u00f1eiro que lles pagaran. Ning\u00fan participante se negou rotundamente a aplicar m\u00e1is descargas antes de alcanzar os 300 voltios.\nO estudo posterior dos resultados e a an\u00e1lise dos m\u00faltiples tests realizados aos participantes amosaron que os \u00abmestres\u00bb cun contexto social m\u00e1is parecido ao do seu \u00abalumno\u00bb parar\u00edan o experimento antes.\nResultados.\nMilgram rodou unha pel\u00edcula documental que amosaba o experimento e os seus resultados, titulada \"Obediencia\", cuxas copias orixinais son dif\u00edciles de atopar hoxe en d\u00eda. \nAntes de levar a cabo o experimento, o equipo de Milgram estimou cales pod\u00edan ser os resultados en funci\u00f3n de enquisas feitas a estudantes, adultos de clase media e psic\u00f3logos. Consideraron que a media de descarga se situar\u00eda nos 130 voltios cunha obediencia ao investigador do 0\u00a0%. Todos eles creron unanimemente que soamente alg\u00fans s\u00e1dicos aplicar\u00edan a voltaxe m\u00e1xima.\nO desconcerto foi grande cando se comprobou que o 65\u00a0% dos suxeitos que participaron como \u00abmestres\u00bb no experimento administraron a voltaxe l\u00edmite de 450 aos seus \u00abalumnos\u00bb, a\u00ednda que a moitos o facelo os colocase nunha situaci\u00f3n absolutamente inc\u00f3moda. Ning\u00fan participante parou no nivel de 300 voltios, l\u00edmite no que o alumno deixaba de dar sinais de vida. Outros psic\u00f3logos de todo o mundo levaron a cabo variantes da proba con resultados similares, \u00e1s veces con diversas variaci\u00f3ns no experimento.\nEn 1999, Thomas Blass, profesor da Universidade de Maryland, publicou unha an\u00e1lise de todos os experimentos deste tipo realizados at\u00e9 ent\u00f3n e conclu\u00edu que a porcentaxe de participantes que aplicaban voltaxes notables situ\u00e1base entre o 61\u00a0% e o 66\u00a0%, sen importar o ano de realizaci\u00f3n nin a localizaci\u00f3n dos estudos.\nReacci\u00f3ns.\nO primeiro que se preguntou o desconcertado equipo de Milgram foi como era posible que se obtiveron estes resultados. \u00c1 primeira vista, a conduta dos participantes non revelaba tal grao de sadismo, xa que se mostraban preocupados pola s\u00faa propia conduta. Todos se mostraban nerviosos e preocupados polo cariz que tomaba a situaci\u00f3n e, ao decatarse de que en realidade a cobaia humana non era m\u00e1is que un actor e que non lle fixeron dano, suspiraban aliviados. Doutra banda eran plenamente conscientes da dor que estiveran inflixindo, pois ao preguntarlles por canto sufrimento experimentara o alumno a media foi de 13 nunha escala de 14. \nO experimento expuxo preguntas sobre a \u00e9tica do m\u00e9todo cient\u00edfico en si mesmo debido \u00e1 tensi\u00f3n emocional extrema sufrida polos participantes (a\u00ednda que se poder\u00eda dicir que dita tensi\u00f3n foi provocada polas s\u00faas propias e libres acci\u00f3ns).\nNa defensa de Milgram hai que sinalar que o 84\u00a0% de participantes dixeron posteriormente que estaban \u00abcontentos\u00bb ou \u00abmoi contentos\u00bb de participar no estudo e un 15\u00a0% \u00e9ralles indiferente (responderon un 92\u00a0% de todos os participantes). Moitos expres\u00e1ronlle a s\u00faa gratitude m\u00e1is adiante e Milgram recibiu en varias ocasi\u00f3ns ofrecementos e petici\u00f3ns de axuda dos antigos participantes.\nHai un colof\u00f3n pouco co\u00f1ecido do experimento Milgram, reportado por Philip Zimbardo: ning\u00fan dos participantes que se negaron a administrar as descargas el\u00e9ctricas finais solicitou que terminase o experimento (que se deixasen de realizar ese tipo de sesi\u00f3ns) nin acudiron ao outro cuarto a revisar o estado de sa\u00fade da v\u00edtima sen antes solicitar permiso para iso.\nSeis anos despois do experimento, durante a guerra de Vietnam, un dos participantes no experimento enviou unha carta a Milgram explic\u00e1ndolle por que estaba agradecido de participar a pesar da tensi\u00f3n:\nCon todo, non todos os participantes experimentaron este cambio na s\u00faa vida. De acordo cos est\u00e1ndares modernos, os participantes non foron totalmente desenganados, e algunhas entrevistas finais indicaron que moitos participantes nunca entenderon abondo a natureza do experimento.\nOs experimentos provocaron cr\u00edticas emocionais, m\u00e1is acerca da \u00e9tica do experimento mesmo que sobre os resultados. Na publicaci\u00f3n \"Jewish Currents\" (\"Actualidades xud\u00edas\"), Joseph Dimow, un participante no experimento de 1961 na Universidade de Yale, escribiu acerca das s\u00faas sospeitas temper\u00e1s de que \u00abtodo o experimento estaba dese\u00f1ado para ver se os estadounidenses com\u00fans obedecer\u00edan ordes inmorais, como moitos alem\u00e1ns far\u00edan durante o per\u00edodo nazi\u00bb. De feito este era un dos fins expl\u00edcitos do experimento. Citando o prefacio do libro de Milgram, \"Obedience to Authority\": \nEn 1981 Tom Peters e Robert H. Waterman Jr. escribiron que o experimento Milgram e o posterior experimento Zimbardo na Universidade de Stanford eran aterradores nas s\u00faas implicaci\u00f3ns acerca do perigo que ameazaba no lado escuro da natureza humana.\nInterpretaci\u00f3ns de Milgram.\nO profesor Milgram elaborou d\u00faas teor\u00edas que explicaban os seus resultados:\nInterpretaci\u00f3ns alternativas.\nO profesor Robert Shiller argumenta que outros factores poder\u00edan ser parcialmente capaces de explicar os experimentos de Milgram: [As persoas] aprenderon que cando os expertos lles din que algo est\u00e1 ben, probablemente as\u00ed sexa, mesmo se non parece ser as\u00ed. (De feito, vale a pena sinalar que neste caso o experimentador era realmente correcto: estaba ben continuar dando os \u00abgolpes\u00bb \u2014a\u00ednda que a maior\u00eda dos suxeitos non sospeitaban a raz\u00f3n\u2014).Outra explicaci\u00f3n dos resultados de Milgram invoca a perseveranza das crenzas como a causa subxacente. \u00abA xente non pode decatarse de que unha autoridade aparentemente benevolente \u00e9 de feito mal\u00e9vola, mesmo cando se enfrontan a probas abafadoras que suxiren que esta autoridade \u00e9 realmente mal\u00e9vola. Polo tanto, a causa subxacente da conduta sorprendente dos suxeitos poder\u00eda ser conceptual, e non a suposta \u201ccapacidade do home para abandonar a s\u00faa humanidade ... a medida que fusiona a s\u00faa personalidade \u00fanica en estruturas institucionais m\u00e1is grandes\u201d\u00bb.\nVariaci\u00f3ns.\nNo seu libro \"Obedience to Authority: An Experimental View\", Milgram describe dezanove variaci\u00f3ns do seu experimento. Xeralmente, ao aumentar a proximidade f\u00edsica da v\u00edtima, diminu\u00eda a obediencia do participante. A obediencia tam\u00e9n diminu\u00eda ao aumentar a distancia f\u00edsica respecto da autoridade (experimentos 1 ao 4). Por exemplo, no experimento 2, onde os participantes recib\u00edan instruci\u00f3ns por tel\u00e9fono, a obediencia diminu\u00edu nun 21\u00a0%. \u00c9 interesante que alg\u00fans participantes trataron de enganar a autoridade (o experimentador) finxindo que continuaban co experimento. Na variaci\u00f3n onde a v\u00edtima ti\u00f1a a maior proximidade f\u00edsica co participante, cando os participantes ti\u00f1an que manter fisicamente o brazo da v\u00edtima sobre a placa que xeraba a descarga el\u00e9ctrica, a obediencia decreceu. Nestas circunstancias, s\u00f3 o 30\u00a0% dos participantes completaron o experimento.\nNo experimento 8 os participantes foron mulleres; anteriormente todos os participantes foran homes. A obediencia non variou significativamente, a\u00ednda que as mulleres manifestaron experimentar maiores niveis de tensi\u00f3ns.\nO experimento 10 realizouse nunha oficina modesta en Bridgeport, Connecticut, finxindo que quen realizaba o experimento era a entidade comercial \u00abResearch Associates of Bridgeport\u00bb, sen conexi\u00f3n aparente coa Universidade de Yale (para eliminar o factor de prestixio da Universidade que influenciase o comportamento dos participantes). Nestas condici\u00f3ns a obediencia caeu ao 47,5\u00a0%.\nMilgram tam\u00e9n combinou o poder da autoridade coa conformidade. Neses experimentos os participantes foron acompa\u00f1ados por un ou dous \u00abmestres\u00bb (tam\u00e9n actores, como o aprendiz ou v\u00edtima). O comportamento dos acompa\u00f1antes influ\u00edu de maneira importante nos resultados. No experimento 17, cando dous mestres suplementarios se negaron a cumprir as ordes, s\u00f3 4 dos 40 participantes continuaron co experimento. No experimento 18, os participantes realizaron unha tarefa de acompa\u00f1amento (leron as preguntas por un micr\u00f3fono ou rexistraron as respostas do aprendiz) con outro mestre, quen completaba a proba. Nesa variaci\u00f3n s\u00f3 3 de 40 desafiaron ao experimentador.\nRecentes variaci\u00f3ns do experimento de Milgram suxiren que a interpretaci\u00f3n non sup\u00f3n obediencia nin autoridade, sen\u00f3n que os participantes sofren unha desolaci\u00f3n aprendida, onde se senten incapaces de controlar o resultado, de maneira que abdican da s\u00faa responsabilidade persoal. Nun experimento recente, onde se usou unha simulaci\u00f3n de computadora en lugar dun aprendiz que recib\u00eda descargas, os participantes que administraban as descargas eran conscientes de que o aprendiz era irreal, pero a\u00ednda as\u00ed os resultados foron os mesmos.\nNa popular serie \"Basic Instincts\", repetiuse o experimento de Milgram en 2006, cos mesmos resultados cos homes. Nun segundo experimento con mulleres mostrouse que elas eran m\u00e1is proclives a continuar o experimento. Un terceiro experimento, cun mestre adicional para xerar presi\u00f3n, mostrou que nestas condici\u00f3ns os participantes continuaban co experimento at\u00e9 o final.\nO experimento na cultura popular.\nNa pel\u00edcula francesa \"I\"..\". Comme Icare,\" de 1979, dirixida por Henri Verneuil e interpretada por Yves Montand, Michel Albertini, Roland Amstutz, Jean-Pierre Bagot e Georges Bell, entre outros, reprod\u00facese unha sesi\u00f3n completa do experimento de Milgram.\nO m\u00fasico ingl\u00e9s Peter Gabriel inclu\u00edu no seu traballo \"So\" (1986) un tema chamado \"We do what we're told\" (\"Milgram's 37\"), no que fai expl\u00edcita referencia ao experimento.\nNo libro \"O gardi\u00e1n do xogo\" l\u00e9mbrase este experimento como parte da clase de primeiro curso de Psicolox\u00eda na universidade de Winchester.\nEn 2010 estreouse o documental franc\u00e9s \"Le jeu de la mort\", onde se recrea o experimento de Milgram, pero adapt\u00e1ndoo para que pareza un concurso de televisi\u00f3n. Deste xeito conseguen que os participantes non saiban que se trata dun experimento.\nNo ano 2015, estreouse a pel\u00edcula \"Experimenter\", dirixida por Michael Almereyda, na que o actor Peter Sarsgaard interpreta a Stanley Milgram."}
{"id": "511826", "revid": "839", "url": "https://gl.wikipedia.org/wiki?curid=511826", "title": "Sabah al-Ahmad al-Jabir al-Sabah", "text": ""}
{"id": "511827", "revid": "839", "url": "https://gl.wikipedia.org/wiki?curid=511827", "title": "Jaber Al Ahmad Al Jaber Al Sabah", "text": ""}
{"id": "511829", "revid": "839", "url": "https://gl.wikipedia.org/wiki?curid=511829", "title": "Fawziyya al-Sindi", "text": ""}
{"id": "511831", "revid": "23204", "url": "https://gl.wikipedia.org/wiki?curid=511831", "title": "Castel\u00e1n riopratense", "text": "O castel\u00e1n riopratense \u00e9 un dialecto do castel\u00e1n falado na Arxentina e no Uruguai. O seu uso est\u00e9ndese na zona da bac\u00eda do r\u00edo da Prata, nunha ampla zona da Arxentina e na totalidade do Uruguai, al\u00e9n doutras rexi\u00f3ns achegadas. Centrada nas aglomeraci\u00f3ns urbanas seguintes: Buenos Aires e a s\u00faa \u00e1rea metropolitana, Rosario, Montevideo, Santa Fe-Paran\u00e1, La Plata, Bah\u00eda Blanca e Mar del Plata, cada cidade co seu correspondente conurbano ou \u00e1rea metropolitana. Estes son os focos de poboaci\u00f3n m\u00e1is importantes da rexi\u00f3n, e esta variedade idiom\u00e1tica estende a s\u00faa influencia cultural a zonas xeograficamente distantes, sobre todo a trav\u00e9s dos medios audiovisuais, nos que \u00e9 a lingua est\u00e1ndar da Arxentina e o Uruguai."}
{"id": "511832", "revid": "23204", "url": "https://gl.wikipedia.org/wiki?curid=511832", "title": "Castel\u00e1n do R\u00edo da Prata", "text": ""}
{"id": "511833", "revid": "23204", "url": "https://gl.wikipedia.org/wiki?curid=511833", "title": "Espa\u00f1ol riopratense", "text": ""}
{"id": "511834", "revid": "23204", "url": "https://gl.wikipedia.org/wiki?curid=511834", "title": "Espa\u00f1ol do R\u00edo da Prata", "text": ""}
{"id": "511835", "revid": "98629", "url": "https://gl.wikipedia.org/wiki?curid=511835", "title": "Castel\u00e1n peruano", "text": "O castel\u00e1n peruano \u00e9 o nome co que se co\u00f1ece a un conxunto de variedades do castel\u00e1n falado no Per\u00fa. O castel\u00e1n \u00e9 falado no pa\u00eds dende a invasi\u00f3n dos conquistadores espa\u00f1ois en 1532. Existen catro variedades principais faladas no pa\u00eds, o castel\u00e1n andino, o castel\u00e1n costeiro peruano, o castel\u00e1n andino-costeiro e o castel\u00e1n amaz\u00f3nico.\nHistoria.\nA lingua castel\u00e1 chegou ao Per\u00fa coa conquista en 1532 nos seus dialectos estreme\u00f1o, andaluz e canario da \u00e9poca, recibindo pouco despois forte influencia do castel\u00e1n da meseta.\nNun principio foi falado s\u00f3 polos espa\u00f1ois e os mestizos das cidades, xa que no eido rural andino continuou a falarse o quechua, o aimar\u00e1 e as demais linguas ind\u00edxenas por catro s\u00e9culos, sendo maioritarias at\u00e9 a primeira metade do s\u00e9culo XX. Despois diso, a discriminaci\u00f3n antiind\u00edxena, a imposici\u00f3n do castel\u00e1n por parte do goberno peruano, a irrupci\u00f3n dos medios de comunicaci\u00f3n masiva e a migraci\u00f3n rural a partir de 1940, reconfiguran o mapa dialectal do pa\u00eds."}
{"id": "511836", "revid": "839", "url": "https://gl.wikipedia.org/wiki?curid=511836", "title": "Fil\u00fcksinos Yusuf \u00c7etin", "text": "Fil\u00fcksinos, nado como Yusuf \u00c7etin (en ) o 20 de agosto de 1954 no distrito de Darge\u00e7it (Mardin, Turqu\u00eda) \u00e9 un eclesi\u00e1stico ortodoxo sir\u00edaco, vigairo patriarcal de Istambul e Ancara dende 1986.\nTraxectoria.\nNaceu o 20 de agosto de 1954 no distrito de Darge\u00e7it (provincia de Mardin), e logo de completar na s\u00faa vila natal a s\u00faa educaci\u00f3n, comezou estudos relixiosos e sir\u00edacos. Despois de estudar no mosteiro de San Gabriel, foi ordenado sacerdote en 1971.\nEn 1983 trasladouse a Damasco por invitaci\u00f3n do patriarca Ignacio Zaqueo I Iwas, onde estudou Teolox\u00eda no Seminario Teol\u00f3xico de Santo Efr\u00e9n; ademais dos estudos teol\u00f3xicos, ampliou os seus co\u00f1ecementos do sir\u00edaco, e estudou tam\u00e9n \u00e1rabe. Logo de rematar os seus estudos aos tres anos, comezou a dirixir o propio seminario. \nO 28 de setembro de 1986 foi ordenado bispo polo patriarca Ignacio Zaqueo I, e foi nomeado vigairo patriarcal de Istambul e Ancara. \nTen publicado poes\u00eda sir\u00edaca e estudos teol\u00f3xicos nas publicaci\u00f3ns patriarcais, e tam\u00e9n traduciu ao turco dende o sir\u00edaco algunhas vidas de santos.\nReuniuse co papa Bieito XVI en 2006, con ocasi\u00f3n da s\u00faa visita a Turqu\u00eda, e tam\u00e9n asistiu \u00e1 misa celebrada polo pontifice na catedral do Esp\u00edrito Santo."}
{"id": "511838", "revid": "23204", "url": "https://gl.wikipedia.org/wiki?curid=511838", "title": "Espa\u00f1ol peruano", "text": ""}
{"id": "511839", "revid": "23204", "url": "https://gl.wikipedia.org/wiki?curid=511839", "title": "Castel\u00e1n do Per\u00fa", "text": ""}
{"id": "511840", "revid": "23204", "url": "https://gl.wikipedia.org/wiki?curid=511840", "title": "Espa\u00f1ol do Per\u00fa", "text": ""}
{"id": "511841", "revid": "865", "url": "https://gl.wikipedia.org/wiki?curid=511841", "title": "De Havilland Heron", "text": "O de Havilland DH.114 Heron foi un pequeno avi\u00f3n de pasaxeiros catrimotor brit\u00e1nico que voou por vez primeira o 10 de maio de 1950. Desenvolveuse a partir do bimotor de Havilland Dove, cunha fuselaxe alongada e dous motores m\u00e1is. Dese\u00f1ouse como un monoplano de \u00e1 baixa convencional resistente con tren de triciclo que pod\u00eda ser usado en rutas rexionais e de proximidade. Fabric\u00e1ronse un total de 149 aparellos e exportouse a uns 30 pa\u00edses. O Heron posteriormente foi a base para varias conversi\u00f3ns, como o Riley Turbo Skyliner e os Saunders ST-27 e ST-28."}
{"id": "511843", "revid": "19415", "url": "https://gl.wikipedia.org/wiki?curid=511843", "title": "Sinfon\u00eda n\u00ba 8 (Sibelius)", "text": ""}
{"id": "511845", "revid": "19415", "url": "https://gl.wikipedia.org/wiki?curid=511845", "title": "Sinfon\u00eda n\u00ba 4 (Sibelius)", "text": ""}
{"id": "511846", "revid": "19415", "url": "https://gl.wikipedia.org/wiki?curid=511846", "title": "Sinfon\u00eda n\u00ba 1 (Sibelius)", "text": ""}
{"id": "511848", "revid": "1987", "url": "https://gl.wikipedia.org/wiki?curid=511848", "title": "De Havilland Australia DHA-3 Drover", "text": "O de Havilland Australia DHA-3 Drover \u00e9 un pequeno avi\u00f3n de transporte constru\u00eddo por de Havilland Australia (DHA) nos anos 40 e 50. O aparello ten algunhas semellanzas co bimotor brit\u00e1nico de Havilland Dove, pero usa unha configuraci\u00f3n trimotor. O Drover voou por vez primeira en xaneiro do ano 1948 e s\u00f3 se chegaron a fabricar 20 unidades."}
{"id": "511849", "revid": "89787", "url": "https://gl.wikipedia.org/wiki?curid=511849", "title": "Castel\u00e1n costeiro peruano", "text": "O castel\u00e1n costeiro peruano \u00e9 unha variedade da lingua castel\u00e1 falada na rexi\u00f3n litoral do Per\u00fa, dende o departamento de Piura at\u00e9 a localidade de Chala. A cidade de Lima foi entre 1535 e 1739 a cidade m\u00e1is importante do Vicerreinado do Per\u00fa, e a s\u00faa fala converteuse nunha das m\u00e1is prestixiosas da rexi\u00f3n. Isto debeuse \u00e1 s\u00faa importancia pol\u00edtica e cultural, prestixio obtido pola existencia da Universidade Nacional Maior de San Marcos, a primeira universidade fundada no continente, e ao feito de que contou con maior proporci\u00f3n de espa\u00f1ois de orixe castizo que a maior\u00eda de cidades do continente americano, sendo a cidade con m\u00e1is t\u00edtulos nobiliarios castel\u00e1ns f\u00f3ra da metr\u00f3pole."}
{"id": "511850", "revid": "23204", "url": "https://gl.wikipedia.org/wiki?curid=511850", "title": "Castel\u00e1n costeiro do Per\u00fa", "text": ""}
{"id": "511851", "revid": "23204", "url": "https://gl.wikipedia.org/wiki?curid=511851", "title": "Espa\u00f1ol costeiro peruano", "text": ""}
{"id": "511852", "revid": "23204", "url": "https://gl.wikipedia.org/wiki?curid=511852", "title": "Espa\u00f1ol costeiro do Per\u00fa", "text": ""}
{"id": "511854", "revid": "839", "url": "https://gl.wikipedia.org/wiki?curid=511854", "title": "Abdullah I de Xordania", "text": ""}
{"id": "511856", "revid": "51040", "url": "https://gl.wikipedia.org/wiki?curid=511856", "title": "Francisco Valeiras Gonz\u00e1lez", "text": ""}
{"id": "511857", "revid": "5863", "url": "https://gl.wikipedia.org/wiki?curid=511857", "title": "107% tempo", "text": ""}
{"id": "511858", "revid": "89787", "url": "https://gl.wikipedia.org/wiki?curid=511858", "title": "Atlas ling\u00fc\u00edstico ETLEN", "text": "O atlas \"ETLEN\" (Estudiu de la transici\u00f3n lling\u00fc\u00edstica na zona Eo-Navia, Asturies), publicado no 2017 en idioma asturiano, \u00e9 un completo estudo de xeograf\u00eda ling\u00fc\u00edstica da zona Eo-Navia, que corresponde \u00e1 fronteira dialectal entre os dominios galego-portugu\u00e9s (galego) e asturleon\u00e9s (asturiano) na parte estremeira occidental do Principado de Asturias. Tr\u00e1tase da zona do denominado galego de Asturias, galego-asturiano ou eonaviego.\nO atlas ETLEN \u00e9 froito dun proxecto de investigaci\u00f3n de campo feito, en fases sucesivas, entre o ano 2000 e o 2014, por un equipo da Universidade de Oviedo / Uvi\u00e9u formado por Ram\u00f3n d\u2019Andr\u00e9s D\u00edaz (director), Fernando \u00c1lvarez-Balbuena Garc\u00eda, Xos\u00e9 Miguel Su\u00e1rez Fern\u00e1ndez e Miguel Rodr\u00edguez Monteavaro, ademais doutros colaboradores. O obxectivo \u00e9 obter un avance relevante no co\u00f1ecemento do feixe de isoglosas que conforman a fronteira ling\u00fc\u00edstica entre o galego-portugu\u00e9s e o asturleon\u00e9s na devandita zona de Asturias.\nPuntos de enquisa.\nEnquis\u00e1ronse 40 localidades da zona, inclu\u00edndo algunhas da provincia lim\u00edtrofe de Lugo. As localidades son as seguintes, indicando entre par\u00e9nteses o concello ao que pertencen:\nCuestionario.\nO cuestionario ling\u00fc\u00edstico constitu\u00edrono 368 fen\u00f3menos contrastivos entre o galego-portugu\u00e9s e o asturleon\u00e9s, divididos ao mesmo tempo en 3 bloques: un bloque de 111 fen\u00f3menos fon\u00e9tico-fonol\u00f3xicos; outro de 162 fen\u00f3menos de morfosintaxe nominal; e un \u00faltimo bloque de 95 fen\u00f3menos de morfosintaxe verbal. Xa que cada fen\u00f3meno se ilustrou con varios \u00edtems (exemplos, palabras ou expresi\u00f3ns concretas), obtiv\u00e9ronse 531 respostas ling\u00fc\u00edsticas en cada localidade.\nSecci\u00f3ns do atlas.\nO atlas ETLEN consta de 3 secci\u00f3ns que representan tres xeitos de enfocar o estudo ling\u00fc\u00edstico da zona:\nCada secci\u00f3n est\u00e1 precedida de amplas introduci\u00f3ns sobre o estado dos co\u00f1ecementos ling\u00fc\u00edsticos da zona, sobre a horiometr\u00eda e sobre a dialectometr\u00eda como t\u00e9cnicas de estudo dialectol\u00f3xico.\nN\u00famero de mapas.\nO atlas ling\u00fc\u00edstico ETLEN est\u00e1 formado por un conxunto de 643 mapas, dos que 531 (o 83%) son dialectogr\u00e1ficos, 35 son horiom\u00e9tricos e 77 son dialectom\u00e9tricos. (Na imaxe, un dos mapas dialectom\u00e9tricos do atlas ETLEN).\nResultados.\nO atlas ETLEN ofrece un completo estudo xeoling\u00fc\u00edstico da zona Eo-Navia, que corresponde ao chamado galego de Asturias, galego-asturiano ou eonaviego. Tr\u00e1tase dun conxunto de falas tradicionalmente clasificadas dentro do dominio galego-portugu\u00e9s, se ben cun n\u00famero apreciable de trazos que as achegan ao asturleon\u00e9s, pod\u00e9ndose tipificar como falas galegas de transici\u00f3n ao asturiano. Os seus 531 mapas dialectogr\u00e1ficos constit\u00faen unha fonte considerable de datos ling\u00fc\u00edsticos, moitos deles pouco co\u00f1ecidos.\nDo punto de vista da an\u00e1lise \"horiom\u00e9trica\", as falas eonaviegas resultan caracterizadas pola presenza maioritaria de trazos de tipo \"occidental\" (\"grosso modo\" galego-portugu\u00e9s). Por esta raz\u00f3n, a horiometr\u00eda do ETLEN v\u00e9n a confirmar a tipificaci\u00f3n xa co\u00f1ecida desde a dialectolox\u00eda tradicional, mais aportando moitos detalles acerca de como se configura cuantitativamente a transici\u00f3n entre ambos os dous dominios ling\u00fc\u00edsticos.\nDo punto de vista da \"dialectometr\u00eda\", as diversas an\u00e1lises revelan, entre outros feitos: a existencia de \u00e1reas xeolectais de similitude no sentido norte-sur; a existencia de certos \"n\u00f3s dialectais\" ou acumulaci\u00f3ns de similitudes en certas zonas do territorio estudado; a configuraci\u00f3n t\u00edpica dunha zona de fronteira ling\u00fc\u00edstica; os treitos de maior nitidez da fronteira ling\u00fc\u00edstica (treito meridional) fronte ao seu car\u00e1cter m\u00e1is difuso (treito setentrional con maior espallamento do feixe de \"isoglosas\"). Na an\u00e1lise aglomerativa ou de cl\u00fasters, rev\u00e9lase unha partici\u00f3n binaria que divide unha zona \"oriental\" doutra \"occidental\" que na pr\u00e1ctica coincide case totalmente coa fronteira ling\u00fc\u00edstica xa co\u00f1ecida polos estudos dialectol\u00f3xicos tradicionais."}
{"id": "511861", "revid": "127042", "url": "https://gl.wikipedia.org/wiki?curid=511861", "title": "Antonio Jos\u00e9 Gonz\u00e1lez Fern\u00e1ndez", "text": "Antonio Jos\u00e9 Gonz\u00e1lez Fern\u00e1ndez, nado na Coru\u00f1a o 1 de febreiro de 1928 e finado na mesma cidade o 24 de novembro de 2001, foi un futbolista, pelotari, xogador de h\u00f3ckey a pat\u00edns e dirixente deportivo galego.\nGrande impulsor do h\u00f3ckey a pat\u00edns en Galicia foi xogador do Deportivo da Coru\u00f1a, tanto na s\u00faa desaparecida secci\u00f3n de h\u00f3ckey como na de f\u00fatbol. Destacou especialmente como dirixente deportivo, sendo presidente do Deportivo (1965-1973), da Federaci\u00f3n Galega de Patinaxe, da Real Federaci\u00f3n Espa\u00f1ola de Patinaxe (1972-1984), fundador e primeiro presidente da CERS (1975-1982) e presidente durante case 50 anos da Uni\u00f3n Sportiva (1952-2001).\nFormou xunto a seu irm\u00e1n Pepe a primeira xeraci\u00f3n dunha saga familiar de xogadores de h\u00f3ckey, entre os que est\u00e1n os seus tres fillos Antonio Nonito, Ignacio e Jorge Gonz\u00e1lez, antigos xogadores do AA Dominicos, e os seus netos Jorge Gonz\u00e1lez, Antonio Gonz\u00e1lez e Ignacio Alabart, este \u00faltimo campi\u00f3n do mundo coa selecci\u00f3n espa\u00f1ola.\nTraxectoria.\nComo deportista.\nNaceu na Coru\u00f1a, sendo fillo de Antonio Gonz\u00e1lez e Otilia Fern\u00e1ndez, e realizou estudos mercant\u00eds, obtendo matr\u00edcula de honra. Practicou numerosos deportes na s\u00faa xuventude: cesta punta, tenis, billar, tenis de mesa, atletismo, f\u00fatbol e h\u00f3ckey a pat\u00edns. Os seus primeiros equipos como futbolista foron o Varela Silvari SD e a Uni\u00f3n Sportiva de Santa Luc\u00eda. Foi varias veces campi\u00f3n galego de cesta punta formando parella con seu irm\u00e1n Jos\u00e9 Benito \"Pepe\", e en 1950 disputou o Campionato de Espa\u00f1a, ao mesmo tempo que militaba no equipo de h\u00f3ckey do Deportivo da Coru\u00f1a, do que era o capit\u00e1n e onde tam\u00e9n xogaba seu irm\u00e1n, e no Deportivo Xuvenil de f\u00fatbol. \nA s\u00faa faceta futbol\u00edstica espertou o interese de varios equipos como o Celta de Vigo ou o Atl\u00e9tico de Madrid, fichando finalmente polo Deportivo da Coru\u00f1a na tempada 1950-51. Xunto a el o club coru\u00f1\u00e9s fichou a Corcuera, Oswaldo, Guillermo G\u00f3mez, Jos\u00e9 Mill\u00e1n e Juananco. Tras alg\u00fans problemas co club, foi apartado do equipo e enviado de volta ao Xuvenil, volvendo ao Deportivo pouco despois. Debutou en Primeira Divisi\u00f3n o 14 de xaneiro de 1951 no derbi contra o Celta en Bala\u00eddos, que acabou con vitoria deportivista por 1-2. Xogou un total de 19 partidos coa camisola branquiazul e en setembro de 1953 fichou polo Real Avil\u00e9s, de Segunda Divisi\u00f3n. Xogou d\u00faas tempadas en Avil\u00e9s e outra no Sporting de Gij\u00f3n, antes de retirarse do f\u00fatbol.\nComo dirixente deportivo.\nO 12 de xaneiro de 1952 converteuse no presidente da Uni\u00f3n Deportiva Santa Luc\u00eda, club que uns d\u00edas despois recuperou o seu nome orixinal, Club Uni\u00f3n Sportiva. Ocupou ese cargo ata a s\u00faa morte 49 anos despois. En xaneiro de 1958 foi nomeado presidente da Federaci\u00f3n Galega de Patinaxe. Foi tam\u00e9n directivo e secretario do Deportivo da Coru\u00f1a e a comezos de 1959 actuou como adestrador provisional despois do despedimento de Ernesto Pons e ata a chegada de Hilario Marrero. En 1962 o Trofeo Teresa Herrera estaba en perigo de desaparici\u00f3n e o alcalde da Coru\u00f1a, Sergio Pe\u00f1amar\u00eda de Llano, encargoulle a Gonz\u00e1lez a s\u00faa salvaci\u00f3n. Este foi a Portugal e conseguiu que o Benfica, campi\u00f3n de Europa tras derrotar ao Real Madrid, cancelase a s\u00faa xira por Su\u00edza e xogase en Riazor. O trofeo, onde venceu o Deportivo, foi todo un \u00e9xito e a recadaci\u00f3n paliou as perdas anteriores. Uns anos antes, Gonz\u00e1lez impulsara tam\u00e9n a creaci\u00f3n do Trofeo Teresa Herrera de h\u00f3ckey a pat\u00edns.\nPresid\u00eda tam\u00e9n o Deportivo Xuvenil no momento no que este se fusionou co Fabril.\nAdemais de presidir a Federaci\u00f3n Galega de Patinaxe, foi dende 1962 vicepresidente da Federaci\u00f3n Espa\u00f1ola. En 1964 conseguiu para a Coru\u00f1a a celebraci\u00f3n do Campionato de Espa\u00f1a de h\u00f3ckey a pat\u00edns e anos despois far\u00eda o mesmo co Campionato do Mundo. En abril de 1965 presentou a s\u00faa candidatura \u00e1s primeiras elecci\u00f3ns \u00e1 presidencia do Deportivo da Coru\u00f1a, que estaba pasando unha mala \u00e9poca tanto econ\u00f3mica como deportivamente, tras descender \u00e1 Segunda Divisi\u00f3n despois dunha p\u00e9sima tempada. Na Xunta de Compromisarios, obtivo 55 votos, 12 m\u00e1is que P\u00edo Garc\u00eda-Tiz\u00f3n e 44 m\u00e1is que Manuel S\u00e1nchez-Candamio, e converteuse aos seus 38 anos no primeiro presidente electo do club coru\u00f1\u00e9s. Durante a s\u00faa presidencia o Deportivo conseguiu tres ascensos a Primeira e sufriu outros tantos descensos a Segunda. Creou ademais o Trofeo Conde de Fenosa, e conseguiu a participaci\u00f3n nel do FC Torpedo Moscova da Uni\u00f3n Sovi\u00e9tica, nun momento no que non hab\u00eda relaci\u00f3ns diplom\u00e1ticas entre os dous pa\u00edses.\nA finais de 1972 foi nomeado presidente da Federaci\u00f3n Espa\u00f1ola de Patinaxe, convert\u00e9ndose no primeiro presidente non catal\u00e1n do ente. Debido a este nomeamento deixou a presidencia do Deportivo ao remate da tempada 1972/73. Durante o seu mandato na Federaci\u00f3n a selecci\u00f3n espa\u00f1ola conquistou dous Campionatos do Mundo e tres subcampionatos e contribu\u00edu a popularizar o h\u00f3ckey a pat\u00edns f\u00f3ra de Catalu\u00f1a. Ocupou o cargo ata o 29 de setembro de 1984. En 1975 impulsou a creaci\u00f3n da CERS, e converteuse no seu primeiro presidente, sendo reelixido en 1980 e dirixindo a instituci\u00f3n ata 1982.\nFoi tam\u00e9n presidente da Asociaci\u00f3n de Ex Xogadores do Deportivo da Coru\u00f1a e en 1987 foi nomeado presidente da nova Asociaci\u00f3n de F\u00fatbol Afeccionado. Faleceu o 24 de novembro de 2001, seis d\u00edas antes de data na que estaba prevista unha homenaxe da cidade da Coru\u00f1a \u00e1 s\u00faa traxectoria, e un mes e medio antes de cumprir 50 anos como presidente da Uni\u00f3n Sportiva.\nVida persoal.\nCasou o 30 de abril de 1955 con Mar\u00eda Rosa Pereira Revuelta, coa que tivo catro fillos: Antonio Nonito, Ignacio, Jorge Gonz\u00e1lez e Dori. Os seus tres fillos var\u00f3ns foron xogadores do AA Dominicos, sendo o segundo deles vicepresidente da FEP e o CERS, mentres que a s\u00faa filla casou con Kiko Alabart, xogador do HC Liceo. Tam\u00e9n son xogadores de h\u00f3ckey os seus netos Jorge Gonz\u00e1lez, Antonio Gonz\u00e1lez e Ignacio Alabart, este \u00faltimo internacional coa selecci\u00f3n espa\u00f1ola."}
{"id": "511865", "revid": "1131", "url": "https://gl.wikipedia.org/wiki?curid=511865", "title": "Copernicus", "text": "Copernicus \u00e9 o nome latino do astr\u00f3nomo prusiano Nicolao Cop\u00e9rnico (1473-1543). Pode referirse a:"}
{"id": "511876", "revid": "89787", "url": "https://gl.wikipedia.org/wiki?curid=511876", "title": "Mariasun Landa", "text": "Mariasun Landa Etxebeste, nada en Errenteria, Guip\u00fascoa o 5 de xu\u00f1o de 1949, \u00e9 unha escritora vasca.\n\u00c9 m\u00e1is co\u00f1ecida polas s\u00faas historias escritas para nenas e nenos, sendo \"Galtzerdi suizida\" e \"Krokodiloa ohe azpian\" os m\u00e1is populares, entre outras. Nesta \u00e1rea, publicou numerosos libros e ga\u00f1ou varios premios. Entre os premios que ga\u00f1ou no campo da literatura infantil e xuvenil en \u00e9uscaro est\u00e1n o Premio Euskadi ao conto \"Alex\" en 1991 e o Premio Nacional de Literatura Infantil e Xuvenil espa\u00f1ol polo relato \"Krokodiloa ohe azpian\" en 2003 . En 2014 recibiu o premio Eusko Ikaskuntza-Laboral Kutxa en Humanidades, Cultura, Artes e Ciencias Sociais.A obra de Mariasun Landa foi traducida a varios idiomas: castel\u00e1n, catal\u00e1n, galego, franc\u00e9s, ingl\u00e9s, italiano, grego, esloveno, \u00e1rabe, coreano etc.\nA Asociaci\u00f3n de Escritores en Lingua Galega, AELG, nomeou a Mariasun Landa como Escritora Galega Universal en 2020, \"pola alta calidade do seu traballo e pola defensa da lingua, a cultura e a dignidade nacional do Pa\u00eds Vasco\". A escritora vasca deb\u00eda recibir este premio de honra o 9 de maio de 2020, en Santiago, na Gala do Libro Galego, mais por mor da pandemia da COVID-19 celebrouse o acto o 20 de novembro en formato virtual.\nA vida.\nDespois de licenciarse en traballo social, estudou Filosof\u00eda en Par\u00eds. Despois de completalos, nos anos 70 regresou ao Pa\u00eds Vasco para aprender \u00e9uscaro. No proceso, foi \u00e1 escola de Zarautz para acadar os seus obxectivos. Al\u00ed co\u00f1eceu a Anjel Lertxundi e despois entrou no mundo do ensino. Inicialmente, comezou a s\u00faa carreira docente en locais e garaxes ocultos e, debido \u00e1 falta de material en \u00e9uscaro naquel momento, traballou na creaci\u00f3n de material en \u00e9uscaro. M\u00e1is tarde, converteuse en membro do profesorado das ikastolas, traballando como profesora no programa de formaci\u00f3n do profesorado do Goberno vasco . A partir de a\u00ed pasou a impartir did\u00e1ctica da literatura no colexio de profesores de Donosti da Universidade do Pa\u00eds Vasco, onde pasou os \u00faltimos anos da s\u00faa carreira docente antes de xubilarse.\nCarreira literaria.\nA maior\u00eda das s\u00faas publicaci\u00f3ns son de literatura infantil e xuvenil e moitas das s\u00faas obras foron traducidas a varios idiomas, como castel\u00e1n, catal\u00e1n, ingl\u00e9s, franc\u00e9s, alem\u00e1n e grego. Ademais, os seus libros m\u00e1is exitosos reedit\u00e1ronse a mi\u00fado. En li\u00f1a con Gianni Rodari e Nostlinger, a fantas\u00eda das historias de Mariasun Landa bas\u00e9ase na realidade. Partindo de elementos, lugares ou acontecementos sinxelos, esta autora constr\u00fae un universo literario cheo de sentimentos profundos e suxestivos.\nMariasun Landa comezou a s\u00faa carreira na fantas\u00eda. O punto de partida desta viaxe sit\u00faase nun evento que rompe a rutina diaria, na obra \"Amets uhina\", publicada en 1982. As lecturas das obras de Rodari tiveron un profundo efecto na forma en que Mariasun Landa usaba a fantas\u00eda. M\u00e1is tarde, nunha segunda etapa, comezou a traballar nun x\u00e9nero chamado realismo cr\u00edtico, un exemplo do cal \u00e9 \"Txan Fantasma\" ( Elkar, 1984), que se considera moi importante na literatura infantil e xuvenil vasca. Esta nova etapa pode estar ligada ao movemento de sublevaci\u00f3n en Europa nos anos sesenta. A po\u00e9tica do campo coincidir\u00e1 coas mensaxes de Ursula W\u00f6lfel, Maria Gripe, Peter Hartling ou Christine Nostlinger .\n\"Iholdi\" ( Erein,1988 ) foi a clave do desenvolvemento literario desta escritora. Composta por 16 relatos curtos, sinxelos, precisos e suxestivos, esta obra deu unha est\u00e9tica m\u00e1is moderna \u00e1 literatura vasca, revelando unha especial ansia pola precisi\u00f3n da palabra. Desde ent\u00f3n publicouse nesta obra o personaxe Iholdi, como \"Amona, zure Iholdi\" (Erein, 2010) e \"Marina\" (Elkar, 2003). A profesora e cr\u00edtica Marijose Olaziregi reco\u00f1ece as similitudes entre a obra de Mariasun Landa, a obra de Katherine Mansfield e o autor Raymond Carver.\nEstilo.\nO toque da psicoliteratura p\u00f3dese ver na po\u00e9tica de Mariasun Landa. P\u00f3dese notar \"Katuak bakar-bakarrik sentitzen direnean\" ou a falta de comunicaci\u00f3n dos protagonistas en obras como \"Nire eskua zurean\" . A propia escritora quere satisfacer a necesidade de expresar os seus sentimentos internos destes personaxes que falan en primeira persoa, xa que cada obra pode considerarse autobiogr\u00e1fica pola memoria empregada para a narraci\u00f3n. Esta memoria bas\u00e9ase no pasado prohibido dunha muller como moitas outras escritoras da \u00e9poca. Unha vez m\u00e1is os personaxes vivir\u00e1n na realidade, reflexionar\u00e1n sobre isto e cuestionarano. A intimidade e a memoria ser\u00e1n as t\u00e9cnicas para axudar a crear identidades que cuestionan a realidade da \u00e9poca.\nO abuso tam\u00e9n ten un significado especial na po\u00e9tica desta escritora. \"Os\" xoguetes de amor do libro \"Txan Fantasma\", como os animais nun zoo que incl\u00fae os dereitos \u00e1 liberdade no libro \"Kleta biziket\", p\u00f3dense atopar como exemplos. Pero o mellor exemplo do x\u00e9nero do \"disparate\" e do humor absurdo na obra do \"Galtzerdi suizida,\" o calcet\u00edn onde o seu heroe abusa de suicidio, humor, iron\u00eda e cr\u00edtica dunha fusi\u00f3n eficiente, aventura e elementos m\u00e1xicos, engadindo; volcando as\u00ed a realidade relacionando varias ideas e acontecementos con disparates.\nMarisun tam\u00e9n intentou revivir as historias tradicionais. Algunhas destas recreaci\u00f3ns son \"orgina eta maisua\" (Anaya, 2000), \"Ahatetxoa eta sahats negartia\" (Erein, 1997).\nAdemais da literatura infantil, esta escritora tam\u00e9n creou literatura para adultos, como unha obra autobiogr\u00e1fica \"Festa aldameneko gelan\" e unha colecci\u00f3n de microrrelatos no \"Inurrien hiztegia\".\nCompletou o seu traballo en colaboraci\u00f3n cos mellores ilustradores. O seu amigo Asun Balzola, por exemplo, ilustrou moitos dos seus libros.\nX\u00e9nero.\nMariasun reconsidera os estereotipos de x\u00e9nero no seu traballo a favor dunha divisi\u00f3n de roles non sexista. Para iso, no seu traballo, a muller \u00e9 a protagonista (tanto infantil como adulta), fala no seu propio nome e toma papeis activos. As s\u00faas protagonistas son valentes, aut\u00f3nomas, aventureiras, sensibles (pero non desleixadas ou d\u00e9biles). Exemplos disto incl\u00faen as seguintes obras literarias:\nNais valentes :\n\u00c1s veces os animais son os protagonistas (\"Galtzerdi suizida, Arkakusoa\").\nObras.\nDende que publicou o seu primeiro libro en 1982, houbo moitos libros escritos por Mariasun Landa, a maior\u00eda deles en literatura infantil e xuvenil. A obra de Landa foi traducida a varios idiomas: castel\u00e1n, catal\u00e1n, galego, franc\u00e9s, ingl\u00e9s, italiano, grego, esloveno, \u00e1rabe, coreano etc.\nPremios Mariasun Landa.\nDende 2010, o concello de Errenteria organiza o concurso que leva o seu nome: Mariasun Landa. Con esta iniciativa inclu\u00edda no Plan de Igualdade do concello de Errenter\u00eda, Mariasun encabeza a entrega de premios co seu nome, cuxo obxectivo \u00e9 promover, reco\u00f1ecer e premiar aqueles escritos que recollen a contribuci\u00f3n das mulleres ao municipio en diversas \u00e1reas sociais. Ademais, pret\u00e9ndese dar visibilidade ao traballo que a maior\u00eda das mulleres fan de xeito an\u00f3nimo, contribu\u00edndo as\u00ed a completar a cr\u00f3nica municipal.\nHai dous premios concedidos:\nEstas son as obras ga\u00f1adoras de anos anteriores:"}
{"id": "511877", "revid": "1888", "url": "https://gl.wikipedia.org/wiki?curid=511877", "title": "Jes\u00fas \u00c1ngel D\u00edaz Est\u00e9vez", "text": ""}
{"id": "511878", "revid": "54334", "url": "https://gl.wikipedia.org/wiki?curid=511878", "title": "Jos\u00e9 Galera Moreno", "text": "Jos\u00e9 Galera Moreno, nado en Sevilla o 2 de agosto de 1901 e finado en Zamora en outubro de 1987, foi un mestre e pol\u00edtico espa\u00f1ol.\nTraxectoria.\nAprobou as oposici\u00f3ns ao maxisterio en 1926. Foi nomeado mestre de San Rom\u00e1n de Vale en 1927, e foi secretario da Asociaci\u00f3n do Maxisterio Nacional do Partido de Viveiro. En 1934 aprobou as oposici\u00f3ns a inspector de primeira ensinanza e foi nomeado inspector da zona de Vilalba. Pertenceu a loxa mas\u00f3nica Lucus n\u00ba 5. Militante de Izquierda Republicana, foi nomeado concelleiro de Lugo logo do triunfo do Frente Popular en febreiro de 1936. Colaborou en \"El Progreso\" e \"Vida Escolar\".\nLogo do golpe de Estado do 18 de xullo de 1936 foi destitu\u00eddo e suspendido de emprego e soldo en setembro. Por orde da Junta T\u00e9cnica del Estado de 27 de marzo de 1937 foi separado do servizo. Foi detido o 26 de outubro de 1937 e sa\u00edu en liberdade o 27 de xaneiro do ano seguinte. En 1943 abr\u00edronlle expediente por responsabilidades pol\u00edticas. Trasladouse a Zamora onde montou unha Academia privada. Readmitido no maxisterio, recuperou a praza de inspector e foi indemnizado polo Estado polo tempo que estivo suspendido. Jos\u00e9 doou o di\u00f1eiro para que se realizase unha escultura dedicada \u00e1 figura do mestre, que se instalou na praza do Maestro de Zamora. Xubilouse en 1971.\nReco\u00f1ecementos.\nUn CEIP de Zamora leva o seu nome.\nVida persoal.\nCasou en 1935 coa tam\u00e9n mestra e inspectora Isabel L\u00f3pez del Amo."}
{"id": "511880", "revid": "65337", "url": "https://gl.wikipedia.org/wiki?curid=511880", "title": "Benedikt Z\u00e4ch", "text": "Benedikt Z\u00e4ch, nado en 1959 in Xenebra, \u00e9 un numism\u00e1tico su\u00edzo.\nTraxectoria.\nZ\u00e4ch estudou Historia Xeral, Estudos Alem\u00e1ns, Historia da Arte e Ciencias Auxiliares da Historia na Universidade de Z\u00faric, onde se graduou en 1991 cunha tese sobre a historia da moeda tardomedieval de Z\u00faric. A\u00ednda durante os seus estudos universitarios, foi axudante de investigaci\u00f3n en diversos gabinetes numism\u00e1ticos, como o de Winterthur (1987-1992), o do Museo Nacional de Su\u00edza en Z\u00faric (1985-1988) e no do Museo Hist\u00f3rico de Sankt Gallen (1989-1992).\nEntre 1985 e 1988 foi membro do comit\u00e9 fundador do Grupo de Traballo Su\u00edzo para os Fondos de Moedas (SAF), e encargouse da s\u00faa comisi\u00f3n inform\u00e1tica desde 1988 a 1992.\nA partir de 1993 ocupou o posto de conservador do Gabinete Numism\u00e1tico de Winterthur (\"M\u00fcnzkabinett Winterthur\") e da colecci\u00f3n de antig\u00fcidades desta cidade. \nEntre 1990 e 2009 foi membro do consello de direcci\u00f3n da Sociedade Su\u00edza de Numism\u00e1tica e editor dun dos seus \u00f3rganos de expresi\u00f3n, a revista \"Schweizer M\u00fcnzbl\u00e4tter\", da que foi editor de 1991 a 1994. Tam\u00e9n foi o editor web da p\u00e1xina da Sociedade en internet (www.numisuisse.org), no per\u00edodo 2004-2009. \nA partir de 2002 comezou o seu labor docente na Universidade de Z\u00farich, en materias como Historia do Di\u00f1eiro na Antig\u00fcidade e na Idade Media.\nNo Consello Internacional de Numism\u00e1tica \u00e9 membro do comit\u00e9 de direcci\u00f3n desde 2003, e nesta instituci\u00f3n exerceu ademais como editor da s\u00faa p\u00e1xina web (www.inc-cin.org) e como coeditor da s\u00faa publicaci\u00f3n \"International Numismatic Newsletters\" (2003-2009).\nNo mundo editorial, Benedikt A\u00e4ch foi un dos fundadores, en 1979, da revista \"NOISMA. Zeitschrift f\u00fcr Literatur\", en Sankt Gallen, da que figurou como coeditor ata 1993. Tam\u00e9n forma parte do consello de redacci\u00f3n da revista \"Numismatische Zeitschrift\", de Viena, e \u00e9 membro do Comit\u00e9 de Lectura de \"Revue numismatique\", de Par\u00eds.\nEn 2019 publicouse na s\u00faa honra un libro de homenaxe co gallo do seu 60\u00ba aniversario, promovido por Christian Schinzel e publicado pola Sociedade Su\u00edza de Numism\u00e1tica. \nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is representativos de Benedikt Z\u00e4ch publicados ao longo da s\u00faa carreira:"}
{"id": "511881", "revid": "88215", "url": "https://gl.wikipedia.org/wiki?curid=511881", "title": "Juan Antonio Samaranch i Torrell\u00f3", "text": ""}
{"id": "511882", "revid": "865", "url": "https://gl.wikipedia.org/wiki?curid=511882", "title": "Westland Lynx", "text": "O Westland Lynx \u00e9 un helic\u00f3ptero militar multiprop\u00f3sito brit\u00e1nico dese\u00f1ado e constru\u00eddo por Westland Helicopters na s\u00faa f\u00e1brica de Yeovil. Orixinalmente pretend\u00eda ser un aparello utilitario tanto para uso civil como naval, pero o interese militar fixo que se desenvolvese tanto para uso naval como para o campo de batalla. O Lynx entrou en servizo en 1977 e posteriormente foi adoptado polas forzas armadas dunha ducia de pa\u00edses, servindo principalmente como helic\u00f3ptero utilitario no campo de batalla, anti-blindaxe, busca e rescate e guerra antisubmarina.\nO Lynx \u00e9 un helic\u00f3ptero con capacidades acrob\u00e1ticas coa habilidade de realizar loops e toneis. En 1986 un Lynx especialmente modificado estableceu o r\u00e9cord de velocidade para helic\u00f3pteros (na categor\u00eda que excl\u00fae aos helic\u00f3pteros compostos) da F\u00e9d\u00e9ration A\u00e9ronautique Internationale, acadando os 400,87 km/h, que no 2020 permanec\u00eda imbatido.\nFabric\u00e1ronse varias versi\u00f3ns terrestres e navais do Lynx xunto con alg\u00fans derivados maiores. O Westland 30 fabricouse como un helic\u00f3pter utilitario civil; non tivo un grande \u00e9xito comercial e s\u00f3 se fabricaron 41 unidades nos anos 80. No s\u00e9culo XXI dese\u00f1ouse unha versi\u00f3n modernizada do Lynx como un helic\u00f3ptero de combate multi-rol, designada AgustaWestland AW159 Wildcat, que substituir\u00e1 aos Lynx a\u00ednda en servizo. O Lynx segue sendo fabricado por AgustaWestland, o sucesor de Westland Helicopters."}
{"id": "511883", "revid": "98629", "url": "https://gl.wikipedia.org/wiki?curid=511883", "title": "Acantis\u00edtidos", "text": "A dos acantis\u00edtidos (\"Acanthisittidae\") \u00e9 unha familia de aves paseriformes que comprende os acantisitas, paxaros de pequeno tama\u00f1o end\u00e9micos de Nova Zelandia e parecidos aos carrizos de Am\u00e9rica e Eurasia en aparencia e comportamento, pero non est\u00e1n emparentados directamente con eles.\nTaxonom\u00eda.\nDescrici\u00f3n.\nA familia foi descrita en 1872 polo m\u00e9dico sueco, dedicado \u00e1 zoolox\u00eda, Carl Jakob Sundevall.\nEtimolox\u00eda.\nO nome cient\u00edfico da familia, \"Acanthisittidae\", est\u00e1 formado, como \u00e9 a norma, sobre a base da ra\u00edz do nome do seu x\u00e9nero tipo, \"Acanthisitta\", coa adici\u00f3n do sufixo do lat\u00edn cient\u00edfico \"-idae\", propio dos nomes das familias de animais.\nClasificaci\u00f3n.\nA familia comprende 3 x\u00e9neros, un deles extinto, cun total de 4 especies (d\u00faas delas extintas).\nNota taxon\u00f3mica.\nNon hai acordo entre as autoridades respecto \u00e1 suborde dos paseriformes ao que pertecen os acantis\u00edtidos. \u00c1s veces incl\u00faense en Passeri e \u00e1s veces en Tyranni, pero recentes estudos de hibridaci\u00f3n de ADN suxiren que poder\u00edan formar unha terceira suborde independente, a dos Acanthisitti.\nCaracter\u00edsticas.\nOs acantistas son paxaros de pequeno tama\u00f1o (de 7 a 10 cm), bico fino e aguzado, \u00e1s curtas e arredondadas e cola moi curta. A s\u00faa plumaxe \u00e9 pouco vistosa. Das especies das que se co\u00f1ece a plumaxe, son aves de cor parda con algunhas plumas pardas verdosas. \nForman parellas mon\u00f3gamas para criaren, po\u00f1endo os seus ovos en pequenos ni\u00f1os en \u00e1rbores ou entre rochas. Son di\u00farnos e, como todos os paseriformes de Nova Zelandia, na s\u00faa maior parte, son sedentarios.\nDistribuci\u00f3n e h\u00e1bitat.\nSon end\u00e9micos de Nova Zelandia. Son insect\u00edvoros que habitan nos bosques e matogueiras, desde o nivel do mar at\u00e9 o l\u00edmite das \u00e1rbores. Unha especie vive en zonas alpinas e subalpinas. As d\u00faas especies restantes son malas voadoras e s\u00e1bese que as especies extintas non pued\u00edan voar, ou sosp\u00e9itase que foron non voadoras (segundo as observaci\u00f3ns de aves vivas e o tama\u00f1o do seu esterno); xunto coa especie, tam\u00e9n estinta, \"Emberiza alcoveri\", que habitou en Tenerife, (Illas Canarias), son os \u00fanicos paseriformes que se sabe que perderon a capacidade de voaren."}
{"id": "511884", "revid": "72012", "url": "https://gl.wikipedia.org/wiki?curid=511884", "title": "Acanthisitti", "text": ""}
{"id": "511885", "revid": "865", "url": "https://gl.wikipedia.org/wiki?curid=511885", "title": "Bell 412", "text": "O Bell 412 \u00e9 un helic\u00f3ptero utilitario da familia Huey fabricado por Bell Helicopter. Desenvolveuse a partir do Bell 212 e a s\u00faa principal diferenza \u00e9 un rotor principal con catro pas de materiais compostos.\nDese\u00f1o e desenvolvemento.\nO seu desenvolvemento comezou a finais dos anos 70 con dous Bell 212 convertidos en prototipos do 412. Un avanzado rotor principal de menor di\u00e1metro con catro pas substitu\u00edu ao de d\u00faas pas do 212. O primeiro prototipo fixo o seu voo de estrea en agosto de 1979 e o modelo inicial foi certificado en xaneiro de 1981, emprezando as entregas ese mesmo mes. O modelo 412 model foi seguido pola versi\u00f3n 412SP (Special Performance), que contaba con m\u00e1is capacidade de combustible, un maior peso m\u00e1ximo de engalaxe, e configuraci\u00f3ns opcionais de asentos. En 1991 chegou o 412HP (High Performance), cunha transmisi\u00f3n mellorada, que substitu\u00edu \u00e1 versi\u00f3n SP na produci\u00f3n. A seguinte variante foi o 412EP (Enhanced Performance), equipada cun sistema autom\u00e1tico de control dixital dual. En 2013 Bell introduc\u00edu o 412EPI cun control electr\u00f3nico para o motor mellorado PT6T-9, e un sistema de visualizaci\u00f3n de cristal na cabina semellante ao do Bell 429. Tam\u00e9n conta cun sistema de navegaci\u00f3n Garmin con pantalla t\u00e1ctil, e coas melloras BLR Strake e Fast Fin para aumentar o rendemento do aparello mentres permanece inm\u00f3bil."}
{"id": "511886", "revid": "865", "url": "https://gl.wikipedia.org/wiki?curid=511886", "title": "Bombardier Aerospace", "text": ""}
{"id": "511887", "revid": "72012", "url": "https://gl.wikipedia.org/wiki?curid=511887", "title": "Acanthisittidae", "text": ""}
{"id": "511888", "revid": "98629", "url": "https://gl.wikipedia.org/wiki?curid=511888", "title": "Agusta A129 Mangusta", "text": "O Agusta A129 Mangusta \u00e9 un helic\u00f3ptero de ataque dese\u00f1ado e producido orixinalmente pola compa\u00f1\u00eda italiana Agusta. Tr\u00e1tase do primeiro helic\u00f3ptero de combate dese\u00f1ado e fabricado totalmente en Europa. Continuou sendo desenvolvido por AgustaWestland, a compa\u00f1\u00eda sucesora de Agusta. O A129 foi despregado en combate en varias ocasi\u00f3ns dende que entrou en servizo no ex\u00e9rcito italiano nos anos 90.\nUn derivado do A129, o TAI/AgustaWestland T129 ATAK, foi desenvolvido por Turkish Aerospace Industries en cooperaci\u00f3n con AgustaWestland para o ex\u00e9rcito turco e outros potenciais clientes.\nDesenvolvemento.\nOrixe.\nEn 1972 o ex\u00e9rcito italiano comezou a crear un requirimento para un helic\u00f3ptero de observaci\u00f3n lixeira e anti-carro; na mesma \u00e9poca os militares da Alema\u00f1a occidental identificaron unhas necesidades semellantes. Os requirimentos das d\u00faas naci\u00f3ns levaron a un proxecto conxunto que se iniciou entre a compa\u00f1\u00eda italiana Agusta e a alem\u00e1 MBB; por\u00e9n, tras realizar os traballos preliminares, a asociaci\u00f3n chegou ao seu fin. Agusta estudara inicialmente o desenvolvemento dun derivado orientado ao combate do A109, pero decantouse por un dese\u00f1o m\u00e1is ambicioso. En 1978 a compa\u00f1\u00eda comezou formalmente o proceso de dese\u00f1o do que se converter\u00eda no A129.\nO 11 de setembro de 1983 o primeiro dos cinco prototipos do A129 fixo o seu voo de estrea; o quinto voar\u00eda por vez primeira en marzo de 1986. Nese tempo o ex\u00e9rcito italiano realizou un pedido dun total de 60 unidades. Segundo a publicaci\u00f3n de defensa Jane's Information Group, en 1985 o A129 era considerado un helic\u00f3ptero de combate comparable ao estadounidense McDonnell Douglas AH-64 Apache, mostrando potencial para o mercado de exportaci\u00f3n.\nMercado de exportaci\u00f3n.\nDurante os anos 80 Agusta buscou asociarse con Westland Helicopters para desenvolver un helic\u00f3ptero lixeiro de ataque com\u00fan. Entre outros posibles participantes na fabricaci\u00f3n do prox\u00e9cto atop\u00e1banse Fokker e Construcciones Aeron\u00e1uticas SA. En 1986 os gobernos de Italia, Pa\u00edses Baixos, Espa\u00f1a e o Reino Unido asinaron un memor\u00e1ndum de entendemento para investigar unha versi\u00f3n mellorada do A129, chamada alternativamente Joint European Helicopter \"Tonal\" ou \"Light Attack Helicopter\" (LAH). Cara 1988 realiz\u00e1ranse estudos de viabilidade de catro opci\u00f3ns distintas para o LAH; examinouse tanto unha configuraci\u00f3n monomotor como bimotor usando varias plantas de potencia novas, as\u00ed como un novo sistema rotor, tren de aterraxe retractable, sensores mellorados e armamento m\u00e1is potente. Por\u00e9n, o programa LAH colapsou en 1990 despois de que o Reino Unido e os Pa\u00edses Baixos decidisen retirarse e finalmente facerse co AH-64 Apache no seu lugar.\nAgusta procedeu a desenvolver o A129 International, ou A129I, unha versi\u00f3n mellorada do A129 para a exportaci\u00f3n. O A129I ti\u00f1a un rotor principal con cinco pas (os primeiros exemplares empregaban un rotor de catro pas), un par de motores LHTEC T800 (substitu\u00edndo aos Rolls-Royce Gem) e unha transmisi\u00f3n mellorada; o A129I tam\u00e9n ti\u00f1a armas novas e sistemas de guerra electr\u00f3nica. En 1998 o ex\u00e9rcito italiano decidiu actualizar parte dos seus A129 con moitos dos sistemas do A129I. O primeiro dos exemplares actualizados entregouse en 2002. En setembro de 2007 o A129I pasou a designarse oficialmente \"AW129\".\nDurante o proxecto do ex\u00e9rcito australiano AIR 87 para buscar un novo helic\u00f3ptero armado de reco\u00f1ecemento o Agusta A129 foi un dos tres candidatos elixidos, xunto co AH-64 Apache e o Eurocopter Tiger, entre as seis propostas enviadas. En decembro de 2001 Australia anunciou que o helic\u00f3ptero escollido era o Eurocopter Tiger.\nDende os anos 90 Turqu\u00eda estaba buscando un subtituto para os seus Bell AH-1 Cobra e Bell AH-1 SuperCobra. Tras un prolongado proceso de selecci\u00f3n, en setembro de 2007 f\u00edxose un pedido de 51 helic\u00f3pteros TAI/AgustaWestland T129 ATAK, unha variante do A129 International. Como parte do acordo con AgustaWestland, a firma de defensa turca TAI mercou os dereitos para a futura fabricaci\u00f3n do T129; TAI pretende fabricar o modelo a clientes de exportaci\u00f3n. Varios compo\u00f1entes e sistemas de avi\u00f3nica van substitu\u00edrse por sistemas producidos en Turqu\u00eda cando se desenvolvan."}
{"id": "511889", "revid": "89787", "url": "https://gl.wikipedia.org/wiki?curid=511889", "title": "Cheriton, Kent", "text": "Cheriton \u00e9 un suburbio ao norte do distrito de Folkestone and Hythe, no condado de Kent (Inglaterra). \n\u00c9 a localidae onde se sit\u00faa a terminal inglesa do T\u00fanel da Mancha e dos principais cuarteis do ex\u00e9rcito de Shorncliffe Camp.\nXeograf\u00eda.\nCheriton enc\u00f3ntrase nunha planicie a metade do cami\u00f1o entre a escarpa de Folkestone Downs, entre Cheriton Hill no lado de terra e Sandgate Hill que baixa csara ao mar. Os Folkestone Downs son o extremo sur dos North Downs, unha cadea baixa de outeiros que van desde Londres at\u00e9 os acantilados brancos de Dover.\nDemograf\u00eda.\nA s\u00faa poboaci\u00f3n en 1851 era de 1 658 habitantes, e en 1861 aumentara a 7 434, dos cales 4 204 eran militares do Shorncliffe Camp. A partir de 2011, os Royal Gurkha Rifles ocupan o campamento de Shorncliffe, polo que os nepal\u00edes constit\u00faen unha gran parte da poboaci\u00f3n.\nHistoria.\nA chaira costeira onde North Downs se encontra co estreito de Dover foi un lugar de importancia estrat\u00e9xica desde a antig\u00fcidade. \"Portus Lemanis\" era un importante porto romano, dominado por un forte cerca de onde agora se encontra o castelo de Lympne. Os normandos constru\u00edron o castelo de Folkestone nun espor\u00f3n de Cheriton Hill. A igrexa de St Martin se remonta \u00e1 \u00e9poca saxona, e o nome Cheriton significa \"Granxa da Igrexa\".\nCheriton foi unha parroquia civil e parte do distrito rural de Elham desde 1894 at\u00e9 1898, cando se converteu nun distrito urbano separado. Isto foi abolido en 1934 por unha Orde de Revisi\u00f3n do condado de Kent, e dividida entre Folkestone e Hythe.\nNotas.\n "}
{"id": "511890", "revid": "23204", "url": "https://gl.wikipedia.org/wiki?curid=511890", "title": "Hans Edmund Wolters", "text": "Hans Edmund Wolters, nado o 11 de febreiro de 1915 en Duisburgo, e finado o 22 de decembro de 1991, foi un ornit\u00f3logo alem\u00e1n.\nTraxectoria.\nDesde 1960 traballou como membro asociado do \"Zoologische Forschungsmuseum Alexander Koenig\" (Instituto e Museo de Investigaci\u00f3n Zool\u00f3xica Alexander Koenig) de Bonn, do que foio o director do seu Departamento de Ornitolox\u00eda do Museo desde 1973.\nWolters dirixiu as publicaci\u00f3ns desta instituci\u00f3n desde 1974 a 1979: \"Bonner zoologische Beitr\u00e4ge\" e \"Bonner zoologische Monographien\".\nEn 1971 a Universidade de Bonn distinguiuno co t\u00edtulo de doutor honoris causa.\nRetirouse en 1980, a\u00ednda que continuou colaborando desinteresadamente. Wolters participou igualmente nos traballos da Comisi\u00f3n Ornitol\u00f3xica Internacional. \nEspecialista da taxonom\u00eda dos paseriformes, Wolters foi un dos primeiros ornit\u00f3logos europeos en utilizar unha clasificaci\u00f3n clad\u00edstica, o que se reflicte na s\u00faa obra principal, \"Die Vogelarten der Erde\" (Os taxa das aves do mundo).\nWolters describiu por primeira vez numerosos taxons, entre outros, \"Malimbus ballmanni\", \"Pipromorphinae\", \"Pygarrhichadini\", \"Pygarrhichinae\" e \"Rauenia\". A el d\u00e9bese a descrici\u00f3n dunha nova (e discutida por alg\u00fans) suborde dos paseriformes, a dos Acanthisitti (acantisitos). \nAbreviatura.\nA abreviatura Hans Edmund Wolters empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda "}
{"id": "511891", "revid": "89787", "url": "https://gl.wikipedia.org/wiki?curid=511891", "title": "Boris Becker", "text": "Boris Franz Becker, nado en Leimen o 22 de novembro de 1967, \u00e9 un antigo xogador de tenis alem\u00e1n. Ga\u00f1ou 49 torneos individuais e 15 dobres. En individuais, logrou seis t\u00edtulos de Grand Slam: Wimbledon en 1985, 1986 e 1989, o Aberto de Australia en 1991 e 1996, e o Aberto dos Estados Unidos en 1989. O 1 de xullo de 1985 converteuse no primeiro xogador que non era cabeza de serie, no primeiro alem\u00e1n e no m\u00e1is novo (17 anos e 7 meses) que ga\u00f1ou Wimbledon.\nGa\u00f1ou a Copa Davis en 1988 e 1989 con Alema\u00f1a e tam\u00e9n ga\u00f1ou a medalla de ouro en dobres masculinos nos Xogos Ol\u00edmpicos de Barcelona 1992, xunto con Michael Stich. Foi n\u00famero 1 na clasificaci\u00f3n da ATP durante 12 semanas en 1991. As ganancias pola s\u00faa carreira suman un total de 25 mill\u00f3ns de d\u00f3lares.\nDespois da s\u00faa retirada foi comentarista de tenis para a BBC entre 2002 e 2013. Entre 2014 e 2016 foi o adestrador do tenista Novak \u0110okovi\u0107."}
{"id": "511894", "revid": "89787", "url": "https://gl.wikipedia.org/wiki?curid=511894", "title": "Martha and the Vandellas", "text": "Martha and the Vandellas foi un girl group formado pola Motown nos anos 60. Martha Reeves, Annette Beard, Gloria Williamson e Rosalind Ashford fundaron un grupo chamado The Del-Phis en 1960, posteriormente lanzando un disco con pouco \u00e9xito co nome The Vels. Reeves, ent\u00f3n secretaria na Motown, foi chamada en para gravar despois de que Mary Welss non aparecese para a sesi\u00f3n do estudio. \"I'll Have to Let Him Go\" converteuse no primeiro sinxelo de Martha and the Vandellas.\nO seu seguinte sinxelo, \"Come and Get These Memories\", foi un grande \u00e9xito, ao que seguiu \"(Love Is Like a) Heat Wave\" e \"Quicksand\". \"Dancing in the Street\" (1964) converteuse ent\u00f3n no maior \u00e9xito do grupo. Despois de cambios na formaci\u00f3n, as Vandellas deixaron a Motown e acabaron por se separar en 1972.\nMartha Reeves continuou a traballar como artista en solitario, mais nin ela nin ningunha das outras integrantes conseguiu acadar o \u00e9xito que tiveron nos seus d\u00edas de gloria. Na d\u00e9cada de 1990, Reeves volveu cantar de novo coas Vandellas, con dous grupos de forma alternada: un formado polas integrantes orixinais (Ashford e Beard) e outro polas s\u00faas irm\u00e1s Lois e Delphine."}
{"id": "511896", "revid": "47401", "url": "https://gl.wikipedia.org/wiki?curid=511896", "title": "Martha &amp; The Vandellas", "text": ""}
{"id": "511898", "revid": "5863", "url": "https://gl.wikipedia.org/wiki?curid=511898", "title": "Yusuf \u00c7etin", "text": ""}
{"id": "511900", "revid": "98629", "url": "https://gl.wikipedia.org/wiki?curid=511900", "title": "Polikarpov I-15", "text": "O Polikarpov I-15 (en ruso: \u0418-15) foi un caza biplano sovi\u00e9tico dos anos 30. Alcumado \"Chaika\" (en ruso: \u0427\u0430\u0439\u043a\u0430, \"Gaivota\") debido \u00e1 forma da s\u00faa \u00e1 superior, foi operado en grandes n\u00fameros pola Forza A\u00e9rea Sovi\u00e9tica, e xunto co monoplano Polikarpov I-16, foi un dos principais cazas do ex\u00e9rcito republicano durante a guerra civil espa\u00f1ola, onde foi chamado \"Chato\".\nDese\u00f1o e desenvolvemento.\nO dese\u00f1o do 14\u00ba caza para as Forzas A\u00e9reas Sovi\u00e9ticas, o I-14, iniciouse como un monoplano avanzado, para a \u00e9poca, baixo a direcci\u00f3n de Andrei Tupolev. Preocup\u00e1balle que o dese\u00f1o non madurase e ordenou dous dese\u00f1os de biplanos de respaldo, designados I-14A e B, s\u00f3 para estar seguro. Polikarpov fora liberado de prisi\u00f3n en agosto de 1932 e foi o encargado do proxecto I-14A. Cando se ordenou producir o I-14 e o I-14A, o dese\u00f1o de Polikarpov, un desenvolvemento do caza I-5, converteuse no famoso I-15.\nO seu primeiro voo foi en outubro de 1933 con V.P. Chkalov nos controis. O avi\u00f3n estaba equipado cun motor Wright R-1820 Cyclone importado. O I-15, tam\u00e9n co\u00f1ecido polo seu nome de desenvolvemento TsKB-3, era un pequeno caza biplano coa \u00e1 superior de gaivota (dobrada preto da ra\u00edz). As \u00e1s estaba feitas de madeira, mentres que a fuselaxe era de aceiro e duraluminio, cunha tea cubrindo a s\u00faa parte traseira.\nA s\u00faa fabricaci\u00f3n comezou en 1934, inicialmente impulsado polo motor Shvetsov M-22, unha versi\u00f3n fabricada baixo licenza do motor radial Bristol Jupiter. A\u00ednda que era menos potente que o Cyclone, os aparellos equipados co M-22 segu\u00edan sendo superiores ao I-5 ao que substitu\u00edan, demostrando unha excelente manobrabilidade. A produci\u00f3n cambiou ao motor de 700 hp Shvetsov M-25 (unha licenza do Cyclone) a finais de 1936. Fabric\u00e1ronse un total de 671 I-15, 284 na Uni\u00f3n Sovi\u00e9tica e 287 m\u00e1is baixo licenza por CASA en Espa\u00f1a.\nA \u00e1 superior do I-15 non era moi popular entre alg\u00fans pilotos, xa que restrinx\u00eda a visibilidade, polo que a oficina de dese\u00f1o de Polikarpov fabricou unha versi\u00f3n mellorada, novamente co motor M-25, cunha \u00e1 superior de m\u00e1is envergadura e sen a forma de gaivota. Esta versi\u00f3n, a I-15bis, comezou a fabricarse en 1937, entreg\u00e1ndose un total de 2 408 unidades desta variante ata que se deixou de producir en 1940.\nHistorial operacional.\nChina.\nEn agosto de 1937 o goberno chin\u00e9s do Kuomintang asinou un pacto de non agresi\u00f3n coa Uni\u00f3n Sovi\u00e9tica, e no outono dese ano os sovi\u00e9ticos comezaron a enviar avi\u00f3ns I-15 como parte dun programa de apoio militar \u00e1 Forza A\u00e9rea da Rep\u00fablica da China na s\u00faa guerra defensiva contra o Xap\u00f3n. M\u00e1is de 250 pilotos sovi\u00e9ticos present\u00e1ronse voluntarios para voar os 255 I-15 subministrados a China nese outono. En 1939 o n\u00famero total de aparellos entregados a China acadou os 347 I-15/I-15bis. O I-15bis combateu habitualmente nos conflitos da fronteira entre a URSS e o Xap\u00f3n e tam\u00e9n entre a China e Mongolia. En 1937 I-15 en mans da Forza A\u00e9rea Nacionalista Chinesa loitaron contra os invasores xaponeses, onde o duro biplano comezou a atopar o seu partido nalg\u00fans dos novos monoplanos xaponeses m\u00e1is r\u00e1pidos.\nMongolia.\nEn 1939 os cazas Polikarpov us\u00e1ronse extensamente durante as batallas de Khalkhin Gol loitando ao redor do r\u00edo Khalkha na provincia de Dornod. As batallas produc\u00edronse entre o 11 de maio e o 16 de setembro e v\u00edronse envoltos m\u00e1is de 600 avi\u00f3ns. Cando comezaron as hostilidades os \u00fanicos I-15bis na zona eran 14 aparellos do 70\u00ba IAP. O seu n\u00famero incrementouse nas seguintes semanas: o 23 de maio chegaron 35 I-15bis do 22\u00ba IAP dende a rexi\u00f3n de Transbaikal. Por\u00e9n, os pilotos dos Polikarpov foron adestrados apresuradamente e sufriron fortes perdas contra os m\u00e1is experimentados xaponeses. Durante este conflito a Uni\u00f3n Sovi\u00e9tica e o Xap\u00f3n perderon m\u00e1is de 200 avi\u00f3ns cada un. 10 aoarellos entreg\u00e1ronse \u00c1 Forza A\u00e9rea do Ex\u00e9rcito Popular de Mongolia e mediados de xullo de 1939 e adestrouse ao persoal de voo para a defensa a\u00e9rea. Despois da guerra recibir\u00edan 30 aparellos m\u00e1is en marzo de 1942.\nEspa\u00f1a.\nOs Republicanos usaron extensamente o I-15 durante a guerra civil espa\u00f1ola, onde demostrou ser un dos mellores cazas biplanos do seu tempo. Os Nacionais cham\u00e1rono \"Curtiss\", supostamente porque pensaban que se trataba do Curtiss F11C Goshawk. O primeiro lote de 25 Polikarpovs chegou a Cartaxena o 28 de outubro de 1936 con 15 pilotos, liderados polo futuro as Pavel Rychagov. Poucos d\u00edas despois chegou outro grupo de 10 pilotos e 15 avi\u00f3ns a Bilbao.\nOs pilotos sovi\u00e9ticos entraron en acci\u00f3n por vez primeira o 4 de novembro, cando os I-15 drrrubaron dous Junkers Ju 52/3m e dous Fiat CR.32 sobre Madrid, e forzaron a un terceiro Ju 52 e a un Heinkel bipraza a realizar unha aterraxe forzosa. Nese primeiro combate non se produciron perdas entre os sovi\u00e9ticos. Durante os seguintes dous d\u00edas os pilotos do \"Chato\", como o alcumaron os Republicanos, reclamaron 12 vitorias m\u00e1is perdendo dous I-15.\nO 16 de novembro, mentres combat\u00eda contra Fiat CR.32 sobre Madrid, Rychagov foi derrubado e catro d\u00edas despois o n\u00famero de Polikarpov operativos ca\u00edra ata os 15 aparellos: sete perd\u00e9ranse en combate, dous fixeran aterraxes forzosas e un estaba sendo reparado.\nEn decembro de 1936 e xaneiro de 1937 chegaron outros dous env\u00edos de 30 avi\u00f3ns, facendo posible a creaci\u00f3n de catro escuadr\u00f3ns de I-15. Ata a primavera de 1937 o centro de Espa\u00f1a foi o principal teatro de operaci\u00f3ns para os I-15. En maio dese ano chegou outro lote de 31 Polikarpov, elevando o n\u00famero de avi\u00f3nsrecibidos a 116.\nAs perdas do Chato foron comparables \u00e1s do seu principal rival, o Fiat CR.32. Cara o 1 de xaneiro de 1939 perd\u00e9ranse 197 Polikarpov: 88 derrubados por avi\u00f3ns inimigos e nove pola artiller\u00eda antia\u00e9rea, 27 destru\u00eddos en terra, e 67 perdidos en accidentes.\nSegunda guerra mundial.\nM\u00e1is de 1 000 cazas I-15bis estaban a\u00ednda en servizo durante a invasi\u00f3n alem\u00e1 da Uni\u00f3n Sovi\u00e9tica e usouse como avi\u00f3n de ataque ao chan. A finais de 1942 todos os exemplares a\u00ednda operativos foron relegados a tarefas en segunda li\u00f1a.\nEspecificaci\u00f3ns (I-15 M-25).\nCaracter\u00edsticas xerais\nRendemento\nArmamento"}
{"id": "511911", "revid": "89787", "url": "https://gl.wikipedia.org/wiki?curid=511911", "title": "Jack Aitken", "text": "Jack Aitken (en coreano: \ud55c\uc138\uc6a9, \"Han Se-yong\") nado o 23 de setembro de 1995 en Londres, \u00e9 un piloto de carreiras brit\u00e1nico-coreano que compite actualmente na F\u00f3rmula 2 para Campos Racing. Aitken comezou a s\u00faa carreira no karting en Buckmore Park, con 7 anos. Fixo a transici\u00f3n cara aos coches cando competiu no Campionato Intersteps con Fortec Motorsport, con quen logo competiu nas Formula Renault BARC Winter Series, Formula Renault NEC e Formula Renault Eurocup. Despois de ga\u00f1ar a Formula Renault Eurocup en 2015, Aitken inscribiuse na academia de novos pilotos de Renault, na que permaneceu ata 2019. Despois de competir nas GP3 Series en 2016 e 2017 progresou a F\u00f3rmula 2 de 2018. Tam\u00e9n \u00e9 o piloto de reserva do equipo Williams Formula One e correr\u00e1 para eles no Gran Premio de Sakhir de 2020 en substituci\u00f3n de George Russell, que, \u00e1 s\u00faa vez, substit\u00fae a Lewis Hamilton en Mercedes no evento.\nAndaina.\nKarting.\nAitken comezou a s\u00faa carreira no karting en Buckmore Park en Kent.\nF\u00f3rmula Renault Eurocup.\nAitken entrou na s\u00faa primeira tempada completa na F\u00f3rmula Renault Eurocup en 2014 con Fortec Motorsports. Ga\u00f1ou unha carreira en Hungaroring e rematou no podio catro veces. Durante a primeira metade da tempada, tivo que rematar o seu A Levels mentres asist\u00eda \u00e1 Westminster School. A comezos de 2015 mudouse a Koiranen GP para a tempada Eurocup Formula Renault 2.0.\nAitken ga\u00f1ou o t\u00edtulo na rolda final en Xerez, despois de ga\u00f1ar o t\u00edtulo da F\u00f3rmula Renault Alps na mesma pista unha semana antes. \nF\u00f3rmula Renault Alps.\nEn 2015, Aitken entrou no Campionato de F\u00f3rmula Renault Alps, xunto coa s\u00faa campa\u00f1a na F\u00f3rmula Renault Eurocup. Ga\u00f1ou este t\u00edtulo na rolda final en Xerez.\nSerie GP3.\nEn xaneiro de 2016, anunciouse que Aitken pasar\u00eda \u00e1 serie con Arden International. Na s\u00faa primeira tempada, logrou a vitoria na segunda carreira en Spa-Francorchamps e conseguiu seis podios adicionais para acabar quinto na clasificaci\u00f3n xeral. En febreiro de 2017, anunciouse que Aitken seguir\u00eda na serie, cambiando ao equipo campi\u00f3n ART Grand Prix. Ese ano terminou segundo no campionato, a\u00ednda que a unha longa distancia por detr\u00e1s do seu compa\u00f1eiro de equipo George Russell.\nF\u00f3rmula 2.\nEn xaneiro de 2018, ART Grand Prix anunciou que Aitken unir\u00edase ao seu equipo de F\u00f3rmula 2 para o Campionato de FIA de F\u00f3rmula 2 de 2018, de novo xunto a George Russell. Logrou o seu primeiro podio co segundo posto na carreira principal de Bak\u00fa, e m\u00e1is tarde conseguiu a s\u00faa primeira vitoria en Barcelona. Rematou 11\u00ba no campionato con 63 puntos.\nPara o Tempada 2019 Aitken mudouse a Campos Racing, inicialmente como compa\u00f1eiro de Dorian Boccolacci e m\u00e1is tarde de Arjun Maini e Marino Sato. Aitken obtivo a s\u00faa primeira vitoria da tempada e a primeira vitoria de Campos Racing na F\u00f3rmula 2, na carreira de Bak\u00fa. Tam\u00e9n ga\u00f1ou a carreira de Silverstone, despois de adiantar a Louis Del\u00e9traz na volta 17. Aitken tam\u00e9n ga\u00f1ou a carreira de Monza despois de defenderse do coche de MP Motorsport de Jordan King. King criticou a conduci\u00f3n defensiva de Aitken. Acabou 5\u00ba na clasificaci\u00f3n, anotando 159 dos 189 puntos de Campos, axud\u00e1ndolles a rematar 5\u00ba no campionato por equipos.\nAitken permaneceu en Campos durante o 2020, xunto a Guilherme Samaia. Aitken logrou un dobre podio na segunda rolda de Silverstone, quedando terceiro tanto na carreira principal como na carreira de velocidade. Estivo involucrado nunha colisi\u00f3n a alta velocidade con Luca Ghiotto na s\u00e9tima volta da carreira de velocidade no Circu\u00edto de Sochi. Ambos pilotos non resultaron feridos, pero os danos nas barreiras provocaron que a carreira vise a bandeira vermella e non se reiniciara. \nF\u00f3rmula Un.\nEn febreiro de 2016, Aitken foi un dos catro pilotos confirmados para unirse ao novo programa de pilotos de Renault F1. En setembro de 2017, Aitken probou por primeira vez un coche de F\u00f3rmula Un, probando o Lotus E20 en Xerez. En febreiro de 2018, Aitken foi nomeado terceiro piloto reserva de Renault. Para 2019 confirmouse que Aitken continuar\u00eda como piloto de probas para Renault. Para a tempada Aitken uniuse \u00e1 Williams Driver Academy xunto aos seus rivais ma F\u00f3rmula 2 Dan Ticktum e Roy Nissany. Aitken estar\u00e1 como piloto de reserva do equipo. Conduciu na primeira sesi\u00f3n de adestramentos do Gran Premio de Estiria de 2020 para o equipo, substitu\u00edndo a George Russell. \nAitken debutou na F\u00f3rmula Un como piloto de carreiras con Williams no Gran Premio de Sakhir 2020 substitu\u00edndo a George Russell, que correu co Mercedes de Lewis Hamilton logo de que este dera positivo en coronavirus. Aitken declarou antes da carreira que estaba \"preparado desde marzo en Melbourne \"para tal oportunidade. Competiu co n\u00famero 89, en referencia a un n\u00famero que usaba anteriormente no karting. Clasificouse para a carreira no 18\u00ba posto, a unha d\u00e9cima de segundo do seu compa\u00f1eiro de equipo Nicholas Latifi. Na volta 61 de 87, Aitken, no 15\u00ba posto, trompeou na curva final, chocando cunha barreira e rompendo a s\u00faa \u00e1 dianteira. Regresou aos boxes para un substituilo e puido continuar a carreira, acabando finalmente no posto 16\u00ba. M\u00e1is tarde remarcou que ti\u00f1a sensaci\u00f3ns mixtas sobre a carreira, afirmando \"creo que estivemos facendo un bo traballo ata o meu pequeno incidente. S\u00f3 podo pedir perd\u00f3n a todo o equipo\", pero que hab\u00eda \"moitos aspectos positivos que tomar\" da fin de semana \".\nAitken realizou o xoves tarefas nos medios con Williams antes da seguinte carreira en Abu Zabi pero finalmente non conduciu o coche, xa que Russell regresou ao equipo antes da primeira sesi\u00f3n de adestramentos cando Hamilton obtivo a alta para volver a Mercedes.\nRexistro de carreiras.\nTraxectoria profesional.\n\u2020 Como era un piloto invitado, non pod\u00eda puntuar.&lt;br&gt;\nResultados completos nas Formula V8 3.5 Series.\n() (Carreiras en grosa indican pole position) (Carreiras en \"it\u00e1lica\" indican volta r\u00e1pida) \nResultados completos no campionato da FIA de F\u00f3rmula 2.\n\u2020 O pliloto non rematoua a carreira, pero clasificouse ao completar o 90% da distancia de carreira.&lt;br&gt;\n\u2021 Conced\u00e9ronse a metade dos puntos aos que completaron polo menos o 75% da distancia programada.&lt;br&gt;"}
{"id": "511912", "revid": "111586", "url": "https://gl.wikipedia.org/wiki?curid=511912", "title": "Fulgurita", "text": "A fulgurita (do lat\u00edn fulgur, 'l\u00f3strego') \u00e9 unha rocha metam\u00f3rfica en forma de tubo composta por lechatelierita (s\u00edlice vitrificado) que se pode atopar en areas, arenitas ou materias semellentes. A s\u00faa formaci\u00f3n d\u00e9bese \u00e1 ca\u00edda de raios atmosf\u00e9ricos.\nA ca\u00edda do raio sobre un terreo areoso provoca a fusi\u00f3n dos grans de s\u00edlice, xa que a temperatura deste pode chegar aos 4.000 \u00b0C, at\u00e9 unha profundidade de m\u00e1is dun metro, mais nunha zona moi estreita. O s\u00edlice queda as\u00ed vitrificado en forma de \"tubos de raio\", de 2 a 50 mm de di\u00e1metro, \u00e1s veces retortos ou ramificados. Por isto, as fulguritas adoitan atoparse nos desertos de area e nas dunas litorais.\nPoden ser de diferentes cores dependendo da composici\u00f3n da area onde se formaron, inclu\u00edndo negro, bronce, verde e branco transl\u00facido. O interior da fulgurita \u00e9 comunmente liso ou con li\u00f1as de pequenas burbullas. O exterior est\u00e1 xeralmente cuberto de part\u00edculas rugosas de area. Te\u00f1en aparencia rizomorfa e normalmente presentan pequenos buracos. Tam\u00e9n algunhas veces as fulguritas forman conxuntos v\u00edtreos en rochas s\u00f3lidas. \nA formaci\u00f3n de fulguritas \u00e9 un fen\u00f3meno pouco frecuente, e extraer unha \u00edntegra \u00e9 complicado por causa da s\u00faa fraxilidade, creb\u00e1ndose facilmente. Posiblemente o exemplar mellor conservado at\u00f3pase na Academy of Natural Sciences de Filadelfia, descuberto en 1940."}
{"id": "511913", "revid": "89787", "url": "https://gl.wikipedia.org/wiki?curid=511913", "title": "Ilyushin", "text": "A sociedade an\u00f3nima p\u00fablica Ilyushin Aviation Complex, que opera como \"Ilyushin\" (en ruso: \u0418\u043b\u044c\u044e\u0301\u0448\u0438\u043d) ou como \"Ilyushin Design Bureau\", \u00e9 un fabricante ruso de aeronaves e oficina de dese\u00f1o fundado en 1933 por Sergey Vladimirovich Ilyushin. A nomenclatura sovi\u00e9tica/rusa identifica os avi\u00f3ns de Ilyushin co prefixo \"Il-\" (en ruso: \u0418\u043b-). Ilyushin ten a s\u00faa sede no distrito de Aeroport, en Moscova."}
{"id": "511914", "revid": "98629", "url": "https://gl.wikipedia.org/wiki?curid=511914", "title": "Timnit Gebru", "text": "Timnit Gebru, nada en Ad\u00eds Abeba (Etiop\u00eda) o 13 de maio de 1983, \u00e9 unha inform\u00e1tica estadounidense. Ata decembro de 2020, foi a co-l\u00edder t\u00e9cnica do Equipo de Intelixencia Artificial \u00c9tica de Google. Traballa no nesgo dos algoritmos e a miner\u00eda de datos. \u00c9 unha defensora da diversidade na tecnolox\u00eda e \u00e9 cofundadora de Black in AI, unha comunidade de investigadores negros que traballan en intelixencia artificial. O seu emprego en Google terminou abruptamente en decembro de 2020 despois de que supostamente fora obrigada a retractarse dun traballo acad\u00e9mico.\nTraxectoria.\nGebru naceu e criouse en Ad\u00eds Abeba, Etiop\u00eda, e despois emigrou aos EUA. Despois de terminar a escola secundaria en Massachusetts, foi aceptada para estudar na Universidade de Stanford. Al\u00ed obtivo a s\u00faa licenciatura e mestr\u00eda en enxe\u00f1ar\u00eda el\u00e9ctrica. Gebru traballou en Apple Inc., desenvolvendo algoritmos de procesamento de sinais para o primeiro iPad. Gebru obtivo o seu doutoramento baixo a supervisi\u00f3n de Fei-Fei Li na Universidade de Stanford en 2017. Utilizou a miner\u00eda de datos de imaxes dispo\u00f1ibles publicamente. Interes\u00e1balle a cantidade de di\u00f1eiro que gastaban as organizaci\u00f3ns gobernamentais e non gobernamentais que tentaban recompilar informaci\u00f3n sobre as comunidades. Para investigar alternativas, Gebru combinou a aprendizaxe profunda con Google Street View para estimar a demograf\u00eda dos barrios dos Estados Unidos, mostrando que os atributos socioecon\u00f3micos como os patr\u00f3ns de votaci\u00f3n, os ingresos, a raza e a educaci\u00f3n poden inferirse a partir das observaci\u00f3ns dos coches. Analizaron m\u00e1is de 15 mill\u00f3ns de imaxes das 200 cidades m\u00e1is poboadas dos Estados Unidos. O traballo foi amplamente cuberto polos medios de comunicaci\u00f3n, sendo recolleito por BBC News, Newsweek, The Economist, e The New York Times.\nDespois do seu doutoramento, Gebru uniuse a Microsoft como investigadora posdoutoral no laboratorio de Equidade, Responsabilidade, Transparencia e \u00c9tica na IA (FATE).\nInvestigaci\u00f3ns.\nGebru traballou en Google na \u00e9tica da intelixencia artificial. Estudou as implicaci\u00f3ns da intelixencia artificial, buscando mellorar a capacidade da tecnolox\u00eda para facer o ben social. Colaborou co grupo de investigaci\u00f3n do MIT Gender Shades. Gebru traballou con Joy Buolamwini para investigar o software de reco\u00f1ecemento facial; descubrindo que as mulleres negras ti\u00f1an un 35 % menos de probabilidades de ser reco\u00f1ecidas que os homes brancos. Cando Gebru asistiu a unha conferencia de intelixencia artificial en 2016, deuse conta de que era a \u00fanica muller negra entre 8500 delegados. Xunto co seu colega Rediet Abebe Gebru fundou Black in AI, unha comunidade de investigadores negros que traballan en intelixencia artificial. Tam\u00e9n falou do rumbo na intelixencia artificial en podcasts e entrevistas.\nGebru tam\u00e9n traballou na imparcialidade, responsabilidade, transparencia e \u00e9tica de Microsoft no equipo da IA. Gebru e outros investigadores da intelixencia artificial asinaron unha carta que reflect\u00eda os problemas sist\u00e9micos que residen no software de reco\u00f1ecemento facial de Amazon. Un estudo realizado por investigadores do MIT mostra que o sistema de reco\u00f1ecemento facial de Amazon tivo m\u00e1is problemas para identificar \u00e1s mulleres de pel m\u00e1is escura que o software de reco\u00f1ecemento facial de calquera outra empresa de tecnolox\u00eda. Nunha entrevista do New York Times, Gebru expresou ademais que cre que o reco\u00f1ecemento facial \u00e9 demasiado perigoso para ser utilizado con fins de aplicaci\u00f3n da lei e de seguridade neste momento.\nEn decembro de 2020, Gebru anunciou que fora despedida por Google despois dunha suposta disputa por un traballo de investigaci\u00f3n. Os traballadores de Google iniciaron a campa\u00f1a #ISupportTimnit para solidarizarse con Gebru..\nReco\u00f1ecementos.\nGebru, Joy Buolamwini e Inioluwa Raji ga\u00f1aron o premio \"VentureBeat\"s 2019 AI innovations."}
{"id": "511915", "revid": "89787", "url": "https://gl.wikipedia.org/wiki?curid=511915", "title": "Sikorsky S-70", "text": "O Sikorsky S-70 \u00e9 unha familia de helic\u00f3pteros medios de transporte e utilitarios estadounidenses fabricados por Sikorsky Aircraft. Desenvolveuse para o ex\u00e9rcito dos Estados Unidos nos anos 70, ga\u00f1ando unha competici\u00f3n para ser designado o UH-60 Black Hawk e creando unha gran familia para as forzas armadas do pa\u00eds. Dende ent\u00f3n desenvolv\u00e9ronse versi\u00f3ns novas e melloradas do UH-60. Versi\u00f3ns civ\u00eds e algunhas militares contin\u00faan fabric\u00e1ndose baixo algunhas designaci\u00f3n do modelo S-70.\nDesenvolvemento.\nA familia S-70 desenvolveuse para satisfacer un requirimento do ex\u00e9rcito dos Estados Unidos para substitu\u00edr a familia UH-1 Iroquois de helic\u00f3pteros utilitarios medios en 1972. Constru\u00edronse tres prototipos do YUH-60A, voando o primeiro en outubro de 1974. O modelo compet\u00eda contra o Boeing-Vertol YUH-61A e finalmente foi seleccionado para ser producido, entrando en servizo como o UH-60A Black Hawk en 1979.\nTras entrar en servizo o helic\u00f3ptero foi modificado para novas misi\u00f3ns e roles, como a colocaci\u00f3n de minas e a evacuaci\u00f3n m\u00e9dica. A variante EH-60 desenvolveuse para a guerra electr\u00f3nica e a MH-60 para o apoio de misi\u00f3ns de operaci\u00f3ns especiais. A finais dos anos 80 o modelo actualizouse \u00e1 versi\u00f3n UH-60L, que ti\u00f1a m\u00e1is potencia coa instalaci\u00f3n da variante -701C do motor GE T700. O mellorado UH-60M desenvolveuse a principios dos 2000, e xunto coa s\u00faa versi\u00f3n internacional, o S-70i, ten navegaci\u00f3n GPS, unha cabina de cristal, un sistema de xesti\u00f3n de voo integrado, e unha significativa mellora na potencia e capacidade de carga.\nO S-70 pode realizar gran variedade de misi\u00f3ns, inclu\u00eddas cabaler\u00eda a\u00e9rea, guerra electr\u00f3nica e evacuaci\u00f3n m\u00e9dica. Tam\u00e9n se usa para o transporte do Presidente dos Estados Unidos baixo o c\u00f3digo \"Marine One\". En operaci\u00f3ns de asalto pode levar un escuadr\u00f3n de 11 homes co seu equipamento ou levar o can\u00f3n de 105 mm M102, trinta pezas de munici\u00f3n, e unha dotaci\u00f3n de seis homes. De forma alternativa porde transportar 1 200 kg de carga ou levar colgados 4 100 kg. O S-70 est\u00e1 equipado con avi\u00f3nica e electr\u00f3nica avanzada, como o Global Positioning System.\nA Armada dos Estados Unidos recibiu o primeiro SH-60B Seahawk navalizado no ano 1983, e o SH-60F Ocean Hawk en 1988.\nO HH-60G Pave Hawk \u00e9 unha versi\u00f3n moi modificada do S-70, dese\u00f1ada principalmente para recuperar tripulaci\u00f3ns derrubadas ou persoal illado durante a guerra. Est\u00e1 equipado cun guindastre cun cable de 76 m e unha capacidade de carga de 270 kg, e unha sonda de repostaxe en voo retractable. A Forza A\u00e9rea dos Estados Unidos recibiu o MH-60G Pave Hawk en 1982.\nA Garda Costeira dos Estados Unidos comezou a operar o HH-60J Jayhawk en 1992. Esta variante utiliza o equipamento do HH-60G Pave Hawk na plataforma navalizada SH-60.\nO S-70A Firehawk \u00e9 unha versi\u00f3n do S-70 dese\u00f1ado para a loita contra incendios, o rescate, a evacuaci\u00f3n m\u00e9dica, e a e elevaci\u00f3n externa de carga e equipos voluminosos. A Garda Nacional de Oreg\u00f3n foi a primeira organizaci\u00f3n militar do mundo en engadir o Firehawk ao seu inventario; o departament de bombairos do condado dos \u00c1nxeles foi a primeira organizaci\u00f3n municipal en usalo.\nO ex\u00e9rcito estadounidense opera modelos de evacuaci\u00f3n m\u00e9dica configurados como suites m\u00e9dicas con \u00e1s rotativas. Tam\u00e9n usa o S-70 para operaci\u00f3ns especiais no 160th Special Operations Aviation Regiment (\"Night Stalkers\") en Fort Campbell, Kentucky, designado como MH-60K.\nO \"Maple Hawk\" foi unha variante ofrecido \u00e1 forzas armadas do Canad\u00e1 nun concurso en 1996 para substitu\u00edr os seus helic\u00f3pteros de busca e rescate."}
{"id": "511916", "revid": "5863", "url": "https://gl.wikipedia.org/wiki?curid=511916", "title": "Monte Libred\u00f3n", "text": ""}
{"id": "511917", "revid": "98629", "url": "https://gl.wikipedia.org/wiki?curid=511917", "title": "Embraer E-Jet E2", "text": "A familia Embraer E-Jet E2 \u00e9 unha serie de avi\u00f3ns de pasaxeiros de alcance medio desenvolvidos por Embraer, sucesores da serie orixinal E-Jet. O programa lanzouse no Paris Air Show de 2013. A primeira variante, a E190-E2, fixo o seu voo de estrea o 23 de maio de 2016 e foi certificada o 28 de febreiro de 2018, entrando en servizo con Wider\u00f8e o 24 de abril dese ano.\nAs tres variantes do avi\u00f3n comparten a mesma fuselaxe estreita de catro asentos por fila, variando na s\u00faa lonxitude e con tres novas \u00e1s diferentes. Equipan turboventiladores Pratt &amp; Whitney PW1000G en dous tama\u00f1os, controis fly-by-wire con avi\u00f3nica nova, e unha cabina mellorada.\nDesenvolvemento.\nProbas de voo.\nO primeiro E-Jet E2, un E190-E2, presentouse o 25 de febreiro de 2016 e realizou o seu voo de estrea o 23 de maio en S\u00e3o Jos\u00e9 dos Campos. O prototipo voou 3 horas e 20 minutos acadando unha velocidade de Mach 0,82 e unha altura de 41 000 p\u00e9s, probou a tren de aterraxe e os flaps, e o uso do fly-by-wire en modo normal. O programa tivo menos problemas dos agardados e o avi\u00f3n poder\u00eda entrar en servizo no primeiro cuarto de 2018. O aparello ti\u00f1a un peso lixeiramente menor ao agardado e os outros dous prototipos voar\u00edan ao longo dese ano.\nO segundo prototipo voou o 8 de xullo. O voo durou 2 horas e 55 minutos e transcorreu sen ning\u00fan tipo de problemas. O primeiro E-Jet E2 voou do Brasil ao Farnborough Airshow tan s\u00f3 45 d\u00edas despois do seu voo inaugural. En abril de 2017, cando se completaran 650 horas de probas de voo e o programa cumpr\u00eda o seu calendario, Embraer buscaba garantir un 99% de fiabilidade no seu primeiro ano de servizo.\nA metade das probas de voo realiz\u00e1ronse en xu\u00f1o de 2017, con voos resultados nos test de aerodin\u00e1mica e de rendemento en ambientes quentes a grande altitude. O peso m\u00e1ximo de engalaxe do E195-E2 incrementouse ata os 61 500 kg e o seu alcance ata os 4 800 km. En xu\u00f1o de 2017 os catro E190-E2 e o \u00fanico E195-E2, presentado no Paris Air Show, levaban m\u00e1is de 900 horas de probas de voo. En xullo de 2017 os cinco aparellos levaban 1 000 horas de voo, e o E190-E2 completara o 55% da s\u00faa campa\u00f1a de probas.\nEn xaneiro de 2018 complet\u00e1rase o 98% da campa\u00f1a de probas con 2 000 horas de voo. O seu consumo de combustible era dun 17,3% menor con respecto ao E190, ti\u00f1a un maior alcance e era menos ruidoso.\nO E190-E2 obtivo a s\u00faa certificaci\u00f3n por parte da ANAC, FAA e EASA o 28 de febreiro de 2018. Os primeiros motores de produci\u00f3n para a versi\u00f3n m\u00e1is grande entreg\u00e1ronse en febreiro de 2019, e estes deber\u00edan reducir o consumo de combustible por asento nun 24% con respecto ao E195. O E195-E2 obtivo a s\u00faa certificaci\u00f3n en abril de 2019.\nFabricaci\u00f3n.\nInspir\u00e1ndose na industria automobil\u00edstica, Embraer usa a mesma li\u00f1a de produci\u00f3n para fabricar o E190/195-E2 xunto co orixinal E175/190/195, a un ritmo estable de oito aparellos fabricados por mes a finais de 2018; a produci\u00f3n da familia E-Jet orixinal reducirase unha vez que comece a fabricarse o E175-E2 no ano 2021. Esta decisi\u00f3n contrasta coas dificultades de Boeing para transitar do 747-400 ao 747-8 nunha mesma li\u00f1a de montaxe, e a s\u00faa decisi\u00f3n posterior de crear unha li\u00f1a separada para o 737 MAX.\nA medida que Embraer pasa dos actuais E-Jet ao mellorado E2, espera entregar 85-95 avi\u00f3ns en 2018 cun fluxo de caixa negativo de 150 mill\u00f3ns de d\u00f3lares, menos que en 2017 con 78 entregas nos nove primeiros meses e unha sa\u00edda de efectivo de 700 mill\u00f3ns. A compa\u00f1\u00eda agarda volver a ter beneficios en tres anos, cando o investimento no programa se reduza e a rampla de produci\u00f3n estea completa.\nOs E2 representar\u00e1n o 10% das entregas de Embraer en 2018 e esa porcentaxe ir\u00e1 aumentando. Embraer pensa que Airbus non ser\u00e1 capaz de reducir os custos da cadea de provedores do A220 o suficiente como para que dea beneficios e o ve como un avi\u00f3n pesado, caro e adaptado a rutas longas que exceden o alcance do E2, cuxas caracter\u00edsticas operacionais ga\u00f1ar\u00e1n a meirande parte do mercado como avi\u00f3ns de proximidade tras a certificaci\u00f3n e entrada en servizo. Embraer entregou 101 avi\u00f3ns comerciais en 2017, baixando dos 162 entregados en 2008, pero agarda entregar 14 E2 cada mes, ou incluso 16 ou 18. As estaci\u00f3ns h\u00edbridas poden traballar nos dous modelos, o E1 e o E2, e a produci\u00f3n est\u00e1 m\u00e1is automatizada.\nIntroduci\u00f3n.\nTras a s\u00faa certificaci\u00f3n, o primeiro E190-E2 foi entregado ao seu cliente de lanzamento, a norueguesa Wider\u00f8e, en abril de 2018 cunha configuraci\u00f3n de 114 asentos en clase \u00fanica. Segu\u00edronlle entregas para Air Astana e Chinese GX Airlines. Antes das entregas do avi\u00f3n Embraer anunciou que alg\u00fans dos primeiros E-Jet E2 precisar\u00edan modificaci\u00f3ns debido \u00e1 vida m\u00e1is curta do combustor dos seus motores Pratt &amp; Whitney PW1900G. Embraer desenvolveu unha clase business cunha configuraci\u00f3n de asentos escalonados 2+2 e un espazo de asento de ata 137 cm, dispo\u00f1ible dende mediados de 2019.\nO obxectivo de Embraer \u00e9 o de conseguir un 99% de fiabilidade tras 12 meses e un 99,5% aos catro anos de servizo, cando o E1 tardou 10 anos en acadar a fiabilidade prevista. O 4 de abril de 2018 Wider\u00f8e recibiu o seu primeiro E190-E2 en S\u00e3o Jos\u00e9 dos Campos. O avi\u00f3n realizou o seu primeiro voo comercial entre Bergen e Troms\u00f8 o d\u00eda 24 de abril de 2018. En xu\u00f1o de 2018 os tres primeiros E190-E2 entregados a Wider\u00f8e acumulaban 413 horas de voo e 332 ciclos, facendo unha media de 6,57 ciclos por d\u00eda cunha duraci\u00f3n de 1,28 horas, e acadando un 99,35% de fiabilidade. Wider\u00f8e conseguiu unha fiabilidade do 98.5% despois do seu primeiro ano de operaci\u00f3n.\nAlianza Boeing-Embraer.\nEn decembro de 2017 Boeing e Embraer discut\u00edan unha potencial alianza. O 15 de xullo de 2018 as d\u00faas compa\u00f1\u00edas anunciaron un memorando de entendemento para establecer unha empresa conxunta, da cal Boeing ter\u00eda o 80% da participaci\u00f3n, para producir e dar servizo aos avi\u00f3ns comerciais de Embraer, inclu\u00eddo o E-Jet E2. Analistas da industria da aviaci\u00f3n destacaron que o acordo poder\u00eda ser boo para \u00e1mbalas d\u00faas compa\u00f1\u00edas, xa que Boeing precisaba avi\u00f3ns m\u00e1is pequenos, como as familias E-Jet e E-Jet E2, e Embraer necesitaba a potencia comercializadora dunha compa\u00f1\u00eda m\u00e1is grande xa que o E-Jet E2 estaba vend\u00e9ndose a un ritmo moi lento.\nO 26 de febreiro de 2019 os accionistas de Embraer aprobaron a asociaci\u00f3n, e a nova empresa conxunta agardaba pola pola aprobaci\u00f3n regulatoria. O 24 de abril de 2020 Boeing deu por finalizado o acordo, afirmado que Embraer non cumprira as condici\u00f3ns do mesmo. Embraer rexeitou as raz\u00f3ns de Boeing, dicindo que a compa\u00f1\u00eda buscaba evitar os seus compromisos e que buscar\u00eda \"todos os remedios contra Boeing polos danos causados\", que os analistas da industria consideran que poden inclu\u00edr danos por pedidos perdidos mentres os clientes esperaban o peche do acordo.\nVariantes.\nE175-E2.\nEsta \u00e9 a variante m\u00e1is pequena da familia, con capacidade de ata 90 pasaxeiros. Ten prevista a s\u00faan entrada en servizo no ano 2021.\nE190-E2.\nO E190-E2 \u00e9 unha variante m\u00e1is grande, con capacidade de ata 106 asentos. En febreiro de 2018 foi certificado pola Ag\u00eancia Nacional de Avia\u00e7\u00e3o Civil a Administraci\u00f3n Federal de Aviaci\u00f3n estadounidense e a Axencia Europea de Seguridade A\u00e9rea. A primeira unidade foi entregada en abril de 2018 a norueguesa Wider\u00f8e, e fixo o seu primeiro voo comercial o d\u00eda 24 dese mes.\nE195-E2.\nO E195-E2 e a versi\u00f3n m\u00e1is longa da familia, con capacaidade de ata 144 pasaxeiros con densidade alta. O primeiro E195-E2 foi entregado a Azul Linhas A\u00e9reas Brasileiras o 12 de setembro de 2019, entrando en servizo o 16 de outubro de 2019."}
{"id": "511918", "revid": "89787", "url": "https://gl.wikipedia.org/wiki?curid=511918", "title": "Soraya Esfandiary-Bakhtiari", "text": "Soraya Esfandiary-Bakhtiari (en , Soray\u00e2 Esfandiy\u00e2ri-Baxtiy\u00e2ri), nada en Isfah\u00e1n o 22 de xu\u00f1o de 1932 e finada en Par\u00eds o 26 de outubro de 2001, foi a ra\u00ed\u00f1a consorte de Ir\u00e1n como esposa do xa Mohammad Reza Pahlavi, co que casou en 1951.\nO matrimonio sufriu moitas presi\u00f3ns, en particular cando quedou claro que ela era est\u00e9ril. Rexeitou a suxesti\u00f3n do xa de tomar unha segunda esposa para producir un herdeiro despois de que el rexeitase a s\u00faa idea de abdicar en favor do seu medio irm\u00e1n. Como filla de nai cristi\u00e1, os cl\u00e9rigos xi\u00edtas desconfiaban dela, igual que a posesiva nai do xa. En marzo de 1958, o xa chorou mentres anunciaba o divorcio. O embaixador brit\u00e1nico afirmou que Soraya foi o \u00fanico amor verdadeiro do xa. Tras unha breve carreira como actriz e unha relaci\u00f3n co director de cinema italiano Franco Indovina, Soraya viviu soa en Par\u00eds ata a s\u00faa morte.\nTraxectoria.\nPrimeiros anos.\nSoraya era filla de Khalil Khan Esfandiary-Bakhtiari (1901-1983), nobre da etnia bakhtiari do Ir\u00e1n meridional e embaixador de Ir\u00e1n ante Alema\u00f1a Occidental, e da s\u00faa esposa alem\u00e1 nada en Rusia, Eva Karl (1906-1994).\nNaceu no Hospital Misioneiro Ingl\u00e9s de Isfah\u00e1n en 1932. Tivo un irm\u00e1n m\u00e1is novo, Bijan (1937\u20132001). A s\u00faa familia estivo durante moito tempo involucrada no goberno e no corpo diplom\u00e1tico iraniano. Un t\u00edo seu, Sardar Assad, foi un dos l\u00edderes da revoluci\u00f3n constitucional persa de principios do s\u00e9culo XX. Soraya creceu entre Berl\u00edn e Isfah\u00e1n e foi educada en Londres e Su\u00edza.\nReinado.\nEn 1948, Soraya foi presentada ao novo xa Mohammed Reza Pahlavi, por Forough Zafar Bakhtiary, parente de Soraya, mediante unha fotograf\u00eda tomada por Goodarz Bakhtiary, en Londres, a petici\u00f3n de Forough Zafar. Nese momento, Soraya estaba rematando o instituto nunha escola su\u00edza e estaba a estudar ingl\u00e9s en Londres. Compromet\u00e9ronse deseguido e o xa deulle un anel de compromiso de 22.37 quilates (4.474\u00a0g).\nMohammad Reza Pahlevi e Esfandiary casaron o 12 de febreiro de 1951. O matrimonio foi problem\u00e1tico porque a nai e as irm\u00e1s de Mohammad Reza v\u00edan a Soraya como rival polo amor del, igual que a s\u00faa primeira esposa, Fawzia, e continuamente a humillaban. Soraya odiaba a Ernest Perron, mellor amigo e secretario privado do xa. Como Soraya foi criada en Europa, Ir\u00e1n era un pa\u00eds \"estra\u00f1o\" para ela, e tivo actitudes que o historiador irianiano-estadounidense Abbas Milani describiu como pr\u00f3ximas ao racismo. Para ela, Europa foi sempre o modelo de excelencia para todo. Unha fotograf\u00eda da ra\u00ed\u00f1a facendo esqu\u00ed n\u00e1utico en Miami cun bikini foi moi controvertida en Ir\u00e1n. Soraya foi enormemente condenada pola inmoralidade do seu traxe de ba\u00f1o, considerado impropio dunha musulm\u00e1, e a foto moi prohibida en Ir\u00e1n para tratar de silenciar as cr\u00edticas do \"ulema\".\nA\u00ednda que a voda tivera lugar durante unha forte nevarada, que se consideraba bo augurio, o matrimonio da parella imperial desintegr\u00e1rase a principios de 1958, debido \u00e1 aparente infertilidade de Soraya. A ra\u00ed\u00f1a abandonou Ir\u00e1n en febreiro e marchou \u00e1 casa dos seus pais en Colonia, onde o xa enviou o t\u00edo da s\u00faa esposa, o senador Sardar Assad a principios de marzo, nun intento de convencela para regresar. O 21 de marzo de 1958, aninovo iraniano, un choroso xa anunciou o divorcio nun discurso emitido por radio e televisi\u00f3n. Recibiu o tratamento e t\u00edtulo nobiliario de \u00abA S\u00faa Alteza Imperial a Princesa Soraya do Ir\u00e1n\u00bb, tralo divorcio.\nExilio.\nTras divorciarse estableceuse primeiramente en Roma no seu exilio. Intentou unha breve carreira como actriz, protagonizando o filme \"I tre volti\" (1965), dirixido por Franco Indovina (1932\u201372), con quen mantivo unha relaci\u00f3n sentimental. Tam\u00e9n participou no filme \"She\" (1965).\nTrala morte de Indovina nun accidente de aviaci\u00f3n, a princesa converteuse nunha personaxe asidua da prensa do coraz\u00f3n que a denominou \u00aba princesa dos ollos tristes\u00bb. A ra\u00edz dese falecemento, deixou para sempre Italia para establecerse en Francia.\nDous anos antes de morrer, Soraya revelou nas s\u00faas memorias o seu segredo: ela non era est\u00e9ril como sinalaran os m\u00e9dicos pr\u00f3ximos ao xa, sen\u00f3n que manipularon os seus exames m\u00e9dicos para convencer o xa sobre a suposta infertilidade, o que deu lugar ao inesperado divorcio.\nA princesa Soraya de Ir\u00e1n faleceu no seu apartamento de Par\u00eds por causas non reveladas con 69 anos. Tras saber do pasamento, o seu irm\u00e1n comentou con tristura, \"despois dela, non te\u00f1o ningu\u00e9n con quen falar\". Bijan faleceu unha semana despois.\nEst\u00e1 enterrada en Westfriedhof, un cemiterio de M\u00fanic, xunto coa s\u00faa familia. En 2002, a s\u00faa tumba foi profanada por radicais musulm\u00e1ns con pintadas acus\u00e1ndoa de \u00abparasito social\u00bb.\nLegado.\nO divorcio de Soraya do xa inspirou a compositora francesa Fran\u00e7oise Mallet-Jorris para escribir \"Je veux pleurer comme Soraya\" (\"Quero chorar como Soraya\"). O franc\u00e9s Fran\u00e7ois Meilland cultivou un xirasol en honor \u00e1 ra\u00ed\u00f1a que chamou \"Emperatriz Soraya\".\nRealizouse un telefilme italo-alem\u00e1n sobre a vida da princesa, titulado \"Soraya\" (tam\u00e9n chamado \"Sad Princess\"), que se emitiu en 2003 e foi protagonizada por Anna Valle como Soraya e Erol Sander como o xa. A actriz francesa Mathilda May interpretou a irm\u00e1 do xa, a princesa Shams Pahlavi."}
{"id": "511919", "revid": "47401", "url": "https://gl.wikipedia.org/wiki?curid=511919", "title": "Soraya Esfandiary-Bakhtiary", "text": ""}
{"id": "511920", "revid": "47401", "url": "https://gl.wikipedia.org/wiki?curid=511920", "title": "Soraya Esfandiary", "text": ""}
{"id": "511921", "revid": "47401", "url": "https://gl.wikipedia.org/wiki?curid=511921", "title": "Tom\u00e1s Luis de Victoria", "text": "Tom\u00e1s Luis de Victoria, nado en Sanchidri\u00e1n (\u00c1vila) arredor de 1548 e finado en Madrid o 27 de agosto de 1611, foi un sacerdote cat\u00f3lico, mestre de capela e famoso compositor polifonista do Renacemento espa\u00f1ol. Foi considerado un dos compositores m\u00e1is importantes e avanzados do seu tempo, cun novo estilo que anunciaba o inminente barroco. A s\u00faa influencia chegou ata o s\u00e9culo XX, cando foi tomado como modelo polos compositores do cecilianismo."}
{"id": "511923", "revid": "6", "url": "https://gl.wikipedia.org/wiki?curid=511923", "title": "Ka\u00f3n", "text": "O ka\u00f3n \u00e9 unha part\u00edcula subat\u00f3mica descuberta en 1947 por Clifford Charles Butler e George Rochester nunha c\u00e1mara de burbullas na Universidade de Manchester. A s\u00faa descuberta foi publicada en \"Nature\". \nCaracter\u00edsticas.\nForma parte das part\u00edculas 'estra\u00f1as', interactuando por medio da interacci\u00f3n forte e desintegr\u00e1ndose mediante a interacci\u00f3n d\u00e9bil, podendo incumprir dese xeito a conservaci\u00f3n da estra\u00f1eza. A s\u00faa descuberta levou asemade \u00e1 descuberta do incumprimento da simetr\u00eda C-P (carga-paridade)."}
{"id": "511924", "revid": "23204", "url": "https://gl.wikipedia.org/wiki?curid=511924", "title": "Castel\u00e1n ecuatoguineano", "text": "O castel\u00e1n ecuatoguineano \u00e9 a variedade do castel\u00e1n que se fala na Guinea Ecuatorial. na zona de \u00c1frica Central. De acordo co Instituto Cervantes, en 2006-2007, o 13,7% da poboaci\u00f3n ti\u00f1a un dominio nativo ou case-nativo e o 74% fal\u00e1bao ben, sumando un 87,7% da poboaci\u00f3n total do pa\u00eds, sempre como segunda lingua. O castel\u00e1n ecuatoguineano est\u00e1 regulado pola Academia Ecuatoguineana da Lingua Espa\u00f1ola.\nO castel\u00e1n \u00e9 oficial na Guinea Ecuatorial dende a s\u00faa independencia, xunto co franc\u00e9s (dende 1998), e m\u00e1is recentemente xunto co portugu\u00e9s (dende 2007), mais o castel\u00e1n \u00e9 a lingua m\u00e1is falada."}
{"id": "511925", "revid": "23204", "url": "https://gl.wikipedia.org/wiki?curid=511925", "title": "Espa\u00f1ol ecuatoguineano", "text": ""}
{"id": "511926", "revid": "23204", "url": "https://gl.wikipedia.org/wiki?curid=511926", "title": "Castel\u00e1n da Guinea Ecuatorial", "text": ""}
{"id": "511927", "revid": "23204", "url": "https://gl.wikipedia.org/wiki?curid=511927", "title": "Espa\u00f1ol da Guinea Ecuatorial", "text": ""}
{"id": "511928", "revid": "23204", "url": "https://gl.wikipedia.org/wiki?curid=511928", "title": "Castel\u00e1n saharau\u00ed", "text": "O castel\u00e1n saharau\u00ed \u00e9 a variedade da lingua castel\u00e1 falada no S\u00e1hara Occidental e en rexi\u00f3ns adxacentes, como no exilio en Alxeria como segunda lingua, con reco\u00f1ecemento oficial, mais non como lingua nativa.\nCaracter\u00edsticas.\nA lingua castel\u00e1 falada como segunda lingua polos saharau\u00eds est\u00e1 influenciada por dialectos \u00e1rabes, sobre todo do \u00e1rabe hassan\u00eda. Tam\u00e9n o falan na alxeriana provincia de Tinduf nos campos de refuxiados saharau\u00eds, debido a que o S\u00e1hara Occidental foi unha provincia mar\u00edtima espa\u00f1ola at\u00e9 a s\u00faa retirada en 1976. Na RASD est\u00fadase tam\u00e9n o castel\u00e1n como lingua cooficial nas escolas e o goberno saharu\u00ed empr\u00e9gao na administraci\u00f3n (especialmente na \u00e1rea da sa\u00fade e emitindo todos os comunicados en \u00e1mbalas linguas), formando un caso de \"biling\u00fcismo social\" xa que tam\u00e9n \u00e9 falado de xeito coti\u00e1n por gran parte da poboaci\u00f3n e \u00e9 aprendida de maneira oral. O castel\u00e1n tam\u00e9n \u00e9 usado nos medios de comunicaci\u00f3n locais. No eido da sa\u00fade util\u00edzase o castel\u00e1n xa que os materiais de consulta m\u00e9dicos que se usan prove\u00f1en de Cuba e Espa\u00f1a. As moedas da peseta saharau\u00ed te\u00f1en inscrici\u00f3ns en castel\u00e1n."}
{"id": "511929", "revid": "23204", "url": "https://gl.wikipedia.org/wiki?curid=511929", "title": "Castel\u00e1n do S\u00e1hara Occidental", "text": ""}
{"id": "511930", "revid": "23204", "url": "https://gl.wikipedia.org/wiki?curid=511930", "title": "Espa\u00f1ol saharau\u00ed", "text": ""}
{"id": "511931", "revid": "23204", "url": "https://gl.wikipedia.org/wiki?curid=511931", "title": "Espa\u00f1ol do S\u00e1hara Occidental", "text": ""}
{"id": "511932", "revid": "98629", "url": "https://gl.wikipedia.org/wiki?curid=511932", "title": "Acanthisitta", "text": "Acanthisitta \u00e9 un x\u00e9nero de aves paseriformes que \u00e9 o tipo da suborde dos acantisitinos e da familia dos acantis\u00edtidos.\nTr\u00e1tase dun x\u00e9nero monot\u00edpico, xa que s\u00f3 incl\u00fae unha \u00fanica especie, \"Acanthisitta chloris\", un paxaro de pequeno tama\u00f1o, end\u00e9mico de Nova Zelandia e parecido aos carrizos de Am\u00e9rica e Eurasia en aparencia e comportamento, pero non est\u00e1 emparentado directamente con eles.\nDescrici\u00f3n.\nX\u00e9nero.\nO x\u00e9nero foi descrito en 1842 polo ornit\u00f3logo franc\u00e9s Fr\u00e9d\u00e9ric de Lafresnaye, na p\u00e1xina 173 do traballo \"Description d'un nouveau genre d'oiseau de proie, par M. de Lafresnaye\", publicado na \"Revue zoologique par la Soci\u00e9t\u00e9 cuvi\u00e9rienne\".\nEspecie.\nA especie fora descrita en 1787 polo naturalista sueco Anders Erikson Sparrman, un dos dezasete ap\u00f3stolos de Linneo.\nEtimolox\u00edas.\nX\u00e9nero.\nO nome cient\u00edfico do x\u00e9nero, \"Acanthisitta\", est\u00e1 formado polos elementos do grego antigo \u1f00\u03ba\u03ac\u03bd\u03b8\u03b9\u03c2 \"ak\u00e1nthis\" \"x\u00edlgaro\", e \u03c3\u03b9\u03c4\u03c4\u03b1 \"sitta\" \"agatu\u00f1a troncos\".\nEspecie.\nO ep\u00edteto espec\u00edfico, \"chloris\", \u00e9 unha adaptaci\u00f3n ao lat\u00edn cient\u00edfico do grego antigo \u03c7\u03bb\u03c9\u03c1\u03cc\u03c2 \"chl\u014dr\u00f3s\" \"de cor verde p\u00e1lido amarelado\".\nSubespecies.\nNa especie reco\u00f1\u00e9cense na actualidade d\u00faas subespecies:\nCaracter\u00edsticas.\n\u00c9 unha ave moi pequena, a m\u00e1is pequena de Nova Zelandia, xa que mide tan s\u00f3 uns 8 cm de lonxitude, e pesa entre os 6 e os 7 g. \nO macho \u00e9 dunha cor amarela verdosa polas partes superiores, coa parte inmeditamente anterior \u00e1 cola, a rabadilla, de cor verde; os flancos son amarelos e as partes inferiores, brancas; na cabeza mostra unha \"cella \" branca.\nA femia difer\u00e9nciase en que o seu dorso \u00e9 de cor marr\u00f3n claro, cun raiado escuro, e a parte anterior \u00e1 cola parda amarelada. \nOs xuven\u00eds son parecidos \u00e1s femis, pero co pecito listado.\nDistribuci\u00f3n e h\u00e1bitat.\n\u00c9 unha ave end\u00e9mica de Nova Zelandia, onde se distrib\u00fae polas d\u00faas grandes illas, as\u00ed como por algunhas das menores.\nHabita en zonas forestais (sobre todo en bosques vellos) e tam\u00e9n en \u00e1reas de matogueiras.\nBiolox\u00eda.\n\u00c9 unha especie sedentaria, que defende un territorio permanente, e que adoita emparellarse de por vida. A chegada dos europeos supuxo a perda dunha boa parte do seu h\u00e1bitat, e o declive das s\u00faas poboaci\u00f3ns e, a\u00ednda que segue a ser unha especie moi com\u00fan, a s\u00faa \u00e1rea de distribuci\u00f3n est\u00e1 moi fragmentada.\nAlim\u00e9ntase sobre todo de invertebrados e, en ocasi\u00f3ns, de pequenos froitos. Busca a s\u00faa comida nas p\u00f3las e o troncos das \u00e1rbores, baixando pouco ao chan.\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais (UINC) considera que esta especie ten unha \u00e1rea de distribuci\u00f3n moi grande e que, polo tanto, non se acerca aos limiares de vulner\u00e1bel e, a pesar de que a tendencia da poboaci\u00f3n parece estar diminu\u00edndo, non se cre que a diminuci\u00f3n sexa o suficientemente r\u00e1pida como para acercarse a ditos limiares. Non se cuantificou o tama\u00f1o da poboaci\u00f3n, pero non se cre que se achegue ao limiar de vulner\u00e1bel, segundo o criterio do tama\u00f1o da poboaci\u00f3n (m\u00e1is de 10 000 individuos maduros cunha diminuci\u00f3n continua estimada en menos do 10 % en dez anos ou tres xeraci\u00f3ns. Por estas raz\u00f3ns, o status da especie aval\u00edase como \"LC\" (pouco prerocupante)."}
{"id": "511934", "revid": "23204", "url": "https://gl.wikipedia.org/wiki?curid=511934", "title": "Castel\u00e1n filipino", "text": "O castel\u00e1n filipino foi a lingua oficial de Filipinas dende o comezo do dominio espa\u00f1ol a finais do s\u00e9culo XVI, at\u00e9 o remate da guerra hispano-estadounidense en 1898, cando se fixo cooficial xunto co ingl\u00e9s. Ademais de oficial, o castel\u00e1n chegou a ser a lingua com\u00fan e vehicular do pa\u00eds entre finais do s\u00e9culo XIX e comezos do XX. En 1863, creouse un sistema de educaci\u00f3n p\u00fablica que impulsou considerablemente o co\u00f1ecemento do castel\u00e1n no pa\u00eds. O heroe nacional Jos\u00e9 Rizal escribiu a maior\u00eda das s\u00faas obras en castel\u00e1n, ao igual que a maior\u00eda de escritores e pensadores do s\u00e9culo XIX. A Revoluci\u00f3n filipina articulouse en lingua castel\u00e1, e a Primeira Rep\u00fablica Filipina fundada en 1899 estabeleceu o castel\u00e1n como idioma oficial. A primeira Constituci\u00f3n de Filipinas, ao igual que o himno nacional filipino, foron escirtos en castel\u00e1n. Na primeira metade do s\u00e9culo XX, o castel\u00e1n estaba moi difundido nas grandes cidades. Era a lingua da prensa, da cultura, o comercio e, at\u00e9 certo punto, da pol\u00edtica filipina. O castel\u00e1n mantivo o seu status oficial (xunto co ingl\u00e9s e o tagalo) at\u00e9 1973, status que ti\u00f1a dende 1571. A Proclamaci\u00f3n Presidencial n\u00fam. 155 do 15 de marzo de devandito ano 1973, a\u00ednda en vigor, ordena que o castel\u00e1n continuar\u00e1 a ser a lingua oficicial en Filipinas para todos aqueles documentos oficiais da \u00e9poca colonial que non foron traducidos \u00e1 lingua nacional.\nDespois da eliminaci\u00f3n como lingua oficial en 1973, o castel\u00e1n tam\u00e9n foi eliminado como materia obrigatoria na universidade en 1987."}
{"id": "511935", "revid": "23204", "url": "https://gl.wikipedia.org/wiki?curid=511935", "title": "Espa\u00f1ol filipino", "text": ""}
{"id": "511936", "revid": "23204", "url": "https://gl.wikipedia.org/wiki?curid=511936", "title": "Castel\u00e1n en Filipinas", "text": ""}
{"id": "511937", "revid": "23204", "url": "https://gl.wikipedia.org/wiki?curid=511937", "title": "Espa\u00f1ol de Filipinas", "text": ""}
{"id": "511938", "revid": "72012", "url": "https://gl.wikipedia.org/wiki?curid=511938", "title": "Acantisitinos", "text": ""}
{"id": "511939", "revid": "72012", "url": "https://gl.wikipedia.org/wiki?curid=511939", "title": "Acanthisitta chloris", "text": ""}
{"id": "511940", "revid": "83328", "url": "https://gl.wikipedia.org/wiki?curid=511940", "title": "Premio de Poes\u00eda Er\u00f3tica Illas Sisargas", "text": ""}
{"id": "511941", "revid": "23204", "url": "https://gl.wikipedia.org/wiki?curid=511941", "title": "Lingua austronesia", "text": ""}
{"id": "511942", "revid": "23204", "url": "https://gl.wikipedia.org/wiki?curid=511942", "title": "Castel\u00e1n medieval", "text": "O castel\u00e1n medieval, tam\u00e9n co\u00f1ecido como castel\u00e1n antigo ou romance castel\u00e1n, ref\u00edrese \u00e1s variantes do castel\u00e1n faladas na pen\u00ednsula Ib\u00e9rica entre o s\u00e9culo IX at\u00e9 entrado o s\u00e9culo XV aproximadamente; m\u00e1is especificamente, antes de que ocorrese o reaxuste conson\u00e1ntico que dar\u00eda orixe ao castel\u00e1n contempor\u00e1neo. A primeira obra extensa da literatura en castel\u00e1n medieval \u00e9 o \"Cantar de mio Cid\" ou \"Poema de mio Cid\", creado a finais do s\u00e9culo XII ou comezos do s\u00e9culo XIII por autor an\u00f3nimo."}
{"id": "511943", "revid": "23204", "url": "https://gl.wikipedia.org/wiki?curid=511943", "title": "Castel\u00e1n antigo", "text": ""}
{"id": "511944", "revid": "23204", "url": "https://gl.wikipedia.org/wiki?curid=511944", "title": "Romance castel\u00e1n", "text": ""}
{"id": "511945", "revid": "23204", "url": "https://gl.wikipedia.org/wiki?curid=511945", "title": "Espa\u00f1ol medieval", "text": ""}
{"id": "511946", "revid": "88215", "url": "https://gl.wikipedia.org/wiki?curid=511946", "title": "Torneio Jos\u00e9 Eduardo dos Santos", "text": ""}
{"id": "511947", "revid": "23204", "url": "https://gl.wikipedia.org/wiki?curid=511947", "title": "Castel\u00e1n medio", "text": "O castel\u00e1n medio \u00e9 a variante de castel\u00e1n falado entre finais do s\u00e9culo XV e finais do s\u00e9culo XVII, marcado por unha serie de cambios fonol\u00f3xicos e gramaticais que transformaron o castel\u00e1n medieval no castel\u00e1n moderno. Entre os principais cambios poden salientarse o reaxuste das sibilantes, a perda das sibilantes sonoras, a fixaci\u00f3n da posici\u00f3n dos pronomes cl\u00edticos ou a equiparaci\u00f3n das formas compostas dos verbos inergativos e inacusativos.\nOs falantes de castel\u00e1n que chegaron a Am\u00e9rica falaban variantes de castel\u00e1n medio e, polo tanto, t\u00f3dalas formas do castel\u00e1n actual son descendentes do castel\u00e1n medio. O xudeoespa\u00f1ol conserva alg\u00fans arca\u00edsmos do castel\u00e1n medieval que desapareceron do resto das variantes, como a presenza de sibilantes sonoras ou o mantemento dos fonemas /\u0161/ (=AFI \u0283) e /\u017e/ (=AFI \u0292)."}
{"id": "511948", "revid": "15490", "url": "https://gl.wikipedia.org/wiki?curid=511948", "title": "Jos\u00e9 L\u00e1zaro Galdeano", "text": ""}
{"id": "511949", "revid": "865", "url": "https://gl.wikipedia.org/wiki?curid=511949", "title": "Northrop B-2 Spirit", "text": ""}
{"id": "511950", "revid": "23204", "url": "https://gl.wikipedia.org/wiki?curid=511950", "title": "Castel\u00e1n do S\u00e9culo de Ouro", "text": ""}
{"id": "511951", "revid": "23204", "url": "https://gl.wikipedia.org/wiki?curid=511951", "title": "Espa\u00f1ol medio", "text": ""}
{"id": "511952", "revid": "43349", "url": "https://gl.wikipedia.org/wiki?curid=511952", "title": "Castel\u00e1n nos Estados Unidos de Am\u00e9rica", "text": "Os Estados Unidos conta con 41 mill\u00f3ns de persoas que falan castel\u00e1n como primeira lingua (2016), sendo o castel\u00e1n a segunda lingua m\u00e1is falada dos Estados Unidos. O castel\u00e1n \u00e9 a lingua m\u00e1is estudada, despois do ingl\u00e9s, nos Estados Unidos, con arredor de seis mill\u00f3ns de estudantes. Con m\u00e1is de 50 mill\u00f3ns de falantes nativos e como segunda lingua, os Estados Unidos \u00e9 o segundo pa\u00eds con maior poboaci\u00f3n de falantes de castel\u00e1n do mundo, s\u00f3 por detr\u00e1s de M\u00e9xico, a\u00ednda que non \u00e9 lingua oficial do pa\u00eds. Arredor de t\u00f3dolos falantes de castel\u00e1n nos Estados Unidos declararon dominar o ingl\u00e9s \"moi ben\" de acordo co censo de 2000. Ese dato incrementou ao 57% na enquisa American Community de 2013\u20132017. Os Estados Unidos de Am\u00e9rica contan coa s\u00faa propia academia da lingua, Academia Norteamericana da Lingua Espa\u00f1ola."}
{"id": "511953", "revid": "23204", "url": "https://gl.wikipedia.org/wiki?curid=511953", "title": "Espa\u00f1ol nos Estados Unidos de Am\u00e9rica", "text": ""}
{"id": "511954", "revid": "23204", "url": "https://gl.wikipedia.org/wiki?curid=511954", "title": "Lingua castel\u00e1 nos Estados Unidos de Am\u00e9rica", "text": ""}
{"id": "511955", "revid": "23204", "url": "https://gl.wikipedia.org/wiki?curid=511955", "title": "Lingua espa\u00f1ola nos Estados Unidos de Am\u00e9rica", "text": ""}
{"id": "511956", "revid": "88215", "url": "https://gl.wikipedia.org/wiki?curid=511956", "title": "Copa Galiza de h\u00f3ckey a pat\u00edns", "text": ""}
{"id": "511959", "revid": "23204", "url": "https://gl.wikipedia.org/wiki?curid=511959", "title": "Castel\u00e1n estadounidense", "text": ""}
{"id": "511960", "revid": "865", "url": "https://gl.wikipedia.org/wiki?curid=511960", "title": "Douglas A4D Skyhawk", "text": ""}
{"id": "511961", "revid": "89787", "url": "https://gl.wikipedia.org/wiki?curid=511961", "title": "Luiz Ruffato", "text": "Luiz Ruffato, nado en Cataguases, 4 de febreiro de 1961, \u00e9 un escritor brasileiro. A S\u00faa novela \"Eles eram muitos cavalos\", de 2001, ga\u00f1ou o Trofeo APCA ofrecido pola Asociaci\u00f3n Paulista de Cr\u00edticos de Arte e o Premio Machado de Assis da Fundaci\u00f3n Biblioteca Nacional. En 2011, coa publicaci\u00f3n da novela \"Domingos Sem Deus\", conclu\u00edu a pentalox\u00eda \"Inferno Provis\u00f3rio\".\nEn 2015 a AELG declarouno Escritor Galego Universal.\nTraxectoria.\nNacido en Cataguases, Minas Xerais en 1961, \u00e9 fillo dun pipoqueiro e dunha lavadeira de roupas. Formouse en tornear\u00eda-mec\u00e1nica polo Senai e traballou como obreiro da industria t\u00e9xtil, pipoqueiro e atendente de armari\u00f1o durante a xuventude. Graduouse en Comunicaci\u00f3n pola Universidade Federal de Xu\u00edz de F\u00f3ra e traballou en diversos xornais at\u00e9 se mudar para S\u00e3o Paulo en 1990. En 2003, abandonou a carreira de xornalista para se tornar escritor a tempo integral.\nObras.\nPrimeiras obras.\nO Seu primeiro libro publicado foi \"Hist\u00f3rias de Remorsos e Rancores\" (1998), reuni\u00f3n de sete contos que xiran en torno aos mesmos personaxes, moradores do beco do Z\u00e9 Pito, en Cataguases. En comentario, o escritor Ivan \u00c2ngelo afirma que o autor demostra \u201corixinalidade, ousad\u00eda formal, dominio da narrativa e do asunto, creaci\u00f3n dunha linguaxe que define o lugar e as persoas\u201d.\nEn 2000, publicou (\"os sobreviventes\"), que recibiu menci\u00f3n especial do Premio Casa de las Am\u00e9ricas. O libro est\u00e1 composto por seis contos, cuxos personaxes son persoas com\u00fans das clases baixa e media.\nAmbos os libros, revisados e reescritos, foron incorporados ao proxecto \"Inferno Provis\u00f3rio\".\n\"Eles eram muitos cavalos\".\nA s\u00faa primeira novela, \"Eles eram muitos cavalos\", publicado en 2001, recibiu o Trofeo APCA e o Premio Machado de Assis da Fundaci\u00f3n Biblioteca Nacional. Cunha estrutura non lineal est\u00e1 composto por 70 fragmentos. O \u00fanico elo entre eles \u00e9 o feito de todas as narrativas ocorreren un s\u00f3 d\u00eda, o d\u00eda 9 de maio de 2000 na cidade de S\u00e3o Paulo. O t\u00edtulo da novela fai unha alusi\u00f3n ao poema de Cec\u00edlia Meirelles, \u201cDos Cavalos da Inconfid\u00eancia\u201d.\nA novela veu da idea de Ruffato de escribir unha especie de tributo sobre S\u00e3o Paulo, a cidade que o acolleu como a tantos outros brasileiros. A estrutura do libro xurdiu da incapacidade de se comprender esta metr\u00f3pole, debido \u00e1 s\u00faa extrema dinamicidade e multiplicidade. As\u00ed, o autor buscou outras maneiras de expor esa pluralidade no libro, val\u00e9ndose de rexistros literarios e non-literarios como o estilo da publicidade, do teatro, do cinema, da m\u00fasica, da descrici\u00f3n, da narraci\u00f3n, da poes\u00eda etc. Ruffato afirma que o libro non \u00e9 no seu punto de vista unha \u201cnovela\u201d tradicional, mais unha especie de \u201cinstalaci\u00f3n literaria\u201d.\n\"Inferno Provis\u00f3rio\".\nEn 2005 iniciou coa obra\"Mamma, Son Tanto Felice\" a serie \"Inferno Provis\u00f3rio\", con cinco volumes. A serie tivo continuidade con \"O Mundo Inimigo\", publicada o mesmo ano. Despois vi\u00f1eron \"Vista Parcial da Noite\" (2006), \"O Livro das Impossibilidades\" (2008) e, finalmente, \"Domingos sem Deus\" (2011).\nO proxecto de Ruffato era o de ficcionalizar a historia da clase obreira brasileira desde mediados do s\u00e9culo XX at\u00e9 o inicio do s\u00e9culo XXI. Cada volume trata dun per\u00edodo hist\u00f3rico espec\u00edfico desa historia.\nO proxecto foi concibido, segundo o autor, antes mesmo de publicar os seus dous primeiros libros. O n\u00facleo da serie estaba nas narrativas de \"Os sobreviventes\" e de \"Hist\u00f3rias de Remorsos e Rancores\". As narrativas deses dous libros foron, inclusive, reescritas e reaproveitadas para os tres primeiros volumes do proxecto. Por\u00e9n, aserie s\u00f3 tomar\u00eda a forma final tras a publicaci\u00f3n de \"Eles eram muitos cavalos\". As\u00ed, desde a s\u00faa concepci\u00f3n a serie levou cerca de 20 anos para ser conclu\u00edda.\nOutras obras.\nEn 2007 foi seleccionado para participar do Proxecto \u201cAmores Expressos\u201d. O proxecto consistiu en apoiar viaxes a distintas cidades do mundo para escritores brasileiros co obxectivo de que estes producisen novelas coa tem\u00e1tica do \u201cAmor\u201d. Ruffato viaxou a Lisboa, Portugal. En 2009, Ruffato publicou a novela \"Estive em Lisboa e lembrei de voc\u00ea\", resultado da s\u00faa participaci\u00f3n no proxecto. O libro conta a historia de S\u00e9rgio, morador de Cataguases que, debido a unha serie de infortunios da vida, ve na emigra\u00e7\u00e3o para Portugal a soluci\u00f3n para os seus problemas. En Lisboa vese enredado na dif\u00edcil vida de emigrante.\nRuffato tam\u00e9n escribiu libros de poes\u00eda con \"As m\u00e1scaras singulares\" (2002) e \"Par\u00e1guas verdes\" (2011). Tam\u00e9n escribiu un ensaio sobre o modernismo en Cataguases (2002). Participou de antolox\u00edas de contos como o libro \"Gera\u00e7\u00e3o 90\": \"Manuscritos de Computador\", organizado por Nelson de Oliveira. \u00c9 tam\u00e9n organizador de diversas antolox\u00edas de contos, como \"25 mulheres que est\u00e3o fazendo a nova literatura brasileira\" (2005) e os contos de Luiz Fernando Emediato (2004)."}
{"id": "511962", "revid": "22795", "url": "https://gl.wikipedia.org/wiki?curid=511962", "title": "Rabadilla", "text": "Nas aves denom\u00ednase rabadilla \u00e1 parte do corpo inmediatamente anterior \u00e1 cara superior da cola. \nEn moitas ocasi\u00f3ns a rabadilla adoita ser unha zona de cor contrastado co resto da plumaxe, polo que \u00e9 unha caracter\u00edstica moi \u00fatil para diferenciarmos as especies, o distinguirmos entre os sexos dunha mesma especie. Hai que ter en conta, por\u00e9n, que moitas veces, coas \u00e1s pregadas, esta zona queda oculta.\nEvolutivamente, a aparici\u00f3n da rabadilla est\u00e1 unida \u00e1 do pig\u00f3stilo e as plumas rectrices.\nPor outra parte, en todos os vertebrados, tam\u00e9n se denomina rabadilla ao extremo \u00f3seo da columna vertebral que comprende o c\u00f3ccix e parte do sacro. "}
{"id": "511963", "revid": "98629", "url": "https://gl.wikipedia.org/wiki?curid=511963", "title": "Fokker F28 Fellowship", "text": "O Fokker F28 Fellowship \u00e9 un reactor de pasaxeiros de curto alcance dese\u00f1ado e fabricado polo construtor neerland\u00e9s Fokker.\nTras o Fokker F27 Friendship, un dos primeiros e exitoso avi\u00f3n rexional turboh\u00e9lice, Fokker decidiu comezar a desenvolver un novo avi\u00f3n de proximidade impulsado por turborreactores base\u00e1ndose na s\u00faa experiencia co F27. Durante a fase de dese\u00f1o p\u00faxose moita atenci\u00f3n no estudo do mercado e nas preocupaci\u00f3ns dos clientes; entre outros cambios realizados, aumentouse o seu tama\u00f1o, pasando a capacidade m\u00e1xima de 50 a 65 pasaxeiros. Durante o mes de abril de 1962 Fokker anunciou o lanzamento formal do F28 Fellowship.\nO 9 de maio de 1967 o prototipo F28-1000 realizou o seu primeiro voo. A s\u00faa certificaci\u00f3n chegou o 24 de febreiro de 1969, e o primeiro voo comercial foi coa aeroli\u00f1a Braathens o 28 de marzo dese ano. Tras a s\u00faa entrada en servizo Fokker desenvolveu m\u00faltiples variantes do F28. O F28-2000 ti\u00f1a unha fuselaxe m\u00e1is longa que pod\u00eda acomodar ata 79 pasaxeiros. O F28-4000 estaba equipado co m\u00e1is silencioso Rolls-Royce Spey 555-15H, ti\u00f1a unha cabina redese\u00f1ada e unha \u00e1 modificada, e pod\u00eda sentar ata 85 pasaxeiros. A produci\u00f3n do F28 rematou no ano 1987 en favor de dous novos derivados, o Fokker 70 e o m\u00e1is longo Fokker 100.\nDesenvolvemento.\nEn 1960 o fabricante neerland\u00e9s Fokker estaba involugrado en m\u00faltiples programas; entre eles varios avi\u00f3ns militares como o Br\u00e9guet Br.1150 Atlantic e o Lockheed F-104 Starfighter, as\u00ed como o exitoso turboh\u00e9lice de pasaxeiros F27 Friendship. Nese tempo a aeroli\u00f1a British European Airways (BEA) publicou unha especificaci\u00f3n que buscaba un avi\u00f3n rexional de gran velocidade impulsado por turborreactores. En resposta, Fokker interesouse en desenvolver o seu propio turborreactor de curto alcance. Segundo a publicaci\u00f3n \"Flying\", o futuro avi\u00f3n de Fokker foi fortemente modelado pola retroacci\u00f3n e as experiencias dos clientes do F27, particularmente daqueles no crucial mercado norteamericano. As\u00ed, incorpor\u00e1ronse metodolox\u00edas de dese\u00f1o e preferencias estadounidenses, enfatizando a simplicidade, as\u00ed como esforz\u00e1ndose en minimizar as barreiras comerciais e de lingua.\nDurante o mes de abril de 1962 Fokker anunciou o lanzamento do F28 Fellowship. O programa era un esforzo colaborativo conducido entre varias compa\u00f1\u00edas europeas, como a propia Fokker, as empresas de Alema\u00f1a occidental Messerschmitt-B\u00f6lkow-Blohm (MBB) e VFW-Fokker, e Short Brothers de Irlanda do Norte. Os gobernos tam\u00e9n investiron unha gran cantidade de cartos no proxecto; o goberno neerland\u00e9s proporcionou o 50% da participaci\u00f3n de Fokker, mentres que o de Alema\u00f1a occidental contribu\u00edu co 60% da participaci\u00f3n alem\u00e1, que era do 35%. Fokker tam\u00e9n se achegou a outras compa\u00f1\u00edas de aviaci\u00f3n con ofertas de participaci\u00f3n como a francesa Sud Aviation e a brit\u00e1nica Hawker Siddeley.\nO traballo de dese\u00f1o inicial centrouse nun avi\u00f3n capaz de transportar un m\u00e1ximo de 50 pasaxeiros a distancias ata os 1 650 km, modific\u00e1ndose posteriormente para poder acomodar ata 65 asentos nunha configuraci\u00f3n de 5 prazas por ringleira, destacando o incremento do seu peso m\u00e1ximo de engalaxe, base\u00e1ndose en estudos do mercado. O alongado avi\u00f3n pod\u00eda compararse en capacidade ao brit\u00e1nico Vickers Viscount, un exitoso avi\u00f3n de pasaxeiros turboh\u00e9lice. O dese\u00f1o era capaz de velocidades moi superiores \u00e1s dos seus competidores turboh\u00e9lice, pero segu\u00eda sendo relativamente baixa en comparaci\u00f3n aos dese\u00f1os a reacci\u00f3n contempor\u00e1neos, facilitando o uso dunha \u00e1 baixa relativamente recta e conseguindo boas caracter\u00edsticas a baixas velocidades que lle permit\u00edan operar no 85% dos aeroportos onde operaban o F27 e o Douglas DC-3. Segundo \"Flying\", o avi\u00f3n poder\u00eda ser o dobre de produtivo que o F27, mentres que a propia compa\u00f1\u00eda refer\u00edase ao novo modelo como un complemento ao turboh\u00e9lice irm\u00e1n.\nAo chegar a certa etapa de desenvolvemento, Fokker intentou que o F28 fose impulsado por un par de turboventiladores Bristol Siddeley BS.75. Por\u00e9n, esta selecci\u00f3n foi moi disputada polo fabricante rival Rolls-Royce, que presentou o seu Rolls-Royce Spey Junior, unha versi\u00f3n simplificada do seu motor Spey. Rolls-Royce finalmente f\u00edxose coa vitoria e o F28 ser\u00eda impulsado exclusivamente por varios modelos do Spey.\nA responsabilidade tanto do dese\u00f1o como da fabricaci\u00f3n do F28 dividiuse entre as compa\u00f1\u00edas asociadas. Fokker dese\u00f1ou e fabricou a secci\u00f3n do nariz, a fuselaxe central, e a parte interior das \u00e1s; MBB/Fokker-VFW encargouse da fuselaxe dianteira, traseira e a montaxe da cola; mentres que Shorts dese\u00f1ou e produciu a parte externa das \u00e1s. A montaxe final do Fokker F28 foi no aeroporto de Schiphol, nos Pa\u00edses Baixos. O fabricante estadounidense Fairchild Aircraft considerou producir localmente o seu propio derivado do F28, co\u00f1ecido como Fairchild 228, a\u00ednda que finalmente non chegou a producirse, decidindo ent\u00f3n a compa\u00f1\u00eda actuar como mero distribuidor do F28. No ano 1987 rematou a fabricaci\u00f3n do F28 en favor dos novos Fokker 70 e Fokker 100; ata ese momento fabric\u00e1ronse un total de 241 unidades.\nO prototipo do F28-1000, rexistrado PH-JHG, voou por primeira vez o 9 de maio de 1967, pilotado polo piloto xefe de probas Jas Moll, o piloto de probas Abe van der Schraaf, e o enxe\u00f1eiro de voo Cees Dik. A certificaci\u00f3n das autoridades da Alema\u00f1a occidental chegou o 24 de febreiro de 1969, permitindo que o F28 puidese entrar en servizo. A\u00ednda que o primeiro pedido fora realizado pola aeroli\u00f1a alem\u00e1 LTU, o seu primeiro voo comercial realizouno Braathens o 28 de marzo de 1969.\nDese\u00f1o.\nO Fokker F28 Fellowship era un reactor bimotor de curto alcance e compart\u00eda moitas caracter\u00edsticas co BAC One-Eleven de British Aircraft Corporation e coa primeira xeraci\u00f3n do Douglas DC-9 estadounidense en termos de configuraci\u00f3n b\u00e1sica, contando cunha cola en T e motores montados na parte traseira da fuselaxe. A eleci\u00f3n dunha \u00e1 baixa, entre outros beneficios, f\u00edxose para protexer aos motores da entrada de obxectos estra\u00f1os. O combustible almacenabase tanto na parte externa das \u00e1s como na fuselaxe, e pod\u00edan engadirse dep\u00f3sitos montados en p\u00edos para operaci\u00f3ns de longo alcance. A estrutura, que conta cun dese\u00f1o de vida segura, constru\u00eduse usando as mesmas t\u00e9cnicas de uni\u00f3n pioneiras do F27.\nO F28 estaba equipado con \u00e1s que ti\u00f1a un lixeiro \u00e1ngulo crecente en forma de frecha. Utilizaba unha construci\u00f3n en caixa convencional, de d\u00faas pezas separadas unidas na fuselaxe. A \u00e1 ti\u00f1a aler\u00f3ns situados preto das puntas, xunto con flaps sinxelos que eran suplementados polos aler\u00f3ns durante as aproximaci\u00f3ns; todas as superficies de control de voo actuaban a trav\u00e9s dun cableado duplicado e, ag\u00e1s o tem\u00f3n, estaban aerodinamicamente equilibrados. Tam\u00e9n estaba equipada cun spoiler de cinco secci\u00f3ns que s\u00f3 se operaba tras a aterraxe; decidiuse usar un spoiler en vez de alternativas como reversas xa que os dese\u00f1adores sent\u00edan que esta configuraci\u00f3n reducir\u00eda tanto o peso como a carga de traballo durante o mantemento. Excluiro uso de reversas tam\u00e9n implicou que se reduc\u00eda a posibilidade de que os motores inxerisen cascallos cando o avi\u00f3n operaba en pistas sen pavimentar. A \u00e1 tam\u00e9n ti\u00f1a un bordo de ataque fixo (a\u00ednda que un modelo experimental ti\u00f1a slats no bordo de ataque e estes ofrec\u00e9ronse como opci\u00f3n) e era desconxelado a trav\u00e9s de aire purgado dos motores.\nO F28 est\u00e1 impulsado por un par de turborreactores Rolls-Royce Spey; dependendo do modelo estes pod\u00edan xerar ata 43,9 kN de pulo. A\u00ednda que a caracter\u00edstica estaba dispo\u00f1ible na \u00e9poca, Fokker decidiu non equipar os motores dos primeiros F28 cun sistema de inxecci\u00f3n de auga-metanol, xa que a compa\u00f1\u00eda determinou que os motores xa ti\u00f1an un rendemento suficiente incluso cando se usaban en condici\u00f3ns c\u00e1lidas ou altas. A meirande parte dos sidemas a bordo est\u00e1n dese\u00f1ados con sinxeleza en termos de operabilidade e capacidade de servizo; non se usou un sistema hidr\u00e1ulico e no seu lugar o tren de aterraxe e a direcci\u00f3n depend\u00edan de bombas pneum\u00e1ticas. Por\u00e9n, o F28 ti\u00f1a uha electr\u00f3nica bastante avanzada, xa que o equipo de dese\u00f1o de Fokker considerou este factor importante de cara \u00e1 competencis xeral.\nUnha caracter\u00edstica pouco com\u00fan do F28 eran as secci\u00f3ns divididas m\u00f3biles instaladas no cono de cola; estas abrir\u00edanse hidr\u00e1ulicamente cara a f\u00f3ra para actuar como freo de aire variable. Unha idea semellante usouse tam\u00e9n no caza contempor\u00e1neo Blackburn Buccaneer e no avi\u00f3n rexional posterior British Aerospace 146. O dese\u00f1o \u00e9 \u00fanico xa que non s\u00f3 frena o avi\u00f3n rapidamente, sen\u00f3n que tam\u00e9n pode axudar un r\u00e1pidos descensos dende altitudes econ\u00f3micas de cruceiro e permite que os motores se axusten a altas velocidades, o que axuda a eliminar tempos de atraso. Isto significaba que os motores respond\u00edan m\u00e1is rapidamente se se precisaban cambios s\u00fabitos de velocidade ou facer un motor e ao aire nas aterraxes.O Fellowship ti\u00f1a un tren retractable en triciclo, que usaba grande pneum\u00e1ticos de baixa presi\u00f3n, permitindo o seu uso en pistas sen pavimentar. O uso de freos antideslizantes nas rodas principais do tren tam\u00e9n contribu\u00edan a unha curta aterraxe.\nVariantes.\nUnha variante do F28, equipada cunha fuselaxe m\u00e1is longa, designouse F28-2000; este modelo pod\u00eda transportar ata 79 pasaxeiros en vez dos 65 do F28-1000. O prototipo deste modelo era un prototipo F28-1000 convertido que voou por vez primeira o 28 de abril de 1971. As variantes F28-6000 e -5000 eran modelos modificados dos F28-2000 e F28-1000, respectivamente; as principais caracter\u00edsticas destes modelos era a adici\u00f3n de slats, unha maior envergadura e motores m\u00e1is potentes e silenciosos. Tanto o F28-6000 como o -5000 fracasaron e finalmente s\u00f3 se fabricaron dous F28-6000s e ning\u00fan F28-5000. Tras ser usado por Fokker durante un tempo, os F28-6000 vend\u00e9ronse a tras ser convertidos a F28-2000.\nQuizais a versi\u00f3n con m\u00e1is \u00e9xito do F28 foi o F28-4000, que se estreou o 20 de outubro de 1976 cun dos maiores clientes de Fokker, Linjeflyg. Esta versi\u00f3n estaba impulsada por motores m\u00e1is silenciosos Spey 555-15H, ti\u00f1a unha capacidade de ata 85 pasaxeiros, maior envergadura con \u00e1s reforzadas, unha nova cabina de mando, e un interior modernizado. O F28-3000, o sucesor do F28-1000, ti\u00f1a as mesmas melloras que o F28-4000."}
{"id": "511965", "revid": "25871", "url": "https://gl.wikipedia.org/wiki?curid=511965", "title": "Ang\u00e8le", "text": "Ang\u00e8le Jos\u00e9phine Aim\u00e9e Van Laeken, nada o 3 de decembro de 1995 en Uccle, \u00e9 unha cantante, compositora, pianista, produtora e actriz belga m\u00e1is co\u00f1ecida polo seu nome art\u00edstico Ang\u00e8le.\nTraxectoria.\nEn 2018 foi unha das maiores irrupci\u00f3ns no panorama pop franc\u00e9s e belga, rompendo o r\u00e9cord de semanas de Stromae no m\u00e1is alto das listas belgas co seu sinxelo \"Tout oublier\", no que participou o seu irm\u00e1n Rom\u00e9o Elvis.\nDiscograf\u00eda.\n\u00c1lbums de estudio.\nOutros lanzamentos"}
{"id": "511967", "revid": "98629", "url": "https://gl.wikipedia.org/wiki?curid=511967", "title": "Hawker Siddeley HS 748", "text": "O Hawker Siddeley HS 748 \u00e9 un avi\u00f3n turboh\u00e9lice de pasaxeiros de tama\u00f1o medio orixinalmente dese\u00f1ado e fabricado pola compa\u00f1\u00eda brit\u00e1nica Avro. Foi o derradeiro avi\u00f3 desenvolvido por Avro antes da s\u00faa disoluci\u00f3n.\nO HS 748 desenvolveuse a finais dos anos 50 como un movemento para reorientar a compa\u00f1\u00eda cara o mercado civil e a exportaci\u00f3n. Impulsado polo popular motor turboh\u00e9lice Rolls-Royce Dart, dese\u00f1ouse especificamente como un alimentador moderno substituto do envellecido Douglas DC-3 que na \u00e9poca a\u00ednda era moi usado. Orixinalmente planeouse que sentase a un pequeno n\u00famero de pasaxeiros, pero os estudos de mercado indicaron que unha capacidade de 40 asentos ser\u00eda \u00f3ptima para o tipo. Para diferencir o novo avi\u00f3n dos seus competidores, dese\u00f1ouse para ter un alto nivel de rendemento, con capacidades para engalaxes e aterraxes curtas (STOL), e unha construci\u00f3n bastante robusta. O seu primeiro voo foi o 24 de xu\u00f1o de 1960 e a serie 1 HS 748 entrou en servizo no ano seguinte.\nUnha vez en servizo, o HS 748 atopou un nicho no mercado de curta distancia. Desenvolv\u00e9ronse varios modelos distintos do avi\u00f3n rexional, e entre as t\u00edpicas melloras estiveron a adopci\u00f3n demotores Dart m\u00e1is potentes e o aumento do peso bruto. A variante m\u00e1is distintiva foi quizais o HS 780 Andover, un transporte militar desenvolvido para a Royal Air Force (RAF) cunha gran rampla de carga traseira e un tren de aterraxe principal m\u00e1is baixo para axudar a cargar obxectos voluminosos. En 1988, o ano no que deixou de fabricarse, produc\u00edranse 380 unidades entre Hawker Siddeley (a propietaria de Avro) e a compa\u00f1\u00eda india Hindustan Aeronautics Limited (HAL). Durante os anos 90 desenvolveuse unha variante m\u00e1is grande do, o BAe ATP, como un intento de competir cos \u00edderes do seu mercado, o de Havilland Canada Dash 8 e o ATR 42, pero tivo unha vendas moi limitadas fabric\u00e1ndose s\u00f3 un feixe de unidades.\nDesenvolvemento.\nAntecedentes.\nTras a publicaci\u00f3n en 1957 do Libro Branco de Defensa, no cal o ent\u00f3n ministro de Defensa Duncan Sandys anunciou a finalizaci\u00f3n de case todos os desenvolvementos de avi\u00f3ns militares tripulados, o fabricante Avro decidiu que deber\u00eda centrarse no mercado civil. Dez anos antes lanzara o avi\u00f3n de pasaxeiros Avro Tudor, pero este modelo tivera vendas moi baixas; as\u00ed, durante 1958, a empresa decidiu crear un novo dese\u00f1o a partir de cero, e que finalmente se converter\u00eda no HS 748. O 9 de xaneiro de 1959 anunciouse a existencia do proxecto, co\u00f1ecido ent\u00f3n como o Avro 748.\nNese momento o catrimotor Vickers Viscount xa asegurara a meirande parte do mercado de curto alcance, polo que Avro decidiu que dese\u00f1ar\u00eda un avi\u00f3n rexional m\u00e1is pequeno, impulsado por un par de motores turboh\u00e9lice Rolls-Royce Dart. A compa\u00f1\u00eda pensou que este avi\u00f3n ser\u00eda un substituto axeitado para os moitos DC-3 Dakota que na \u00e9poca estaban chegando ao final da s\u00faa vida \u00fatil. Segundo a publicaci\u00f3n \"Flight International\", un dos principais obxectivos do equipo de dese\u00f1o foi o de producir un avi\u00f3n que fose capaz dende calquera aer\u00f3dromo no que puidese operar o DC-3.\nAs primeiras intenci\u00f3ns para o avi\u00f3n eran que tivese unha capacidade para 20-30 asentos, adoptando unha configuraci\u00f3n semellante \u00e1 do seu futuro rival, o Fokker F27 Friendship; por\u00e9n, tras discusi\u00f3ns con varios clientes potenciais, a compa\u00f1\u00eda optou por unha configuraci\u00f3n de \u00e1 baixa e unha capacidade de 40 asentos. Outro punto importante para o futuro avi\u00f3n era que cumprise cos est\u00e1ndares de aeronavegabilidade tanto brit\u00e1nicos como estadounidenses; segundo isto, deber\u00eda ser un dos primeiros avi\u00f3ns de tama\u00f1o medio en incorporar principios de dese\u00f1o de vida segura para a s\u00faa estrutura en lugar dos principios com\u00fans que se estaban practicando na \u00e9poca. A fuselaxe carec\u00eda efectivamente dunha vida \u00fatil imposta; durante o seu desenvolvemento probouse exitosamente usando un tanque de auga chegando ao equivalente a 100 000 horas de voo.\nAvro non era a \u00fanica compa\u00f1\u00eda que v\u00eda o potencial dun substituto do DC-3 e, nese momento, o traballo do competidor directo do 748, o F27 Friendship de fabricaci\u00f3n neerlandesa, estaba moi avanzado. Para diferenciarse dos seus competidores, Avro decidiu centrar os seus esforzos e acadar un dese\u00f1o m\u00e1is robusto que ofrecese un mellor rendemento en engalaxes e aterraxes curtas (STOL), que permit\u00eda ao futuro avi\u00f3n ser operado en aeroportos m\u00e1is pequenos e austeros, inclu\u00eddos aqueles sen pistas modernas. Esta capacidade STOL consegu\u00eduse grazas a distintas caracter\u00edsticas, como a adopci\u00f3n dunha \u00e1 longa de elevaci\u00f3n alta, que estaba equipada cun \u00fanico \"slot flap\" e cunha leng\u00fceta servo no bordo de sa\u00edda. Esta \u00e1 estaba montada abaixo na fuselaxe con diedro dende a ra\u00edz, permit\u00edndolle unha boa separaci\u00f3n xeral do chan e unha montaxe doada do robusto tren de aterraxe. Operacionalmente, os pilotos pod\u00edan elixir entre tres configuraci\u00f3ns de flaps para a engalaxe para seleccionar o nivel de rendemento STOL requirido.\nOutra caracter\u00edstica do 748 foi a decisi\u00f3n de adoptar sistemas sinxelos e compo\u00f1entes xa probados onde fose posible. A conveniencia do operador, os motores proporcion\u00e1banse cun sistema interno de ignici\u00f3n; outros sistemas e estruturas dese\u00f1\u00e1ronse para que fosen doados de inspeccionar e de reparar, incluso en pistas non preparadas con equipamento dispo\u00f1ible limitado. Probablemente como consecuencia destas cualidades o 748 chamou rapidamente a atenci\u00f3n de varias aeroli\u00f1as, particularmente daquelas que operaban en \u00e1reas remotas.\nEn voo.\nO 24 de xu\u00f1o de 1960 o primeiro Avro 748 fixo o seu voo de estrea dende a f\u00e1brica da compa\u00f1\u00eda en Woodford, Cheshire. As probas de voo dos prototipos validaron rapidamente o rendemento do avi\u00f3n en pistas curtas. Fabric\u00e1ronse 18 Avro 748 Series 1; durante o mes de abril de 1962 entregouse o primeiro avi\u00f3n de produci\u00f3n ao seu cliente de estea, Skyways Coach-Air Limited. Por\u00e9n, a meirande parte das unidades da serie 1 export\u00e1ronse a Aerol\u00edneas Argentinas. A principios dos 60 a identidade individual de Avro dentro do Hawker Siddeley Group desapareceu, e a partir dese momento o avi\u00f3n comercializouse como o HS 748.\nTras o grupo inicial da serie 1, a produci\u00f3n pasou \u00e1 mellorada serie 2. A serie 2 era moi semellante ao seu predecesor pero equipaba o motor Dart RDa 7 Mk 531 con m\u00e1is potencia e ti\u00f1a un maior peso. Segundo a publicaci\u00f3n \"Flight International\", durante o ano 1960 o prezo b\u00e1sico dun Avro 748 Series 1 novo era de 176 000 libras, mentres que o do Avro 748 Series 2 era de 196 000.\nDurante o ano 1967 introduc\u00eduse a serie 2A, que basicamente era o mesmo avi\u00f3n con motores Mk. 532 e m\u00e1is peso. De 1971 en diante estiveron dispo\u00f1ibles novas opci\u00f3ns para os clientes, como unha gran porta de carga na parte traseira da cabina e un chan reforzado. No ano 1979 chegou a serie 2B, cunha envergadura 4 p\u00e9s m\u00e1is longa, a adopci\u00f3n de motores Mk 536-2, unha cabina de pasaxeiros modernizada, e varias melloras no sistema de inxecci\u00f3n e no sistema antiincendios dos motores.\nEn 1976 Eric Johnson, director de enxe\u00f1ar\u00eda de vendas de Hawker Siddeley Manchester, dixo que a compa\u00f1\u00eda estaba estudando opci\u00f3ns para equipar un modelo do HS 748 con motores turboventiladores, e que unha das opci\u00f3ns favoriras nese momento era o Rolls-Royce/SNECMA M45H, como o usado no VFW-Fokker 614. Outros cambios que se poder\u00edan incorporar eran a adici\u00f3n de spoilers e freos adaptativos para un mellor rendemento nas aterraxes, mentres que se redese\u00f1ar\u00edan os sistemas el\u00e9ctricos, hidr\u00e1ulicos e de aire acondicionado; externamente, ti\u00f1a que introducirse un diedro para manter o plano de cola libre do escape dos motores. O avi\u00f3n remotorizado poder\u00eda ofrecer m\u00e1is capacidade, sentando ata 64 pasaxeiros.\nAdemais da li\u00f1a de produci\u00f3n brit\u00e1nica, a fabricaci\u00f3n do 748 tam\u00e9n se realizou no estranxeiro. India realizara pedidos do avi\u00f3n cedo e tanto o 748 Series 1 como o Series 2 fabric\u00e1ronse baixo licenza pola construtora india Hindustan Aeronautics (HAL). Os avi\u00f3ns fabricados por HAL foron designados \"HAL-748\". O 1 de novembro de 1961 o primeiro HAL-748 realizou o seu voo de estrea. A compa\u00f1\u00eda india poduciu un total de 89 aparellos, 72 dos cales foron para a Forza A\u00e9rea da India e 17 para a aeroli\u00f1a nacional, Indian Airlines.\nA\u00ednda que o HS 748 estaba dirixido principalmente cara o mercado civil, varias unidaddes venderonse a clientes militares de todo o mundo. Hawker Siddeley usou o dese\u00f1o como base para o HS 780 Andover, un transporte militar desenvolvido e fabricado para a Royal Air Force. O HS 780 era moi semellante ao 748, diferenci\u00e1ndose principalmente na redese\u00f1ada parte traseira da fuselaxe e a cola, que incorporaban unha gran rampla de carga e un tren de aterraxe m\u00e1is baixo para facilitar a carga de obxectos voluminosos.\nNo o ano 1988 rematou a produci\u00f3n do HS 748, e o 1 de decembro dese ano fixo o seu voo de estrea o derradeiro avi\u00f3n fabricado polos brit\u00e1nicos. Segundo BAE Systems, unha das compa\u00f1\u00edas sucesoras de Hawker Siddeley, fabric\u00e1ronse un total de 381 unidades, inclu\u00eddos os Andover e os producidos por HAL.\nHistorial operacional.\nDurante a primeira d\u00e9cada na que estivo dispo\u00f1ible, as vendas do HS 748 foron relativamente en\u00e9rxicas; en 1976 chegouse aos 312 avi\u00f3ns vendidos, dos cales 259 vend\u00e9ronse f\u00f3ra do Reino Unido. Neses dez anos a India emerxera como o maior mercado para o aparello e Indian Airlines converteuse no principal operador do HS 748, cunha frota de 26 avi\u00f3ns. F\u00edxose popular entre numerosos operadores comerciais, e s\u00f3 no Caribe e Am\u00e9rica do Sur hab\u00eda 63 HS 748 operando en 11 aeroli\u00f1as.\nO HS 748 conseguira algunhas vitorias sobre os seus rivais, entre eles o F27 Friendship. Philippine Airlines era o maior operador do F27 ata que decidiu substitu\u00edlos, xunto cos DC-3, polo HS 748, representando un gran salto nas vendas. Outros grandes operadores civ\u00eds foron Aerol\u00edneas Argentinas, VARIG, Thai Airways, LAN Chile e Bouraq Airlines. Varios destes operadores utilizaron as capacidades STOL nos seus servizos; segundo a publicaci\u00f3n \"Flight International\" ao redor dun terzo das operaci\u00f3ns regulares realiz\u00e1banse en pistas pouco preparadas con instalaci\u00f3ns m\u00ednimas.\nOutro mercado clave para o HS 748 foi o de avi\u00f3ns executivos; o tipo foi mercado repetidamente para servir como avi\u00f3n designado a varios xefes de estado, como por exemplo de pa\u00edses como a Arxentina, o Brasil, Chile, a India, Venezuela, Zambia, Tailandia e o Reino Unido. O HS 748 foi un dos \u00faltimos avi\u00f3ns en ser pilotado polo destacado aviador e home de negocios Howard Hughes. Durante o ano 1972 Hughes realizou varios voos co modelo, en todos eles acompa\u00f1ado polo piloto de probas de Hawker Siddeley Tony Blackman, voando dende o aeroporto da compa\u00f1\u00eda en Hatfield.\nOs militares australianos mercaron varios avi\u00f3ns, concretamente a Real Forza A\u00e9rea de Australia (RAAF) f\u00edxose cunha frota de dez HS 748, chegando o primeiro deles en 1968 para servir como adestrador de navegaci\u00f3n e como transporte VIP. A Real Armada de Australia (RAN) operou dous HS 748 a partir de 1973 como adestradores de navegaci\u00f3n. Tras o cicl\u00f3n Tracy, entregouse axuda en Darwin, Territorio do Norte, usando este modelo. Despois de ser equipados con varias contramedidas electr\u00f3nicas (ECM) a finais dos anos 70, o HS 748 tam\u00e9n foi usado como adestrador de guerra electr\u00f3nica.\nNunha configuraci\u00f3n t\u00edpica de pasaxe o HS 748 pode acomodar 40-48 asentos de clase econ\u00f3mica nun esquema de catro pasaxeiros por ringleira; por\u00e9n, a meirande parte dos \u00faltimos HS 748 de pasaxeiros oper\u00e1ronse como \"combis\". Estes avi\u00f3ns estaban equipados cunha tabique m\u00f3bil que divid\u00eda a cabina principal, levando entre 4 e 40 asentos na parte traseira e carga na dianteira. O 748 tam\u00e9n foi moi usado como cargueiro puro, tendo unha carga \u00fatil m\u00e1xima dunhas 12 000 libras. Varias aeroli\u00f1as usaron o 748 como transporte de combustible a granel, con sete ou oito dep\u00f3sitos fixos instalados na cabinacunha capacidade total duns 7 500 litros."}
{"id": "511968", "revid": "5863", "url": "https://gl.wikipedia.org/wiki?curid=511968", "title": "Mar\u00eda Pilar Buela Piedra", "text": ""}
{"id": "511969", "revid": "5863", "url": "https://gl.wikipedia.org/wiki?curid=511969", "title": "Mar\u00eda Pilar Buela", "text": ""}
{"id": "511971", "revid": "5863", "url": "https://gl.wikipedia.org/wiki?curid=511971", "title": "Pilar Buela Piedra", "text": ""}
{"id": "511972", "revid": "5863", "url": "https://gl.wikipedia.org/wiki?curid=511972", "title": "M\u00e1ire Brennan", "text": ""}
{"id": "511973", "revid": "5863", "url": "https://gl.wikipedia.org/wiki?curid=511973", "title": "M\u00e1ire N\u00ed Bhraon\u00e1in", "text": ""}
{"id": "511974", "revid": "1888", "url": "https://gl.wikipedia.org/wiki?curid=511974", "title": "Valent\u00edn Fern\u00e1ndez Gonz\u00e1lez", "text": "Valent\u00edn Fern\u00e1ndez Gonz\u00e1lez, co\u00f1ecido como V\u00edctor, nado en Lugo en 1912 e finado en 1951, foi un militar e pol\u00edtico galego.\nTraxectoria.\nAlbanel en Lugo. Militante comunista dende 1936. Logo do golpe de Estado do 18 de xullo de 1936 foi comandante da Brigada 100 da 11\u00aa divisi\u00f3n e formou parte do batall\u00f3n de Milicias Populares Galegas durante a guerra civil. Coa derrota da Rep\u00fablica foi internado no campo de refuxiados franc\u00e9s de Barcar\u00e8s. Despois marchou \u00e1 Uni\u00f3n Sovi\u00e9tica e traballou como obreiro cualificado en Mitichi, Kokand, e torneiro na f\u00e1brica Krasni Proletari de Moscova. Foi voluntario no Ex\u00e9rcito Vermello durante a segunda guerra mundial. Volveu a Galicia en 1949 enviado polo PCE e formou parte do Comit\u00e9 Rexional dirixido por Jos\u00e9 Sevil como responsable do traballo no Ex\u00e9rcito e na Mari\u00f1a. Morreu nun enfrontamento coa Garda Civil en febreiro ou marzo de 1951.\nVida persoal.\nCasou coa asturiana Josefina \u00c1lvarez Su\u00e1rez."}
{"id": "511975", "revid": "25871", "url": "https://gl.wikipedia.org/wiki?curid=511975", "title": "Ang\u00e8le Jos\u00e9phine Aim\u00e9e Van Laeken", "text": ""}
{"id": "511976", "revid": "25871", "url": "https://gl.wikipedia.org/wiki?curid=511976", "title": "Ang\u00e8le Van Laeken", "text": ""}
{"id": "511977", "revid": "5863", "url": "https://gl.wikipedia.org/wiki?curid=511977", "title": "Irene Villa Gonz\u00e1lez", "text": ""}
{"id": "511978", "revid": "98629", "url": "https://gl.wikipedia.org/wiki?curid=511978", "title": "Fr\u00e9d\u00e9ric de Lafresnaye", "text": "O bar\u00f3n N\u00f6el Fr\u00e9d\u00e9ric Armand Andr\u00e9 de Lafresnaye, nado o 24 de xullo de 1783 en Falaise (departamento de Calvados, na antiga rexi\u00f3n da Baixa Normand\u00eda), e finado o 14 de xullo de 1861 na mesma localidade, foi un ornit\u00f3logo e coleccionista franc\u00e9s.\nTraxectoria.\nLafresnaye era dunha familia aristocr\u00e1tica que resid\u00eda no Castelo de La Fresnaye, en Falaise. Mostrou un interese temper\u00e1n pola historia natural, particularmente pola entomolox\u00eda. Despois de adquirir unha colecci\u00f3n de paxaros europeos, centrou a s\u00faa atenci\u00f3n cara \u00e1 ornitolox\u00eda. Lafresnaye describiu varias novas especies de aves, algunhas con Alcide d'Orbigny. Logrou reunir unha colecci\u00f3n de m\u00e1is de 8 000 aves na s\u00faa casa.\nFoi membro da Academia das Ciencias de Tur\u00edn. Despois da s\u00faa morte esta colecci\u00f3n comprouna o recolledor estadounidense Henry Bryant, que a doou \u00e1 Sociedade de Historia Natural de Boston.\nEp\u00f3nimos.\nAlgunhas especies dedicadas a Lafresnaye son:\nAlgunhas das descritas por este autor son:\nAs\u00ed mesmo, foi o descritor do x\u00e9nero \"Acanthisitta\", en 1842.\nAbreviatura.\nA abreviatura Lafresnaye empr\u00e9gase para recol\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "511979", "revid": "89787", "url": "https://gl.wikipedia.org/wiki?curid=511979", "title": "Jos\u00e9 Cuba", "text": "Jos\u00e9 Cuba V\u00e1zquez, nado o 15 de abril de 1981 en Berna, pero criado en Vilalba, \u00e9 un loitador galego.\nTraxectoria.\nFillo de emigrantes galegos en Su\u00edza, volveu coa s\u00faa familia \u00e1 parroquia vilalbesa de San Sim\u00f3n da Costa cando a\u00ednda era un neno. Pertence \u00e1 federaci\u00f3n galega de loita e ao Club de Loita Vilalba. En 2009 ficou no d\u00e9cimo primeiro posto no Campionato do Mundo de loita. En 2018 acadou o seu d\u00e9cimo cuarto t\u00edtulo como Campi\u00f3n de Espa\u00f1a de loita ol\u00edmpica na categor\u00eda de -125 kg e s\u00e9timo no Campionato de Europa dese mesmo ano. No 2015 obtivo o seu mellor resultado nuns Xogos Europeos, quedando en d\u00e9cimo s\u00e9tima posici\u00f3n. Nos Xogos Mediterr\u00e1neos foi subcampi\u00f3n en 2015 e campi\u00f3n en 2016. En novembro de 2020, acadou o seu d\u00e9cimo sexto Campionato de Espa\u00f1a."}
{"id": "511980", "revid": "5863", "url": "https://gl.wikipedia.org/wiki?curid=511980", "title": "Isabella Helen Lugoski", "text": ""}
{"id": "511981", "revid": "5863", "url": "https://gl.wikipedia.org/wiki?curid=511981", "title": "Isabella L. Karle", "text": ""}
{"id": "511982", "revid": "5863", "url": "https://gl.wikipedia.org/wiki?curid=511982", "title": "Kathrin U. Jansen", "text": ""}
{"id": "511983", "revid": "5863", "url": "https://gl.wikipedia.org/wiki?curid=511983", "title": "Catalina Ang\u00e9lica Gonz\u00e1lez Cano", "text": ""}
{"id": "511984", "revid": "5863", "url": "https://gl.wikipedia.org/wiki?curid=511984", "title": "Ang\u00e9lica Gonz\u00e1lez Cano", "text": ""}
{"id": "511985", "revid": "23204", "url": "https://gl.wikipedia.org/wiki?curid=511985", "title": "Falaise, Calvados", "text": "Falaise \u00e9 unha comuna francesa e unha vila do departamento de Calvados, na rexi\u00f3n de Normand\u00eda.\nXeograf\u00eda.\nSituada a unha altitude de entre os 89 e os 188 msnm, ocupa unha extensi\u00f3n de 11,84 km2. Segundo o censo de 2017 ti\u00f1a unha poboaci\u00f3n de 8 186 habitantes, 2,7 % menos ca no censo de 2012). A densidade de poboaci\u00f3n en 2017 era de 691 hab./km2.\nHistoria.\nO castelo de Falaise foi o lugar de nacemento de Guillerme o Conquistador, duque de Normand\u00eda e rei de Inglaterra. "}
{"id": "511986", "revid": "25871", "url": "https://gl.wikipedia.org/wiki?curid=511986", "title": "Jos\u00e9 Cuba V\u00e1zquez", "text": ""}
{"id": "511987", "revid": "23204", "url": "https://gl.wikipedia.org/wiki?curid=511987", "title": "Anders Sparrman", "text": "Anders Erikson Sparrman, nado o 27 de febreiro de 1748 en Tensta (Condado de Uppsala), e finado o 9 de agosto de 1820 en Estocolmo, foi un naturalista, bot\u00e1nico e abolicionista sueco, un dos dezasete ap\u00f3stolos de Linneo, que describiu numerosas especies novas para a ciencia. \nTraxectoria.\nAnders Sparrman era fillo dun cl\u00e9rigo. Aos nove anos entrou na Universidade de Uppsala, onde comezou os seus estudos de Medicina, e aos catorce converteuse nun dos pupilos m\u00e1is destacados de Linneo. \nEn 1765 fixo unha viaxe a China como cirurxi\u00e1n a abordo, regresando dous anos m\u00e1is tarde despois de realizar a descrici\u00f3n dos animais e plantas que encontrara.\nEn xaneiro de 1772 viaxou at\u00e9 o Cabo da Boa Esperanza, para ocupar un posto como titor. Cando m\u00e1is tarde dese mesmo ano James Cook chegou al\u00ed ao comezo do seu segundo viaxe, Sparrman uniuse \u00e1 expedici\u00f3n como naturalista axudante de Johann e Georg Forster. Despois da viaxe volveu \u00e1 Cidade do Cabo en xullo de 1775, dedic\u00e1ndose a exercer de m\u00e9dico, conseguindo suficiente di\u00f1eiro para financiar unha viaxe ao interior do continente.\nEn 1776 volveu a Suecia, onde se premiara cun doutoramento honorario na s\u00faa ausencia. Fue elixido, ademais, como membro da Real Academia das Ciencias de Suecia. En 1780 foi o conservador das colecci\u00f3ns de historia natural de dita Academia, e en 1781 profesor de historia natural e farmacolox\u00eda, e asesor do \"Collegium Medicum\" en 1790. \nObras.\nSparrman publicou numerosos traballos, o m\u00e1is co\u00f1ecido deles \u00e9 o relaci\u00f3n das s\u00faas viaxes en Sur\u00e1frica e con Cook, publicadas en 1789 co t\u00edtulo de \"A voyage to the Cape of Good Hope, towards the Antarctic polar circle, and round the world: But chiefly into the country of the Hottentots and Caffres, from the year 1772 to 1776\" (Unha viaxe ao Cabo da Boa Esperanza, cara ao c\u00edrculo polar ant\u00e1rtico, e ao redor do mundo: pero sobre todo cara ao pa\u00eds dos Hotentotes e Cafres, dos anos 1772 a 1776). \nTam\u00e9n publicou, entre 1786 e 1789 o \"Cat\u00e1logo do Museo Carlsonianum\", no que describiu moitos dos esp\u00e9cimes que recollera en Sur\u00e1frica e no Pac\u00edfico Sur, alg\u00fans dos cales eran novos para a ciencia. \nAs\u00ed mesmo, publicou en 1806, unha \"Ornitolox\u00eda de Suecia\".\nAbreviaturas.\nA abreviatura Sparr. empr\u00e9gase para reco\u00f1ecer a como autoridade na descrici\u00f3n e clasificaci\u00f3n cient\u00edfica en bot\u00e1nica.\nA abreviatura Sparrman empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "511988", "revid": "72012", "url": "https://gl.wikipedia.org/wiki?curid=511988", "title": "Anders Erikson Sparrman", "text": ""}
{"id": "511989", "revid": "89787", "url": "https://gl.wikipedia.org/wiki?curid=511989", "title": "Tensta, Uppsala", "text": "Tensta \u00e9 unha parroquia eclesi\u00e1stica da diocese de Uppsala. A parroquia est\u00e1 situada no municipio de Uppsala no condado do mesmo nome.\nXeograf\u00eda e poboaci\u00f3n.\nA superficie da parroquia \u00e9 de 10 476 hect\u00e1reas. No censo do 31 de decembro de 2018 ti\u00f1a 1 368 fregueses, dos 1 871 habitantes da parroquia civil (un 73 %). \nHistoria administrativa.\nA parroquia ten orixes medievais. At\u00e9 o 1 de maio de 1925 a parroquia constitu\u00edu o seu propio \"pastorado\" e despois, at\u00e9 1962 foi a parroquia nai do pastorado de Tensta, Lena e Viksta. E desde 1962 \u00e9 a parroquia nai do pastorado de Tensta, Lena e \u00c4rentuna. As parroquias do pastorado formaron a comunidade eclesi\u00e1stica de Vattholma en 1975 e o pastorado pasou a chamarse pastorado de Vattholma."}
{"id": "511990", "revid": "1131", "url": "https://gl.wikipedia.org/wiki?curid=511990", "title": "Tensta", "text": "O top\u00f3nimo sueco Tensta pode referirse a:"}
{"id": "511991", "revid": "89787", "url": "https://gl.wikipedia.org/wiki?curid=511991", "title": "Tensta, Estocolmo", "text": "Tensta \u00e9 un suburbio ao norte da cidade de Estocolmo, Suecia, no distrito de Sp\u00e5nga-Tensta. \nDemograf\u00eda.\nA s\u00faa poboaci\u00f3n, a 31 de decembro de 2011, era de 18 393 habitantes, dos cales un 86,7 % ten orixe estranxeira. O 95 % dos nenos das escolas locais son estranxeiros. \nA taxa de desemprego en 2012 era do 8,9 %, e un 40,2 % da poboaci\u00f3n benefici\u00e1base economicamente de axudas sociais.\nComunicaci\u00f3n.\nConta cunha estaci\u00f3n da li\u00f1a azul do metro de Estocolmo, cunha galer\u00eda comercial, xunto a estaci\u00f3n do metro, e cun pequeno mercado de froitas. \nCultura.\nA galer\u00eda de arte \"Tensta Konsthall\" tam\u00e9n est\u00e1 situada cerca do centro de Tensta e conseguiu facerse cun nome entre as mellores galer\u00edas de Estocolmo."}
{"id": "511994", "revid": "1131", "url": "https://gl.wikipedia.org/wiki?curid=511994", "title": "Tensta (metro de Estocolmo)", "text": " \nTensta \u00e9 unha estaci\u00f3n do metro de Estocolmo, na li\u00f1a T10 (li\u00f1a azul), situada no distrito de Tensa da cidade de Estocolmo. A estaci\u00f3n entrou en servizo en 1975, e ten un tr\u00e1nsito anual duns 6 000 viaxeiros por d\u00eda.\nSituaci\u00f3n.\nSituada a uns 22 m por debaixo do solo, a estaci\u00f3n Tensta enc\u00f3ntrase na li\u00f1a T10 do metro de Estocolmo, entre as estaci\u00f3ns Hjulsta (a derradeira da li\u00f1a) e Rinkeby.\nHistoria.\nA estaci\u00f3n Tensta p\u00faxose en servizo o 31 de agosto de 1975. A decoraci\u00f3n art\u00edstica da estaci\u00f3n foi realizada por Helga Henschen sobre o tema \"Unha rosa para os inmigrantes\" (\"En ros till invandrarna\" en sueco). Este tema ten a irmandade como consigna. Pint\u00e1ronse 18 cadros e cada lenzo est\u00e1 titulado nun idioma diferente."}
{"id": "511998", "revid": "6", "url": "https://gl.wikipedia.org/wiki?curid=511998", "title": "Hayabusa2", "text": "Tras o fracaso da misi\u00f3n Hayabusa, a axencia xaponesa de exploraci\u00f3n aerospacial, JAXA, lanzou en 2014 unha segunda misi\u00f3n, Hayabusa2 co mesmo obxectivo, a recolecci\u00f3n de mostras de asteroides, regresando con \u00e9xito o 5 de decembro de 2020 con mostras do asteroide Ryugu.\nA c\u00e1psula descendeu en paraca\u00eddas no deserto de Woomera, Australia, \u00f3 igual que o fixera a s\u00faa predecesora.\nA recollida de mostras f\u00edxose en d\u00faas ocasi\u00f3ns, en febreiro de 2019, \u00f3 descender sobre o asteroide, e en xullo de 2019 \u00f3 lanzar un impacto explosivo (o Small Carry-on Impactor, SCI) para chegar a capas m\u00e1is profundas. SCI, un proxectil de cobre de 2,5 kg, impactou na superficie do asteroirde Ryugu, de 900 m de di\u00e1metro, a uns 2 km/s."}
{"id": "511999", "revid": "5863", "url": "https://gl.wikipedia.org/wiki?curid=511999", "title": "Ryugu", "text": "162173 Ryugu \u00e9 un asteroide de Tipo C de 900 m de di\u00e1metro de \u00f3rbita pr\u00f3xima \u00e1 Terra. Foi visitado en 2019 por Hayabusa2, c\u00e1psula espacial xaponesa (da JAXA) que recolleu mostras da s\u00faa superficie, amosando que non est\u00e1 cohesionada.\n162173 Ryugu \u00e9 o vix\u00e9simo terceiro planeta menor estudado por unha nave espacial in situ, e a segunda misi\u00f3n retornada na procura de mostras\".\"\nCaracter\u00edsticas.\n\u00d3rbita.\nRyugu orbita \u00f3 Sol a unha distancia variable entre 0,96 e 1,41 ua cun per\u00edodo de 16 meses (474 d\u00edas). O seu semieixo maior ten 1,19 ua. A excentricidade da \u00f3rbita \u00e9 0,19, e a s\u00faa inclinaci\u00f3n \u00e9 de 6\u00ba en relaci\u00f3n \u00e1 ecl\u00edptica. Ten un m\u00ednimo de distancia \u00e1 Terra a 95 400 km (0,000638 ua), equivalente a 0,23 distancias Terra-L\u00faa.\nCaracter\u00edsticas f\u00edsicas.\nA aceleraci\u00f3n gravitacional no ecuador foi avaliada nuns 0,11 mm/s2, e nuns 0,15 mm/s2 nos polos. A s\u00faa masa est\u00e1 estimada nunhas 4,5*108 toneladas. Ten un volume de 0,377 \u00b1 0,005 km3 \u00e9 unha densidade de 1,19 \u00b1 0.03 g/cm3 (baseada no modelo de forma)."}
{"id": "512000", "revid": "89787", "url": "https://gl.wikipedia.org/wiki?curid=512000", "title": "Adreian Payne", "text": "Adreian DeAngleo Payne, nado en Dayton, Ohio, o 19 de febreiro de 1991 e finado en Orlando (Florida) o 9 de maio de 2022, foi un xogador estadounidense de baloncesto profesional.\nTraxectoria profesional.\nO 26 de xu\u00f1o de 2014, Payne foi seleccionado na 15\u00aa posici\u00f3n do Draft da NBA de 2014 polos Atlanta Hawks. O 25 de xullo de 2014, asinou o seu contrato de rookie cos Hawks tras acadar 12.5 puntos e 7.0 rebotes por encontro na Liga de Ver\u00e1n da NBA de 2014.\nO 10 de febreiro de 2015, Payne foi traspasado \u00f3s Minnesota Timberwolves a cambio dunha futura elecci\u00f3n da primeira rolda do Draft.\nO 21 de agosto de 2017, Payne asinou cos Orlando Magic. O 26 de xaneiro de 2018, foi cortado polos Magic.\nNa ma\u00f1\u00e1 do 9 de maio de 2022, recibiu un disparo e faleceu en Orlando, Florida."}
{"id": "512002", "revid": "98629", "url": "https://gl.wikipedia.org/wiki?curid=512002", "title": "Radoje Domanovi\u0107", "text": "Radoje Domanovi\u0107 (16 de febreiro de 1873 \u2013 17 de agosto de 1908) foi un escritor, xornalista e profesor serbio, moi famoso polos seus sat\u00edricos relatos curtos.\nBiograf\u00eda.\nRadoje Domanovi\u0107 naceu na vila de Ovsi\u0161te, no centro de Serbia, fillo do mestre e empresario local Milo\u0161 Domanovi\u0107, e de Persida Cuki\u0107, descendente de Pavle Cuki\u0107, un dos comandantes militares do Primeiro e Segundo Levantamento Serbio. Pasou a s\u00faa infancia na aldea de Gornje Jaru\u0161ice, preto de Kragujevac, onde asistiu \u00e1 escola primaria. Graduouse no ensino medio en Kragujevac e estudou lingua e historia serbias na Facultade de Filosof\u00eda da Universidade de Belgrado, onde se graduou tam\u00e9n.\nEn 1895, Domanovi\u0107 conseguiu o seu primeiro nomeamento, un posto de profesor en Pirot, no sur de Serbia, rexi\u00f3n que fora liberada recentemente do Imperio otom\u00e1n. En Pirot co\u00f1eceu a Ja\u0161a Prodanovi\u0107 (1867\u20131948), profesor e activista que axudou a conformar as s\u00faas opini\u00f3ns pol\u00edticas. Al\u00ed tam\u00e9n co\u00f1eceu \u00e1 s\u00faa futura muller, Natalija Raketi\u0107 (1875\u20131939), unha pobre profesora de Sremski Karlovci, que o apoiar\u00eda ao longo da s\u00faa curta e turbulenta vida e coa que tivo tres fillos.\nDesde que se uniu ao Partido Radical Popular da oposici\u00f3n, entrou en conflito co r\u00e9xime da dinast\u00eda Obrenovi\u0107 e foi transferido a Vranje a finais de 1895 e logo en 1896 trasladado de novo a Leskovac. A s\u00faa carreira de escritor comezou nos seus d\u00edas de ensino, publicando o seu primeiro relato curto realista en 1895. Despois da s\u00faa primeira aparici\u00f3n p\u00fablica contra o goberno en 1898, tanto el como a s\u00faa muller foron destitu\u00eddos da funci\u00f3n p\u00fablica e Domanovi\u0107 mudouse coa s\u00faa familia a Belgrado.\nEn Belgrado comezou a traballar con outros escritores no semanario \u201cZvezda\u201d (Estrela) e no xornal pol\u00edtico de oposici\u00f3n \u201cOdjek\u201d (Eco). Nesta \u00e9poca comezou a escribir e publicar as s\u00faas primeiras historias sat\u00edricas, como \u201cDemo\u201d e \u201cAbolindo pasi\u00f3ns\u201d. O ascenso \u00e1 fama de Radoje produciuse coa publicaci\u00f3n dos seus relatos m\u00e1is famosos, \u201cL\u00edder\u201d (1901) e \u201cStradija\u201d (1902), nos que atacaba abertamente e deixaba ao descuberto a hipocris\u00eda e as falacias do r\u00e9xime.\nDespois do golpe de estado que puxo fin ao reinado de Alexandre Obrenovi\u0107 en 1903, en plena popularidade, Domanovi\u0107 recibiu un posto de escrib\u00e1n no Ministerio de Educaci\u00f3n e o novo goberno permitiulle ir a Alema\u00f1a por un ano de especializaci\u00f3n, que pasou en M\u00fanic. De volta a Serbia, Radoje atopouse decepcionado coa falta de calquera cambio real na sociedade. Comezou o seu propio semanario pol\u00edtico, \u201cStradija\u201d, no que segu\u00eda criticando as debilidades da nova democracia, pero a s\u00faa escrita xa non ti\u00f1a a forza e a inspiraci\u00f3n que ti\u00f1a.\nRadoje Domanovi\u0107 morreu media hora despois da media noite do 17 de agosto de 1908, aos 35 anos, despois dunha longa loita contra a pneumon\u00eda cr\u00f3nica e a tuberculose. Foi enterrado no novo cemiterio de Belgrado. Os seus traballos in\u00e9ditos restantes perd\u00e9ronse durante a primeira guerra mundial.\nTraballo literario.\nAlgunhas das obras m\u00e1is famosas de Radoje Domanovi\u0107 incl\u00faen:\nRelatos \"L\u00edder\", \"Marca\" e \"Razoamento dun boi serbio com\u00fan\" foron traducidos ao galego para o Proxecto \u201cRadoje Domanovi\u0107."}
{"id": "512003", "revid": "1505", "url": "https://gl.wikipedia.org/wiki?curid=512003", "title": "Rally Mari\u00f1a Lucense de 2020", "text": "O Rally Mari\u00f1a Lucense de 2020 foi a segunda edici\u00f3n de dito rally e a terceira e derradeira proba da tempada 2020 do Campionato de Galicia de Rally. Celebrouse na Mari\u00f1a de Lugo o 12 de decembro de 2020 e o vencedor foi o ruso Nicolai Griazin a bordo dun Volkswagen Polo GTI R5.\nAntecedentes e inscrici\u00f3ns.\nTrala suspensi\u00f3n da maior\u00eda de rallys por mor da pandemia por coronavirus, o Rally Mari\u00f1a Lucense quedou como a terceira e derradeira proba do campionato. O rally chegou con pol\u00e9mica, debido a que o regulamento do campionato establece que se deben descartar dous resultados para obter a puntuaci\u00f3n final, e, ao disput\u00e1rense s\u00f3 tres probas, o vencedor do \u00faltimo rally ser\u00eda o campi\u00f3n final independentemente do que sucedese nos dous rallys anteriores, debido ao maior coeficiente da proba lucense. A negativa a modificar o regulamento, a pesar de que estaba permitido facelo \"por causas de forza maior\", provocou o malestar de varios pilotos, entre eles os dous primeiros clasificados do certame, V\u00edctor Senra e Alberto Otero, que anunciaron que non disputar\u00edan o rally.\nFinalmente Senra acabou por inscribirse no rally, xunto a outros 74 pilotos, entre os que destacan as presenzas do ruso Nicolai Griazin, piloto do Campionato do Mundo, cun Volkswagen Polo R5, Alberto Meira, Iago Caama\u00f1o ou o asturiano Daniel Alonso."}
{"id": "512004", "revid": "1505", "url": "https://gl.wikipedia.org/wiki?curid=512004", "title": "Eucaliptus nitens", "text": ""}
{"id": "512007", "revid": "5863", "url": "https://gl.wikipedia.org/wiki?curid=512007", "title": "Girolamo Fracastoro", "text": "Girolamo Fracastoro, nado en Verona o 17 de marzo de 1478 e finado en Affi o 8 de agosto de 1553, foi un m\u00e9dico e erudito italiano. Escribiu dous libros de alto interese na historia da medicina: un \u00e9 un poema para informar sobre un mal novo aterrador en Europa, a s\u00edfilis; o outro libro \u00e9 \"De contagionibus\", que prov\u00e9 unha nova teor\u00eda sobre os contaxios das enfermidades, considerado como o primeiro texto que fala disto na historia da medicina. Renomeado m\u00e9dico, Fracastoro pertenceu ao renacemento italiano e ao humanismo cl\u00e1sico. Ti\u00f1a un grande interese polos novos descubrimentos, como, por exemplo, en astronom\u00eda, onde se poder\u00eda dicir dalg\u00fan xeito que se anticipou a Cop\u00e9rnico. Tam\u00e9n fixo contribuci\u00f3ns en aspectos m\u00e9dicos da bot\u00e1nica.\nBiograf\u00eda.\nGirolamo Fracastoro naceu na cidade veneciana de Verona en 1478. Estudou leis en Bolo\u00f1a antes de entrar na Universidade de Padua, ao redor de 1501. Naquela prestixiosa universidade, Fracastoro estudou matem\u00e1ticas e filosof\u00eda, como tam\u00e9n medicina, e obtivo o grao de bacharel no ano 1502. Foi profesor durante algo m\u00e1is dun ano, pero logo retirouse a Verona a exercer a medicina, alcanzando o \u00e9xito e o reco\u00f1ecemento.\n\"Syphilis sive morbus Gallicus\".\nEntre as moitas enfermidades que Fracastoro atendeu, hab\u00eda unha que parec\u00eda nova. Horrible na maior\u00eda dos seus s\u00edntomas, fal\u00e1base dela ao longo de toda Europa, pero con distintos nomes: o \"mal franc\u00e9s\" ou o \"pro\u00eddo napolitano\" entre outros. Durante o s\u00e9culo XVI xa se manexaba un termo com\u00fan, \"o mal franc\u00e9s\". A esta enfermidade, Fracastoro chamouna s\u00edfilis, pero este nome non se fixo com\u00fan at\u00e9 principios do s\u00e9culo XIX.\nFracastoro publicou no ano 1530, \"Syphilis sive morbus Gallicus\", obra dedicada ao Cardeal Pietro Bembo, un co\u00f1ecido erudito, ademais de secretario papal. O poema ten 3 libros. No primeiro, Fracastoro describe os inicios da enfermidade e a confusi\u00f3n que causou. O segundo trata sobre os diversos tratamentos. E o terceiro texto \u00e9 a historia aleg\u00f3rica dun pastor que se chama Syphillus, que por adorar un rei mundano, recibe o castigo do Deus Sol. En consecuencia sofre a enfermidade. O poema foi traducido a varias linguas e publicado en m\u00e1is de 100 edici\u00f3ns. A s\u00faa extensa distribuci\u00f3n, testemu\u00f1aba sobre a prevalencia e severidade da enfermidade.\n\"De contagione et contagiosis morbis\".\nO outro libro importante de Francastoro \u00e9 \"De contagione et contagiosis morbis\", publicado en 1546. \u00c9 unha perspicaz comparaci\u00f3n de observaci\u00f3n e razoamento. A s\u00faa teor\u00eda ofrece tres posibilidades interrelacionadas para explicar a natureza do contaxio de enfermidades en xeral. A primeira, a enfermidade pode ser transmitida por contacto directo. A segunda posibilidade \u00e9 a trav\u00e9s do que el chamou \"fomes\". Estes son vectores de infecci\u00f3n que hosped\"a\"n a \"semente esencial\" do contaxio e esta causa a infecci\u00f3n. A terceira categor\u00eda \u00e9 a transmisi\u00f3n a distancia.\n\u00daltimos anos.\nAfamado e celebrado polas s\u00faas actividades acad\u00e9micas, Fracastoro foi honrado por pr\u00edncipes e solicitado polos cl\u00e9rigos. Durante un tempo, o papa Paulo III nomeouno \"medicus ordinarius\", polo que recomendou trasladar o Concilio de Trento a Bolo\u00f1a, para as\u00ed evitar unha epidemia de peste. Pero Fracastoro pronto volveu \u00e1 s\u00faa cidade, onde faleceu dun infarto o 8 de agosto de 1553, \u00e1 idade de 75 anos. Logo de dous anos, os veroneses honr\u00e1rono cun monumento en pedra situado na Praza dos Se\u00f1ores."}
{"id": "512008", "revid": "5863", "url": "https://gl.wikipedia.org/wiki?curid=512008", "title": "Ram\u00f3n d\u2019Andr\u00e9s", "text": ""}
{"id": "512009", "revid": "5863", "url": "https://gl.wikipedia.org/wiki?curid=512009", "title": "Ram\u00f3n de Andr\u00e9s D\u00edaz", "text": ""}
{"id": "512011", "revid": "65337", "url": "https://gl.wikipedia.org/wiki?curid=512011", "title": "Wolfgang Hahn", "text": "Wolfgang Reinhard Otto Hahn nado o 12 de marzo de 1945 no distrito b\u00e1varo de Tirschenreuth, \u00e9 un numism\u00e1tico austr\u00edaco, profesor xubilado de numism\u00e1tica da Universidade de Viena.\nTraxectoria.\nHahn estudou Historia, Filolox\u00eda Cl\u00e1sica e Numism\u00e1tica na Universidade de Viena. En 1969 acadou o seu doutoramento e en 1980 a s\u00faa habilitaci\u00f3n docente na especialidade de Numism\u00e1tica e Historia Monetaria.\nEntre 1971 e 1990 traballou na Academia Austr\u00edaca de Ciencias (\"\u00d6sterreichische Akademie der Wissenschaften\"), onde salientan as s\u00faas investigaci\u00f3ns na \u00e1rea dos Estudos Bizantinos.\nEn 1990 ingresou como profesor no Instituto de Numism\u00e1tica e Historia Monetaria da Universidade de Viena, conde substitu\u00edu a Robert G\u00f6bl. Hahn mantivo este posto ata a s\u00faa xubilaci\u00f3n en 2010; o seu sucesor foi Reinhard Wolters.\nAdemais da numism\u00e1tica bizantina, as s\u00faas investigaci\u00f3ns centr\u00e1ronse principalmente na historia monetaria dos s\u00e9culos VIII a XII na zona da Gran Baviera, as\u00ed como nas cu\u00f1axes do Reino de Axum.\nHahn foi desde 1983 membro correspondente da \"American Numismatic Society\".\nReco\u00f1ecementos.\nMedalla Wolfgang Hahn.\nNa honra de Wolfgang Hahn, a Universidade de Viena creou a Medalla Wolfgang Hahn, outorgada polos servizos especiais ao Instituto de Numism\u00e1tica e Historia Monetaria. A medalla foi dese\u00f1ada polo artista Helmut Zobl e tanto a preparaci\u00f3n dos cu\u00f1os como a propia cu\u00f1axe foron obra da Casa da Moeda de Austria.\nEstes son os investigadores galardoados coa medalla Wolfgang Hahn desde a s\u00faa creaci\u00f3n en 2010:\nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is salientables da traxectoria acad\u00e9mica de Wolfgang Hahn:\nNotas.\n "}
{"id": "512012", "revid": "65337", "url": "https://gl.wikipedia.org/wiki?curid=512012", "title": "W. Hahn", "text": ""}
{"id": "512013", "revid": "65337", "url": "https://gl.wikipedia.org/wiki?curid=512013", "title": "Hahn, W.", "text": ""}
{"id": "512014", "revid": "65337", "url": "https://gl.wikipedia.org/wiki?curid=512014", "title": "Hahn, Wolfgang", "text": ""}
{"id": "512015", "revid": "865", "url": "https://gl.wikipedia.org/wiki?curid=512015", "title": "Agusta", "text": "Agusta foi un fabricante de helic\u00f3pteros italiano. Estaba baseada en Samarate, na provincia de Varese. A compa\u00f1\u00eda fundouna o conde Giovanni Agusta en 1923, que voara o seu primeiro avi\u00f3n en 1907. O fabricante de motocicletas MV Agusta naceu como filial da compa\u00f1\u00eda de aviaci\u00f3n ao final da segunda guerra mundial como xeito de salvar os traballos dos empregados de Agusta.\nEn xullo de 2000 Agusta fusionouse con Westland Helicopters para formar AgustaWestland S.p.A., unha compa\u00f1\u00eda multinacional de dese\u00f1o e fabricaci\u00f3n de helic\u00f3pteros pertencente na s\u00faa totalidade a Finmeccanica."}
{"id": "512016", "revid": "65337", "url": "https://gl.wikipedia.org/wiki?curid=512016", "title": "Hahn", "text": "O apelido Hahn pode estar referido a:"}
{"id": "512017", "revid": "89787", "url": "https://gl.wikipedia.org/wiki?curid=512017", "title": "Affi", "text": "Affi \u00e9 unha localidade e \"comune\" italiana de 2.265 habitantes da provincia de Verona, na rexi\u00f3n do V\u00e9neto. Est\u00e9ndese por unha \u00e1rea de 9,85 km\u00b2, tendo unha densidade de poboaci\u00f3n de 216 hab/km\u00b2. Ten l\u00edmites con Bardolino, Cavaion Veronese, Costermano, Rivoli Veronese."}
{"id": "512019", "revid": "89787", "url": "https://gl.wikipedia.org/wiki?curid=512019", "title": "Angiari", "text": "Angiari \u00e9 unha localidade e \"comune\" italiana de 2.100 habitantes, situada na provincia de Verona, na rexi\u00f3n do V\u00e9neto. Est\u00e9ndese por unha \u00e1rea de 13,47 km\u00b2, tendo unha densidade de poboaci\u00f3n de 142 hab/km\u00b2. Fai fronteira con Bonavigo, Cerea, Legnago, Roverchiara, San Pietro di Morubio."}
{"id": "512021", "revid": "23204", "url": "https://gl.wikipedia.org/wiki?curid=512021", "title": "Arcole", "text": "Arcole \u00e9 unha localidade e \"comune\" italiana de 6.015 habitantes, situada na provincia de Verona, unha das sete provincias da rexi\u00f3n do V\u00e9neto. "}
{"id": "512022", "revid": "98629", "url": "https://gl.wikipedia.org/wiki?curid=512022", "title": "Nancy Morej\u00f3n", "text": "Nancy Morej\u00f3n, nada na Habana o 7 de agosto de 1944, \u00e9 unha poeta, dramaturga, ensa\u00edsta e tradutora cubana. Contribu\u00edu moito \u00e1 escritura en Cuba e ten posici\u00f3ns literarias importantes, como directora de rev\u00edsta \"Uni\u00f3n\", membro da Academia Cubana, e Presidente da Asociaci\u00f3n de Escritores da Uni\u00f3n de Escritores e Artistas de Cuba (UNEAC).\nEn 2008 a AELG nomeouna Escritora Galega Universal.\nTraxectoria.\nO seu pai era de ascendencia africana e a s\u00faa nai de ra\u00edces africanas. Destacando desde moi nova nos estudos, escrib\u00eda poemas aos trece anos e en 1959, con apenas quince, chegou a titularse de profesora de ingl\u00e9s; obtivo o bacharelato en letras en 1961. Aos dezaoito anos publicou o seu primeiro libro de versos, \"Mutismos\". Entre 1963 e 1964 foi profesora de franc\u00e9s na Academia Gustavo Ameijeiras da Habana e traballou como tradutora para o Ministerio do Interior. Obtivo o premio \u00abRub\u00e9n Mart\u00ednez Villena\u00bb en 1964 e militou entre 1963 e 1965 no Comit\u00e9 de Base da Uni\u00f3n de Mozos Comunistas da Escola de Letras; licenciouse en lingua e literatura francesas pola Universidade da Habana (1966) e doutorouse cunha tese sobre o poeta martinique\u00f1o Aim\u00e9 C\u00e9saire. Entre 1986 e 1993 foi directora do \"Centro de Estudos do Caribe\" de Casa das Am\u00e9ricas, labor que reasumiu en 2000. Desde 1991 \u00e9 Membro da Academia de Ciencias de Cuba.\nCarreira e Educaci\u00f3n.\nElaborou unha \"Recompilaci\u00f3n de textos sobre\" \"Nicol\u00e1s Guill\u00e9n\" (A Habana, Edici\u00f3ns Casa das Am\u00e9ricas, 1974) e dedicouse principalmente \u00e1 traduci\u00f3n simult\u00e1nea en eventos e congresos; tam\u00e9n realizou traduci\u00f3ns para o Instituto do Libro, sobre todo de poes\u00eda afrocaribe\u00f1a. Participou no Encontro do Centenario de Rub\u00e9n Dar\u00edo, celebrado en Varadero (1967) e en moitos outros actos literarios, relacionados coa poes\u00eda e a cultura. En 1980 recibiu o Premio Nacional de Ensaio \"Enrique Jos\u00e9 Varona\" da Uni\u00f3n de Escritores e Artistas de Cuba polo seu libro \"Naci\u00f3n y Mestizaje en Nicol\u00e1s Guill\u00e9n\", que en 1983 recibiu tam\u00e9n o Premio Mirta Aguirre; en 1986 recibiu o \"Premio da cr\u00edtica\" cubano por \"Piedra Pulida\" e en 2001 o Premio nacional de Literatura. A \"Elogio y paisaje\" e \"La Quinta de los Molinos\" foilles outorgado tam\u00e9n o Premio da Cr\u00edtica en l997 e 2000, respectivamente. A Universidade de Nova York conferiulle o Premio Yari-Yari de Poes\u00eda Contempor\u00e1nea polo conxunto da s\u00faa obra no 2004. En agosto de 2006, durante a VL\u00aa edici\u00f3n do Festival Noites de Poes\u00eda, recibiu o Premio Coroa de Ouro de Struga 2006 de Macedonia xa proclamado o 21 de marzo de 2006, na sede da UNESCO, en Par\u00eds, polo D\u00eda Mundial da Poes\u00eda. En maio de 2007, no marco do XII Festival Internacional de Poes\u00eda da Habana, recibiu o Premio Rafael Alberti. pos\u00fae as Insignias de Oficial da Orde ao M\u00e9rito da Rep\u00fablica de Francia e a r\u00e9plica do Machete de M\u00e1ximo G\u00f3mez, entre outros. \u00c9 membro de n\u00famero da Academia Cubana da Lingua desde 1999.\nEscribiu colaboraci\u00f3ns para \"Uni\u00f3n\", \"Cultura'64\", \"El Caim\u00e1n Barbudo\", \"La Gaceta de Cuba\", \"Casa de las Am\u00e9ricas\". Foi seleccionada para a antolox\u00eda \"Nov\u00edsima poes\u00eda cubana\" (1962) de Reinaldo Felipe e Ana Mar\u00eda Simo.\nA s\u00faa obra abrangue unha grande amplitude de temas. A mitolox\u00eda da naci\u00f3n cubana e a relaci\u00f3n integracionista dos negros con esta naci\u00f3n mediante a mestizaxe de culturas espa\u00f1olas e africanas nunha identidade nova, cubana. A maior parte da s\u00faa obra apoia o nacionalismo, a revoluci\u00f3n e o actual r\u00e9xime cubano. Ademais, declara o seu feminismo respecto da situaci\u00f3n das mulleres dentro desta nova sociedade e a integraci\u00f3n racial facendo a mulleres negras protagonistas centrais nos seus poemas. Finalmente, o seu traballo tam\u00e9n trata a historia da escravitude e os malos tratos na relaci\u00f3n de Cuba e os Estados Unidos, a\u00ednda que a s\u00faa obra non est\u00e1 dominada polos temas pol\u00edticos. Cr\u00edticos sagaces fixeron notar xocosas observaci\u00f3ns sobre a s\u00faa propia xente, un particular e moi cubano emprego da iron\u00eda e o humor, as\u00ed como a calidade intr\u00ednseca dunha poes\u00eda sumamente l\u00edrica, \u00edntima, espiritual, e mesmo er\u00f3tica, at\u00e9 buc\u00f3lica.\nNancy Morej\u00f3n foi traducida ao ingl\u00e9s, ao franc\u00e9s, ao alem\u00e1n, ao portugu\u00e9s, ao italiano, ao ruso, ao polaco e ao holand\u00e9s e \u00e9 especialmente co\u00f1ecida nos Estados Unidos, onde a s\u00faa obra \u00e9 moi apreciada e foi traducida e reimpresa en numerosas ocasi\u00f3ns.\nInfluencias literarias.\nA paix\u00f3n pola escritura e a lectura naceu por medio dos seus pais. Ambos os dous pais inculc\u00e1ronlle os bos valores e a importancia da formaci\u00f3n. A nai foi un exemplo a seguir para Nancy Morej\u00f3n. O seu pai tam\u00e9n a involucrou no mundo das noticias coti\u00e1s ao redor do mundo a trav\u00e9s de revistas ou xornais. Aos nove anos, Nancy xa escrib\u00eda a s\u00faa propia poes\u00eda no seu propio diario, tam\u00e9n estaba a aprender ingl\u00e9s. A tan curta idade Nancy axudaba aos analfabetos escribindo e lendo para eles. Nancy Morej\u00f3n non s\u00f3 foi moldeando o seu co\u00f1ecemento por medio das escolas ou as universidades, tam\u00e9n lle constaba que a instruci\u00f3n das r\u00faas ensinaba e daban moito que aprender. Morej\u00f3n d\u00e1lle vida, cor, e son \u00e1 s\u00faa poes\u00eda lembrando as r\u00faas do seu barrio onde naceu e creceu, o barrio dos Sitios. Os seus pais, o seu fogar, a s\u00faa contorna onde creceu foron importantes influencias cara \u00e1 s\u00faa afecci\u00f3n \u00e1 literatura e a poes\u00eda.\n\"Muller Negra\".\nUn dos poemas m\u00e1is populares de Nancy Morej\u00f3n onde representa a historia negra e a feminidade \u00e9 co\u00f1ecido como \"Mujer Negra\". Morej\u00f3n \u00e9 a voz dos seus antepasados. O pasado dos seus devanceiros quen sufriron por escravitude por ser raza negra influ\u00edu tanto na s\u00faa voz po\u00e9tica. O poema visualiza imaxes moi fortes e impactantes. Ten un ton intenso, forte, e valente. Tam\u00e9n fai unha alegor\u00eda cara \u00e1 revoluci\u00f3n cubana.\nConexi\u00f3ns pol\u00edticas.\nCr\u00edticos das obras de Morej\u00f3n, como Caroline A. McKenzie e William Lu\u00eds, ven a conexi\u00f3n coa revoluci\u00f3n de Cuba como a raz\u00f3n do seu \u00e9xito. A\u00ednda que a revoluci\u00f3n foi moi importante na vida e obra de Morej\u00f3n, o seu traballo cos temas de escravitude, a identidade afrocubana e o feminismo te\u00f1en unha gran parte da s\u00faa influencia na sociedade actual. O poema \u201cMuller negra\u201d \u00e9 un bo exemplo da mestura de influencias na s\u00faa vida. Ela loita coas s\u00faas palabras polos dereitos humanos para persoas de herdanza africana e todas mulleres. No poema, usa a historia colectiva das escravas negras para crear a forza do sentimento nos lectores, especialmente por mor das referencias a experiencias normais de mulleres. Tam\u00e9n se trata da revoluci\u00f3n en Cuba e sen d\u00fabida mostra apoio ao comunismo e aos revolucionarios como Castro.\nNunha entrevista de Bomb Magazine, Nancy Morej\u00f3n dixo que non hai elementos de marxismo nalg\u00fans dos seus poemas. Con todo, en \u201cMuller Negra\u201d hai un verso que ten a palabra \u2018comunismo.\u2019 Morej\u00f3n non \u00e9 membro do partido comunista, pero ten ideais que est\u00e1n relacionados co marxismo."}
{"id": "512024", "revid": "22570", "url": "https://gl.wikipedia.org/wiki?curid=512024", "title": "Cast\u00fao", "text": "O cast\u00fao ou castel\u00e1n estreme\u00f1o \u00e9 o nome xen\u00e9rico para os dialectos de castel\u00e1n falados na comunidade aut\u00f3noma de Estremadura, en Espa\u00f1a. Non debe ser confundido co estreme\u00f1o, de ra\u00edces asturleonesas, ou coa fala, de ra\u00edces galego-portuguesas.\nCaracter\u00edsticas.\nO castel\u00e1n de Estremadura \u00e9 unha fala meridional de tr\u00e1nsito co estreme\u00f1o e caracter\u00edzase por compartir trazos como algunhas lexicalizaci\u00f3ns de conservaci\u00f3n do grupo -mb- latino, algunhas expresi\u00f3ns de xenitivo partitivo do estilo \"unos pocos de\", o diminutivo en \"-ino\" (que non \"-inu\") e sobre todo os trazos com\u00fans coa fala urbana andaluza occidental distinguidora (nin ceceante nin seseante), inclu\u00edndo a aspiraci\u00f3n de -s- e -z- implosivo, a elisi\u00f3n do -d- intervoc\u00e1lico, a aspiraci\u00f3n do efe inicial latino e certos cambios de x\u00e9nero nalgunhas palabras (\"la cal\u00f3\"). A neutralizaci\u00f3n do -r- e -l- en posici\u00f3n implosiva, se existe, tende ao -r- nunhas falas e ao -l- noutras. O erre e o ele finais habitualmente om\u00edtense (como no andaluz occidental ou como na fala altoestreme\u00f1a de boa parte de Las Hurdes: \"superi\u00f3\", \"com\u00e9\", \"fat\u00e1\", \"pap\u00e9\"). Existe certo l\u00e9xico particular caracter\u00edstico, que tende a perderse nalg\u00fans casos entre as novas xeraci\u00f3ns. Por exemplo, segue sendo adoito o uso da palabra \"guarro\" referida ao porco ou a expresi\u00f3n \"una mijina\" (un poquito), que pode reforzarse convert\u00e9ndose en \"una mijinina\" ou \"una mijirrinina\". Os trazos propios do castel\u00e1n de Estremadura p\u00f3\u00f1eno en relaci\u00f3n coa lingua estreme\u00f1a, que constit\u00fae o seu substrato ling\u00fc\u00edstico (atopamos termos como \"barruntar\" no senso de percibir un ru\u00eddo, \"priv\u00e1\" por bosta, \"afechar\" para pechar con chave, etc\u00e9tera). O seseo s\u00f3 aparece nalgunhas localidades achegadas a Portugal e en Fuente del Maestre, igualmente por influencia das falas estreme\u00f1as tradicionais. Existen pequenos illotes de uso espor\u00e1dico do artigo co posesivo (\"la mi cama\") tam\u00e9n na provincia de Badaxoz, mesmo en lugares do estremo sur desta, a\u00ednda que xa en decadencia."}
{"id": "512025", "revid": "23204", "url": "https://gl.wikipedia.org/wiki?curid=512025", "title": "Castel\u00e1n estreme\u00f1o", "text": ""}
{"id": "512026", "revid": "23204", "url": "https://gl.wikipedia.org/wiki?curid=512026", "title": "Castel\u00e1n de Estremadura", "text": ""}
{"id": "512027", "revid": "23204", "url": "https://gl.wikipedia.org/wiki?curid=512027", "title": "Espa\u00f1ol de Estremadura", "text": ""}
{"id": "512028", "revid": "23204", "url": "https://gl.wikipedia.org/wiki?curid=512028", "title": "Espa\u00f1ol estreme\u00f1o", "text": ""}
{"id": "512029", "revid": "23204", "url": "https://gl.wikipedia.org/wiki?curid=512029", "title": "Richard Widmark", "text": "Richard Weedt Widmark, nado en Sunrise, Minnesota, o 26 de decembro de 1914 e finado en Roxbury, Connecticut, o 24 de marzo de 2008, foi un actor estadounidense. Iniciado no teatro e na radio, pasou ao cinema en 1947, destacando pola s\u00faa versatilidade, interpretando papeis en filmes de cinema negro, do oeste ou de aventuras.\nTraxectoria.\nRichard Widmark creceu na localidade de Princeton, Illinois. Por mor da profesi\u00f3n do seu pai, representante comercial, o mozo Richard residiu en diferentes poboaci\u00f3ns durante a s\u00faa infancia e adolescencia. Finalmente, acudiu ao Lake Forest College, onde estudou interpretaci\u00f3n. Debutou na radio, en 1938, no serial \"Aunt Jenny's Real Life Stories\". Comezou a traballar en Broadway, en 1943, coa obra \"Kiss and Tell\". Foi declarado incapacitado durante a segunda guerra mundial, debido a unha perforaci\u00f3n do t\u00edmpano.\nA s\u00faa magn\u00edfica interpretaci\u00f3n nesa obra de teatro foi moi apreciada polo director Henry Hathaway, quen contou con el para facelo debutar no cinema con \"Kiss of Death\", en 1947. Widmark fac\u00eda o papel do g\u00e1nster asasino Tommy Udo. A escena que pasou \u00e1 historia deste filme \u00e9 na que Udo empurra unha anci\u00e1 (interpretada por Mildred Dunnock) nunha cadeira de rodas escaleiras abaixo. O filme foi un \u00e9xito rotundo e Widmark converteuse nunha estrela. Deste xeito, o actor conseguiu un contrato de sete anos coa 20th Century Fox. Ademais, ga\u00f1ou o premio ao mellor actor revelaci\u00f3n dos Globos de Ouro, e foi candidato ao \u00d3scar ao mellor actor secundario. \nRichard Widmark foi un actor de culto que interpretou solidamente personaxes duras, estruturadas e monol\u00edticas, mais que nalg\u00fan momento deixan entrever un tenue transfondo de humanidade.\nDurante a d\u00e9cada dos 40 e dos 50, Widmark interveu en moitas produci\u00f3ns. Entre os seus mellores t\u00edtulos, destacan \"Night and the City\" (1950), de Jules Dassin; \"No Way Out\" (1950), de Joseph L. Mankiewicz; \"Panic in the Streets\" (1951), de Elia Kazan; \"Broken Lance\" (1954), de Edward Dmytryk; \"The Cobweb\" (1955), de Vincente Minnelli; \"The Last Wagon\" (1956), de Delmer Daves e \"The Law and Jake Wade\" (1958), de John Sturges.\nNa d\u00e9cada dos 60 protagonizou alg\u00fans dos seus t\u00edtulos m\u00e1is co\u00f1ecidos, como \"O \u00c1lamo\" (1960), de John Wayne; \"Judgment at Nuremberg\" (1961), de Stanley Kramer; \"Two Rode Together\" (1961), de John Ford ou \"Madigan\" (1968), filme dirixido por Don Siegel. Precisamente a personaxe deste \u00faltimo filme, o detective Madigan, tam\u00e9n triunfou na televisi\u00f3n durante os anos 70. Un dos seus filmes m\u00e1is destacados foi \"The Bedford Incident\" (1965) onde protagonizou xunto a Sidney Poitier un filme b\u00e9lico de intensa tensi\u00f3n emocional.\nWidmark estivo casado coa escritora Jean Hazlewood dende 1942 at\u00e9 a morte dela, ocorrida o 2 de marzo de 1997. En setembro de 1999, Widmark casou con Susan Blanchard. Widmark viv\u00eda dende ent\u00f3n retirado das pantallas, en Roxbury, Connecticut.\nO actor faleceu o 24 de marzo de 2008 aos 93 anos no seu fogar de Roxbury despois que a rotura dunha v\u00e9rtebra meses atr\u00e1s causase un empeoramento do seu estado de sa\u00fade tras unha longa doenza."}
{"id": "512030", "revid": "23204", "url": "https://gl.wikipedia.org/wiki?curid=512030", "title": "La Galatea", "text": "La Galatea \u00e9 unha novela de Miguel de Cervantes publicada en 1585 en Alcal\u00e1 de Henares co t\u00edtulo de \"Primera parte de La Galatea, dividida en seis libros\". Ascanio Colonna \u00e9 o dedicatario da Galatea, quen na d\u00e9cada de 1580 atop\u00e1base completando os seus estudos en d\u00faas universidades castel\u00e1s: a Universidade de Alcal\u00e1 e a Universidade de Salamanca.\nHistoria.\nA novela empezou probablemente a redactarse cando Cervantes volveu do seu cativerio en Alxer (decembro de 1580). Tivo pouco \u00e9xito nas librar\u00edas, sobre todo, se se compara co enorme da Diana de Montemayor e o grand\u00edsimo da \"Diana\" namorada de Gil Polo. Cervantes tivo durante toda a s\u00faa vida un alt\u00edsimo concepto da s\u00faa novela e a intenci\u00f3n de publicar a segunda parte, pero morreu sen facelo."}
{"id": "512031", "revid": "25871", "url": "https://gl.wikipedia.org/wiki?curid=512031", "title": "Castel\u00e1n murciano", "text": "O castel\u00e1n murciano \u00e9 unha variedade do castel\u00e1n falado na comunidade aut\u00f3noma da Rexi\u00f3n de Murcia e nas comarcas adxacentes de Vega Baja del Segura e Alt Vinalop\u00f3 na provincia de Alacant (Valencia) e o corredor de Almansa en Albacete (Castela-A Mancha). Nunha extensi\u00f3n m\u00e1is grande, tam\u00e9n pode inclu\u00edr algunhas \u00e1reas que formaron parte do antigo Reino de Murcia, como o sueste de Albacete (agora parte de Castela A-Mancha) e partes de Xa\u00e9n e Almer\u00eda (agora parte de Andaluc\u00eda).\nO murciano consid\u00e9rase un dos dialectos do castel\u00e1n meridional. As modalidades ling\u00fc\u00edsticas coas que o murciano ten m\u00e1is semellanzas son o andaluz oriental e o castel\u00e1n estreme\u00f1o, as\u00ed como coa lingua aragonesa e co valenciano alicantino. Historicamente foi considerado unha fala de transici\u00f3n entre o castel\u00e1n meridional e as falas aragonesas. O murciano pos\u00fae unha tradici\u00f3n literaria que se remonta como m\u00ednimo at\u00e9 o s\u00e9culo XIX, con autores como Vicente Medina, Jos\u00e9 Mart\u00ednez Tornel ou Frutos Baeza. "}
{"id": "512032", "revid": "23204", "url": "https://gl.wikipedia.org/wiki?curid=512032", "title": "Castel\u00e1n de Murcia", "text": ""}
{"id": "512033", "revid": "23204", "url": "https://gl.wikipedia.org/wiki?curid=512033", "title": "Castel\u00e1n da Rexi\u00f3n de Murcia", "text": ""}
{"id": "512034", "revid": "23204", "url": "https://gl.wikipedia.org/wiki?curid=512034", "title": "Espa\u00f1ol murciano", "text": ""}
{"id": "512035", "revid": "23204", "url": "https://gl.wikipedia.org/wiki?curid=512035", "title": "Espa\u00f1ol de Murcia", "text": ""}
{"id": "512036", "revid": "23204", "url": "https://gl.wikipedia.org/wiki?curid=512036", "title": "Dialecto murciano", "text": ""}
{"id": "512037", "revid": "1822", "url": "https://gl.wikipedia.org/wiki?curid=512037", "title": "Tit\u00e1nide", "text": ""}
{"id": "512038", "revid": "25871", "url": "https://gl.wikipedia.org/wiki?curid=512038", "title": "Castel\u00e1n paisa", "text": "O castel\u00e1n paisa \u00e9 a variedade do castel\u00e1n falado na Rexi\u00f3n Paisa de Colombia, que abrangue a maior parte dos departamentos de Antioquia, Caldas, Risaralda e Quind\u00edo, as\u00ed como no leste e norte de Valle del Cauca e noroeste de Tolima. \u00c9 facilmente reco\u00f1ecible polo seu distintivo vocabulario, a s\u00faa entonaci\u00f3n e a pronuncia apicoalveolar do /s/.\nHistoria.\nO castel\u00e1n paisa tivo a s\u00faa orixe na \u00e9poca colonial, xa que gran parte dos colonos de Antioquia prove\u00f1en de rexi\u00f3ns de Espa\u00f1a onde se fala un castel\u00e1n semellante e cun indiscutible compo\u00f1ente sefard\u00ed, como Estremadura, Asturias, Cantabria, Navarra, Arag\u00f3n e o Pa\u00eds Vasco. O feito de que a Rexi\u00f3n Paisa estea nunha das zonas m\u00e1is monta\u00f1osas de Am\u00e9rica do Sur, cruzada polas cordilleiras Central e Occidental dos Andes colombianos, contribu\u00edu a crear unha barreira de illamento natural que derivou en que a sociedade rural conservadora continuara falando un castel\u00e1n moi achegado ao dos conquistadores do s\u00e9culo XVI.\nO castel\u00e1n da rexi\u00f3n paisa caracter\u00edzase polo voseo, que mant\u00e9n a s\u00faa conexi\u00f3n co xudeoespa\u00f1ol, e pola intensa pronunciaci\u00f3n do \"s\", emitido como /s/ c\u00f3ncava ([s\u033a] apicoalveolar que lembra ao son \"sh\"). Ademais, o castel\u00e1n paisa caracter\u00edzase por moitos colombianismos \u00fanicos desta rexi\u00f3n."}
{"id": "512039", "revid": "72012", "url": "https://gl.wikipedia.org/wiki?curid=512039", "title": "Gaofen 14", "text": ""}
{"id": "512040", "revid": "23204", "url": "https://gl.wikipedia.org/wiki?curid=512040", "title": "Castel\u00e1n antioque\u00f1o", "text": ""}
{"id": "512041", "revid": "23204", "url": "https://gl.wikipedia.org/wiki?curid=512041", "title": "Espa\u00f1ol paisa", "text": ""}
{"id": "512042", "revid": "5863", "url": "https://gl.wikipedia.org/wiki?curid=512042", "title": "Eug\u00e9nia Pedreira Sanches", "text": ""}
{"id": "512043", "revid": "5863", "url": "https://gl.wikipedia.org/wiki?curid=512043", "title": "Maria Eug\u00e9nia Pedreira Sanches", "text": ""}
{"id": "512045", "revid": "23204", "url": "https://gl.wikipedia.org/wiki?curid=512045", "title": "Castel\u00e1n ecuatorial", "text": "O castel\u00e1n ecuatorial, tam\u00e9n chamado castel\u00e1n chocoano en Colombia ou colombiano-ecuatoriano, \u00e9 unha variedade do castel\u00e1n falado nas rexi\u00f3ns litorais de Ecuador, do norte do Per\u00fa e da costa pac\u00edfica de Colombia. \u00c9 considerado unha fala de transici\u00f3n entre os dialectos caribe\u00f1os e as variedades da costa peruana.\nDende o punto de vista tonal-acentual, este dialecto rixe o \"foco de transici\u00f3n fonem\u00e1tico\" do castel\u00e1n americano que se estende xeograficamente dende a entonaci\u00f3n semigrave do Caribe e Centroam\u00e9ricana polo norte, cara a intensa agudeza localizadas ao sur, propia das tonalidades peruanas, chilenas e arxentinas. \nO centro urbano principal da rexi\u00f3n \u00e9 a cidade portuaria de Guayaquil, en Ecuador. Hai importantes comunidades de raza negra principalmente na costa pac\u00edfica, como o departamento colombiano de Choc\u00f3, a provincia ecuatoriana de Esmeraldas, ou o departamento peruano de Tumbes que lle dan un toque \"africano\" ao acento desta rexi\u00f3n."}
{"id": "512046", "revid": "23204", "url": "https://gl.wikipedia.org/wiki?curid=512046", "title": "Castel\u00e1n chocoano", "text": ""}
{"id": "512047", "revid": "23204", "url": "https://gl.wikipedia.org/wiki?curid=512047", "title": "Espa\u00f1ol ecuatorial", "text": ""}
{"id": "512048", "revid": "23204", "url": "https://gl.wikipedia.org/wiki?curid=512048", "title": "Espa\u00f1ol chocoano", "text": ""}
{"id": "512049", "revid": "98629", "url": "https://gl.wikipedia.org/wiki?curid=512049", "title": "Castel\u00e1n amaz\u00f3nico", "text": "O castel\u00e1n amaz\u00f3nico ou castel\u00e1n da selva \u00e9 unha variedade do castel\u00e1n falado no Amazonas. Influenciado polas linguas amaz\u00f3nicas, est\u00e1 especialmente estendido nos departamentos da Amazonia peruana como Loreto e Ucayali. O castel\u00e1n amaz\u00f3nico \u00e9 falado tam\u00e9n nalgunhas \u00e1reas do Brasil adxacente a Loreto e Ucayali, no departamento de Amazonas de Colombia, e nos estados Bol\u00edvar e Amazonas de Venezuela. Tam\u00e9n ten sub-variadades como o acento falado na cidade de Iquitos.\nClasificaci\u00f3n.\nO castel\u00e1n amaz\u00f3nico \u00e9, \u00e1s veces, clasificado como unha lingua separada do castel\u00e1n est\u00e1ndar, por exemplo polo Ethnologue. A lingua tam\u00e9n ten o seu propio c\u00f3digo ISO 639-3: spq. Por\u00e9n, os traballos de investigaci\u00f3n desta variedade son escasos."}
{"id": "512051", "revid": "23204", "url": "https://gl.wikipedia.org/wiki?curid=512051", "title": "Castel\u00e1n da selva", "text": ""}
{"id": "512052", "revid": "23204", "url": "https://gl.wikipedia.org/wiki?curid=512052", "title": "Espa\u00f1ol amaz\u00f3nico", "text": ""}
{"id": "512054", "revid": "23204", "url": "https://gl.wikipedia.org/wiki?curid=512054", "title": "Espa\u00f1ol de Loreto-Ucayali", "text": ""}
{"id": "512055", "revid": "23204", "url": "https://gl.wikipedia.org/wiki?curid=512055", "title": "Castel\u00e1n do Amazonas", "text": ""}
{"id": "512056", "revid": "23204", "url": "https://gl.wikipedia.org/wiki?curid=512056", "title": "Castel\u00e1n andino", "text": "O castel\u00e1n andino (tam\u00e9n co\u00f1ecido no Per\u00fa e Ecuador como \"espa\u00f1ol serrano\") \u00e9 unha variedade do castel\u00e1n falado nos Andes centrais, dende o sur de Colombia pasando por Ecuador, o Per\u00fa e o oeste de Bolivia, at\u00e9 o noroeste da Arxentina e a puna de Chile. Ten influencias do castel\u00e1n cl\u00e1sico, que \u00e9 m\u00e1is evidente nas cidades, mentres que nas \u00e1reas rurais e parte das cidades, existe influencia do quechua, do aimar\u00e1 e doutras linguas orixinarias."}
{"id": "512057", "revid": "23204", "url": "https://gl.wikipedia.org/wiki?curid=512057", "title": "Espa\u00f1ol andino", "text": ""}
{"id": "512058", "revid": "23204", "url": "https://gl.wikipedia.org/wiki?curid=512058", "title": "Castel\u00e1n dos Andes", "text": ""}
{"id": "512059", "revid": "1822", "url": "https://gl.wikipedia.org/wiki?curid=512059", "title": "Titanomaquia", "text": "Na mitolox\u00eda grega, a Titanomaquia (en grego antigo \u03a4\u03b9\u03c4\u03b1\u03bd\u03bf\u03bc\u03b1\u03c7\u03af\u03b1 \"Titanomakh\u00eda\") foi unha longa guerra entre Zeus e os seus irm\u00e1ns, os deuses ol\u00edmpicos, co apoio doutros personaxes, contra Cronos e os seus irm\u00e1ns, os tit\u00e1ns. Trala vitoria de Zeus, os tit\u00e1ns foron encadeados e condenados \u00f3 T\u00e1rtaro e Zeus converteuse no Deus do Olimpo.\n\u00d3 lado de Zeus combateron os deuses Hestia, Hera, Dem\u00e9ter, Poseid\u00f3n e Hades, a deusa H\u00e9cate (descendente de Xea e Ponto). Tam\u00e9n Prometeo e Epimeteo (fillos de Xapeto). Avanzada a guerra, Zeus veuse obrigado, trala profec\u00eda de Xea, a liberar os Hecatonquiros e os Ciclopes para que o axudaran.\nFronte a Zeus, ademais de Cronos, loitaron os outros tit\u00e1ns (Ceo, Hiperi\u00f3n, Cr\u00edo e Xapeto), as\u00ed como Atlas e Menecio (tam\u00e9n fillos de Xapeto).\nMantiv\u00e9ronse neutrais o tit\u00e1n Oc\u00e9ano e as seis tit\u00e1nides (Tetis, Rea, Temis, Mnem\u00f3sine, Febe, Dione e T\u00eda). Elvira Barba afirma que Rea, Temis e Mnem\u00f3sine apoiaron claramente a Zeus.\nAlg\u00fans autores, como Ovidio, conf\u00fandena coa Xigantomaquia, a pesar das m\u00faltiples diferenzas entre ambos mitos.\nDesenvolvemento.\nHes\u00edodo describe a Titanomaquia na s\u00faa \"Teogon\u00eda\". Explica que durante anos se enfrontaron na guerra os tit\u00e1ns e os deuses sen que a vitoria se decantase por ning\u00fan dos dous bandos. Foi ent\u00f3n cando Xea comunicou a Zeus unha profec\u00eda, segundo a cal s\u00f3 coa axuda dos Ciclopes e os Hecatonquiros conseguir\u00edan vencer. Zeus liberounos das s\u00faas cadeas no T\u00e1rtaro e deunos a comer n\u00e9ctar e ambros\u00eda, alimentos dos propios deuses ol\u00edmpicos, e pediulles a s\u00faa axuda para loitar contra os tit\u00e1ns. \nAxi\u00f1a aceptaron prestar a axuda solicitada e comezou o combate final, que por fin se mostrou favorable \u00f3s Deuses, porque a forza dos Ciclopes e dos Hecatonquiros, que lanzaban enormes rochas cos seus cen brazos contra os tit\u00e1ns, xunto a toda a forza dos raios de Zeus, fixo retroceder \u00f3s tit\u00e1ns, para rematar encade\u00e1ndoos e lanz\u00e1ndoos \u00f3 Tartaro, onde quedaron pechados para sempre e vixiados por Coto, Gies e Bri\u00e1reo. \nDe todas formas, o desenvolvemento da Titanomaquia resulta confuso e contraditorio nos textos dos diferentes autores cl\u00e1sicos. A iconograf\u00eda conservada sobre o mito \u00e9 escasa (unha cr\u00e1tera de bronce de Rodas e un front\u00f3n dun templo de Corf\u00fa). Tampouco na pintura moderna se tratou o tema (coa excepci\u00f3n de John Flaxman, que realmente utiliza un momento da Xigantomaquia). Elvira Barba suxire que esta ausencia pode deberse \u00e1 dificultade de representar unha guerra entre un fillo, Zeus, contra o seu pai, Cronos, para destronalo.\nUnha vez rematada a guerra coa vitoria dos deuses ol\u00edmpicos, Zeus e os seus irm\u00e1ns repart\u00edronse o mundo de xeito que Zeus quedou como soberano do ceo, Poseid\u00f3n do mar e Hades co mundo subterr\u00e1neo. Esta repartici\u00f3n ben puido facerse por sorteo, segundo Pseudo-Apolodoro, ben por decisi\u00f3n de Zeus como rei superior, segundo Hes\u00edodo. Un artista an\u00f3nimo, que alg\u00fans identificaron con Caravaggio, pintou no Casino Ludovisi (en Roma) \u00f3s tres deuses en torno \u00e1 esfera do mundo."}
{"id": "512060", "revid": "23204", "url": "https://gl.wikipedia.org/wiki?curid=512060", "title": "Espa\u00f1ol serrano", "text": ""}
{"id": "512061", "revid": "23204", "url": "https://gl.wikipedia.org/wiki?curid=512061", "title": "Castel\u00e1n boliviano", "text": "O castel\u00e1n boliviano \u00e9 a variedade do castel\u00e1n falado en Bolivia pola maior parte da poboaci\u00f3n, ora como lingua nai ora como segunda lingua. Na maneira de falar o castel\u00e1n os bolivianos amosan diferentes acentos e modismos. Nas rexions lindeiras con outros pa\u00edses comparten os mesmos trazos, como tam\u00e9n pode haber voces ou palabras diferentes. \nNa rexi\u00f3n oriental de Bolivia, que abrangue territorios c\u00e1lidos, o uso do castel\u00e1n tende a ser maior ca nos departamentos da rexi\u00f3n occidental, onde as linguas orixinarias como o quechua e o aimar\u00e1 contan cunha maior cantidade de falantes maternos c\u00f3 castel\u00e1n."}
{"id": "512062", "revid": "23204", "url": "https://gl.wikipedia.org/wiki?curid=512062", "title": "Castel\u00e1n de Bolivia", "text": ""}
{"id": "512063", "revid": "23204", "url": "https://gl.wikipedia.org/wiki?curid=512063", "title": "Espa\u00f1ol boliviano", "text": ""}
{"id": "512064", "revid": "23204", "url": "https://gl.wikipedia.org/wiki?curid=512064", "title": "Espa\u00f1ol de Bolivia", "text": ""}
{"id": "512065", "revid": "23204", "url": "https://gl.wikipedia.org/wiki?curid=512065", "title": "Media lengua", "text": "Media lengua ou chaupi-shimi (tam\u00e9n chamado quichua\u00f1ol) \u00e9 unha lingua mixta entre o castel\u00e1n e o kichwa. En termos de vocabulario, case t\u00f3dolos lexemas (arredor do 89%), inclu\u00edndo o vocabulario principal, te\u00f1en orixe castel\u00e1 adaptada \u00e1 fonot\u00e1ctica kiwcha. Media lengua \u00e9 un dos poucos exemplos co\u00f1ecidos dunha \"lingua mixta biling\u00fce\" pola s\u00faa divisi\u00f3n entre as ra\u00edces e os sufixos. Unha divisi\u00f3n tan extrema e sistem\u00e1tica \u00e9 moi pouco frecuente e media lengua non \u00e9 descrita polo xeral como unha variedade do kichwa ou do castel\u00e1n. Arends et al., clasifica d\u00faas linguas baixo o nome \"media lengua\": Media lengua de Salcedo e Media lengua de Saraguro. A variedade setentrional de media lengua, na provincia de Imbabura, \u00e9 descrita como media lengua de Imbabura e m\u00e1is especificamente, as variedades dialectais da provincia son co\u00f1ecidas como media lengua pijal e angla."}
{"id": "512066", "revid": "23204", "url": "https://gl.wikipedia.org/wiki?curid=512066", "title": "Chaupi-shimi", "text": ""}
{"id": "512067", "revid": "23204", "url": "https://gl.wikipedia.org/wiki?curid=512067", "title": "Quichua\u00f1ol", "text": ""}
{"id": "512068", "revid": "89787", "url": "https://gl.wikipedia.org/wiki?curid=512068", "title": "Mahmud Darwish", "text": "Mahmud Darwish, en \u00e1rabe \u0645\u062d\u0645\u0648\u062f \u062f\u0631\u0648\u064a\u0634, nado en Ao-Birwa o 13 de marzo de 1941 e finado en Houston o 9 de agosto de 2008, en ocasi\u00f3ns transcrito en espa\u00f1ol como Mahmud Darwix e noutros idiomas como Mahmoud Darwish ou Mahmoud Darwich, foi considerado o poeta nacional palestino e un dos m\u00e1is soados literatos \u00e1rabes contempor\u00e1neos.\nNo seu traballo, Palestina converteuse nunha met\u00e1fora da perda do Ed\u00e9n, o nacemento e a resurrecci\u00f3n, as\u00ed como a angustia polo refugallo e o exilio. O poeta Naomi Shihab Nye comentou sobre o traballo de Darwish: \"Darwish \u00e9 o respiro esencial do pobo palestino, a testemu\u00f1a elocuente do exilio e a pertenza...\"\nEn 2006 a AELG declarouno Poeta Galego Universal.\nTraxectoria.\nDarwish foi o segundo de oito fillos (cinco nenos e tres nenas) dunha familia orixinaria da aldea de Al Barwa, a 12 km da casa de Acre, durante o Mandato Brit\u00e1nico de Palestina. A aldea foi destru\u00edda polo ex\u00e9rcito sionista en 1948 e a familia Darwish exiliouse no L\u00edbano, onde residiu durante un ano, tras o cal volveu entrar clandestinamente no territorio do recentemente creado Estado de Israel, establec\u00e9ndose na aldea galilea de Dair al-Asade e logo na de Al-Yadida. Mahmud repartiu os seus estudos primarios, pois, entre o L\u00edbano, estas d\u00faas aldeas e unha terceira, Kafr Yasif, a onde fuxiu a s\u00faa familia tras ser descuberta a s\u00faa residencia ilegal en Al-Yadida. Nesta \u00faltima completou a s\u00faa educaci\u00f3n secundaria. \nTras acabar a secundaria ingresou no Partido Comunista de Israel, traballando como coeditor da s\u00faa revista \"Ao-Fayr\" (\u0627\u0644\u0641\u062c\u0631, \"A Aurora\"), \u00e1 vez que empezaba a publicar poes\u00eda no diario \"Ao-Yadid\" (\u0627\u0644\u062c\u062f\u064a\u062f, \"O Novo\"), do que chegou a ser tam\u00e9n editor, e a revista \"Ao-Ittihad\" (\u0627\u0644\u0627\u062a\u062d\u0627\u062f, \"A Unidade\"). \nEntre 1961 e 1970 foi arrestado en numerosas ocasi\u00f3ns polas autoridades israel\u00eds por mor dos seus escritos e da s\u00faa actividade pol\u00edtica contra a ocupaci\u00f3n de Palestina. Finalmente, sa\u00edu do pa\u00eds cara a Moscova, desde onde ir\u00eda ao Cairo primeiro e logo a Beirut. Al\u00ed ingresar\u00eda na Organizaci\u00f3n para a Liberaci\u00f3n de Palestina (OLP), traballando nas s\u00faas secci\u00f3ns de investigaci\u00f3n e publicaci\u00f3ns. Darwish foi membro do comit\u00e9 executivo da OLP (consider\u00e1bano internacionalmente o \u00abministro de Cultura\u00bb dun futuro Estado palestino) at\u00e9 a s\u00faa dimisi\u00f3n por mor da s\u00faa discrepancia cos Acordos de Oslo (1993). Redactou a declaraci\u00f3n de independencia do Estado de Palestina proclamada por Yasser Arafat en 1988.\nViviu entre Par\u00eds e Tunes por mor da invasi\u00f3n israel\u00ed do L\u00edbano (1982), e empezou a dirixir a revista literaria \"Ao-Karmel\" (\u0627\u0644\u0643\u0631\u0645\u0644, \"O Carmelo\") e presidiu a liga de Escritores e Xornalistas Palestinos. En 1996 regresou brevemente, por primeira vez desde a s\u00faa marcha ao exilio, \u00e1 s\u00faa Galilea natal, co fin de visitar \u00e1 s\u00faa nai. Viviu entre Amm\u00e1n e Ramala desde ese ano, e seguiu dirixindo \"Al-Karmel\". \nEn 2002, durante o asedio do Ex\u00e9rcito israel\u00ed \u00e1 cidade de Ramala, Darwish recibiu a visita dunha delegaci\u00f3n do Parlamento Internacional de Escritores, presidida polo novelista norteamericano Russell Banks e composta, entre outros, polos premios Nobel Jos\u00e9 Saramago e Wole Soyinka. \nIgualmente, o seu testemu\u00f1o como v\u00edtima l\u00facida dos conflitos do noso tempo foi recollido por Jean-Luc Godard no filme \"Notre musique\" (2004).\nEn 2006, Mahmud Darwish visitou Espa\u00f1a, onde leu a s\u00faa poes\u00eda en Cosmopo\u00e9tica (C\u00f3rdoba) e na Residencia de Estudantes (Madrid).\nObra po\u00e9tica.\nNunha primeira etapa, que abrangue de 1966 a 1986, a s\u00faa obra responde dunha maneira inmediata \u00e1s perentorias necesidades de denuncia da traxedia palestina, a\u00ednda que a procura formal e a renovaci\u00f3n dos modos po\u00e9ticos \u00e1rabes est\u00e1n sempre presentes na s\u00faa obra; son representativos deste per\u00edodo os t\u00edtulos \u0639\u0627\u0634\u0642 \u0645\u0646 \u0641\u0644\u0633\u0637\u064a\u0646 (\"Namorado de Palestina\", 1966) e \u0623\u0639\u0631\u0627\u0633 (\"Nupcias\", 1977). A partir de 1995 Darwish afi\u00e1nzase na escritura dunha poes\u00eda de introspecci\u00f3n metaf\u00edsica que xa vi\u00f1a ensaiando desde o fin do anterior per\u00edodo. Tr\u00e1tase dunha poes\u00eda caracterizada pola reescritura da mitolox\u00eda das terras de Oriente Pr\u00f3ximo. Nela mest\u00faranse l\u00edrica e \u00e9pica, trazo este que se converteu nun dos m\u00e1is definitorios da s\u00faa poes\u00eda. Son representativos destes anos os t\u00edtulos \u0644\u0645\u0627\u0630\u0627 \u062a\u0631\u0643\u062a \u0627\u0644\u062d\u0635\u0627\u0646 \u0648\u062d\u064a\u062f\u064b\u0627 (\"Por que deixaches o cabalo s\u00f3?\", na edici\u00f3n espa\u00f1ola traducido como \"El f\u00e9nix mortal\", 1995) e \u062c\u062f\u0627\u0631\u064a\u0651\u0629 (\"Mural\", 2000). No seu \u00faltimo libro en verso \u0643\u0632\u0647\u0631\u0629 \u0627\u0644\u0644\u0648\u0632 \u0623\u0648 \u0623\u0628\u0639\u062f (\"Como a flor do almendro\" ou \"al\u00e9n\", 2005), Darwish entr\u00e9gase a unha introspecci\u00f3n de car\u00e1cter fantasmal, propensa ao xogo e \u00e1 iron\u00eda, na que os l\u00edmites do suxeito est\u00e1n cada vez menos claros. \nEn li\u00f1as xerais, a s\u00faa poes\u00eda foi relacionada, a nivel internacional, co denominado \"realismo metaf\u00edsico\", que incl\u00fae a poetas como Seamus Heaney, Derek Walcott, Czes\u0142aw O meu\u0142osz, Zbigniew Herbert, Joseph Brodsky e Wis\u0142awa Szymborska. Entre os \u00e1rabes, est\u00e1 considerado un cl\u00e1sico.\nInterpretaci\u00f3ns musicais da s\u00faa obra.\nMoitos dos poemas de Mahmoud Darwish foron interpretados por cantantes como Marcel Khalif\u00e9, Magida El Roumi, Egin e Ahmed Qa'abour. En 1984, Marcel Khalif\u00e9 compuxo e dirixiu \"Ahmad al Arabi\", unha \u00f3pera po\u00e9tica escrita por Mahmoud Darwich. Os cantantes son Marcel Khalif\u00e9 e Oumayma el-Khalil, os coros son subministrados polo conxunto al-Mayadine.\nEn 1996, 1999 e 2003, o m\u00fasico Marcel Khalif\u00e9 foi levado aos tribunais por blasfemia e insultos aos valores relixiosos, por mor dunha canci\u00f3n titulada \"Je suis Joseph, oh p\u00e8re\", que foi escrita por Darwish e que citou un verso do Cor\u00e1n.. Neste poema, Darwish compartiu a tristeza de Jos\u00e9, rexeitado ou mesmo odiado polos seus irm\u00e1ns para ser o elixido de Deus. \u201cAi meu pai, eu son Jos\u00e9, e os meus irm\u00e1ns non me gustan e non me queren entre eles\". Pero alg\u00fans l\u00edderes relixiosos asumiron a s\u00faa defensa, como Youssef al Qaradawi, o que calmou as tensi\u00f3ns. Os irm\u00e1ns Joubran, o tr\u00edo Joubran acompa\u00f1aron en varias ocasi\u00f3ns ao son dos recitais de Oud de Mahmoud Darwish, inclu\u00eddo o \u00faltimo en Arles en xullo de 2008. O cantante liban\u00e9s Georges Qurmuz ofreceu unha emocionante interpretaci\u00f3n de \"Carte Identity\" en 2000. En 2002, a cantante-actriz Dominique Devals e a Mini Compagnie Laccarri\u00e8re musicaron \"Onze astres sur l'\u00e9pilogue andalou\" (suite de once poemas que evocan a sa\u00edda dos \u00e1rabes de Andaluc\u00eda), traducida ao franc\u00e9s por Elias Sanbar e publicada por Actes Sud. A m\u00fasica est\u00e1 asinada por Philippe Laccarri\u00e8re, contrabaixista de Jazz, e o traballo foi gravado en 2006 en CD. O mesmo tam\u00e9n musicou, esta vez para unha gran banda de jazz \"o \u00faltimo discurso do home vermello\", un poema en homenaxe aos indios americanos, interpretado por primeira vez en presenza de Mahmoud Darwish en novembro de 2006 na Unesco. En 2012, a compa\u00f1\u00eda Brozzoni f\u00edxose cargo dos escritos Darwish para convertelo nun espect\u00e1culo de teatro e m\u00fasica, \"Quand m'embrasseras-tu?\"\nThierry Machuel, Opus 61: Amal waqti para bar\u00edtono e corneta \"\u00e0 bouquin\" sobre textos en \u00e1rabe de Mahmoud Darwich, Creaci\u00f3n Marcel P\u00e9r\u00e8s e Jean Tub\u00e9ry, domingo 27 de setembro de 2010, Clairvaux, festival \"Ombres et lumi\u00e8re\"\nEn 2014, Dernier Bande3, o selo de Rodolphe Burger, editou un CD titulado \"Le Cantique des cantiques &amp; Hommage \u00e0 Mahmoud Darwich\" que comprend\u00eda d\u00faas canci\u00f3ns, a segunda delas, \"S'envolent les colombes\", de corenta minutos e corenta e cinco segundos, constr\u00faese arredor do poema hom\u00f3nimo do poeta, nunha traduci\u00f3n de Elias Sanbar. \nEn 2014 estreouse \"Sajil Ana Arabi\" (\"Anota: son \u00e1rabe\"), unha coproduci\u00f3n palestino-israel\u00ed falada en \u00e1rabe e hebreo que leva como t\u00edtulo o primeiro verso dun dos seus m\u00e1is famosos poemas, \"Documento de identidade\".\nO grupo vasconavarro Berri Txarrak ten unha canci\u00f3n sobre el, titulada \"Arren, Darwish\"."}
{"id": "512069", "revid": "125398", "url": "https://gl.wikipedia.org/wiki?curid=512069", "title": "Castel\u00e1n paraguaio", "text": "O castel\u00e1n paraguaio \u00e9 o conxunto de dialectos da lingua castel\u00e1 falada en Paraguai. Ademais, o castel\u00e1n paraguaio ten influencia nas provincias arxentinas de Misiones, Corrientes e Formosa, e en menor medida no Chaco. O castel\u00e1n paraguaio pos\u00fae caracter\u00edsticas marcadas do castel\u00e1n falado anteriormente no norte de Espa\u00f1a, xa que a maior\u00eda dos colonos eran de Castela a Vella e o Pa\u00eds Vasco; ademais de presentar fortes influencias guaran\u00edticas no l\u00e9xico, fonolox\u00eda e morfolox\u00eda, sendo un pa\u00eds coa maior\u00eda da poboaci\u00f3n biling\u00fce.\nA lingua guaran\u00ed \u00e9 cooficial xunto co castel\u00e1n en Paraguai, e a maior\u00eda dos paraguaios falan as d\u00faas linguas. O guaran\u00ed \u00e9 a lingua dos fogares de m\u00e1is da metade da poboaci\u00f3n do pa\u00eds, coas meirandes proporci\u00f3ns nas \u00e1reas rurais, mentres que os que falan m\u00e1is castel\u00e1n son das \u00e1reas urbanas. Ademais da forte influencia do guaran\u00ed, o castel\u00e1n paraguaio tam\u00e9n est\u00e1 influenciado polo castel\u00e1n riopratense debido \u00e1 proximidade xeogr\u00e1fica, hist\u00f3rica e cultural, as\u00ed como polo trazo com\u00fan do voseo. O castel\u00e1n paraguaio salienta pola falta de \"yeismo\", o cal quere dicir que os fonemas /\u028e/ (escrito &lt;ll&gt;) e /\u029d/ (escrito &lt;y&gt;) son distiguidos."}
{"id": "512070", "revid": "23204", "url": "https://gl.wikipedia.org/wiki?curid=512070", "title": "Castel\u00e1n de Paraguai", "text": ""}
{"id": "512071", "revid": "23204", "url": "https://gl.wikipedia.org/wiki?curid=512071", "title": "Espa\u00f1ol paraguaio", "text": ""}
{"id": "512072", "revid": "23204", "url": "https://gl.wikipedia.org/wiki?curid=512072", "title": "Espa\u00f1ol de Paraguai", "text": ""}
{"id": "512073", "revid": "109216", "url": "https://gl.wikipedia.org/wiki?curid=512073", "title": "Castel\u00e1n uruguaio", "text": "O castel\u00e1n uruguaio \u00e9 a variedade de castel\u00e1n falado no Uruguai e pola di\u00e1spora uruguaia. O castel\u00e1n uruguaio \u00e9 reco\u00f1ecido como variedade do castel\u00e1n riopratense, mais \u00e9 indistinguible para un castelanfalante que viva noutras zonas, sendo semellante \u00e1 variante porte\u00f1a (principalmente en Montevideo), a\u00ednda que non \u00e9 pos\u00edbel falar dunha semellanza total. Algo semellante ocorre coas variedades porte\u00f1a-metropolitana, a bonaerense interior e a a patag\u00f3nica."}
{"id": "512075", "revid": "23204", "url": "https://gl.wikipedia.org/wiki?curid=512075", "title": "Castel\u00e1n do Uruguai", "text": ""}
{"id": "512076", "revid": "23204", "url": "https://gl.wikipedia.org/wiki?curid=512076", "title": "Espa\u00f1ol uruguaio", "text": ""}
{"id": "512077", "revid": "23204", "url": "https://gl.wikipedia.org/wiki?curid=512077", "title": "Espa\u00f1ol do Uruguai", "text": ""}
{"id": "512078", "revid": "89787", "url": "https://gl.wikipedia.org/wiki?curid=512078", "title": "Castel\u00e1n belizense", "text": "O castel\u00e1n belizense \u00e9 a variedade da lingua castel\u00e1 falada en Belize. \u00c9 semellante ao castel\u00e1n caribe\u00f1o, andaluz e canario. Malia que o ingl\u00e9s \u00e9 a \u00fanica lingua oficial de Belize, o castel\u00e1n \u00e9 a lingua com\u00fan da maior\u00eda da poboaci\u00f3n (62,8%), e 174\u00a0000 persoas (43% dos belizenses) falan algunha variedade de castel\u00e1n como lingua nai.\nHistoria.\nA presenza da lingua castel\u00e1 en Belize data do per\u00edodo do vicerreinado. A guerra de castas do Iucat\u00e1n ofreceu a primeira poboaci\u00f3n castelanfalante en Belize. Dos seis distritos que conforman a naci\u00f3n, tres son castelanfalantes por excelencia: Cayo, Corozal e Orange Walk. Tanto corozalenses como orangewalkenses descenden deses iucatecos que atoparon refuxio en chan belicense, mentres que os cayenenses descenden de guatemaltecos e salvadore\u00f1os, principalmente. O resto dos distritos pos\u00faen poboaci\u00f3n castelanfalante tam\u00e9n, a\u00ednda que en menor proporci\u00f3n. Este pa\u00eds formaba parte de Espa\u00f1a, que autorizou o estabelecemento de colonos do Reino Unido de Gran Breta\u00f1a, quen o incorporou como colonia cando os territorios centroamericanos se independizaron de Espa\u00f1a."}
{"id": "512079", "revid": "23204", "url": "https://gl.wikipedia.org/wiki?curid=512079", "title": "Espa\u00f1ol belizense", "text": ""}
{"id": "512080", "revid": "23204", "url": "https://gl.wikipedia.org/wiki?curid=512080", "title": "Castel\u00e1n de Belize", "text": ""}
{"id": "512081", "revid": "23204", "url": "https://gl.wikipedia.org/wiki?curid=512081", "title": "Espa\u00f1ol de Belize", "text": ""}
{"id": "512083", "revid": "1505", "url": "https://gl.wikipedia.org/wiki?curid=512083", "title": "Penso, logo existo", "text": ""}
{"id": "512084", "revid": "117010", "url": "https://gl.wikipedia.org/wiki?curid=512084", "title": "Crac do 29", "text": "O crac do 29 ou Xoves Negro (en ingl\u00e9s, Black Thursday) ref\u00edrese ao d\u00eda 24 de outubro de 1929, cando ocorreu o crac da Bolsa de Valores de Nova York. O crac desencadeou a m\u00e1is devastadora crise econ\u00f3mica da historia dos Estados Unidos, consider\u00e1ndose a duraci\u00f3n e a importancia dos seus efectos. Marcou o inicio dos doce anos da Gran Depresi\u00f3n, que afectou todos os pa\u00edses occidentais industrializados.\nAntecedentes.\nOs \"Tolos Anos 20\".\nTrala primeira guerra mundial, os pa\u00edses de Europa estaban en ru\u00ednas, mentres que os Estados Unidos viv\u00edan unha gran prosperidade, a causa da produci\u00f3n e a exportaci\u00f3n en gran volume durante a guerra. Co aumento da produci\u00f3n, os Estados Unidos, durante a d\u00e9cada de 1920, ti\u00f1an crecemento e prosperidade suficientes para dominar outros mercados, como o de Am\u00e9rica Latina. Ese per\u00edodo ficou co\u00f1ecido como \"Tolos Anos 20\". O consumo aumentara, a industria creaba todo o tempo bens de consumo, as festas e os clubs estaban cheos e o cinema torn\u00e1base nunha gran diversi\u00f3n. Con esta prosperidade, as acci\u00f3ns eran valorizadas.\nCrise de 1929.\nEn setembro de 1929, o \u00edndice Dow Jones, que aval\u00eda o mercado de acci\u00f3ns nas bolsas de valores, rexistrou o seu pico m\u00e1ximo e o mercado comezaba a sentir que unha ca\u00edda no valor nominal das acci\u00f3ns poder\u00eda aproximarse. Con iso, e debido \u00e1 desconfianza do mercado, o volume dos negocios caera substancialmente, ata a situaci\u00f3n ficar insustent\u00e1bel. Iniciouse ent\u00f3n a crise de 1929, que, en suma, se traduciu nunha crise de credibilidade. Os accionistas pu\u00f1an as s\u00faas acci\u00f3ns en venda, en volumes enormes, e como hab\u00eda poucos compradores, os prezos das acci\u00f3ns ca\u00edan. Deuse inicio a unha espiral descendente:\nOs bancos e as f\u00e1bricas afund\u00edronse e os efectos da crise espall\u00e1ronse polo mundo.\nA crise tivo lugar a causa da creba da bolsa e tam\u00e9n por outros dous motivos:\nA quebra da bolsa de Nova York.\nO xoves 24 de outubro de 1929, que ficou co\u00f1ecido como Xoves Negro, ocorreu o \"crac\" (creba) da bolsa de valores de Nova York. Ese d\u00eda, a bolsa perdeu un 11% do seu valor en negociaci\u00f3ns moi fortes. Varios l\u00edderes banqueiros de Wall Street reun\u00edronse para atopar unha soluci\u00f3n contra o p\u00e1nico e os caos. O encontro contou con Thomas Lamont, xefe interino do Morgan Bank, Albert Wiggin, xefe do Chase National Bank e Charles E. Mitchell, presidente do National City Bank of New York. Escolleron a Richard Whitney, vicepresidente da Bolsa, para actuar no seu nome. Cos banqueiros e os seus recursos financeiros, Whitney colocou unha oferta de compra dun gran bloque de acci\u00f3ns na U.S. Steel a un prezo ben por riba do mercado e moitos investidores de acci\u00f3ns quixeron vender rapidamente as s\u00faas acci\u00f3ns. 6\u00a0091\u00a0870 t\u00edtulos financeiros foron rapidamente vendidos o mesmo d\u00eda, o terceiro maior volume de negocios da historia da bolsa.\nEste crac fixo que empresas e bancos fosen \u00e1 creba e o valor das acci\u00f3ns, nas bolsas de valores, caesen moito dun d\u00eda para o outro. Esa creba repercutiu na maior parte dos pa\u00edses capitalistas. Moitas persoas perderon os seus empregos, hab\u00eda p\u00e1nico entre a xente, levando algunhas ao suicidio, inclu\u00eddos once grandes especuladores da bolsa. O desemprego aumentou, a produci\u00f3n industrial americana ficou reducida ao 54%, e o mercado perdeu m\u00e1is de 30 mil mill\u00f3ns de d\u00f3lares en dous d\u00edas.\nO mercado continuou a caer, chegando a un n\u00famero negativo hist\u00f3rico en 13 de novembro de 1929, con 198,60. O mercado foise recuperando durante varios meses, atinxindo un pico de peche secundario de 294,07 o 17 de abril de 1930, antes de embarcarse nun outro pico negativo. No entanto, ese foi m\u00e1is forte, cando o Dow Jones pechou en 41,22, o valor m\u00e1is baixo do s\u00e9culo XX. Non volver\u00eda recuperarse ata novembro de 1954.\nFundamentos econ\u00f3micos.\nO accidente financeiro seguiu a unha especulaci\u00f3n que tivo lugar ao final de 1920, que levou centenares de americanos a investiren pesadamente no mercado de acci\u00f3ns. Un n\u00famero significativo deles foi pedir di\u00f1eiro prestado para comprar m\u00e1is acci\u00f3ns. En agosto de 1929, os corretores fac\u00edan pr\u00e9stamos pequenos a investidores que estaban comprando acci\u00f3ns. Prest\u00e1ronse m\u00e1is de 8,5 mil mill\u00f3ns de d\u00f3lares, m\u00e1is da metade de todo o di\u00f1eiro en circulaci\u00f3n nos Estados Unidos nesa \u00e9poca. Os prezos das acci\u00f3ns estaban subindo e impulsando m\u00e1is persoas a investir, a xente agardaba que os prezos das acci\u00f3ns subisen a\u00ednda m\u00e1is. As especulaci\u00f3ns alimentaron a subir a\u00ednda m\u00e1is e creouse unha bocha econ\u00f3mica.\nAcci\u00f3ns subsequentes.\nEn 1932, o Senado dos Estados Unidos estableceu a Comisi\u00f3n Pecora para estudar as causas do incidente. O ano seguinte, o Congreso dos Estados Unidos aprobou a Lei Glass-Steagall, que fixo obrigatoria unha separaci\u00f3n entre os bancos comerciais que reciben dep\u00f3sitos e dan pr\u00e9stamos, e os bancos de investimento que emiten e distrib\u00faen acci\u00f3ns, t\u00edtulos e outros produtos.\nDespois da creba da bolsa de valores, os mercados de acci\u00f3ns arredor do mundo institu\u00edron medidas para suspenderen a negociaci\u00f3n no caso de ca\u00eddas r\u00e1pidas, alegando que as medidas \u00edan impedir o p\u00e1nico. Non obstante, aconteceu outra creba, co\u00f1ecida como Luns Negro, o 19 de outubro de 1987, cando o Dow Jones Industrial Average caeu un 22,6%, a peor ca\u00edda desde 1929.\nDebate acad\u00e9mico.\nOs economistas e os historiadores est\u00e1n en desacordo sobre o papel que tivo o crac nos eventos econ\u00f3micos, sociais e pol\u00edticos subsecuentes. \"The Economist\" argumentou nun artigo de 1998 que a depresi\u00f3n non comezou co crac do mercado de acci\u00f3ns. Non fica claro o momento en que unha depresi\u00f3n estaba a comezar. Pregunt\u00e1ronse: \"Pode un colapso moi serio da bolsa producir un serio rev\u00e9s para a industria cando a produci\u00f3n industrial est\u00e1 na maior parte nunha condici\u00f3n saud\u00e1bel e equilibrada?\"\nPor\u00e9n, \"The Economist\" tam\u00e9n advertiu que algunhas crebas bancarias tam\u00e9n son esperadas, e alg\u00fans bancos poden non ter reservas para financiar empresas comerciais e industriais. Conclu\u00edron que a posici\u00f3n dos bancos \u00e9 a chave para a situaci\u00f3n, mais o que \u00eda acontecer non pod\u00eda preverse.\nOs estudosos analizan o crac de Wall Street de 1929 como parte dun proceso hist\u00f3rico que foi unha parte das novas teor\u00edas de \"boom\" e \"bust\". De acordo con economistas como Joseph Schumpeter, Nikolai Kondratiev e Charles E. Mitchell, o accidente foi simplemente un evento hist\u00f3rico no proceso continuo co\u00f1ecido como ciclos econ\u00f3micos. O impacto do suceso foi s\u00f3 para aumentar a velocidade con que o ciclo proseguiu cara ao seu seguinte nivel.\nMilton Friedman no seu ensaio \"A Monetary History of the United States\", coescrito con Anna Schwartz, avanza o argumento de que o que fixo a \"gran contracci\u00f3n\" tan grave non foi a desaceleraci\u00f3n do ciclo econ\u00f3mico, foi o proteccionismo, ou o crac de mercado de acci\u00f3ns de 1929 en si, mais, segundo Friedman, o que mergullou o pa\u00eds nunha fonda depresi\u00f3n foi o colapso do sistema bancario durante tres vagas de p\u00e1nico durante o per\u00edodo 1930-33."}
{"id": "512085", "revid": "47401", "url": "https://gl.wikipedia.org/wiki?curid=512085", "title": "Xoves Negro", "text": ""}
{"id": "512086", "revid": "47401", "url": "https://gl.wikipedia.org/wiki?curid=512086", "title": "Crac de 1929", "text": ""}
{"id": "512087", "revid": "47401", "url": "https://gl.wikipedia.org/wiki?curid=512087", "title": "Xoves negro", "text": ""}
{"id": "512088", "revid": "89787", "url": "https://gl.wikipedia.org/wiki?curid=512088", "title": "J\u00f8rgen Steen Jensen", "text": "J\u00f8rgen Steen Jensen, nado o 1 de novembro de 1938, \u00e9 un historiador, numism\u00e1tico e muse\u00f3logo dinamarqu\u00e9s.\nTraxectoria.\nJ\u00f8rgen Steen Jensen iniciou en 1957 os seus estudos de Historia na Universidade de Copenhague.\nIngresou no Museo Nacional de Dinamarca, en Copenhague, en 1958. En 1966 acadou o posto de conservador da Colecci\u00f3n Real de Moedas e Medallas e en 1983 sucedeu a Otto M\u00f8rkholm como conservador xefe e director dese gabinete numism\u00e1tico, ata a s\u00faa xubilaci\u00f3n en 2007.\n\u00c9 autor de varios libros fundamentalmente sobre numism\u00e1tica dinamarquesa da Idade Media e en 1978 foi editor de \"Nordisk Numismatisk \u00c5rsskrift\", a revista da Uni\u00f3n Numism\u00e1tica N\u00f3rdica, cargo que exerceu ata 2002.\nEn 1980 foi nomeado membro da Real Sociedade Dinamarquesa para a Historia da Patria, e foi secretario desta entidade entre 1995 e 2000. En 2001 foi elixido membro da Real Academia Danesa de Ciencias e Letras. As\u00ed mesmo, \u00e9 membro honor\u00edfico do Consello Internacional de Numism\u00e1tica. \nJ\u00f8rgen Steen Jensen est\u00e1 casado desde 1971 con Inge Lise Pedersen, unha ling\u00fcista da Universidade de Copenhague especializada en dialectolox\u00eda dinamarquesa.\nEn 1998, a Uni\u00f3n Numism\u00e1tica N\u00f3rdica publicou un libro en homenaxe a J\u00f8rgen Steen Jensen co gallo do 60 aniversario, promovido por Jens Christian Moesgaard e Preben Nielsen. Co mesmo motivo, a Sociedade Numism\u00e1tica Danesa emitiu unha medalla conmemorativa.\nUn novo libro homenaxe foi publicado en 2007 con motivo do seu retiro da Colecci\u00f3n Real de Moedas e Medallas de Dinamarca. \nPublicaci\u00f3ns.\nEsta \u00e9 unha escolma dos traballos monogr\u00e1ficos m\u00e1is salientables de J\u00f8rgen Steen Jensen ao longo da s\u00faa traxectoria acad\u00e9mica:"}
{"id": "512089", "revid": "65337", "url": "https://gl.wikipedia.org/wiki?curid=512089", "title": "J. Steen Jensen", "text": ""}
{"id": "512090", "revid": "65337", "url": "https://gl.wikipedia.org/wiki?curid=512090", "title": "Steen Jensen, J", "text": ""}
{"id": "512091", "revid": "65337", "url": "https://gl.wikipedia.org/wiki?curid=512091", "title": "Steen Jensen, J\u00f8rgen", "text": ""}
{"id": "512092", "revid": "5863", "url": "https://gl.wikipedia.org/wiki?curid=512092", "title": "Casa da \u00d3pera de Sydney", "text": ""}
{"id": "512095", "revid": "5863", "url": "https://gl.wikipedia.org/wiki?curid=512095", "title": "Daniel Minimalia", "text": "Daniel Llorente Rey, co\u00f1ecido artisticamente como Daniel Minimalia, nado en Vitoria, 3 de novembro de 1983, \u00e9 un Guitarrista, Compositor e Multinstrumentista galego de Ourense, ga\u00f1ador dun Latin Grammy, un Hollywood Music in media Award e dunha medalla de prata nos Global Music Awards. \u00c9 autor de cinco traballos discogr\u00e1ficos: \"Akainik\" (2011), \"Contos Sonoros\" (2012), \"Areas de L\u00faa\" (2014), \"Orixe\" (2016) e \"Terra\" (2020).\nTraxectoria.\nNaceu en Vitoria mais aos tres anos xa comezou a vivir en Ourense. \u00c9 un m\u00fasico autodidacta que comezou a tocar a guitarra aos 13 anos, despois de militar en grupos de rock e folk, emprende o seu proxecto persoal que o levou a tocar entre Espa\u00f1a e USA. Entre a s\u00faa m\u00fasica apr\u00e9cianse diferentes influencias que transitan desde o folk, flamenco, rock progresivo, blues ou m\u00fasica cl\u00e1sica, que o converteu nun referente da m\u00fasica instrumental no \u00e1mbito nacional e internacional.\nNo ano 2017 e 2020 foi nomeado ao premio Latin Grammy como \"Mellor \u00c1lbum Instrumental\" , lev\u00e1ndose o reco\u00f1ecemento no ano 2020 co seu \u00e1lbum \"Terra\" publicado pola discogr\u00e1fica Rose Records. \nEn xaneiro de 2021 ga\u00f1ou o \"Hollywood Music Award\" polo tema \"Flor de Leyenda\". Foi o primeiro m\u00fasico espa\u00f1ol en ter d\u00faas estatu\u00ed\u00f1as da academia de Holllywood."}
{"id": "512097", "revid": "865", "url": "https://gl.wikipedia.org/wiki?curid=512097", "title": "Westland Gazelle", "text": ""}
{"id": "512098", "revid": "5863", "url": "https://gl.wikipedia.org/wiki?curid=512098", "title": "Adolph Rickenbacher", "text": ""}
{"id": "512099", "revid": "98629", "url": "https://gl.wikipedia.org/wiki?curid=512099", "title": "Pedro Brey Guerra", "text": "Pedro Brey Guerra, nado en Rendo (Oca, A Estrada) o 7 de setembro de 1889 e finado no mesmo lugar o 29 de maio de 1967, foi un mestre e fot\u00f3grafo galego.\nTraxectoria.\nFillo de Manuel Brey Barcala (1846-1923), mestre e propietario na parroquia de Oca, e Juana Guerra Fern\u00e1ndez. Foi o sexto fillo nunha familia de sete irm\u00e1ns. A s\u00faa nai faleceu en 1900 en Santiago de Compostela, e Pedro trasladouse a Noia baixo a tutela da s\u00faa t\u00eda Genoveva Guerra, tam\u00e9n mestra. Pronto regresou a Oca co seu pai que morreu en 1923. Estudou maxisterio e foi nomeado mestre interino da escola de Arnois en outubro de 1913, ocupando o posto de seu pai. Dende xaneiro de 1916 foi mestre en propiedade desa escola por oposici\u00f3n.\nAprendeu de forma autodidacta a t\u00e9cnica fotogr\u00e1fica e cuns 17 anos escribiu uns apuntamentos onde resum\u00eda \u201co m\u00e9todo para copiar a natureza e facer retratos cunha m\u00e1quina en poucos minutos e con gran exactitude\u201d. Como fot\u00f3grafo afeccionado documentou o seu contorno humano: familiares, amigos e paisanos. Fixo fotograf\u00edas dende a s\u00faa xuventude at\u00e9 o nacemento da s\u00faa primeira neta, a mediados dos anos cincoenta cando postergou a s\u00faa afecci\u00f3n.\nVida persoal.\nCasou en Santiago de Compostela con Purificaci\u00f3n \u00c1lvarez Rico en xu\u00f1o de 1917."}
{"id": "512100", "revid": "5863", "url": "https://gl.wikipedia.org/wiki?curid=512100", "title": "Mar\u00eda-Eugenia Pedreira S\u00e1nchez", "text": ""}
{"id": "512101", "revid": "5863", "url": "https://gl.wikipedia.org/wiki?curid=512101", "title": "Mar\u00eda Eugenia Pedreira S\u00e1nchez", "text": ""}
{"id": "512102", "revid": "5863", "url": "https://gl.wikipedia.org/wiki?curid=512102", "title": "Eugenia Pedreira S\u00e1nchez", "text": ""}
{"id": "512109", "revid": "89787", "url": "https://gl.wikipedia.org/wiki?curid=512109", "title": "Nina Zimina", "text": "Nina Nikolaevna Zimina, nada en Beloret o 11 de outubro de 1942 e finada na mesma cidade o 24 de xu\u00f1o de 2014, foi unha poeta e tradutora de lingua rusa de Bashkortost\u00e1n. \nTraxectoria.\nNaceu na ent\u00f3n Rep\u00fablica Aut\u00f3noma Socialista Sovi\u00e9tica de Baskiria. Con seis anos pasou a polio e como resultado ao longo da s\u00faa vida padeceu dificultades para andar con liberdade. Logo de se graduar na escola local n\u00ba 15 traballou como axudante de laboratorio durante un ano e en 1961 ingresou na facultade de filolox\u00eda rusa do Instituto de Pedagox\u00eda de Magnitogorsk. \nEntre 1966 e 1976 ensinou lingua e literatura rusa nunha escola nocturna obreira da s\u00faa cidade natal e al\u00ed estivo involucrada na vida social e cultural, foi unha das fundadoras da asociaci\u00f3n literaria Plavka e dirixiu a asociaci\u00f3n cultural Chetver. En 1996 admit\u00edrona na Uni\u00f3n de Escritores da Federaci\u00f3n Rusa e mais na da Rep\u00fablica de Bashkortost\u00e1n. En 2011 logrou a distinci\u00f3n de \"cidad\u00e1 honoraria da cidade de Beloretsk\".\nLiteratura.\nNina comezou a escribir de nena e cando \u00eda en noveno grao apareceu o seu primeiro poema publicado nun xornal local e escribiu ata o fin da s\u00faa vida. Moitos dos seus poemas public\u00e1ronse no xornal local, \"Beloretskii Rabochii\" e no \"Ural\" as\u00ed como en numerosas colleitas de poes\u00edas. O primeiro libro publicouno en 1984 so o t\u00edtulo de \"Raduga\". O tema central da s\u00faa poes\u00eda \u00e9 a meditaci\u00f3n filos\u00f3fica sobre o significado do amor e en xeral da vida . Ademais de colecci\u00f3ns de poes\u00edas publicou libros de relatos, en \"Chistiie nebesa\" (2005) as s\u00faas historias te\u00f1en como eixo a Gran Guerra Patria. En 2003 publicou o libro autobiogr\u00e1fico \"Etiud v biryuzovom svete\" e tam\u00e9n traduciu ao ruso diversos poetas bashkires. En 2007 por \"Raduga nad Agideliu\" ga\u00f1ou o premio a mellor libro baskir do ano."}
{"id": "512111", "revid": "72012", "url": "https://gl.wikipedia.org/wiki?curid=512111", "title": "Mesoplodon densirostris", "text": ""}
{"id": "512112", "revid": "89787", "url": "https://gl.wikipedia.org/wiki?curid=512112", "title": "Beechcraft Super King Air", "text": "A familia Beechcraft Super King Air \u00e9 parte dunha li\u00f1a de avi\u00f3ns con dous motores turboh\u00e9lice producidos por Beechcraft. As series Model 200 e Model 300 comercializ\u00e1ronse orixinalmente como a familia \"Super King Air\"; a designaci\u00f3n \"Super\" desapareceu en 1996. Forma a li\u00f1a King Air cuntos coas series King Air Model 90 e 100.\nNo presente Beechcraft ofrece os modelos 250 (designaci\u00f3n B200GT) e o m\u00e1is grande 350i (B300). O 350ER (B300CER) est\u00e1 dispo\u00f1ible para gobernos, militares e clientes comerciais para operaci\u00f3ns especiais, como vixilancia a\u00e9rea, ambulancia ou voos de inspecci\u00f3n. O avi\u00f3n rexional Beechcraft 1900 derivou do Model B200 King Air.\nA familia Super King Air fabricouse continuamente dende 1974, o per\u00edodo de fabricaci\u00f3n m\u00e1is longo de calquera turboh\u00e9lice civil da s\u00faa clase. O modelo superou a todos os seus competidores anteriores; o \u00fanico outro avi\u00f3n turboh\u00e9lice multimotor presurizado que agora est\u00e1 en produci\u00f3n \u00e9 o Piaggio P.180 Avanti."}
{"id": "512113", "revid": "72012", "url": "https://gl.wikipedia.org/wiki?curid=512113", "title": "Isistius brasiliensis", "text": "Isistius brasiliensis \u00e9 unha especie de peixe elasmobranquio da orde dos escualiforme e familia dos dalat\u00edidos, unha das d\u00faas integradas na actualidade no x\u00e9nero \"Isistius\".\nTaxonom\u00eda.\nSin\u00f3nimos.\nAdemais de polo nome actualmente v\u00e1lido, a espeie co\u00f1eceuse tam\u00e9n polos sin\u00f3nimos:\nH\u00e1bitat e distribuci\u00f3n.\nEste tibur\u00f3n habita nos oc\u00e9anos c\u00e1lidos de todo o mundo, particularmente cerca de illas, e se encontrou a profundidades de at\u00e9 3,7\u00a0km. Alcanza unha lonxitudeem\u00e1xima de 42 a 56 \u00a0cm, e ten un corpo longo e cil\u00edndrico cun foci\u00f1o cirto e chato, grandes ollos, d\u00faas pequenas aletas dorsais sen rsaios espi\u00f1entos e unha grande aleta caudal. A s\u00faa cor \u00e9 parda escura, e est\u00e1 cuberto por fot\u00f3foros produtores de luz na s\u00faa parte inferior, excepto por un \u00abcolar\u00bb escuro ao redor da garganta e das fendeduras branquiais."}
{"id": "512114", "revid": "98629", "url": "https://gl.wikipedia.org/wiki?curid=512114", "title": "Isistius", "text": "Isistius \u00e9 un x\u00e9nero de peixes elasmobranquios da superode dos \"escualomorfos\", orde dos escualiformes e familia dos dalat\u00edidos.\nOs membros deste x\u00e9nero son co\u00f1ecidos polo seu comportamento e a s\u00faa dentici\u00f3n pouco com\u00fans.\nTaxonom\u00eda.\nDescrici\u00f3n.\nO x\u00e9nero foi descrito en 1865 polo paleont\u00f3logo estadounidense Theodore Gill, no seu traballo publicado na revista \"Proc. Acad. nat. Sci. Philad\", 1864, p\u00e1x. 264.\nEtimolox\u00eda.\nO nome cient\u00edfico do x\u00e9nero, \"Isistius\", est\u00e1 formado pola uni\u00f3n dos elementos do lat\u00edn cient\u00edfico \"is-\" e \"-istius\", o primeiro calco do elemento do grego antigo \u1f30\u03c3\u03bf- \"iso-\" \"igual\", e o segundo tirado do termo do grego antigo \u1f30\u03c3\u03c4\u03afo\u03bd \"ist\u00edon\" \"vela de nav\u00edo\", que \u00e9 unha referencia \u00e1s d\u00faas aletas dorsais deste peixe, de forma e tama\u00f1o similares, un car\u00e1cter que Gill utiliz\u00f3 para diagnosticar o x\u00e9nero. \nSin\u00f3nimos.\nAdemais de polo nome actualmente v\u00e1lido, que \u00e9 o prot\u00f3nimo, o x\u00e9nero co\u00f1eceuse tam\u00e9n polos sin\u00f3nimos:\nEspecies.\nNa actualidade (2020) reco\u00f1\u00e9cense no x\u00e9nero as seguintes d\u00faas especies:\nAdemais, co\u00f1\u00e9cense d\u00faas especies extintas:\nNota taxon\u00f3mica.\nDurante un tempo alg\u00fans autores, consideraron a existencia dunha terceira especie, \"Isistius labialis\" , e a\u00ednda hoxe, por exemplo a FishBase e a ADW adm\u00edtena como especie diferente, pero o WoRMS a identifica como \"Isistius brasiliensis\", e a EOL e o ITIS non a consideran.\nCaracter\u00edsticas.\nAs s\u00faas d\u00faas especies (ou tres, segundo os autores) son pequenos tibur\u00f3ns caracterizados principalmente polo seu m\u00e9todo conseguir o alimento, que consiste en cortaren anacos de carne da parte exterior de animais mari\u00f1os, o que xustifica o seu nome ingl\u00e9s de \"cookiecutter sharks\" (tibur\u00f3ns cortadores de galletas). A mi\u00fado atacan grandes cardumes de peixes, e s\u00e1bese que rodean os barcos pesqueiros para obteren a s\u00faa comida facilmente. Son particularmente co\u00f1ecidos por morderen pequenos anacos dos animais que constit\u00faen as s\u00faas presas ao pasaren canda eles. As presas grandes, como o peixe espada e os cet\u00e1ceos, poden mostrar varias feridas (curadas) de tales trabadas.\nPor outra parte, son pouco com\u00fans na forma na que substit\u00faen os seus dentes: no canto de substitu\u00edlos individualmente a medida en que se danan ou se perden, por exemplo, na captura de alimento, estes tibur\u00f3ns cambian a dentici\u00f3n completa, proceso que poden repetir varias veces ao longo da s\u00faa vida.\nAs presas m\u00e1is d\u00e9biles poden resultaren o suficientemente feridas como para debilitarse at\u00e9 que non poden nadar, polo que son propensos a afundir, o que permite que estes tibur\u00f3es os traguen. As especies de \"Isistius\" poden comeren a metade do seu propio peso corporal dunha vez.\nDistribuci\u00f3n e h\u00e1bitat.\nA s\u00faa distribuci\u00f3n xeogr\u00e1fica \u00e9 espor\u00e1dica, encontr\u00e1ndose en todos os oc\u00e9anos do mundo, e o seu h\u00e1bitat \u00e9 de dif\u00edcil acceso, polo que \u00e9 dif\u00edcil identificar as diferentes especies, o que xustifica as diferenzas sobre o n\u00famero de especies entre os autores."}
{"id": "512115", "revid": "65337", "url": "https://gl.wikipedia.org/wiki?curid=512115", "title": "Cristian VII de Dinamarca", "text": ""}
{"id": "512117", "revid": "98629", "url": "https://gl.wikipedia.org/wiki?curid=512117", "title": "Ford Trimotor", "text": "O Ford Trimotor (tam\u00e9n chamado \"Tri-Motor\" e alcumado \"Tin Goose\") \u00e9 un avi\u00f3n de transporte trimotor estadounidense. A s\u00faa fabricaci\u00f3n comezou en 1925 polas compa\u00f1\u00edas de Henry Ford e rematou o 7 de xu\u00f1o de 1933. Produc\u00edronse un total de 199 Ford Trimotor. Foi dese\u00f1ado para o mercado da aviaci\u00f3n civil, pero tam\u00e9n operou con unidades militares.\nDese\u00f1o e desenvolvemento.\nO Ford Trimotor foi o desenvolvemento de varios dese\u00f1os anteriores de William Bushnell Stout, usando principios estruturais copiados do traballo do profesor Hugo Junkers, o destacado poneiro alem\u00e1n da construci\u00f3n totalmente met\u00e1lica, e adapt\u00e1ndoos a unha estrutura moi semellante \u00e1 do Fokker F.VII, incluso empregando a mesma secci\u00f3n transversal na ra\u00edz das \u00e1s.\nA principios dos anos 20 Henry Ford, xunto cun grupo doutros 19 investidores entre os que estaba o seu fillo Edsel, investiu na Stout Metal Airplane Company. Stout, un audaz e imaxinativo vendedor, enviou unha carta mimeografiada aos principais fabricantes, pedindo alegremente 1 000 d\u00f3lares e engadindo: \"Polos teus mil d\u00f3lares conseguirar unha promesa definitiva: nunca recuperar\u00e1s os teus cartos\". Stour recadou 20 000 d\u00f3lares, inclu\u00eddos os de Edsel e Henry Ford.\nEn 1925 Ford mercou Stout e os seus dese\u00f1os de avi\u00f3ns. O monoplano Stout dun \u00fanico motor foi convertido nun trimotor, o Stout 3-AT, con tres motores radiais Curtiss-Wright refrixerados por auga. Despois de constru\u00edr un prototipo e de realizar probas con pobres resultados, e de que un incendio destru\u00edse os seus anteriores dese\u00f1os, curdiron os 4-AT e 5-AT.\nO Ford Trimotor de construci\u00f3n totalmente met\u00e1lica non foi un concepto revolucionario, pero era m\u00e1is avanzado que os vi\u00f3ns constu\u00eddos con t\u00e9cnicas est\u00e1ndar dos anos 20. O avi\u00f3n parec\u00edase ao Fokker F.VII Trimotor ag\u00e1s pola s\u00faa construci\u00f3n met\u00e1lica, da que Henry Ford dixo que o fac\u00eda \"o avi\u00f3n de pasaxeiros m\u00e1is seguro\". A s\u00faa fuselaxe e \u00e1s segu\u00edan un dese\u00f1o iniciado por Junkers durante a primeira guerra mundial co Junkers J.I e usado tras o conflito nunha serie de avi\u00f3ns comerciais empezando polo Junkers K 16 de 1921 e o Junkers G 24 trimotor de 1924. Todos estes aparellos estaban contru\u00eddos de aliaxe de aluminio, que estaba ondulado para conferirlle m\u00e1is rixidez, a\u00ednda que a resistencia resultante reduc\u00eda o seu rendemento xeral. Os dese\u00f1os eran tan semellantes que Junkers demandou, e ga\u00f1ou, a Ford canto este intentou exportar un avi\u00f3n a Europa. En 1930 Ford contrapuxo unha demanda en Praga e, a pesar da posibilidade do sentimento anti-xermano, foi derrotado por segunda vez, e o tribunal determinou que Ford infrinxira as patentes de Junkers.\nA\u00ednda que dese\u00f1ado principalmente para transportar pasaxeiros, o Trimotor pod\u00eda adaptarse doadamente para levar carga, xa que os seus asentos pod\u00edan retirarse. Para incrementar a capacidade de carga unha car\u00e1cter\u00edstica pouco com\u00fan que ti\u00f1a era a provisi\u00f3n de bodegas de carga \"despregables\" debaixo das secci\u00f3ns interiores das \u00e1s da versi\u00f3n 5-AT.\nUn 4-AT con motores Wright J-4 de 200-hp fabricouse para o Corpo A\u00e9reo do Ex\u00e9rcito dos Estados Unidos como o C-3, e sete con motores Wright R-790-3 de 235 hp como o C-3As. Este \u00faltimo foi mellorado con motores radiais Wright R-975-1 (J6-9) de 300 hp e foi redesignado como C-9. Cinco 5-AT fabric\u00e1ronse como C-4 ou C-4A.\nO 4-AT orixinal de produci\u00f3n comercial estaba equipado con tres motores radiais Wright refrixerados por aire. Ti\u00f1a unha tripulaci\u00f3n de tres (piloto, copiloto e asistente de voo) e pod\u00eda transportar a oito ou nove pasaxeiros. O posterior 5-AT ti\u00f1a motores Pratt &amp; Whitney m\u00e1is potentes. Todos os modelos ti\u00f1an un corpo e \u00e1s de chapa de aluminio ondulada. A diferenza de moitos avi\u00f3ns da s\u00faa \u00e9poca, chegando ata a segunda guerra mundial, as s\u00faas superficies de control (aler\u00f3ns, elevadores e tem\u00f3ns) non estaban cubertas de tea, sen\u00f3n que tam\u00e9n estaban feitas de metal ondulado. Como era com\u00fan neses tempos, o tem\u00f3ns e os elevadores actuaban grazas a cables de metal tendidos ao longo da superficie externa do aparello. Os indicadores tam\u00e9n estaban montados externamente, nos propios motores, para que fosen lidos polo piloto mirando a trav\u00e9s do parabrisas do avi\u00f3n.\nA combinaci\u00f3n dunha estrutura de metal con sistemas sinxelos d\u00e9ronlle unha reputaci\u00f3n de robustez. Pod\u00eda servirse de forma rudimentaria coas tripulaci\u00f3ns de terra traballando nos motores usando estadais e plataformas. O Ford Trimotor pod\u00eda equiparse con esqu\u00eds ou frotadores para voar a lugares inaccesibles doutro xeito.\nO r\u00e1pido desenvolvemento dos avi\u00f3ns nesa \u00e9poca (o moi superior Boeing 247 voou a principios de 1933), xunto coa morte do seu piloto persoal, Harry J. Brooks, nun voo de probas, fixo que Henry Ford perdese interese na aviaci\u00f3n. A\u00ednda que Ford non obtivo baneficios co seu negocio dos avi\u00f3ns, a s\u00faa reputaci\u00f3n deulle credibilidade \u00e1s a\u00ednda inmaturas industrias da aviaci\u00f3n e das aeroli\u00f1as e axudou a introducir moitos aspectos da infraestrutura da aviaci\u00f3n moderna, como pistas pavimentadas, terminais de pasaxeiros, hangares, correo a\u00e9reo e navegaci\u00f3n por radio.\nA finais dos anos 20 a Ford Aircraft Division ti\u00f1a fama de ser \"o maior fabricante de avi\u00f3ns comerciais do mundo\". Xunto co Ford Trimotor, a compa\u00f1\u00eda dese\u00f1ara o avi\u00f3n monopraza Ford Flivver (tam\u00e9n co\u00f1ecido como \"Sky Flivver\"), que s\u00f3 voou como prototipo e nunca chegou a producirse en serie. O Trimotor non ser\u00eda o \u00faltimo traballo de Ford na produci\u00f3n de avi\u00f3ns. Durante a segunda guerra mundial a f\u00e1brica de aeronaves m\u00e1is grande do mundo constru\u00eduse na planta de Willow Run, M\u00edchigan, onde Ford fabricou milleiros de bombardeiros B-24 Liberator baixo licenza de Consolidated Aircraft.\nWilliam Stout deixou a divisi\u00f3n Metal Airplane da Ford Motor Company en 1930 e continuou operando o Stout Engineering Laboratory, producindo varios avi\u00f3ns. En 1954 Stout mercou os dereitos polo Ford Trimotor nun intento de fabricar novas unidades. Creou unha nova compa\u00f1\u00eda para fabricar dous exemplares modernos do avi\u00f3n, bautizado como Stout Bushmaster 2000, pero incluso coas mellora incorporadas o seu rendemento era inferior aos dese\u00f1os contempor\u00e1neos.\nHistorial operacional.\nFabric\u00e1ronse un total de 199 Ford Trimotor entre 1926 e 1933, inclu\u00eddos 79 da variante 4-AT e 117 da 5-AT, ademais dalg\u00fans avi\u00f3ns experimentais. M\u00e1is de 100 aeroli\u00f1as operaron o avi\u00f3n. Dende mediados de 1927 o modelo tam\u00e9n foi usado para tarefas transporte por varios operadores que non eran aeroli\u00f1as, como compa\u00f1\u00edas petroleiras ou fabricantes.\nO impacto do Ford Trimotor na aviaci\u00f3n comercial foi inmediato, xa que o dese\u00f1o representaba un \"salo cu\u00e1ntico sobre outros avi\u00f3ns de pasaxeiros\". Aos poucos meses da s\u00faa entrada en servizo creouse Transcontinental Air Transport para proporcionar operaci\u00f3ns de costa a costa, aproveitandos as capacidades do Trimotor para proporcionar un servizo de pasaxeiros fiable e, para a s\u00faa \u00e9poca, confortable. A\u00ednda que se publicitaba como un servizo transcontinental, a aeroli\u00f1a depend\u00eda de conexi\u00f3ns ferroviarias cun luxoso tren Pullman baseado en Nova York que fac\u00eda a primeira parte da viaxe. Despois os pasaxeiros embarcaban no Trimotor en Port Columbus, Ohio e voaban ata Waynoka, Oklahoma, onde outro tren os levaba ata Clovis, Novo M\u00e9xico, collendo outro Trimotor para o \u00faltimo tramo da traves\u00eda que remataba na Grand Central Air Terminal de Glendale, ao nord\u00e9s dos \u00c1nxeles. Esta demandada viaxe s\u00f3 estivo dispo\u00f1ible durante un ano antes de que Transcontinental se fusionase con Western Air Service.\nPan American Airways tam\u00e9n usou amplamente o Ford Trimotor nos seus primeiros voos internacionais regulares entre Key West e A Habana en 1927. Finalmente Pan American ampliou ese servizo cara destinos en Am\u00e9rica Central e Am\u00e9rica do Sur a finais dos anos 20 e principios dos 30. Unha das primeiras aeroli\u00f1as latinoamericanas, Cubana de Aviaci\u00f3n, foi a primeira en usar o Ford Trimotor en Am\u00e9rica Latina, comezando a empregalo en 1930 para servizos dom\u00e9sticos."}
{"id": "512118", "revid": "89787", "url": "https://gl.wikipedia.org/wiki?curid=512118", "title": "Panavia Tornado", "text": "O Panavia Tornado \u00e9 unha familia de avi\u00f3ns de combate multirrol bimotores con \u00e1 de xeometr\u00eda variable, desenvolvidos e fabricados conxuntamente por Italia, Reino Unido e Alema\u00f1a occidental. Hai tres variantes principais do Tornado: o cazabombardeiro Tornado IDS (Interdictor/Strike), o supresor de defensas a\u00e9reas inimigas Tornado ECR (Electronic Combat/Reconnaissance) e o interceptor Tornado ADV (Air Defence Variant).\nO Tornado desenvolveuse e fabricouse por Panavia Aircraft GmbH, un consorcio trinacional formado por British Aerospace (anteriormente British Aircraft Corporation), MBB, e Aeritalia. Voou por primeira vez o 14 de agosto de 1974 e entrou en servizo en 1979\u20131980. Debido ao seu dese\u00f1o multirrol, foi capaz de substitu\u00edr a varias frotas de avi\u00f3ns cando foi introducido. A Real Forza A\u00e9rea Saudita (RSAF) converteuse no \u00fanico cliente de exportaci\u00f3n do Tornado. Unha unidade trinacional de adestramento e avaliaci\u00f3n que operaba dende RAF Cottesmore, a Tri-National Tornado Training Establishment, mantivo o nivel de cooperaci\u00f3n internacional m\u00e1is al\u00f3 da fase de produci\u00f3n.\nO Tornado foi operado pola Royal Air Force (RAF), a Forza A\u00e9rea de Italia, e a RSAF durante a guerra do Golfo de 1991, na cal realizou a meirande parte dos ataque de penetraci\u00f3n a baixa cota. Os Tornado de varios servizos tam\u00e9n se usaron na guerra de Bosnia, na guerra de Kosovo, na guerra de Iraq, na guerra de Libia de 2011, e tam\u00e9n tipo pequenos roles en Afganist\u00e1n, Iemen, e Siria. Inclu\u00eddas todas as variantes, fabric\u00e1ronse un total de 990 Tornado.\nVariantes.\nTornado IDS.\nAs variantes IDS (interdictor/strike) da RAF design\u00e1ronse inicialmente Tornado GR1, con avi\u00f3ns modificados posteriormente sendo designados Tornado GR1A, Tornado GR1B, Tornado GR4 e Tornado GR4A. O primeiro dos 228 GR1 entregouse o d\u00eda 5 de xu\u00f1o de 1979, e o tipo entrou en servizo a principios da d\u00e9cada dos 80.\nO Tornado GR1B era unha variante do GR1 especializada en loita antibuque, que substitu\u00edu ao Blackburn Buccaneer. 26 avi\u00f3ns foron convertidos e base\u00e1ronse en RAF Lossiemouth, Escocia. Cada avi\u00f3n pod\u00eda levar ata catro m\u00edsiles antibuque Sea Eagle. Ao principio o GR1B o GR1B carec\u00eda da capacidade de radar para rastrexar barcos, confiando no seu lugar no buscador do m\u00edsil para adquirir os brancos. Posteriores actualizaci\u00f3ns permitiron que os datos do obxectivo fosen pasados \u200b\u200bdo avi\u00f3n aos m\u00edsiles.\nUn \u00fanico Tornado GR1 (ZA326, o oitavo avi\u00f3n de produci\u00f3n) foi redesignado GR1P despois de ser parcialmente reconstru\u00eddo usando partes de diferentes lotes de produci\u00f3n tras un incendio nunha proba de motores. Este aparello serviu co Royal Aircraft Establishment e a Empire Test Pilot's School ata 2005, cando foi retirado, sendo o derradeiro GR1 en servizo no mundo.\nO Ministerio de Defensa brit\u00e1nico comezou a estudar a actualizaci\u00f3n de metade de vida (Mid-Life Update) do GR1 en 1984. A actualizaci\u00f3n ao est\u00e1ndar GR4, aprobada en 1994, mellorar\u00eda a capacidade no rol de altitude media base\u00e1ndose nas lecci\u00f3ns aprendidas do rendemento do GR1 na guerra do Golfo de 1991. British Aerospace (despois BAE Systems) actualizou 142 Tornado GR1 ao est\u00e1ndar GR4, comezando en 1996 e rematando en 2003. 59 avi\u00f3ns da RAF recibiron posteriormente o paquete de avi\u00f3nica CUSP que integraba a bomba Paveway IV e instalaba un novo m\u00f3dulo de comunicaci\u00f3ns seguras de Cassidian na fase A, seguido polo enlace de datos de intercambio de informaci\u00f3n t\u00e1ctica (TIE) de General Dynamics na fase B.\nO GR1A \u00e9 a variante de reco\u00f1ecemento operada pola RAF e a RSAF, equipada co TIRRS (Tornado Infra-Red Reconnaissance System) no lugar do can\u00f3n. A RAF pediu 30 GR1A, 14 reconstru\u00eddos a partir de GR1 e 16 avi\u00f3ns novos. Cando os Tornado GR1 actualiz\u00e1ronse para converterse en GR4, os avi\u00f3ns GR1A actualiz\u00e1ronse ao est\u00e1ndar GR4A. O cambio de operaci\u00f3ns de baixo nivel a operaci\u00f3ns de nivel medio/alto significa que xa non se utilizaba o TIRRS interno. Como os sensores internos dos GR4A xa non eran esenciais, a Tactical Reconnaissance Wing da RAF operaba tanto avi\u00f3ns GR4A como GR4.\nTornado ECR.\nOperado por Alema\u00f1a e Italia, o ECR (Electronic Combat/Reconnaissance) \u00f1e unha variante do Tornado dedicada a misi\u00f3ns de supresi\u00f3n de defensas a\u00e9reas inimigas (SEAD). Foi entregado por vez primeira o 21 de maio de 1990. O ECR ten sensores para detectar o uso de radar e est\u00e1 equipado con con m\u00edsiles AGM-88 HARM anti-radiaci\u00f3n. Os 35 ECR da \"Luftwaffe\" entreg\u00e1ronse novos, mentres que Italia recibiu 16 IDS convertidos. Os Tornado ECR italianos diferencianse dos alem\u00e1ns en que carecen de capacidade de reco\u00f1ecemento integrada e usan c\u00e1psulas de recco\u00f1ecemento RecceLite. S\u00f3 os ECR da Luftwaffe levaban motores RB199 Mk.105, que ti\u00f1an unha maior potencia. Os avi\u00f3ns alem\u00e1ns non ti\u00f1an can\u00f3n. A RAF usou a versi\u00f3n IDS no rol SEAD en lugar do ECR, e tam\u00e9n modificou varios dos seus Tornado F.3 para realizar esta misi\u00f3n.\nTornado ADV.\nO Tornado ADV (Air Defence Variant) era unha variante de intercepci\u00f3n desenvolvida para a RAF (designada Tornado F2 ou F3) e tam\u00e9n operada por Arabia Saudita e Italia. O ADV era menos \u00e1xil que cazas como o McDonnell Douglas F-15 Eagle, pero non foi ideado para o combate a\u00e9reo pr\u00f3ximo, sen\u00f3n como un interceptor de longa duraci\u00f3n para contrarrestar a ameaza dos bombardeiros da guerra fr\u00eda. A\u00ednda que o ADV ti\u00f1a un 80% de partes en com\u00fan co Tornado IDS, o ADV ti\u00f1a unha mellor aceleraci\u00f3n, motores RB199 Mk.104 mellorados, un corpo alongado, m\u00e1is capacidade de combustible, o radar AI.24 Foxhunter, e cambios no software. S\u00f3 ti\u00f1a un can\u00f3n para acomodar unha sonda de reabastecemento en voo retr\u00e1ctil."}
{"id": "512119", "revid": "23204", "url": "https://gl.wikipedia.org/wiki?curid=512119", "title": "Pedro de Betanzos", "text": "Pedro, nado en Betanzos a finais do s\u00e9culo XV e finado en 1570 en Chomes (hoxe en Puntarenas, Costa Rica), foi un misioneiro franciscano en Am\u00e9rica central.\nTraxectoria.\nOrixinario de Betanzos. Ingresou en 1519 no convento franciscano da s\u00faa vila, e posteriormente viviu no do Val de Deus. Foi un dos primeiros misioneiros franciscanos na Capitan\u00eda Xeneral de Guatemala, e m\u00e1is concretamente no territorio da actual Costa Rica; al\u00ed chegou arredor do 1550. Estaba dotado de gran capacidade para os idiomas, chegando a dominar entre outros o n\u00e1huatl, o quich\u00e9, o tz\u2019utujil e o kaqchikel. Segundo os seus escritos, durante a s\u00faa vida xurdiu unha controversia entre os franciscanos e os dominicanos encol o uso do termo ind\u00edxena \"\u00abCabovil\u00bb\" como sin\u00f3nimo de \u00abDeus\u00bb. Pedro de Betanzos insistiu en que non eran termos sin\u00f3nimos, como si defend\u00edan os dominicanos, e sempre empregou a palabra \"\u00abDios\u00bb\" incluso ao escribir en linguas indias. Os franciscanos estaban no correcto, xa que os ind\u00edxenas non ti\u00f1an unha concepci\u00f3n do monote\u00edsmo, e o termo fac\u00eda referencia a unha \"esencia espiritual\" que permeaba o mundo, unha concepci\u00f3n m\u00e1is pr\u00f3xima ao animismo e ao fetichismo; a pol\u00e9mica rematou coa prohibici\u00f3n aos dominicanos de usar o termo \"\u00abCabovil\u00bb\" por parte do seu visitador Tom\u00e1s Casillas. Pedro de Betanzos foi tam\u00e9n un dos autores dunha obra publicada en M\u00e9xico e titulada \"Arte, Vocabulario y Doctrina Christiana en Lengua de Guatemala\"; foi a obra impresa m\u00e1is antiga nalgunha lingua ind\u00edxena de Guatemala, pero non se conserva ningunha copia dela. Pedro de Betanzos foi tam\u00e9n fundador da Igrexa en Nicaragua e Costa Rica, onde finou en 1570 en Chomes."}
{"id": "512120", "revid": "98629", "url": "https://gl.wikipedia.org/wiki?curid=512120", "title": "Lockheed P-38 Lightning", "text": "O Lockheed P-38 Lightning \u00e9 un caza monopraza con motores de pist\u00f3n usado durante a segunda guerra mundial. Desenvolvido para o Corpo A\u00e9reo do Ex\u00e9rcito dos Estados Unidos, o P-38 ti\u00f1a un caracter\u00edstico dese\u00f1o de fuselaxe dobre cunha g\u00f3ndola central onde \u00eda a cabina e o armamento. A propaganda aliada afirmaba que a Luftwaffe alcum\u00e1rao o \"dia\u00f1o da cola de forca\" (alem\u00e1n: der Gabelschwanz-Teufel) e os xaponeses \"dous avi\u00f3ns, un piloto\". Xunto co seu uso como caza, o P-38 utilizouse en varios roles de combate, como o de cazabombardeiro cun alto grao de efectividade, caza nocturno, e como caza de escolta de longo alcance equipado con dep\u00f3sitos lanzables. O P-38 tam\u00e9n foi usado como indicador de curso de bombardeos, guiando a grupos de bombardeiros medios e pesados. ou incluso a outors P-38 equipados con bombas, aos obxectivos. Usado no rol de reco\u00f1ecemento a\u00e9reo, o P-38 engargouse do 90% da filmaci\u00f3n a\u00e9rea capturada sobre Europa.\nO P-38 usouse con m\u00e1is \u00e9xito no teatro de operaci\u00f3ns do Pac\u00edfico e no teatro da China-Burma-India, como o avi\u00f3n dos principais ases estadounidense: Richard Bong (40 vitorias), Thomas McGuire (38 vitorias) e Charles H. MacDonald (27 vitorias). No teatro do Pac\u00edfico suroeste o P-38 foi o principal caza de longo alcance do Corpo A\u00e9reo do Ex\u00e9rcito estadounidense ata a intruduci\u00f3n de grandes cantidades de P-51D Mustang cara o final da guerra.\nO escape do motor do P-38 estaba amortuguado por turbocompresores, algo pouco habitual para un caza da s\u00faa \u00e9poca, facendo as operaci\u00f3ns do avii\u00f3n relativamente silenciosas. Os dous turbocompresores tam\u00e9n lle proporcionaban ao P-38 un bo rendemento a grande altitude, convert\u00e9ndoo nun dos primeiro cazas aliados en operar a esas alturas. O P-38 foi o \u00fanico caza estadounidense fabricado a grande escala durante todo o tempo no que os Estados Unidos estivo na guerra, dende Pearl Harbor ata a vitoria sobre o Xap\u00f3n. Ao final da guerra os pedidos por 1 887 m\u00e1is foron cancelados."}
{"id": "512128", "revid": "1131", "url": "https://gl.wikipedia.org/wiki?curid=512128", "title": "Francisco Su\u00e1rez", "text": "Francisco Su\u00e1rez de Toledo V\u00e1zquez de Utiel y Gonz\u00e1lez de la Torre, co\u00f1ecido como Doutor Eximius, nado en Granada o 5 de xaneiro de 1548 e finado en Lisboa o 25 de setembro de 1617, foi un te\u00f3logo, fil\u00f3sofo e xurista xesu\u00edta espa\u00f1ol. Unha das principais figuras do movemento da Escola de Salamanca, foi considerado un dos mellores escol\u00e1sticos\nTraxectoria.\nO seu traballo consid\u00e9rase un punto de inflexi\u00f3n na historia do Segundo escolasticismo, que marca a transici\u00f3n do Renacemento \u00e1 filosof\u00eda moderna. Segundo Christopher Shields e Daniel Schwartz, \"figuras tan distintas entre si no lugar, o tempo e a orientaci\u00f3n filos\u00f3fica como Leibniz, Grocio, Pufendorf, Schopenhauer e Heidegger atoparon raz\u00f3ns para citalo como fonte de inspiraci\u00f3n e influencia."}
{"id": "512130", "revid": "85894", "url": "https://gl.wikipedia.org/wiki?curid=512130", "title": "Suu", "text": "Susana Ventura, nada en Barcelona o 14 de xaneiro de 2000, co\u00f1ecida artisticamente polo mon\u00f3nimo Suu, \u00e9 unha cantautora catal\u00e1 que se fixo co\u00f1ecida inicialmente na rede social Instagram.\nTraxectoria.\nEn 2018, lanzou o \u00e1lbum \"Natural\" e recibiu o premio Enderrock \u00e1 mellor artista revelaci\u00f3n. En xaneiro de 2020 publicou \"Ventura\", o seu segundo disco, con oito canci\u00f3ns en castel\u00e1n e unha en catal\u00e1n."}
{"id": "512131", "revid": "5863", "url": "https://gl.wikipedia.org/wiki?curid=512131", "title": "Rafael Lamas Dom\u00e9nech", "text": ""}
{"id": "512132", "revid": "5863", "url": "https://gl.wikipedia.org/wiki?curid=512132", "title": "Pablo Seoane Rodr\u00edguez", "text": ""}
{"id": "512133", "revid": "5863", "url": "https://gl.wikipedia.org/wiki?curid=512133", "title": "Tabar\u00e9 Ram\u00f3n V\u00e1zquez Rosas", "text": ""}
{"id": "512134", "revid": "5863", "url": "https://gl.wikipedia.org/wiki?curid=512134", "title": "Tabar\u00e9 V\u00e1zquez Rosas", "text": ""}
{"id": "512135", "revid": "5863", "url": "https://gl.wikipedia.org/wiki?curid=512135", "title": "Purificaci\u00f3n Mart\u00edn Aguilera", "text": ""}
{"id": "512137", "revid": "5863", "url": "https://gl.wikipedia.org/wiki?curid=512137", "title": "Gaia", "text": ""}
{"id": "512139", "revid": "1888", "url": "https://gl.wikipedia.org/wiki?curid=512139", "title": "Pastor N\u00fa\u00f1ez Cari\u00f1o", "text": "Pastor N\u00fa\u00f1ez Cari\u00f1o, co\u00f1ecido como Pichoneta, nado na Pobra do Carami\u00f1al o 18 de setembro de 1911 e finado no mesmo concello o 17 de xu\u00f1o de 2000, foi un mari\u00f1eiro e pol\u00edtico galego.\nTraxectoria.\nMembro da UGT e afiliado \u00e1 Agrupaci\u00f3n Socialista da Pobra do Carami\u00f1al. Logo do triunfo da Fronte Popular en febreiro de 1936 foi nomeado concelleiro da Pobra do Carami\u00f1al. Foi administrador de consumos da Pobra do Carami\u00f1al. Logo de golpe de Estado do 18 de xullo de 1936 logrou evadirse de Galicia na lancha San Jos\u00e9 n\u00ba 2. En Portugal foi internado no forte de Cascais, en Cax\u00eda, onde permaneceu tres meses ata embarcar no Nyassa con rumbo \u00e1s colonias portuguesas e que finalmente o levou a Tarragona onde desembarcou para incorporarse \u00e1 Mari\u00f1a republicana onde combateu ata o remate da guerra. Foi procesado polo xulgado de Noia no sumario 14/1937 sobre malversaci\u00f3n de caudales. Foi xulgado en Ferrol por rebeli\u00f3n e declarado en rebeld\u00eda.\nCando rematou a guerra sa\u00edu coa Mari\u00f1a de Guerra e en alta mar mand\u00e1ronlle un cable ao Goberno franc\u00e9s ped\u00edndolle dereito de asilo. Francia enviounos a Tunisia. Desembarcou en Bizerta con Antonio Ferreir\u00f3s Mart\u00ednez e foron internado nun campo de concentraci\u00f3n preto da fronteira con Libia. Viviu en Tunisia ata 1958, cando regresou a Pobra do Carami\u00f1al debido \u00e1 morte da s\u00faa nai. Foi denunciado \u00e1 Garda Civil por un veci\u00f1o e tivo que volver a Tunisia, onde traballou nunha f\u00e1brica de conservas ata a s\u00faa xubilaci\u00f3n en 1978. Retornou definitivamente a Pobra do Carami\u00f1al onde finou en 2000."}
{"id": "512140", "revid": "5863", "url": "https://gl.wikipedia.org/wiki?curid=512140", "title": "Teor\u00eda de Gaia", "text": ""}
{"id": "512141", "revid": "5863", "url": "https://gl.wikipedia.org/wiki?curid=512141", "title": "Teor\u00eda Gaia", "text": ""}
{"id": "512142", "revid": "5863", "url": "https://gl.wikipedia.org/wiki?curid=512142", "title": "Hip\u00f3tese de Gaia", "text": ""}
{"id": "512143", "revid": "5863", "url": "https://gl.wikipedia.org/wiki?curid=512143", "title": "Ciclopes", "text": ""}
{"id": "512144", "revid": "89787", "url": "https://gl.wikipedia.org/wiki?curid=512144", "title": "Joselu G\u00f3mez", "text": "Jos\u00e9 Luis G\u00f3mez P\u00e9rez, co\u00f1ecido como Joselu, nado en Palmeira (Ribeira) o 10 de xu\u00f1o de 1987, \u00e9 un exfutbolista galego, que xogaba de dianteiro. \u00c9, con 119 goles, o m\u00e1ximo goleador da historia do Racing de Ferrol, club no que militou durante nove tempadas (2014-2023) e ao que chegou despois de marcar 62 goles en dous anos co Compostela.\nTraxectoria.\nFormado na canteira do do Celta de Vigo, en 2004 entrou a formar parte do cadro do Celta B, onde non conseguiu a titularidade, fronte a outros dianteiros como Goran Mari\u0107 ou Iago Aspas.\nNo ver\u00e1n de 2008 fichou polo Lorca Deportiva. Despois de non ter moitas oportunidades, disputando s\u00f3 cinco partidos, no mercado invernal marchou ao CF Reus Deportiu, de Terceira Divisi\u00f3n. Co Reus non chegou a un acordo para a s\u00faa renovaci\u00f3n ao remate de tempada, fichando finalmente polo CD Teruel para a tempada 2009/10, da man do seu adestrador no Reus, Ram\u00f3n Calder\u00e9. Co club turolense acadou o ascenso \u00e1 Segunda Divisi\u00f3n B. Renovou unha tempada m\u00e1is no CD Teruel e no mercado invernal da tempada 2010-2011 fichou polo Cerceda, co que xogou o que restaba de tempada e outra m\u00e1is, anotando na segunda delas 20 goles. En xullo de 2011 marcou o seu primeiro gol na Copa do Rei, na vitoria por 2-0 fronte ao CD Tenerife.\nEn 2012 chegou \u00e1 SD Compostela, debutando na primeira xornada de liga, e anotando 4 goles no seu primeiro partido en San L\u00e1zaro, fronte ao Deportivo Dorneda CF. Acabou con 32 goles a s\u00faa primeira tempada en Santiago, 5 deles nos play-offs, contribu\u00edndo de xeito destacado ao ascenso do equipo \u00e1 Segunda Divisi\u00f3n B. Foi o m\u00e1ximo goleador do Grupo I da Terceira, con 26 goles, 5 m\u00e1is que Manu Barreiro e Luis Fern\u00e1ndez. Na s\u00faa segunda campa\u00f1a marcou 30 goles en 32 partidos, proclam\u00e1ndose como o m\u00e1ximo goleador dos catro grupos da Segunda B. \nEn 2014 fichou polo Racing de Ferrol. Na s\u00faa segunda tempada no club ferrol\u00e1n foi o m\u00e1ximo goleador do seu grupo da Segunda B, con 20 tantos. Durante os seguintes anos foi engrosando a s\u00faa conta anotadora, superando os 109 goles de Pablo Rey e desbanc\u00e1ndoo como o m\u00e1ximo goleador da historia do club. O 17 de decembro de 2022 marcou o seu 119\u00ba e derradeiro gol co Racing de Ferrol, retir\u00e1ndose ao remate da tempada 2022/23, o d\u00eda do seu 36\u00ba aniversario, despois de acadar o ascenso \u00e1 Segunda Divisi\u00f3n."}
{"id": "512145", "revid": "1131", "url": "https://gl.wikipedia.org/wiki?curid=512145", "title": "\u00c1caros verdes", "text": "\u00c1caros verdes \u00e9 unha novela de Pilar Buela Piedra, publicada en 2005 por Sotelo Blanco Edici\u00f3ns. Foi merecedora do Premio Lueiro Rey de narrativa e mais do Premio Arcebispo Xo\u00e1n de San Clemente.\nSinopse.\nEsta novela recrea os \u00faltimos d\u00edas dos xerarcas nazis como Hitler ou Goebbels e tam\u00e9n das s\u00faas mulleres no b\u00fanker berlin\u00e9s, menores esperan pola perentoria entrada do ex\u00e9rcito ruso na cidade. \nToda a novela \u00e9 relatada desde a visi\u00f3n de d\u00faas mulleres chamadas Eva Braun e Magda Goebbels, arrastradas a un tr\u00e1fico final. "}
{"id": "512146", "revid": "89787", "url": "https://gl.wikipedia.org/wiki?curid=512146", "title": "Jos\u00e9 Emilio Pacheco", "text": "Jos\u00e9 Emilio Pacheco Berny, nado na Cidade de M\u00e9xico o 30 de xu\u00f1o de 1939 e finado no mesmo lugar o 26 de xaneiro de 2014, foi un destacado escritor mexicano que publicou poes\u00eda, cr\u00f3nica, novela, conto, ensaio, cr\u00edtica literaria e traduci\u00f3n.\nEst\u00e1 considerado integrante da chamada \"xeraci\u00f3n do cincuenta\" \"ou de medio s\u00e9culo\", na que tam\u00e9n se incl\u00fae a Juan Vicente Melo, In\u00e9s Arredondo, Juan Garc\u00eda Ponce, Huberto Batis, Sergio Pitol, Jos\u00e9 de la Colina, Salvador Elizondo, Carlos Monsiv\u00e1is, entre outros. Compartiu a perspectiva cosmopolita que caracteriza os literatos desa xeraci\u00f3n, e os temas que abordou nos seus textos van desde a historia e o tempo c\u00edclico, os universos da infancia e do fant\u00e1stico, at\u00e9 a cidade e a morte. A escritura de Pacheco dist\u00ednguese por un constante cuestionamiento sobre a vida no mundo moderno, sobre a literatura e a s\u00faa propia produci\u00f3n art\u00edstica, as\u00ed como polo uso dunha linguaxe sen rebuscamentos, accesible.\nTraxectoria.\nComezou a escribir na adolescencia, \u00e9poca na que publicaba en revistas estudant\u00eds e peri\u00f3dicos como \"Proa\" (da Escola Preparatoria, Centro Universitario, M\u00e9xico, 1955), \"Diario de Yucat\u00e1n\", \"Diario del Sureste\" (ambos de M\u00e9rida, 1956-1958); as estudant\u00eds \"\u00cdndice\" (1957) e \"Letras Nuevas\", a primeira Facultade de Dereito e a segunda da de Filosof\u00eda e Letras da UNAM.\nPacheco ingresou na carreira de Dereito na Universidade Aut\u00f3noma de M\u00e9xico, pero abandonouna aos 19 anos para dedicarse \u00e1 escritura. Participou en diversas revistas e suplementos culturais, como \"M\u00e9xico en la Cultura\", \"Siempre\"!, \"Di\u00e1logos\", \"Revista Mexicana de Literatura\", \"Diorama de la Cultura\", \"Ramas Nuevas\", suplemento de \"Estaciones\", onde traballou con Monsiv\u00e1is. A s\u00faa consolidaci\u00f3n como escritor plasmouse nas s\u00faas publicaci\u00f3ns na Cultura en M\u00e9xico, de Fernando Ben\u00edtez, \u201co seu gu\u00eda, amigo e mestre\u201d. Foi profesor na Universidade de Maryland, en Estados Unidos, Canad\u00e1 e Inglaterra, investigador no Departamento de Estudos Hist\u00f3ricos do INAH, e membro do Colexio Nacional desde o 10 de xullo de 1986.\nA s\u00faa obra.\nA obra de Pacheco abrangue a narrativa, o conto, a novela, a cr\u00f3nica, a poes\u00eda, a traduci\u00f3n e o ensaio. Existen caracter\u00edsticas que unen os seus textos, a\u00ednda que cada un dos x\u00e9neros traballados polo autor pode distinguirse dos outros por elementos particulares; unha constante da s\u00faa obra \u00e9 a constante renovaci\u00f3n ou reescritura. Consideraba a literatura como algo din\u00e1mico e cambiante, o cal o levou a revisar e reescribir as s\u00faas propias obras, nun af\u00e1n de autocr\u00edtica. A s\u00faa idea acerca da reescrita incl\u00fae un di\u00e1logo cos textos anteriores (de autores modernos como Jorge Lu\u00eds Borges, Ernesto Cardeal, e cl\u00e1sicos, como Catulo) e cos seus propios lectores. Como explicou Oviedo, \u201ca s\u00faa obra \u00e9, en certa maneira, unha antolox\u00eda formada pola reescritura das s\u00faas lecturas \u2013un novo texto que se sobreimprime noutros textos preexistentes\u201d.\nNarrativa.\nA obra narrativa de Jos\u00e9 Emilio est\u00e1 representada por tres libros de contos \u2014\"La sangre de Medusa\" (1958), \"El viento distante y otros relatos\" (1963) e \"El principio del placer\" (1972)\u2014; d\u00faas novelas \u2014\"Morir\u00e1s lejos\" (1967) e \"Las batallas en el desierto\" (1981)\u2014 e por m\u00faltiples cr\u00f3nicas escritas nos suplementos e revistas nos que participou. Con respecto aos seus contos, a autora B\u00e1rbara Bockus sinala o seu car\u00e1cter alusivo m\u00e1is que directo, a s\u00faa tendencia \u00e1 brevidade, e a escaseza do detalle descritivo ou anecd\u00f3tico. Neles aparece de maneira constante o tema do paso do tempo e da repetici\u00f3n da historia; tam\u00e9n son usuais os universos da infancia e do fant\u00e1stico.\nOs textos fant\u00e1sticos dist\u00ednguense \u201cporque nun universo ficticio cognoscible e manipulable para os personaxes\u201d ocorre un feito ins\u00f3lito que non \u00e9 posible explicar; as\u00ed, en \u00abTenga para que se entretenga\u00bb (do volume \"O principio del placer\") atopamos a unha nai (Olga) e ao seu fillo (Rafael) no Bosque de Chapultepec en 1943 e de s\u00fapeto, sucede o ins\u00f3lito: \"Rafael entret\u00ed\u00f1ase en obstaculizar cunha poli\u00f1a o paso dun caracol. Nese instante abriuse un rect\u00e1ngulo de madeira oculto baixo a herba rala do cerro e apareceu un home [\u2026] sa\u00edu do subterr\u00e1neo, foi cara a Olga, tendeulle un xornal dobrado e unha rosa cun alfinete: -Te\u00f1a para que se entrete\u00f1a. Te\u00f1a para que a prenda\". A orixe do personaxe misterioso e as s\u00faas raz\u00f3ns para presentarse ante a muller e o neno non son explicadas de maneira definitiva por ningunha lei (nin a do mundo ficticio en que habitan os personaxes, nin mediante as leis dun universo marabilloso).\n\"Morir\u00e1s lejos\" \u201crecrea a persecuci\u00f3n de s\u00e9culos que sufriron os xudeus at\u00e9 o holocausto\u201d, e nas batallas no deserto at\u00f3panse os temas da destruci\u00f3n da cidade e a infancia como un pasado en que o personaxe descobre tanto o amor como o desengano.\nA columna \"Inventario\".\nEn relaci\u00f3n directa co tema da historia \u00e1chase a cr\u00f3nica, x\u00e9nero h\u00edbrido, \u201ca metade de cami\u00f1o entre a ficci\u00f3n e os feitos\u201d onde Pacheco \u201catopou a expresi\u00f3n ideal e propia para contar o vasto horizonte dunha \u00e9poca e dunha sociedade determinada\u201d. A columna \"Inventario\" do suplemento \"Diorama de la Cultura\" do xornal \"Exc\u00e9lsior\", dirixido por Xulio Scherer, desempe\u00f1ou un papel importante na creaci\u00f3n e difusi\u00f3n das cr\u00f3nicas de Pacheco; unha relevancia similar tivo a revista \"Proceso\", proxecto ao cal foi convidado o mesmo Scherer en 1976. Al\u00ed \u201cPacheco empezou unha nova etapa do seu traballo de xornalismo cultural, publicando notas, traduci\u00f3ns, artigos e cr\u00f3nicas\u201d. O escritor mantivo dita columna por varias d\u00e9cadas, na cal fixo revisi\u00f3ns bibliogr\u00e1ficas no seu particular estilo. Non se limitou \u00e1 revisi\u00f3n de autores mexicanos, a\u00ednda que fixo revisi\u00f3ns tem\u00e1ticas temporais (por ano, como 1914, 1938 e 1950, por per\u00edodos como a Revoluci\u00f3n mexicana ou autores que traduciu, como Eliot).\nA primeira aparici\u00f3n de \"Inventario\" foi o 5 de agosto de 1973 na p\u00e1xina 16 da secci\u00f3n \"Diorama\". Nese medio alternou a s\u00faa aparici\u00f3n coa de \"Baulmundo\" de Gustavo Sainz, do espa\u00f1ol Jos\u00e9 de la Colina e o uruguaio Danubio Torres Fierro. Tras ausentarse seis meses, Pacheco rein\u00edciaa o 1 de xu\u00f1o de 1975 cun artigo sobre \u00d3scar Wilde e Alfred Douglas. Despois da destituci\u00f3n da mesa directiva de \"Exc\u00e9lsior\" ocorrida ao ano seguinte, apoiou a Scherer e levou a s\u00faa columna \u00e1 revista \"Proceso\", onde apareceu desde o primeiro n\u00famero en novembro de 1976 (onde escribiu sobre Saul Bellow) at\u00e9 a s\u00faa morte en 2014 (a \u00faltima foi sobre o ent\u00f3n recente falecemento de Juan Gelman).\nO accidente que sufriu previo \u00e1 s\u00faa morte ocorreu no seu estudo a noite do venres 24 de xaneiro logo de terminar a s\u00faa columna. Quedou pendente a publicaci\u00f3n de volumes tem\u00e1ticos coas preto de 7.000 columnas, por suxesti\u00f3n de Vicente Le\u00f1ero, dada a negativa de Pacheco de reunilos nun s\u00f3 volume. \"Inventario\" recibiu o Premio Nacional de Xornalismo en Divulgaci\u00f3n Cultural de 1980, que o escritor evitou recoller por propia man do ent\u00f3n presidente Jos\u00e9 L\u00f3pez Portillo: \"Jos\u00e9 Emilio escondeuse, fixo crer que estaba f\u00f3ra de M\u00e9xico e pediume, xa que ao galard\u00f3n agreg\u00e1base un diploma para o medio que o publicaba, se pod\u00eda ir recollelo \u00e1 cerimonia de Los Pinos. E si fun\".\nPoes\u00eda.\nOs dous primeiros libros de poes\u00eda escritos por Jos\u00e9 Emilio Pacheco, \"Los elementos de la noche\" (1963) e \"El reposo del fuego\" (1966), te\u00f1en en com\u00fan alg\u00fans trazos e temas, o cal permite consideralos como parte dun primeiro per\u00edodo l\u00edrico; segundo Jos\u00e9 Miguel Oviedo, ambos coinciden no influxo \u201cdo sector m\u00e1is depurado da poes\u00eda espa\u00f1ola deste s\u00e9culo (Cernuda, Salinas, Jorge Guill\u00e9n), de certos motivos e s\u00edmbolos de Jorge Luis Borges, Xavier Villaurrutia e Octavio Paz\u201d.\nO tema do paso do tempo aparece de maneira recorrente na poes\u00eda de Pacheco: a conciencia do transitorio da vida e dos procesos de destruci\u00f3n son eixo de numerosos poemas. A eles s\u00famaselles o da posibilidade da resurrecci\u00f3n, e dun tempo c\u00edclico: a renovaci\u00f3n incl\u00fae tam\u00e9n a poes\u00eda, un acto que pode rexurdir, transformarse, pois \u201ca palabra \u00e9 a imaxe mesma do cambio.\u201d En ambos os poemarios \u00e1chase presente a influencia de Her\u00e1clito: \u201cembarcado no rumbo heracliteano, Pacheco vai alternando o seu conflito vida/morte coa contradici\u00f3n auga/lume\u201d.\nCon \"No me preguntes como pasa el tempo\" (1969) inicia un segundo per\u00edodo na s\u00faa poes\u00eda: a\u00ednda que conserva elementos achados nos libros anteriores, o cambio ocorrido d\u00e9bese a unha perspectiva cr\u00edtica moi marcada. Nesta segunda fase Pacheco utiliza a iron\u00eda e a irreverencia cr\u00edtica; as abstracci\u00f3ns dimin\u00faen e o autor c\u00e9ntrase nunha preocupaci\u00f3n \u00e9tica e est\u00e9tica, xa que se formula a cuesti\u00f3n: Que sentido ten e que lugar ocupa a poes\u00eda no mundo moderno? Tr\u00e1tase dunha obra que reflexiona sobre a \u201cpropia materia da poes\u00eda.\u201d A perspectiva cr\u00edtica de Pacheco contin\u00faa especialmente en \"Ir\u00e1s y no volver\u00e1s\" (1973) e en \"Desde entonces\" (1980), obras nas cales hai un interese especial en aspectos sociais, na denuncia das inxustizas.\nTraduci\u00f3ns.\nA traduci\u00f3n, para Jos\u00e9 Emilio Pacheco, vinc\u00falase estreitamente coa s\u00faa perspectiva acerca da literatura, da poes\u00eda en especial: a palabra ren\u00f3vase, \u00e9 posible e v\u00e1lido reescribir un texto de tempos pasados ou contempor\u00e1neos, dunha lingua a outra. Un poema \u201cpode ser escrito varias veces, o que fai posible \u2018traducir\u2019[\u2026] o tradutor non \u00e9 un traidor: \u00e9 un creador\u201d. Entre os escritores traducidos p\u00f3dese citar a Samuel Beckett (\"C\u00f3mo es\"), Walter Benjamin (\"Par\u00eds, capital del siglo XIX\"), Tennessee Williams (\"Un tranv\u00eda llamado desexo\"), Harold Pinter, \u00d3scar Wilde, Edgar Le Masters, T.S. Elliot, V\u00edctor Hugo, Walt Whitman, Truman Capote, Ernest Hemingway, William Faulkner e moitos outros.\nObra publicada.\nAntolox\u00eda.\n\"Antolog\u00eda del modernismo\" (1884-1921) (1970) M\u00e9xico, UNAM."}
{"id": "512147", "revid": "88215", "url": "https://gl.wikipedia.org/wiki?curid=512147", "title": "Jos\u00e9 Luis G\u00f3mez P\u00e9rez", "text": ""}
{"id": "512148", "revid": "98629", "url": "https://gl.wikipedia.org/wiki?curid=512148", "title": "Laura Esquivel", "text": "Laura Beatriz Esquivel Vald\u00e9s, nada en Cuauht\u00e9moc (Cidade de M\u00e9xico) o 30 de setembro de 1950, \u00e9 unha escritora e pol\u00edtica mexicana. \u00c9 co\u00f1ecida internacionalmente pola s\u00faa obra \"Como agua para chocolate\" publicada en 1989, traducida a m\u00e1is de 30 idiomas. En 2015 foi elixida deputada federal polo Movimiento Regeneraci\u00f3n Nacional (Morena).\nTraxectoria.\nEsquivel naceu en Cuauht\u00e9moc, Distrito Federal. Foi a terceira de catro fillos do telegrafista Julio C\u00e9sar Esquivel e de Josefa Vald\u00e9s. Realizou estudos de teatro e creaci\u00f3n dram\u00e1tica no Centro de Arte Dram\u00e1tico A.C. (CADAC) na especialidade de teatro infantil. \u00c9 licenciada en educaci\u00f3n preescolar (1966-1968), instrutora do Taller de teatro e literatura infantil (1977), instrutora do Taller de asesora de gui\u00f3ns Tlaxcala e Oaxaca (1998-2002) e Instrutora do Taller Laboratorio de escritura en Oaxaca, Michoac\u00e1n e Espa\u00f1a (1999).\nEntre 1970 e 1980 escribiu programas infant\u00eds para a televisi\u00f3n mexicana, e en 1983, fundou o Centro de Invenci\u00f3n Permanente, integrado por obradoiros art\u00edsticos para a infancia, e asumiu a s\u00faa direcci\u00f3n t\u00e9cnica.\nO seu traballo na televisi\u00f3n impulsouna a dedicarse \u00e1 escritura de gui\u00f3ns para o cinema. Foi ent\u00f3n cando decidiu escribir \"Como agua para chocolate\" (1989), de grande \u00e9xito comercial.\nNas s\u00faas novelas, emprega o realismo m\u00e1xico, caracter\u00edstico da s\u00faa primeira obra. Nela proclamou a importancia da coci\u00f1a como a peza m\u00e1is importante do fogar, e promove cambios persoais e familiares como forma de revoluci\u00f3n interior. A novela foi traducida a m\u00e1is de trinta linguas.\n\"Como agua para chocolate\" foi levada ao cinema polo seu ent\u00f3n esposo Alfonso Arau en 1992 e galardoada con 10 premios Ariel da Academia Mexicana das Artes e das Ciencias Cinematogr\u00e1ficas. Tanto o filme como o libro tiveron un grande \u00e9xito en moitos pa\u00edses.\nEn 1994 recibiu o Premio ABBY (American Booksellers Book of the Year.) En 2004 recibiu o premio Giussepe Acerbi, da Universidade de Verona pola novela \"Tan veloz como el deseo\". En 2008 ga\u00f1ou o premio ao mellor audiolibro en castel\u00e1n que outorga a Asociaci\u00f3n de Editores de Audio (APA), por \"Malinche\", publicado en 2006, que incl\u00fae un c\u00f3dice ilustrado por Jordi Castells.\nEn setembro de 2011, nunha entrevista con motivo da s\u00faa participaci\u00f3n no Festival Nacional das Artes na Arxentina, revelou que se propuxo escribir a historia de Jacobo Grinberg-Zylberbaum.\nEn 2014 publicou \"A Lupita le gustaba planchar\", que marcou a s\u00faa primeira incursi\u00f3n na novela polic\u00edaca, cunha protagonista que \u00e9 unha muller polic\u00eda alcoh\u00f3lica, sobrevivente da morte do seu fillo e do abandono do marido que, ao longo da historia, se converte nunha antihero\u00edna, mentres pescuda no asasinato do seu xefe, o delegado (xefe pol\u00edtico) de Iztapalapa.\nEn maio de 2016 publicou \"El diario de Tita\", continuaci\u00f3n de \"Como agua para chocolate\". Coa s\u00faa novela \"Mi negro pasado\", publicada en novembro de 2017, finalizou a trilox\u00eda.\nTraxectoria pol\u00edtica.\nEn 2007 fue precandidata a deputada local. De 2008 a 2011 ocupou o cargo de Directora xeral de Cultura en Coyoac\u00e1n, Distrito Federal.\nEn 2015 foi elixida deputada federal polo Movimiento de Regeneraci\u00f3n Nacional (Morena), partido creado por Andr\u00e9s Manuel L\u00f3pez Obrador, e ao que representou nas comisi\u00f3ns de Ciencia e Tecnolox\u00eda, Cultura e Cinematograf\u00eda, e Medio Ambiente e Recursos Naturais.\nVida persoal.\nDe 1975 a 1995 estivo casada co actor e director de cinema Alfonso Arau."}
{"id": "512149", "revid": "85894", "url": "https://gl.wikipedia.org/wiki?curid=512149", "title": "Os Anguieiros, Montefurado, Quiroga", "text": "Os Anguieiros \u00e9 un lugar da parroquia de Montefurado, no concello lucense de Quiroga, na comarca de Quiroga. O seu top\u00f3nimo poder\u00eda proceder da pesca de angu\u00edas no r\u00edo Sil."}
{"id": "512150", "revid": "5863", "url": "https://gl.wikipedia.org/wiki?curid=512150", "title": "Nina Nikolaevna Zimina", "text": ""}
{"id": "512151", "revid": "5863", "url": "https://gl.wikipedia.org/wiki?curid=512151", "title": "\u0417\u0438\u043c\u0438\u043d\u0430 \u041d\u0438\u043d\u0430 \u041d\u0438\u043a\u043e\u043b\u0430\u0435\u0432\u043d\u0430", "text": ""}
{"id": "512152", "revid": "5863", "url": "https://gl.wikipedia.org/wiki?curid=512152", "title": "Isabelle Juliette Martha Rapin", "text": ""}
{"id": "512153", "revid": "865", "url": "https://gl.wikipedia.org/wiki?curid=512153", "title": "Boeing 737 MAX 10", "text": ""}
{"id": "512155", "revid": "865", "url": "https://gl.wikipedia.org/wiki?curid=512155", "title": "Boeing 747-100", "text": ""}
{"id": "512156", "revid": "5863", "url": "https://gl.wikipedia.org/wiki?curid=512156", "title": "Cit\u00f3logo", "text": ""}
{"id": "512157", "revid": "5863", "url": "https://gl.wikipedia.org/wiki?curid=512157", "title": "Cit\u00f3loga", "text": ""}
{"id": "512159", "revid": "98629", "url": "https://gl.wikipedia.org/wiki?curid=512159", "title": "Eparqu\u00eda ortodoxa grega de Przemy\u015bl", "text": "A eparqu\u00eda ou diocese de Przemy\u015bl foi unha xurisdici\u00f3n ortodoxa mencionada por primeira vez a comezos do s\u00e9culo XIII, como unidade administrativa da metr\u00f3pole de K\u00ediv da Igrexa ortodoxa de Constantinopla. A s\u00e9 existiu at\u00e9 1691, cando aceptou definitivamente a Uni\u00f3n de Brest e pasou a formar parte da Igrexa greco-cat\u00f3lica.\nHistoria.\nFoi unha das primeiras s\u00e9s episcopais en Galicia, segundo varias fontes, fundada en 1026, ou en 1087, ou entre os anos 1117 e 1128. En calquera caso, o primeiro bispo do que se ten noticia foi Antonii Andreikovych, cuxo nomeamento est\u00e1 aosciado co reinado en Galicia de Mstislav o Valente; isto permitir\u00eda datar m\u00e1is tarde o estabelecemento dun bispado, entre 1219 e 1220.\nInicialmente, a eparqu\u00eda formaba parte da metr\u00f3pole de K\u00ediv; por\u00e9n, entre 1302 e 1332, entre 1337 e 1347, e entre 1371 e 1401, formou parte da metr\u00f3pole de Galicia.\nEn 1422 o bispo Illia Isaiia foi o primeiro bispo en empregar o t\u00edtulo de Przemy\u015bl e Sambir; a diocese de Sambir exist\u00eda dende o s\u00e9culo XIII, e pouco m\u00e1is tarde as s\u00e9s foron unidas, pero o t\u00edtulo dobre non se empregou at\u00e9 o pontificado de Illia. O seu sucesor, o bispo Atanasii Drohoiovskyi, op\u00faxose \u00e1 Uni\u00f3n de Florencia.\nEn 1596 o bispo Mykhailo Kopystenskyi asinou a declaraci\u00f3n da Uni\u00f3n de Brest, mais posteriormente botouse atr\u00e1s e foi excomungado polo metropolita de K\u00ediv Michal Rahoza. O seu sucesor, Atanasii Krupetskyi, si foi partidario da Uni\u00f3n, pero os ortodoxos elixiron ent\u00f3n a outro bispo e expulsaron a Atanasii, o que provocou que durante arredor dun s\u00e9culo conviviran as d\u00faas xurisdici\u00f3ns (grecocat\u00f3lica e ortodoxa). En 1668, o bispo coadxutor ortodoxo Yurii Hoshovskyi pasou a vivir en Sanok, polo que os bispos pasaron a tomar o t\u00edtulo de Przemy\u015bl, Sambir e Sanok. O \u00faltimo bispo ortodoxo foi Inokentii Vynnytskyi, quen traballou dende a s\u00faa elecci\u00f3n pola uni\u00f3n, e que o 23 de xu\u00f1o de 1691 asinou a acta de uni\u00f3n."}
{"id": "512161", "revid": "89787", "url": "https://gl.wikipedia.org/wiki?curid=512161", "title": "Rally Comunidade de Madrid", "text": "O Rally Comunidade de Madrid \u00e9 unha proba de rally que se organiza anualmente desde 2010 na Comunidade de Madrid, a\u00ednda que tam\u00e9n adoita visitar provincias lim\u00edtrofes como \u00c1vila. \nPunt\u00faa para o Campionato de Espa\u00f1a de Rallys, sendo en todas as s\u00faas edici\u00f3ns a derradeira proba do calendario. Est\u00e1 organizado polo RACE e entrou no certame en substituci\u00f3n do Rally Shalymar. Algunhas edici\u00f3ns tiveron como sede o circu\u00edto do Jarama, onde tam\u00e9n se disputan etapas superespeciais.\nHistoria.\nO primeiro ga\u00f1ador foi o lucense Pedro Burgo cun Mitsubishi Lancer Evo X, ga\u00f1ando por m\u00e1is de medio minuto ao \u0160koda Fabia S2000 de Alberto Hevia. Outro galego, Sergio Vallejo, imp\u00faxose na segunda edici\u00f3n co Porsche 997 GT3 sobre o coru\u00f1\u00e9s \u00c1lvaro Mu\u00f1iz, segundo cun Lotus Exige GT. Os irm\u00e1ns Vallejo repetiron vitoria en 2012 de novo co 997 cunha ampla vantaxe sobre o Evo X de Jonathan P\u00e9rez e Daniel Marb\u00e1n. En 2013 Jos\u00e9 Antonio Su\u00e1rez logrou a s\u00faa primeira vitoria no Campionato de Espa\u00f1a tras unha dura loita co gondomar\u00e9s Alberto Meira que rematou segundo a s\u00f3 1,2 segundos. \nEn 2014 Sergio Vallejo volveu ser protagonista ao lograr a s\u00faa terceira vitoria no rally nunha edici\u00f3n onde tam\u00e9n ga\u00f1ou o seu segundo campionato de Espa\u00f1a, despois de que o seu principal rival Miguel \u00c1ngel Fuster abandonase na segunda etapa. Outro Porsche doutro piloto galego, esta vez o de Iv\u00e1n Ares, ga\u00f1ou na sexta edici\u00f3n, na que dominou de principio a fin. En 2015 ga\u00f1aron Christian Garc\u00eda e Rebeca Liso, campi\u00f3ns de Espa\u00f1a esa tempada, impo\u00f1\u00e9ndose por diante dos irm\u00e1ns Vallejo. O Suzuki Swift de Gorka Antxustegui foi o m\u00e1is r\u00e1pido na edici\u00f3n seguinte, d\u00e1ndolle ao vasco a s\u00faa primeira vitoria no nacional. Na edici\u00f3n de 2018 os vencedores foron o piloto asturiano Jos\u00e9 Antonio Su\u00e1rez e o copiloto de Salvaterra de Mi\u00f1o C\u00e1ndido Carrera, a bordo dun Hyundai i20 R5, mesmo modelo que logrou a vitoria ao ano seguinte, conducido por Iv\u00e1n Ares e con David V\u00e1zquez \u00e1 s\u00faa dereita."}
{"id": "512164", "revid": "15490", "url": "https://gl.wikipedia.org/wiki?curid=512164", "title": "Enya Brennan", "text": ""}
{"id": "512165", "revid": "15490", "url": "https://gl.wikipedia.org/wiki?curid=512165", "title": "Eithne N\u00ed Bhraon\u00e1in", "text": ""}
{"id": "512166", "revid": "88215", "url": "https://gl.wikipedia.org/wiki?curid=512166", "title": "Rally Comunidad de Madrid", "text": ""}
{"id": "512167", "revid": "88215", "url": "https://gl.wikipedia.org/wiki?curid=512167", "title": "Rally RACE Comunidad de Madrid", "text": ""}
{"id": "512172", "revid": "1822", "url": "https://gl.wikipedia.org/wiki?curid=512172", "title": "Titania", "text": ""}
{"id": "512186", "revid": "23204", "url": "https://gl.wikipedia.org/wiki?curid=512186", "title": "Jorge Edwards", "text": "Jorge Edwards Vald\u00e9s, nado en Santiago o 29 de xullo de 1931 e finado en Madrid o 17 de marzo de 2023, foi un escritor, cr\u00edtico literario, xornalista e diplom\u00e1tico chileno. Foi un dos m\u00e1ximos expo\u00f1entes da literatura latinoamericana do s\u00e9culo XX dentro da denominada \"xeraci\u00f3n dos 50\". \nMembro de n\u00famero da Academia Chilena da Lingua, foi distinguido con numerosos premios, entre os que destacan o Nacional de Literatura de Chile en 1994 e o Cervantes 1999. \nEdwards \u00e9 colaborador asiduo de diversos diarios, tanto de Chile, como da Arxentina (\"La Naci\u00f3n\" de Buenos Aires) e de Europa (\"El Pa\u00eds\", \"Le Monde\" ou o \"Corriere della Sera\"). A s\u00faa columna de opini\u00f3n apareceu cada venres en \"La Segunda\". Desde 2010 ti\u00f1a as\u00ed mesmo a cidadan\u00eda espa\u00f1ola.\nTraxectoria.\nPrimeiros anos de vida.\nFillo de Sergio Edwards Irarr\u00e1zabal e Carmen Vald\u00e9s Lira, foi educado polas xesu\u00edtas no Colexio San Ignacio, onde foi alumno do padre Hurtado, santo chileno canonizado en 2005.\nEra o menor dos irm\u00e1ns Edwards Vald\u00e9s, familia composta por Carmen, Laura, Ang\u00e9lica, Lu\u00eds Germ\u00e1n e el mesmo. Era descendente directo de Jos\u00e9 Miguel Carrera, polo lado materno.\nNa revista de devandito colexio publicou os seus primeiros escritos e foi por ent\u00f3n que tam\u00e9n se aventurou na poes\u00eda.\nEn 1950, ingresou na Universidade de Chile, onde se licenciou en Dereito. Dous anos despois de comezar a carreira de Dereito, viu a luz o seu primeiro libro, unha recompilaci\u00f3n de contos titulada \"El patio\".\nVida p\u00fablica.\nEn 1954 comezou a s\u00faa carreira diplom\u00e1tica e, tras realizar un posgrao en Ciencias Pol\u00edticas na Universidade de Princeton, Estados Unidos (1959), obtivo en 1962 o seu primeiro nomeamento como secretario da Embaixada de Chile en Par\u00eds. Nese ano ga\u00f1ou o Premio Municipal de Literatura de Santiago na categor\u00eda conto con \"Gente de ciudad\".\nAo regresar de Francia, onde permaneceu at\u00e9 1967, o Ministerio de Asuntos Exteriores nomeouno xefe do departamento para Europa Oriental.\nDurante a s\u00faa primeira misi\u00f3n diplom\u00e1tica na capital francesa fixo amizade con Mario Vargas Llosa, Gabriel Garc\u00eda M\u00e1rquez e Julio Cort\u00e1zar, entre outros. O seu nome estivo asociado, por tanto, ao chamado boom latinoamericano. Despois da publicaci\u00f3n de \"Persona Non Grata\" a s\u00faa relaci\u00f3n con moitos destes escritores viuse afastada, por exemplo con Julio Cort\u00e1zar, quen dixo \u00abese Jorge Edwards \u00e9 o meu amigo, pero non te\u00f1o ganas de velo\u00bb.\nEn Cuba.\nEn 1971 o goberno de Salvador Allende nomeouno encargado de negocios na embaixada chilena na Cuba de Fidel Castro. Froito desas experiencias foi a s\u00faa obra \"Persona Non Grata\" (1973), na que realizaba unha cr\u00edtica da sociedade cubana. O libro, que conseguiu o raro m\u00e9rito de ser prohibido tanto polo goberno cubano como polo chileno, tr\u00f3uxolle a inimizade das forzas pol\u00edticas de esquerda e creou unha gran pol\u00e9mica entre os escritores latinoamericanos.\nRetorno a Chile e exilio.\nAo seu regreso de Cuba, Edwards foi enviado de novo como secretario de embaixada a Par\u00eds, onde estivo \u00e1s ordes de Pablo Neruda. Tras o golpe de estado con Augusto Pinochet \u00e1 cabeza, en 1973, Edwards viuse forzado a abandonar a carreira diplom\u00e1tica e marchou ao exilio en Barcelona, onde traballou na editorial Seix Barral, dedic\u00e1ndose \u00e1 literatura e ao xornalismo.\nEdwards volveu en 1978 a Santiago de Chile, onde foi un dos fundadores e, posteriormente, presidente do Comit\u00e9 de Defensa da Liberdade de Expresi\u00f3n. En 1988 foi un dos fundadores do movemento pol\u00edtico Independentes polo Consenso Democr\u00e1tico.\nRestablecida a democracia, o presidente Eduardo Frei Ruiz-Tagle nomeouno embaixador ante a Unesco (1994-1996).\nEn 2010 foi designado embaixador en Par\u00eds polo novo goberno de Sebasti\u00e1n Pi\u00f1era, pol\u00edtico ao que Edwards apoiara publicamente durante a campa\u00f1a electoral, a pesar de que o outro candidato era Eduardo Frei Ruiz-Tagle. Nese mesmo ano, foille concedida a nacionalidade espa\u00f1ola por carta de natureza.\nEn novembro de 2012 revelou que aos once anos foi obxecto de abusos sexuais por parte dun sacerdote apelidado C\u00e1diz, cando estudaba no colexio San Ignacio.\nA principios de outubro de 2018, nunha reuni\u00f3n con figuras tales como Felipe Kast e Hern\u00e1n Larra\u00edn Matte, fichou a s\u00faa militancia no partido Evoluci\u00f3n Pol\u00edtica.\nTem\u00e1tica literaria.\nA tem\u00e1tica de Edwards supuxo un distanciamento da habitual literatura chilena, xa que escapa do tema ruralista e c\u00e9ntrase nos ambientes urbanos e mesocr\u00e1ticos do pa\u00eds. En Chile est\u00e1 clasificado na Xeraci\u00f3n Literaria de 1950.\nPublicou unha ducia de novelas nas que tratou a decadencia dunha familia de clase media (\"El peso de la noche\"), o Chile do golpe de estado de 1973 (\"Los convidados de piedra\"), temas relacionados coa arte (\"La mujer imaginaria\") e moitos outros; en varios libros inspirouse en personaxes reais: Enrique Lihn (\"La casa de Dostoievsky\"), Joaqu\u00edn Toesca (\"El sue\u00f1o de la historia\"), Pablo Neruda (\"Oh, maligna\"), Mar\u00eda Edwards (\"La \u00faltima hermana\"). Traballou todos o x\u00e9neros, con excepci\u00f3n do teatro: poes\u00eda na s\u00faa primeira mocidade, narrativa m\u00e1is tarde (ademais de novela, ten varios libros de contos), cr\u00f3nica, ensaio e memorias.\nVida persoal.\nCasara con Pilar Fern\u00e1ndez de Castro Vergara, con quen tivo dous fillos: Ximena e Jorge."}
{"id": "512205", "revid": "98629", "url": "https://gl.wikipedia.org/wiki?curid=512205", "title": "Dassault Rafale", "text": "O Dassault Rafale \u00e9 un caza multirrol franc\u00e9s bimotor con configuraci\u00f3n canard e con \u00e1 delta dese\u00f1ado e fabricado por Dassault Aviation. Equipado cunha gran variedade de armas, o Rafale est\u00e1 dese\u00f1ado para tarefas de superioridade a\u00e9rea, interdici\u00f3n, reco\u00f1ecemento, apoio a terra, ataque de profundidade, ataque anti-buque e disuasi\u00f3n nuclear. Dassault ref\u00edrese ao Rafale como un avi\u00f3n \"omnirrol\".\nA finais dos 70 a Forza A\u00e9rea Francesa e a Armada Francesa buscaban substitu\u00edr e consolidar as s\u00faas frotas de avi\u00f3ns. Co obxectivo de reducir custos de desenvolvemento e de impulsar as futuras vendas, Francia entrou no programa co Reino Unido, Alema\u00f1a, Italia e Espa\u00f1a para producir un \u00e1xil caza multiprop\u00f3sito, o Eurofighter Typhoon. Posteriores desacordos con respecto \u00e1 repartici\u00f3n de traballo e diferentes requisitos fixeron que Francia crease o seu propio programa de desenvolvemento. Dassault constru\u00edu un demostrador tecnol\u00f3xico que voou por vez primeiro en xullo de 1986 como parte dun programa de probas de voo de oito anos, abrindo o cami\u00f1o para darlle v\u00eda libre do proxecto. O Rafale diferenciase doutros cazas europeos da s\u00faa \u00e9poca en que est\u00e1 fabricado case enteiramente nun pa\u00eds, involucrando \u00e1 meirande parte dos grandes contratistas de defensa franceses, como Dassault, Thales e Safran.\nGran parde do equiamento do avi\u00f3n e da s\u00faa avi\u00f3nica, como a entrada de voz directa, o radar de barrido electr\u00f3nico activo RBE2 AA e o sensor de busca e rastreamento por infravermellos \"optronique secteur frontal\", desenvolv\u00e9ronse e fabric\u00e1ronse domesticamente para o programa Rafale. Orixinalmente planeouse a s\u00faa entrada en servizo para o ano 1996, pero o Rafale sufriu significativos atrasos debido a recortes no seu financiamento tras o final da Guerra fr\u00eda e a cambios nas prioridades. O avi\u00f3ns est\u00e1 dispo\u00f1ible en tres versi\u00f3ns principais: o Rafale C monopraza baseado en terra, o Rafale B bipraza baseado en terra, e o Rafale M monopraza baseado en portaavi\u00f3ns.\nIntroducido en 2001, o Rafale \u00e9 fabricado para a Forza A\u00e9rea Francesa e para operaci\u00f3ns embarcadas na Armada Francesa. O Rafale foi comercializado para ser exportado a distintos pa\u00edses, sendo escollido polas forzas a\u00e9reas da India, Exipto, Qatar e Grecia. O avi\u00f3n usouse en combate en Afganist\u00e1n, Libia, Mal\u00ed, Iraq e Siria.\nDesenvolvemento.\nOrixes.\nA mediados dos anos 70 tanto a Forza A\u00e9rea de Francia (\"Arm\u00e9e de l'Air\") como a Armada (\"Marine Nationale\") ti\u00f1an requirimentos para unha nova xeraci\u00f3n de cazas que substitu\u00edsen aos que estaban a piques de ser dados de baixa do servizo. Debido a que eses requirimentos eran semellantes, e para reducir custos, os dous departamentos publicaron unha petici\u00f3n com\u00fan para que se presentasen propostas. En 1975 o ministerio franc\u00e9s de aviaci\u00f3n comezou a estudar un novo avi\u00f3n para complementar ao pr\u00f3ximo e m\u00e1is pequeno Dassault Mirage 2000, con cada un dos aparellos optimizados para distintos roles.\nEn 1979, a compa\u00f1\u00eda francesa Dassault uniuse ao proxecto de MBB/BAe \"European Collaborative Fighter\" (ECA) que foi renomeado \"European Combat Aircraft\". A compa\u00f1\u00eda francesa colaborou co dese\u00f1o aerodin\u00e1mico dun futuro caza bimotor monopraza; por\u00e9n, o proxecto colapsou en 1981 debido a distintos requirimentos operacionais de cada pa\u00eds participante. En 1983 iniciouse o programa \"Future European Fighter Aircraft\" (FEFA), participando Italia, Espa\u00f1a, Alema\u00f1a occidental, Francia e o Reino Unido para desenvolver conxuntamente un novo caza, a\u00ednda que os \u00faltimos tres pa\u00edses ti\u00f1an os seus propios proxectos.\nVarios factores levaron finalmente \u00e1 marcha de Francia do proxecto. Ao redor de 1984 Francia insist\u00eda no seu requirimento para unha versi\u00f3n que puidese operar dende portaavi\u00f3ns e demandou un papel de liderado. Tam\u00e9n insistiu nun caza que puidese cambiar de rol que fose m\u00e1is lixeiro que o do dese\u00f1o que prefer\u00edan as outras catro naci\u00f3ns. Alema\u00f1a, Reino Unido e Italia deixaron o proxecto e crearon o novo programa European Fighter Aircraft (EFA). Os tres pa\u00edses acordaron continuar co EFA o 2 de agosto de 1985 en Tur\u00edn, e confirmaron que Francia e Espa\u00f1a elixiran non unirse ao proxecto. A pesar das presi\u00f3ns de Francia, Espa\u00f1a volveu a unirse ao proxecto Eurofighter a pincipios de setmbro dese mesmo ano. O traballo conxunto dos catro pa\u00edses rematar\u00eda no desenvolvemento do Eurofighter Typhoon.\nFase de dese\u00f1o e prototipo.\nEn Francio o goberno continuou co seu propio programa. O Ministro de Defensa franc\u00e9s solicitou un avi\u00f3n capaz de operaci\u00f3ns aire-aire e aire-terra baixo calquera condici\u00f3n meteorol\u00f3xica. A diferenza doutros proxectos de cazas europeos da \u00e9poca que buscaban alg\u00fan nivel de colaboraci\u00f3n internacional e compartir os custos, Francia foi o \u00fanico pa\u00eds en desenvolver a estrutura, avi\u00f3nica, sistema de propulsi\u00f3n e armamento do Rafale, que substituir\u00eda a varios avi\u00f3ns nas forzas armadas francesas. O Rafale realizar\u00eda roles anteriormente cubertos por varias plataformas especializadas, como os Jaguar, Mirage F1C/CR/CT, Mirage 2000C/-5/N na Forza A\u00e9rea, e os F-8P Crusader, \u00c9tendard IVP/M e Super \u00c9tendard na Aviaci\u00f3n da Armada.\nNo outono de 1978, antes de que Francia se unise ao ECA, Dassault fi contratada para desenvolver o proxecto ACT 92 (\"Avion de Combat Tactique\"). O seguinte ano a Oficina Naconal de Estudo e Investigaci\u00f3n Aeron\u00e1utica comezou a estudar as posibles configuraci\u00f3ns dun novo caza baixo o nome en c\u00f3digo \"Rapace\" (\"ave de presa\"). En marzo de 1980 o n\u00famero de configuraci\u00f3ns reduc\u00edrase a catro, d\u00faas das cales ti\u00f1an unha combinaci\u00f3n de canards, \u00e1s en delta e unha \u00fanica deriva. En outubro de 1982 o Ministrio de Defensa franc\u00e9s anunciou que Dassault fabricar\u00eda un demostrador tecnol\u00f3xico chamado \"Avion de Combat exp\u00e9rimental\" (ACX). Francia quer\u00eda coaborar con Alema\u00f1a occidental e o Reino Unido no proxecto, pero estaba preparada para fabrical ela mesma o ACX. En 1984 o goberno decidiu proceder cunha variante de combate do ACX debido as conflitos cos criterios t\u00e9cnicos entre os participantes do programa FEFA.\nO demostrador tecnol\u00f3xico resultante, o Rafale A, \u00e9 un gran caza con \u00e1 en delta, con c\u00e1nards m\u00f3biles e un sistema de control de voo fly-by-wire. A fabricaci\u00f3n do demostrador comezou en marzo de 1984, antes incluso de que se asinase un contrato coa Direcci\u00f3n Xeral de Armamento (DGA), a axencia de adquisici\u00f3ns de defensa francesa. O Rafale A presentouse en decembro de 1985 en Saint-Cloud e realizou o seu primeiro voo o 4 de xullo de 1986 dende a base de Istres-Le Tub\u00e9, no sur de Francia. Durante o voo dunha hora, o piloto xefe do proxecto Guy Mitaux-Maurouard levou ao avi\u00f3n a unha altura de 11 000 metros e a unha velocidade de Mach 1,3. O aparello de 9.5 toneladas parou en 300 metros tras a s\u00faa aterraxe.\nDurante o programa de probas de voo o Rafale A realizou numerosas engalaxes e despegues di\u00farnos e nocturnos nos portaavi\u00f3ns \"Clemenceau\" e \"Foch\" para investigar a visibilidade do piloto durante as operaci\u00f3ns embarcadas. O avi\u00f3n acadou unha velocidade de Mach 2 e unha altura de 13 000 metros. O demostrador estaba inicialmente impulsado polos turboventiladores General Electric F404-GE-400 con posqueimadores do F/A-18 Hornet, en vez de usar o Snecma M88, para reducir os riscos no primeiro voo e porque o reduce M88 non se consideraba o suficientemente maduro para o programa de probas inicial. Non ser\u00eda ata maio de 1990 cando o M88 substitu\u00edu ao F404 no avi\u00f3npara permitirlle acadar Mach 1,4 e demostrar supercruceiro, ou un voo a velocidade supers\u00f3nica sostida sen o uso de posqueimadores. Tras 865 voos con catro pilotos Rafale A retirouse en xaneiro de 1994.\nNo tempo do primeiro voo do Rafale A Francia negociou sen \u00e9xito con B\u00e9lxica, Dinamarca, Pa\u00edses Baixos e Noruega sobre unha posible colaboraci\u00f3n no Rafale como un proxecto multinacional; na \u00e9poca B\u00e9lxica estaba interesada no Rafale B. En xu\u00f1o de 1987 o primeiro ministro Jacques Chirac declarou que o pa\u00eds continuar\u00eda co proxecto cun custo de 30 000 mill\u00f3ns de d\u00f3lares. Posteriormente, o 21 de abril de 1988, o goberno franc\u00e9s premiou a Dassault cun contrato para catro prototipos do Rafale prototypes: un Rafale C, dous Rafale M e un Rafale B. Agard\u00e1base que o primeiro dos 330 Rafale que nun principio ser\u00eda mercados entrase en servizo en 1996. Por\u00e9n, a ca\u00edda do Muro de Berl\u00edn, que significou o final da Guerra fr\u00eda, e a necesidade de reducir o d\u00e9ficit nacional, levaron ao goberno franc\u00e9s a reducir dracticamente os seus orzamentos para defensa; os orzamentos de 1994 para o programa Rafale reduc\u00edronse en 340 mill\u00f3ns de d\u00f3lares. Este feito reduc\u00edu o n\u00famero de pedidos, e Dassault e outras compa\u00f1\u00eda involucaradas afirmaron que iso imped\u00eda unha boa xesti\u00f3n da produci\u00f3n e que aumentar\u00eda os custos e atrasar\u00eda a s\u00faa entrada en servizo. A Forza A\u00e9rea de Francia reorganizouse, o Mirage 5F retirouse completamente e un total de 55 Mirage F1C actualiz\u00e1ronse cunha configuraci\u00f3n de caza t\u00e1ctico, pasando a designarse Mirage F1CT. Os recortes nos orzamentos prolongou o desenvolvemento do Rafale considerablemente.\nDurante o programa de probas de voo do Rafale A, o goberno franc\u00e9s tivo en conta en 1989 ao F/A-18 Hornet como un potencial substituto do avellentado F-8 Crusader, que levaba en servizo dende os anos 50. A Armada francesa entrou na compra de F/A-18 de segunda man con Australia, Canad\u00e1 e os Estados Unidos, despois de que se decidise non actualizar os Crusader. A Armada estadounidense accedeu a subministrar dous F/A-18 a Francia para \"probas de interoperabilidade\" a bordo do portaavi\u00f3ns \"Foch\". O goberno franc\u00e9s finalmente non continuar\u00eda coa compra do aparello.\nProbas.\nPara satisfacer os distintos roles esperados para novo avi\u00f3n, a Forza A\u00e9rea solicitou d\u00faas variantes: o monopraza \"Rafale C\" (\"chasseur\") e o bipraza \"Rafale B\" (\"biplace\"). O prototipo do modelo C (designado C01) realizou o seu primeiro voo o 19 de maio de 1991, marcando o comezo dun programa que ti\u00f1a como obxectivos proncipais probar os motores M88-2, a interface home-m\u00e1quina e as armas, e ampliar a envolvente de voo. Debido ao recortes de orzamento nunca se chegou a constru\u00edr un segundo prototipo monopraza.\nO C01 difer\u00eda significativamente do Rafale A. A\u00ednda que superficialmente era id\u00e9ntico ao demostrador tecnol\u00f3xico, era m\u00e1i pequeno e m\u00e1is furtivo debido ao canopi recuberto de ouro, un redese\u00f1o da uni\u00f3n entre a fuselaxe e a deriva, e a adici\u00f3n de materiais de absorci\u00f3n de radar (RAM). No avi\u00f3n us\u00e1ronse extensamente materiais compostos,reducindo a secci\u00f3n radar equivalente (RCS) e o peso. Ademais Dassault optou por non instalar entradas de motores variables e un freo a\u00e9reo dedicado, o que reduc\u00eda as tarefas de mantemento e o peso. O B01, o \u00fanico prototipo da variante bipraza B, realizou o seu primeiro voo o 30 de abril de 1993. Era 350 kg m\u00e1is pesado que o monopraza, a\u00ednda que levaba 400 litros menos de combustible. O avi\u00f3n usouse para probar os sistemas de armas. Despois usouse para validar a separaci\u00f3n das armas e o transporte da cargas grandes. A carga t\u00edpica do aparello era de dous dep\u00f3sitos externos de 2 000 litros, dous m\u00edsiles de cruceiro Apache/Scalp, e catro m\u00edsiles aire-aire.\nMentres tanto, a Armada buscaba un avi\u00f3n embarcado para substitu\u00edr \u00e1 s\u00faa frota de vellos \u00c9tendard IV Ms &amp; Ps, F-8P Crusaders e Super \u00c9tendard Modernis\u00e9s. A\u00ednda que inicialmente modernizou os Crusader, co tempo o requirimento foi satisfeito co navalizado Rafale M. O M01, o prototipo naval, voou por primeira vez o 12 de decembro de 1991, seguido por un segundo o 8 de novembro de 1993. Como Francia non ti\u00f1a catapultas baseadas en terra, as probas de catapultaxe realiz\u00e1ronse inicialmente entre xullo e agosto de 1992 e a principios de 1993 en NAS Lakehurst, Nova Jersey. O vi\u00f3n realizou posteriormente probas a bordo do portaavi\u00f3ns \"Foch\" en abril de 1993. O primeiro prototipo completou a terceira rolda de probas en Lakehurst en novembro e decembro de 1993.\nFabricaci\u00f3n e actualizaci\u00f3ns.\nInicialmente o Rafale B \u00eda ser s\u00f3 un adestrador, pero a guerra do Golfo mostrou que un segundo tripulante era moi \u00fatil en mesi\u00f3ns de ataque e reco\u00f1ecemento. As\u00ed, en 1991 a Forza A\u00e9rea cambiou as s\u00faas preferencias cara o modelo bipraza, anunciando que a variante constituir\u00eda o 50% da s\u00faa frota de Rafale. Orixinalmente \u00edanse mercar 250 Rafale, pero a cantidade revisouse e rebaixouse primeiro a 234 avi\u00f3ns, 95 Rafale A e 139 B, e despois a 212. A Armada pola s\u00faa banda ti\u00f1a 60 unidades pedidas dos 86 iniciais debidos a recortes de orzamento. Dos 60 25 ser\u00edan monoprazas M e 35 biprazas Ns, a\u00ednda que a versi\u00f3n bipraza foi cancelada posteriormente.\nA fabricaci\u00f3n do primeiro avi\u00f3n de serie comezou formalmente en decembro de 1992, pero suspendeuse en novembro de 1995 debido a incertezas pol\u00edticas e econ\u00f3micas. A produci\u00f3n reiniciouse en xaneiro de 1997 despois de que o Ministerio de Defensa e Dassault accederon a que se fabricasen 48 aparellos (28 en firme e 20 opci\u00f3ns) con entregas entre 2002 e 2007. En decembro de 2004 anunciouse un novo pedido de 59 F3 Rafale. En novembro de 2009 o goberno franc\u00e9s solicitou 60 avi\u00f3ns m\u00e1is para levar o n\u00famero total de aparellos para a Forza A\u00e9rea e a Armada francesas a 180.\nDurante a fase de dese\u00f1o do Rafale, Dassault aproveitouse do CATIA (Computer Aided Three-dimensional Interactive Application) de Dassault Syst\u00e8mes, un software de dese\u00f1o asistido por ordenador, fabricaci\u00f3n e enxe\u00f1eria que se converter\u00eda en est\u00e1ndar dentro da industria. CATIA permitiu mellorar a dixitalizaci\u00f3n e a eficiencia ao longo do programa Rafale, xa que implementou procesos recentemente desenvolvidos como as maquetas dixitais e a xesti\u00f3n de datos de produtos. Estaba formado por bases de datos de 15 GB de cada un dos compo\u00f1entes do Rafale, axudando en varios aspectos do dese\u00f1o, fabricaci\u00f3n e soporte.\nSegundo a revista francesa \"L'Usine nouvelle\", ag\u00e1s varios compo\u00f1entes non sensibles que proceden dos Estados Unidos, o Rafale est\u00e1 fabricado case na s\u00faa totalidade en Francia. Diferentes elementos prod\u00facense en numerosas factor\u00edas de todo o pa\u00eds, e a montaxe final real\u00edzase preto do aeroporto de Bordeos-M\u00e9rignac. As superficies de control de voo fabr\u00edcanse en Haute-Savoie, a \u00e1s e a avi\u00f3nica en Gironde, a fiselaxe central en Val-d'Oise, e os motores en Essonne. Ao redor do 50% do Rafale \u00e9 fabricado por Dassault e a outra metade div\u00eddese entre dous grandes socios, Thales e Safran, que te\u00f1en unha rede de 500 subcontratistas. En conxunto, o programa emprega a 7 000 traballadores. En 2012 o proceso de fabricaci\u00f3n de cada caza levaba 24 meses, cunha produci\u00f3n anual de nove aparellos.\nAs entregas da versi\u00f3n naval do Rafale eran prioritarias para substitu\u00edr aos xa moi vellos F-8 Crusader da Armada, polo que o primeiro modelo para a Armada Francesa realizou o seu voo de estrea o 7 de xullo de 1999. O primeiro despregue naval foi en 2002 a bordo do \"Charles de Gaulle\"; en marzo de 2002 o portaavi\u00f3ns estivo estacionado no golfo de Om\u00e1n, onde a s\u00faa dotaci\u00f3n de Rafale realizou operaci\u00f3ns de adestramento. En decembro de 2004 a Forza A\u00e9rea reciniu os seus tres primeiros Rafale B F2 no \"Centre d'Exp\u00e9riences A\u00e9riennes Militaires\" (CEAM) en Mont-de-Marsan, onde se lles asignou a tarefa de realizar unha avaliaci\u00f3n operativa e adestramento de conversi\u00f3n de pilotos.\nO custo total do programa en 2013 fora duns 45 900 mill\u00f3ns de euros, o que se traduc\u00eda nun custo de desenvolvemento por unidade duns 160,5 mill\u00f3ns. Esta cifra ten en conta o hardware mellorado do est\u00e1ndar F3, e incl\u00fae os custos de desenvolvemento durante un per\u00edodo de 40 anos, inclu\u00edda a inflaci\u00f3n. O prezo unitario de engalaxe (\"flyaway cost\") en 2010 era de 101,1 mill\u00f3ns de euros para a versi\u00f3n F3+.\nEn 2008 funcionarios franceses informaron de que se estaba considerando equipar o Rafale para lanzar sat\u00e9lites en miniatura. En 2011 entre as actualizaci\u00f3n que se consideraban estaban un software de enlace de radio e sat\u00e9lite, unha nova c\u00e1psula para o sinalizador l\u00e1ser, bombas m\u00e1is pequenas e melloras na capacidade de fusi\u00f3n de datos da aeronave. En xullo de 2012 comezaron a realizarse melloras nas capacidades de comunicaci\u00f3ns e interoperabilidade en combate do Rafale.\nEn xaneiro de 2014 o Ministro de Defensa Jean-Yves Le Drian anunciou que se destinar\u00edan 1 000 mill\u00f3ns de euros ao desenvolemento do est\u00e1ndar F3-R. O est\u00e1ndar integra o m\u00edsil Meteor BVR, entre outras armas e actualizaci\u00f3ns de software, e foi validado en outubro de 2018. O Rafale operar\u00e1 como principal avi\u00f3n de combate da Forza A\u00e9rea de Francia polo menos ata 2040 e ser\u00e1 substitu\u00eddo polo Future Combat Air System.\nFuturo substituto.\nEn 2018 Dassault anunciou que o sucesor do Rafale ser\u00eda o New Generation Fighter. Este avi\u00f3n de caza desenvolvido por Dassault Aviation e Airbus Defence and Space, vai substitu\u00edr aos Rafale franceses, aos Eurofighter Typhoon alem\u00e1ns, e aos F/A-18 Hornet espa\u00f1ois a finais da d\u00e9cada de 2030."}
{"id": "512214", "revid": "72012", "url": "https://gl.wikipedia.org/wiki?curid=512214", "title": "Br\u00e1mido", "text": ""}
{"id": "512217", "revid": "17467", "url": "https://gl.wikipedia.org/wiki?curid=512217", "title": "Marcus Tullius Cicero", "text": ""}
{"id": "512218", "revid": "1131", "url": "https://gl.wikipedia.org/wiki?curid=512218", "title": "Colecci\u00f3n Real de Moedas e Medallas de Dinamarca", "text": "A Colecci\u00f3n real de Moedas e Medallas de Dinamarca (en dinamarqu\u00e9s: \"Den Kongelige M\u00f8nt- og Medaillesamling\"), tam\u00e9n co\u00f1ecido como Gabinete Real de Moedas e Medallas (\"Det Kongelige M\u00f8nt- og Medaille-Kabinet\") \u00e9 a principal colecci\u00f3n numism\u00e1tica de titularidade p\u00fablica de Dinamarca, constitu\u00edda en entidade independente en 1781 m\u00e1is coas s\u00faas ra\u00edces na c\u00e1mara Real de Arte do s\u00e9culo XVII.\nA colecci\u00f3n componse de arredor de medio mill\u00f3n de pezas, entre moedas, medallas, billetes e outros medios de pagamento de pa\u00edses de todo o mundo, e entre os seus fondos conta con exemplares de todas as moedas cu\u00f1adas pola Real Casa da Moeda de Dinamarca desde o s\u00e9culo XVIII.\nHistoria.\nDos rexistros existentes da antiga Real C\u00e1mara de Arte despr\u00e9ndese que as moedas e medallas supu\u00f1an ata tres cuartas partes do seu espazo. En 1780 constitu\u00eduse unha comisi\u00f3n para organizar e clasificar todas as moedas da colecci\u00f3n real e tres anos m\u00e1is tarde, en 1784, esa colecci\u00f3n instalouse no castelo de Rosenborg, coa denominaci\u00f3n de Gabinete Real de Moedas e Medallas. Para albergar as moedas e as medallas fabric\u00e1ronse uns mobles monetarios de madeira de carballo ao estilo Lu\u00eds XVI. O cortes\u00e1n e numism\u00e1tico dinamarqu\u00e9s Christian Frederik Numsen converteuse no primeiro director do gabinete formalmente constitu\u00eddo.\nO acceso p\u00fablico \u00e1 colecci\u00f3n non se produciu ata 1832, que pasou a ser de titularidade p\u00fablica a partir da Constituci\u00f3n de 1849. En 1867 trasladouse \u00e1 co\u00f1ecida como Mansi\u00f3n do Pr\u00edncipe e en 1892, coa creaci\u00f3n do Museo Nacional de Dinamarca, en Copenhague, a colecci\u00f3n numism\u00e1tica pasou a depender del.\nAo longo da s\u00faa historia, as doaz\u00f3ns privadas xogaron un papel importante, entre elas as de coleccionistas como Ole Worm, Otto Sperling (moedas romanas), Niels Foss (moedas dinamarquesas e norueguesas) ou C. G. Warmholtz (moedas e medallas suecas). Ademais, unha boa parte da colecci\u00f3n \u00fanica de moedas medievais danesas e europeas de Christian J\u00fcrgensen Thomsens se incorporou \u00e1 Colecci\u00f3n Real logo do seu falecemento en 1865.\nOs fondos.\nA Colecci\u00f3n Real de Moedas e Medallas de Dinamarca divide os seus fondos en cinco secci\u00f3ns:\nMedallas.\nAm\u00f3sanse medallas dinamarquesas e estranxeiras desde o s\u00e9culo XV ata a actualidade, con abundantes mostras do per\u00edodo de esplendor da medalla renacentista europea. Pr\u00e9staselle unha especial atenci\u00f3n \u00e1s medallas relacionadas coa historia de Dinamarca.\nMoedas antigas.\nNa colecci\u00f3n hai exemplares das primeiras moedas co\u00f1ecidas pola humanidade, emitidas na Asia Menor no s\u00e9culo VII a. de C., as\u00ed como moedas da Grecia cl\u00e1sica e das cidades-estado gregas. \nTam\u00e9n hai unha representaci\u00f3n das moedas da Antiga Roma, desde as primeiras emisi\u00f3ns de bronce fundido do sistema libral ata as emisi\u00f3ns imperiais, con exemplares da diversidade de moedas cu\u00f1adas no baixo Imperio, provocadas polas sucesivas reformas monetarias.\nAs primeiras moedas dinamarquesas.\nNesta nutrida secci\u00f3n organ\u00edzanse cronoloxicamente as emisi\u00f3ns medievais dinamarquesas, desde as cu\u00f1adas no asentamento comercial viquingo de Hedeby no s\u00e9culo IX ata o nacemento da coroa dinamarquesa, introducida en 1618 por Cristi\u00e1n IV (1588-1648).\nDestacan as primeiras emisi\u00f3ns dinamarquesas de ouro, correspondentes \u00e1 baixa Idade Media, e exemplos de achados monetarios deste per\u00edodo depositados no \"Nationalmuseet\", nos que con frecuencia se atopan moedas de orixe francesa, inglesa, alem\u00e1 ou \u00e1rabe, que estiveron tam\u00e9n en circulaci\u00f3n en Dinamarca nesa \u00e9poca.\nMoedas da coroa dinamarquesa.\nNesta secci\u00f3n at\u00f3panse as moedas da \u00e9poca da coroa dinamarquesa, desde o reinado de Frederico III (1648-1670) ata os nosos d\u00edas. Conta cunha boa representaci\u00f3n de emisi\u00f3ns de posesi\u00f3ns dinamarquesas como Groenlandia, as Illas Feroe, as Indias Occidentais dinamarquesas ou Trankebar, na India, e tam\u00e9n de territorios antigamente pertencentes a Dinamarca, como Schleswig-Holstein, hoxe integrado en Alema\u00f1a. \nNa parte central da sala hai unha exposici\u00f3n cronol\u00f3xica de billetes dinamarqueses emitidos a partir de 1713 e tam\u00e9n unha mostra de falsificaci\u00f3ns de moeda e dos instrumentos dos que se val\u00edan os falsificadores.\nMoedas do mundo.\nNesta secci\u00f3n exp\u00f3\u00f1ense moedas moi diversas que reflicten trazos culturais dos seus territorios emisores e en diversas \u00e9pocas, tan diferentes como o Xap\u00f3n, o Imperio Bizantino ou o M\u00e9xico colonial, ademais de diferentes pa\u00edses europeos. \nIncl\u00faense tam\u00e9n exposici\u00f3ns de car\u00e1cter tem\u00e1tico, como a de moedas mencionadas na Biblia ou a de moedas utilizadas como amuletos. De particular interese resultan os exemplares de moedas pouco habituais, como as grandes moedas-placa suecas de cobre dos s\u00e9culos XVII e XVIII, ou moedas primitivas como as enormes moedas de pedra da Illa de Yap, na Micronesia.\nDirectores da Colecci\u00f3n Real de Moedas e Medallas.\nAta 1849, o mariscal da Corte Suprema era quen dirix\u00eda a colecci\u00f3n:"}
{"id": "512219", "revid": "23204", "url": "https://gl.wikipedia.org/wiki?curid=512219", "title": "Isistius plutodus", "text": "Isistius plutodus \u00e9 unha especie de peixe elasmobranquio da orde dos escualiforme e familia dos dalat\u00edidos, unha das d\u00faas integradas na actualidade no x\u00e9nero \"Isistius\".\nTaxonom\u00eda.\nDescrici\u00f3n.\nA especie foi descrita en 1964 polo icti\u00f3logo neozeland\u00e9s Jack Garrick e o icti\u00f3logo e herpet\u00f3logo estadounidense Stewart Springer.\nCaracter\u00edsticas.\n\"Isistius plutodus\" \u00e9 unha especie pouco com\u00fan similar \"Isistius brasiliensis\" do que se difderencia sobre todo por ter os dentes do maxilar inferior moito m\u00e1is grandes. A maior\u00eda dos individuos, ademais, carecen do \u00abcolar\u00bb escuro de \"I. brasiliensis\". \nPode alcanzar unha lonxitude m\u00e1xima de 42 cm.\nH\u00e1bitat e distribuci\u00f3n.\nHabita a profundidades de entre os 60 e os 200 m en lugares dispersos ao longo dos oc\u00e9anos Atl\u00e1ntico e Pac\u00edfico. \nPosibelmente a s\u00faa distribuic\u00f3n sexa circumglobal, pero na actualidade s\u00f3 se encontrou en lugares dispersos do Pac\u00edfico occidental e no Atl\u00e1ntico norte e sur.\nBiolox\u00eda.\n\u00c9 unha especie epibent\u00f3nica (ca. 100 m de profundidade sobre a plataforma continental) e epipel\u00e1xico (profundidades de 60 a 120 m sobre o noiro continental con profundidades de fondo de entre os 815 e os 2 060 m; e 200 m sobre a fosa de Ryukyu con profundidade de fondo de 6 440 m), coa maior\u00eda dos esp\u00e9cimes recollidos cerca da terra. \nHai pouca informaci\u00f3n dispo\u00f1\u00edbel sobre a biolox\u00eda de \"Isistius plutodus\", xa que actualmente s\u00f3 se co\u00f1ecen uns 10 esp\u00e9ec\u00edmes\nCostumes.\nAlim\u00e9ntase, como as demais especies do x\u00e9nero, arrincando anacos de pel e carne de animais m\u00e1is grandes, inclu\u00edndo oste\u00edctioss, outros tibur\u00f3ns e mam\u00edferos mari\u00f1os, sendo capaz de apa\u00f1ar bocados m\u00e1is grandes que \"I. brasiliensis\". \nS\u00e1bese pouco do seu ciclo de vida; crese que non \u00e9 tan bo nadador como \"I. brasiliensis\" e, posibelmente, sexa ovoviv\u00edparo como os membros do resto da s\u00faa familia. \n\u00c9 capturado pouco frecuentemente como pesca secundaria na pesca de arrastre e con palangre, pero non parece estar seriamente ameazado por estas actividades.\nAmeazas.\n\"Isistius plutodus\" rara vez \u00e9 capturado accidentalmente nas pesqueiras de arrastre (pel\u00e1xicas e bent\u00f3nicas) e de palangre. O exemplar encontrado en Nova Gales do Sur (Australia) foi probabelmente capturado por arrastre na pesca de camar\u00f3ns (non se sabe se se capturou no fondo ou cerca do fondo ou no medio da auga). O exemplar dos Azores foi tomado por arrastre pel\u00e1xico, e os exemplares brasileiros foron recollidos en pesqueiras de palangre que operaron f\u00f3ra de Santos, no sur do pa\u00eds. Recuperouse un exemplar unido a unha quenlla (\"Prionace glauca\").\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais (UICN), tendo en conta o relatado m\u00e1is arriba considera que, a\u00ednda que se sabe pouco sobre esta especie, \u00e9 prob\u00e1bel que estea amplamente distribu\u00edda e sen ameazas importantes aparentes e, polo tanto, aval\u00edaa como \"LC\" (pouco preocupante)."}
{"id": "512220", "revid": "47401", "url": "https://gl.wikipedia.org/wiki?curid=512220", "title": "Diario de Quiroga", "text": "Diario de Quiroga \u00e9 un blog de informaci\u00f3n xeral dos concellos de Quiroga, Folgoso do Courel e Ribas de Sil, na provincia de Lugo.\nTraxectoria.\nDiario de Quiroga botou a andar a mediados do ano 2018 para dar cobertura \u00e1 actualidade da comarca luguesa de Quiroga. Conta con varias secci\u00f3ns: novas, ocio e cultura, deportes, xeoparque e outras, como as dedicadas ao vi\u00f1o, aceite e mel, ademais dun espazo para cada un dos concellos.\nEn 2020 puxo en marcha a iniciativa Quiroga Futuro, \u00abunha colecci\u00f3n formada por relatos de emprendedoras e emprendedores que decidisen apostar por lanzar as s\u00faas iniciativas no municipio e que poidan servir de exemplo e impulso para outras persoas que te\u00f1an ideas de negocio e que as pretendan levar a cabo na vila\u00bb. Por outra banda, no corenta aniversario da feira do vi\u00f1o do municipio, creou a campa\u00f1a FDV40.\nDifusi\u00f3n.\nEn 2018, o blog recibiu 28\u00a0000 visitas e en 2019 m\u00e1is de 110\u00a0000. Ademais, nas redes sociais acumula uns 3\u00a0500 seguidores."}
{"id": "512222", "revid": "75439", "url": "https://gl.wikipedia.org/wiki?curid=512222", "title": "Museo de Moedas e Medallas de Xo\u00e1n Paulo II", "text": "O Museo de Moedas e Medallas de Xo\u00e1n Paulo II (en polaco: \"Muzeum monet i medali Jana Pawla II\") \u00e9 un museo numism\u00e1tico de titularidade privada situado na localidade polaca de Cz\u0119stochowa, especializado nas moedas e medallas emitidas en calquera pa\u00eds do mundo coa figura de Xo\u00e1n Paulo II como tema principal.\nCreouse en 2011 por iniciativa do empresario e fil\u00e1ntropo local Krzysztof Witkowski, presidente da compa\u00f1\u00eda \"President Electronics Poland\".\nHistoria.\nO creador do museo leva anos colleitando artigos e recordos relacionados co papa Xo\u00e1n Paulo II. En 2010 contactou con Wojciech Grabowski, un cidad\u00e1n polaco asentado en Londres, daquela propietario da colecci\u00f3n numism\u00e1tica, que xa fora presentada temporalmente en 2006, a modo de exposici\u00f3n m\u00f3bil no Castelo Real de Varsovia, entre outros lugares. \nA partir dese contacto inicial, Krzysztof Witkowski adquiriu a colecci\u00f3n, composta aproximadamente por 3.500 exemplares, e durante ese mesmo 2010 chegou a completarse con outros 2.000. \n\u00c1 medida que a colecci\u00f3n \u00eda incrementando os seus fondos, foise constru\u00edndo un edificio para a s\u00faa exposici\u00f3n, que finalmente foi inaugurado o d\u00eda 11 de agosto de 2011, coa beiz\u00f3n do cardeal Stanislaw Dziwisz. No acto inaugural estivo tam\u00e9n presente Arturo Mari, fot\u00f3grafo persoal de Xo\u00e1n Paulo II.\nA exposici\u00f3n.\nO Museo de Moedas e Medallas de Xo\u00e1n Paulo II en Czestochowa \u00e9 \u00fanico no mundo na s\u00faa especie. A maior\u00eda das pezas que compo\u00f1en a colecci\u00f3n son moedas e medallas que amosan a imaxe de Xo\u00e1n Paulo II. A estas eng\u00e1denselles outros obxectos relacionados, como selos postais, fotograf\u00edas, documentos e r\u00e9plicas de elementos lit\u00farxicos papais, como o anel do pescador, a estola ou a casula, entre outros. O n\u00famero de obxectos que compo\u00f1en a colecci\u00f3n est\u00edmase en 11.000.\nEntre as moedas m\u00e1is salientables est\u00e1 un exemplar de ouro dunha emisi\u00f3n conmemorativa polaca de 1987 con valor facial de 200.000 zloty, da que a Casa da Moeda de Polonia s\u00f3 cu\u00f1ou cinco exemplares. Entre as medallas destacan 49 \"medallas de peregrinaci\u00f3n\", que o papa entrega persoalmente durante as s\u00faas viaxes apost\u00f3licas, as\u00ed como outras medallas de gran m\u00f3dulo, de ata 14 cent\u00edmetros de di\u00e1metro e un quilogramo de peso.\nO pavill\u00f3n que alberga a exposici\u00f3n sit\u00faase no n\u00famero 67/71 da r\u00faa Jagiellonska, dentro das instalaci\u00f3ns da compa\u00f1\u00eda \"President Electronics Poland\". Est\u00e1 aberto a visitas tanto individuais como de grupo."}
{"id": "512224", "revid": "88628", "url": "https://gl.wikipedia.org/wiki?curid=512224", "title": "Diario do T\u00e1mega", "text": "Diario do T\u00e1mega \u00e9 o primeiro xornal dixital dos concellos da comarca de Ver\u00edn, na provincia de Ourense, e cobre todo tipo de informaci\u00f3n de interese, dende pol\u00edtica at\u00e9 cultural.\nHistoria.\nO seu editorial de presentaci\u00f3n data do 12 de febreiro do 2019, e o seu primeiro produto xornal\u00edstico \u2014unha entrevista a Ana Mar\u00eda Villarino Pardo\u2014, do 15 de febreiro. Nese mes do Entroido, as celebraci\u00f3ns da zona contaron con ampla cobertura. Polas condici\u00f3ns actuais, o traballo de \"Diario do T\u00e1mega\" conta cunha estrutura sinxela: a direcci\u00f3n -que ten funci\u00f3ns de administraci\u00f3n, redacci\u00f3n e edici\u00f3n- coordina a actividade dos colaboradores \u2014tanto xornalistas como profesionais audiovisuais\u2014 e dos comerciais. Fin\u00e1nciase a trav\u00e9s das doaz\u00f3ns que os lectores aportan e tam\u00e9n da publicidade de entidades p\u00fablicas e privadas.\nCobertura.\nO \"Diario do T\u00e1mega\" oferta cobertura nas localidades dos concellos que comprenden a Comarca de Ver\u00edn \u2014Castrelo, Cualedro, Monterrei, O\u00edmbra, Laza, Ri\u00f3s, Ver\u00edn e Vilardev\u00f3s\u2014 prestando atenci\u00f3n tam\u00e9n \u00e1 actualidade dos veci\u00f1os de Conso-Frieiras e dos lim\u00edtrofes con Portugal. O xornal dixital aspira a ser o medio de comunicaci\u00f3n de referencia deste territorio."}
{"id": "512241", "revid": "25871", "url": "https://gl.wikipedia.org/wiki?curid=512241", "title": "Badal Novas", "text": "Badal Novas \u00e9 o primeiro xornal dixital dos concellos das comarcas do Carballi\u00f1o e O Ribeiro e cobre todo tipo de informaci\u00f3n de interese (pol\u00edtica, cultural, social, deportiva etc.) que ocorre neste territorio. A maior parte dos seus beneficios vai destinada a instituci\u00f3ns de car\u00e1cter ben\u00e9fico e social. \nHistoria.\n\u00c9 propiedade de Badal Novas S.L. e naceu en 2020 pola necesidade de \"crear comarca\" . Foi presentado o venres 14 de febreiro no Aparthotel Arenteiro nun acto no que se deron cita numerosos persoeiros da comarca. Dende o seu nacemento prestou especial atenci\u00f3n \u00e1s persoas da zona na emigraci\u00f3n, co obxectivo de que estas poidan estar informadas de todo o que pasa nos seus lugares de nacemento e, as\u00ed mesmo, ser co\u00f1ecedores do que lle sucede e preocupa al\u00ed onde residen na actualidade.\nBadal TV.\nAdemais do portal web, Badal Novas tam\u00e9n conta cunha canle de televisi\u00f3n local (Badal TV). Entre a s\u00faa variada programaci\u00f3n destaca o informativo \"Badal Novas,\" presentado por Maiti Grande e que se emite \u00e1s 21:30 horas e comparten a trav\u00e9s da s\u00faa canle de Youtube . Badal TV tam\u00e9n retransmite os plenos e ten programas de entrevistas, faladoiro, infant\u00eds, de viaxes etc."}
{"id": "512264", "revid": "98629", "url": "https://gl.wikipedia.org/wiki?curid=512264", "title": "Julian Bailey", "text": "Julian Bailey, nado o 9 de outubro de 1961 en Woolwich, Londres, \u00e9 un expiloto de F\u00f3rmula 1 que correu para os equipos Tyrrell e Lotus.\nAndaina.\nA\u00ednda que nado no Reino Unido, criouse en Menorca, Espa\u00f1a. Converteuse nun gran piloto de F\u00f3rmula Ford 1600 en Gran Breta\u00f1a, ga\u00f1ando o importante Festival de F\u00f3rmula Ford en Brands Hatch. En 1987 tivo a oportunidade de correr na F\u00f3rmula 3000, nun Lola GA Motorsport, no que ga\u00f1ou na s\u00faa terceira carreira de F\u00f3rmula 3000, convert\u00e9ndose no primeiro piloto brit\u00e1nico en ga\u00f1ar unha carreira nesta f\u00f3rmula. Isto atraeu a atenci\u00f3n de Ken Tyrrell, e Bailey foi recrutado para pilotar para o seu equipo de F\u00f3rmula Un o ano seguinte. O coche era moi pouco competitivo e non anotou un s\u00f3 punto, mentres que o seu compa\u00f1eiro Jonathan Palmer anotou cinco. En 1989 uniuse ao equipo da f\u00e1brica de coches deportivos Nissan e intentou volver \u00e1 F\u00f3rmula Un en con Lotus. Rematou sexto no Gran Premio de San Marino pero non mantivo o seu pulso despois de M\u00f3naco. Durante a s\u00faa carreira na F\u00f3rmula Un, participou en 20 Grandes Premios, clasific\u00e1ndose para sete no momento en que as grellas estaban sobredimensionadas e obtivo un total de un punto no campionato. \nEn 1992 uniuse ao equipo Toyota BTCC e, na tempada seguinte, quedou quinto no campionato, a\u00ednda que a s\u00faa tempada \u00e9 lembrada pola s\u00faa colisi\u00f3n co compa\u00f1eiro de equipo Will Hoy, que volcou o coche de Hoy sobre o seu teito. Na seguinte rolda en Knockhill, logrou a s\u00faa \u00fanica e \u00fanica vitoria no BTCC. Nas d\u00faas tempadas seguintes tivo menos \u00e9xito, a\u00ednda que superou ao campi\u00f3n de 1991 Hoy nas d\u00faas tempadas como compa\u00f1eiros de equipo. Toyota retirouse do BTCC como equipo oficial a finais de 1995, pero Bailey a\u00ednda ti\u00f1a contrato con eles. En 1996, Bailey competiu no Campionato de Turismos de Sur\u00e1frica (SATCC) para Minolta Toyota. Dende ent\u00f3n corre principalmente en coches deportivos. En 1997, Bailey uniuse a Lister, ga\u00f1ando finalmente o British GT Championship en 1999 e o FIA GT Championship en 2000 nun Lister Storm.\nVida persoal.\nO fillastro de Bailey, Jack Clarke, tam\u00e9n \u00e9 piloto de carreiras con experiencia na F\u00f3rmula BMW e na F\u00f3rmula Palmer Audi. En 2009 graduouse no FIA Formula Two Championship, e en 2014 mudouse ao British Touring Car Championship.\nCarreira posterior \u00e1s carreiras.\nEn 2008, uniuse a ESPN STAR Sports como comentarista invitado para varias carreiras de F\u00f3rmula Un.\n\" Top Gear \".\nNo programa \"Top Gear\", foi un dos varios pilotos que apareceron como The Stig. \nRexistro de carreiras.\nResultados completos na F\u00f3rmula 1.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "512285", "revid": "1505", "url": "https://gl.wikipedia.org/wiki?curid=512285", "title": "Lista de zonas arqueol\u00f3xicas da provincia da Coru\u00f1a", "text": "Esta \u00e9 unha lista das zonas arqueol\u00f3xicas da provincia da Coru\u00f1a que est\u00e1n declarados, de forma definitiva, como BIC polo Ministerio de Cultura ou pola Xunta de Galicia."}
{"id": "512289", "revid": "1131", "url": "https://gl.wikipedia.org/wiki?curid=512289", "title": "Chan do Cereixo", "text": "Chan do Cereixo \u00e9 un xacemento arqueol\u00f3xico datado no Plistoceno medio situado nunha paraxe natural do mesmo nome localizada na extrema suroeste do concello de Gondomar. Forma parte do conxunto de achados paleol\u00edticos pertencentes \u00e1 primeiras poboaci\u00f3ns de hom\u00ednidos en territorios da actual Galicia, cunha antig\u00fcidade estimada entre os 300 e 200 mil anos. Ocupa aproximadamente 130\u00a0hae est\u00e1 situado a 340 msnm no lugar co\u00f1ecido como Alto dos Valados, Donas. Localizado estratexicamente entre as concas do R\u00edo Mi\u00f1o e do R\u00edo Mi\u00f1or foi ocupado temporalmente e en diversas ocasi\u00f3ns por diferentes comunidades de humanos ao longo de centos de miles de anos. En diversos traballos arqueol\u00f3xicos atop\u00e1ronse ferramentas paleol\u00edticas, un posible poboamento neol\u00edtico, unha pequena estaci\u00f3n de arte rupestre , restos do per\u00edodo Calcol\u00edtico e da Idade do Bronce, as\u00ed como vestixios da \u00e9poca de romanizaci\u00f3n.\nDescrici\u00f3n.\nA morfolox\u00eda do xacemento \u00e9 case rectangular, cunhas dimensi\u00f3ns aproximadas de 1 800 m de ancho por 600 m de largo. Asentado principalmente en terras actualmente administradas pola Comunidade de Montes Veci\u00f1ais de Donas e unha pequena extensi\u00f3n sur na veci\u00f1a Pinz\u00e1s, no concello de Tomi\u00f1o e ao leste da parroquia de Ma\u00f1ufe.Est\u00e1 limitado ao norte polos Cotos Acevedo e Figueira, a aldea d'A Portavedra e o Outeiro da Vaca (tam\u00e9n co\u00f1ecido como Outeiro das Mos). Ao leste polos Montes de Couso, dos Remedios e Pedras Redondas. Ao oeste os Altos da Groba e ao sur as terras de Pinz\u00e1s.\nO xacemento ten accesos naturais polo oeste coa Serra da Groba e o Oc\u00e9ano Atl\u00e1ntico. Polo noroeste coas terras do val do r\u00edo Mi\u00f1or e polo sueste cos vales interiores de Tomi\u00f1o e Tebra cara \u00e1 conca do r\u00edo Mi\u00f1o. \nEste pequeno altiplano converteuse nun paso natural para as poboaci\u00f3ns prehist\u00f3ricas entre as terras da foz do Mi\u00f1o e as do Mi\u00f1or, cun percorrido non superior aos 25 km. Rodeado de pequenas elevaci\u00f3ns ao noroeste, nordeste e leste, \u00e9 unha zona de recepci\u00f3n h\u00eddrica das augas de altura, asegurando a s\u00faa presenza ao longo do ano. Incrementa esta presenza de auga a existencia dunha pequena canle fluvial no noroeste, co\u00f1ecida como R\u00edo Cereixo que rega a zona. \nEstas condici\u00f3ns topogr\u00e1ficas e hidrogr\u00e1ficas permitiron a formaci\u00f3n de varios ecosistemas como turbeiras, prados, monte baixo e bosque con abundante fauna o que favoreceu a ocupaci\u00f3n humana deste territorio. \nDescubrimento.\nO descubrimento deste xacemento tivo lugar nos anos 70 do s\u00e9culo XX por parte do arquitecto Jaime Garrido Rodr\u00edguez. Durante sete anos Garrido recolleu pr\u00f3ximo a 200 pezas postas ao descuberto pola remoci\u00f3ns de terras para unha repoboaci\u00f3n forestal no Alto dos Valados. Nese momento o achado recibiu o nome de xacemento paleol\u00edtico d'A Portavedra, por situarse ao p\u00e9 desa pequena aldea do concello de Gondomar. \nAdemais da recolecci\u00f3n de pezas, Garrido efectuou un detallado informe das s\u00faas observaci\u00f3ns, puntos onde se atoparon os materiais e descrici\u00f3n xeral da zona do xacemento. O debandito informe coas s\u00faas conclusi\u00f3ns foi publicado baixo o t\u00edtulo \"Nueva Estaci\u00f3n Paleol\u00edtica en Portavedra, Gondomar\"\nPrimeiros estudos arqueol\u00f3xicos..\nNo ano 1981 o arque\u00f3logo Julio Vidal Encinas fixo unha an\u00e1lise tipol\u00f3xica de parte do conxunto de pezas recollidas por Garrido. Neste estudo as industrias ser\u00e1n adscritas \u00e1 cultura achelense do Paleol\u00edtico Inferior. A investigaci\u00f3n de Vidal Encinas ser\u00e1 publicada baixo o t\u00edtulo \"La industria l\u00edtica de la estaci\u00f3n achelense de Portavedra, Gondomar (Pontevedra)\". O devandito estudo abrangue 88 pezas, nas que distingue 20 cantos tallados, 24 fendedores e 44 bifaces. Posteriormente , Jaime Garrido repartir\u00e1 o conxunto de materias atopados en Chan do Cereixo entre o Museo de Pontevedra (a maior parte) e o Museo do Pobo Galego. \nEn 1995 a arque\u00f3loga Rosa Villar Quinteiro far\u00e1 unha revisi\u00f3n das pezas depositadas no Museo do Pobo Galego publicando un informe en 2003 no que dar\u00e1 conta da existencia no conxunto tanto de industrias do Paleol\u00edtico inferior como do Neol\u00edtico. Esta constataci\u00f3n permitir\u00e1 afirmar \u00e1 investigadora o car\u00e1cter de Chan do Cereixo como espazo prehist\u00f3rico de recorrentes ocupaci\u00f3ns ao longo do tempo. A maiores, o traballo de revisi\u00f3n individualizar\u00e1 entre as industrias en estudo, un n\u00facleo l\u00edtico de grandes dimensi\u00f3ns cunha lasca que se identificaron como provenientes do val do r\u00edo Mi\u00f1o. O que significa que xa exist\u00eda unha xesti\u00f3n econ\u00f3mica da industria l\u00edtica por parte daquelas comunidades de homes que decidiron transportalos at\u00e9 Chan do Cereixo para posteriormente proceder ao seu tallado. Como conclusi\u00f3n deste traballo, se logra clasificar ao xacemento de Chan do Cereixo dentro dos m\u00e1is antigos de Galicia pertencente ao Paleol\u00edtico Inferior, na fase Achelense durante o Plistoceno Medio. \nPosteriormente Chan do Cereixo ser\u00e1 incorporado ao cat\u00e1logo de xacementos da Xunta de Galicia coa clave GA36021094 e incorporado ao \u00e1mbito da investigaci\u00f3n paleol\u00edtica peninsular.\nIntervenci\u00f3n arqueol\u00f3xica 2006.\nNo ano 2004 a asociaci\u00f3n cultural Instituto de Estudos Mi\u00f1oranos (IEM) e a Comunidade de Montes en Man Com\u00fan de Donas presentaron unha proposta de intervenci\u00f3n arqueol\u00f3xica en Chan do Cereixo ante a convocatoria de Proxectos de Colaboraci\u00f3n 2004-2005 da Fundaci\u00f3n Pedro Barri\u00e9 de la Maza, que foi seleccionada. A direcci\u00f3n do proxecto quedou en mans do IEM que puxo os seus recursos t\u00e9cnicos e humanos coa direcci\u00f3n da arque\u00f3loga Rosa Villar. Somouse a colaboraci\u00f3n das universidades de Vigo (xeorreferenciaci\u00f3n e tratamento de imaxe dixital), a Complutense de Madrid (estudo xeol\u00f3xico), a de Alcal\u00e1 de Henares (estudo palinol\u00f3xico), e mais o Museo Arqueol\u00f3xico Rexional de Madrid no asesoramento cient\u00edfico. Os traballos deron comezo en xullo de 2006 e estend\u00e9ronse ao longo dun mes.\nDurante a campa\u00f1a desenvolveuse unha prospecci\u00f3n intensiva do terreo con remoci\u00f3n selectiva de terras. Tom\u00e1ronse mostras para una an\u00e1lise xeol\u00f3xico-ed\u00e1fico e pol\u00ednico e ampliouse a recollida de material arqueol\u00f3xico. A intervenci\u00f3n procurou achegar unha valoraci\u00f3n global do xacemento paleol\u00edtico co obxectivo de contextualizar Chan do Cereixo a nivel rexional e peninsular. \nNese mes de traballo foron recuperadas 61 pezas con tipolox\u00edas do paleol\u00edtico inferior. Con estes novos achado e ma\u00eds \u00e1s 239 recollidas por Jaime Garrido o equipo dirixido por Rosa Villar chegou \u00e1s seguintes conclusi\u00f3ns:\n- Das 300 pezas en estudo o 37% son cuarcitas fluviais tra\u00eddas sen tallar dende o r\u00edo Mi\u00f1o ou do Mi\u00f1or e mesmos dende acantilados das costas mar\u00edtimas. O que implicou traslados de grandes cantos rodados por parte desas comunidades prehist\u00f3ricas de entre 10 e 15 km por orograf\u00edas abruptas e irregulares para ser talladas en Chan do Cereixo. \n-O restos das industrias div\u00eddese nun 30% de cuarcitas filonianas da zona do xacemento e mais unha presenza de cuarzos (32%) que en opini\u00f3n dos investigadores presentan un modelo econ\u00f3mico l\u00f3xico cunha alta valoraci\u00f3n de materia prima for\u00e1nea como \u00e9 o caso da cuarcita fluvial.\n-Este comportamento econ\u00f3mico coas materias primas coincide con outros situados en altiplanicies como \u00e9 o caso dos xacementos ourens\u00e1ns de San Cibr\u00e1n de Las ou A Piteira. Onde tam\u00e9n as comunidades prefer\u00edan as cuarcitas fluviais por riba da oferta local de cuarzos e cuarcitas filonianas. A explicaci\u00f3n ofrecida no estudo sinala que estas \u00faltimas presentan maiores esixencias de talla. \n-Atopouse nas industrias un aproveitamento sucesivo das mesmas ao longo do tempo. Feito que provocou a creaci\u00f3n de p\u00e1tinas e\u00f3licas que amosan que as pezas eran deixadas \u00e1 intemperie no lugar. Por outro lado, estas industrias presentaron retallados en partes da peza, nalg\u00fan casos con t\u00e9cnicas de tallado sen proximidade temporal. \nReconstruci\u00f3n xeo-arqueol\u00f3xica.\nO equipo investigador constatou en Chan do Cereixo, a presenza de actividade humana representativa da cultura achelenese, con industrias distribu\u00eddas de xeito diacr\u00f3nico en curtos per\u00edodos de tempo da segunda metade do Plistoceno Medio. Interpretaci\u00f3n que sustentan na reutilizaci\u00f3n reflectida nas pezas e na diversidade de tecnolox\u00edas de talla atopado nas mesmas.\nAs sondaxes ed\u00e1ficas, estratigr\u00e1ficos e cronol\u00f3xicos apuntan a unha paisaxe prehist\u00f3rica h\u00famida con pequenos pantanos ou charcas espallados na zona. Contexto favorable para a presenza de diversas especies de fauna como herb\u00edvoros e mam\u00edferos que transitar\u00edan a zona na procura de auga. Feito que outros depredadores como os grupos humanos aproveitar\u00edan para a caza.\nEste escenario prehist\u00f3rico de Chan do Cereixo presup\u00f3n a existencia dun territorio econ\u00f3mico maior, probablemente o que abrangue as d\u00faas concas fluvias Mi\u00f1o-Mi\u00f1or, de tal xeito que as comunidades que o habitaban tivesen unha maior capacidade para obter os recursos para a subsistencia. Feito reflectido na xesti\u00f3n da materia prima l\u00edtica atopada.\nOutros achados.\nDescubr\u00edronse cinco petr\u00f3glifos in\u00e9ditos, tres ao sur da pista central que atravesa o xacemento e dous ao norte, no linde cunha plantaci\u00f3n. Na zona leste do xacemento, nunha parte elevada, se recuperaron restos de tellas de \u00e9poca romana. \nNo lugar pr\u00f3ximo co\u00f1ecido como As Campurras (Ma\u00f1ufe), atop\u00e1ronse dos petr\u00f3glifos e levouse a cabo 8 sondaxes que permitiron atopar restos dunha posible aldea neol\u00edtica que o estudo de carbono 14 datou no IV milenio antes de Cristo.\nDataci\u00f3n.\nA dataci\u00f3n de Chan do Cereixo a partir das industrias de tipo acheuliano atopadas, sit\u00faase no Plistoceno Medio avanzado, durante o per\u00edodo prehist\u00f3rico do Paleol\u00edtico Inferior cuns 250 \u00a0000 anos aproximadamente de antig\u00fcidade. Comparten este per\u00edodo outros xacementos cl\u00e1sicos da prehistoria galega como os de G\u00e1ndaras de Budi\u00f1o, San Cibr\u00e1n de Vi\u00f1as, San Cibr\u00e1n de Las, Arbo e Porto Maior entre outros. \nCabe matizar que estas datas est\u00e1n en constante revisi\u00f3n por mor da evoluci\u00f3n dos estudos arqueol\u00f3xicos e as novas tecnolox\u00edas de dataci\u00f3n. As \u00faltimas dataci\u00f3ns para a cultura achelense do Plistoceno Medio galego sit\u00faanse nun per\u00edodo de tempo que vai dos 300 \u00a0000 aos 130 \u00a0000 anos de antig\u00fcidade. \nChan do Cereixo est\u00e1 relacionado e forma parte do proceso de poboamento da Pen\u00ednsula Ib\u00e9rica que por esas datas levouse adiante nas principais concas fluviais atl\u00e1nticas: Guadalquivir, Guadiana, Texo, Douro e Mi\u00f1o .E comparte o seu vencello coa cultura achelense tard\u00eda\u00a0 espallada por Europa\nO espazo natural.\nA Chan do Cereixo est\u00e9ndese sobre unha zona de turbeira na que nace o r\u00edo do mesmo nome. Situada a 340 msnm, conforma un rico ecosistema en torno a unha chaira inundada pr\u00f3xima aos 20 mil metros cadrados de superficie. (IEM 5/6 - 135-138)\nAcolle unha diversidade vexetal con especies de interese como a Carex durieui end\u00e9mica do noroeste peninsular ou a Aurica montana. Existe unha importante comunidade de anfibios, entre os que destaca o trit\u00f3n (Triturus helveticus) e a saramaganta rabilonga (Chioglossa lusitanica) e o lagarto das silvas (Lacreta schreiberi), estes dous \u00faltimos endemismos do noroeste peninsular. \nNesta zona ten o l\u00edmite da distribuci\u00f3n mundial a pica das \u00e1rbores (Anthus trivialis) que v\u00e9n so a criar. Tam\u00e9n salientan exemplares de arcea (Scolopax rusticola), o falc\u00f3n abelleiro (Pernis apinorus) que ani\u00f1a na zona. O xabaril e diversas especies de morcegos son os mam\u00edferos m\u00e1is abundantes. \nVisitas.\nO xacemento at\u00f3pase en estado de conservaci\u00f3n para futuras intervenci\u00f3ns polo que non \u00e9 posible visitalo. Mais existe unha ruta de sendeirismo dese\u00f1ada polo arquitecto Antonio Soli\u00f1o Troncoso e publicada polo Concello de Gondomar que permite facer un percorrido pola zona. Co t\u00edtulo \"Paleol\u00edtico, petr\u00f3glifos e castros nas abas da Groba\", permite percorrer a riqueza patrimonial do Monte do Cereixo e contorna, coa ch\u00e1 que coroa como eixe central"}
{"id": "512290", "revid": "27249", "url": "https://gl.wikipedia.org/wiki?curid=512290", "title": "Shaka Ponk", "text": "Shaka Ponk (dito en ingl\u00e9s /\u02c8\u0283\u0251\u02d0k\u0259 p\u0251\u014bk/), tam\u00e9n escrito como SHK PNK, \u00e9 un grupo de rock alternativo franc\u00e9s que emprega moitos elementos de diferentes estilos musicais tales como o heavy metal ou o electro, que comezou a s\u00faa actividade en agosto de 2002. O grupo canta xeralmente en ingl\u00e9s, e ocasionalmente en espa\u00f1ol ou en franc\u00e9s."}
{"id": "512291", "revid": "27249", "url": "https://gl.wikipedia.org/wiki?curid=512291", "title": "Iker Galartza", "text": "Iker Galartza, nado en Amezketa, Gip\u00fascoa o 17 de maio de 1977, \u00e9 un actor e guionista en \u00e9uscaro e espa\u00f1ol. \u00c9 m\u00e1is co\u00f1ecido polos seus traballos televisivos, mais tam\u00e9n no teatro, como cos pallasos Poxpolo e Mokolo."}
{"id": "512293", "revid": "42580", "url": "https://gl.wikipedia.org/wiki?curid=512293", "title": "Sangju Sangmu FC", "text": ""}
{"id": "512294", "revid": "89787", "url": "https://gl.wikipedia.org/wiki?curid=512294", "title": "Mohsen Fakhrizadeh", "text": "Mohsen Fakhrizadeh-Mahabadi (en persa \u0645\u062d\u0633\u0646 \u0641\u062e\u0631\u06cc\u200c\u0632\u0627\u062f\u0647) nado en Qom en 1958 e finado en Absard o 27 de novembro de 2020, foi un oficial iraniano da Garda Revolucionaria e profesor de f\u00edsica na Universidade Imam Hussein de Teher\u00e1n. Segundo o Consello de Seguridade da ONU, Fakhrizadeh era un cient\u00edfico de alto rango adscrito ao Ministerio de Defensa e Lox\u00edstica das Forzas Armadas e ex director do Centro de Investigaci\u00f3n F\u00edsica (PHRC). Foi asasinado o 27 de novembro de 2020.\nBiograf\u00eda.\nNaceu en Qom, asistiu \u00e1 Universidade Shahid Beheshti e recibiu un doutoramento pola Universidade de Isfah\u00e1n. Foi profesor na Universidade Iman Hussein, e l\u00edder do programa nuclear de Ir\u00e1n.\nTraxectoria.\nFakhrizadeh fora obxecto de investigaci\u00f3n por parte de Estados Unidos, acusado de ser o responsable \u00faltimo do programa nuclear iraniano. Por ese motivo foi inclu\u00eddo na lista do Consello de Seguridade das Naci\u00f3ns Unidas pola que se conxelaban os seus activos e era preceptiva a notificaci\u00f3n das s\u00faas viaxes. O Consello esixiu que o Axencia Internacional da Enerx\u00eda At\u00f3mica (AIEA) elaborase un informe e entrevistase a Fakhrizadeh, pero Ir\u00e1n negouse a polo \u00e1 s\u00faa disposici\u00f3n.\nRespecto ao traballo de Fakhrizadeh, Ir\u00e1n filtrou algunha informaci\u00f3n sobre a que a AIEA dixera que \"non era incompatible coas s\u00faas propias conclusi\u00f3ns\", a\u00ednda que o organismo internacional continuou tentando corroborar as s\u00faas sospeitas.\nAsasinato.\nO 27 de novembro de 2020, Fakhrizadeh foi ferido de gravidade preto da cidade de Absard, unha localidade pr\u00f3xima a Teher\u00e1n. Houbo noticias dunha explosi\u00f3n. Foi trasladado a un hospital onde morreu debido \u00e1s s\u00faas feridas. Catro homes armados estiveron involucrados no ataque, tres dos cales foron matados polos gardacostas de Fakhrizadeh."}
{"id": "512295", "revid": "23204", "url": "https://gl.wikipedia.org/wiki?curid=512295", "title": "Som Catalans", "text": "Som Catalans (SOM) \u00e9 un partido pol\u00edtico catal\u00e1n xen\u00f3fobo e independentista. Foi fundado na primavera de 2014 a partir dunha escisi\u00f3n catalanista de Plataforma per Catalunya.\nO partido foi fundado pola vigatana Ester Gallego e o valenciano Enric Ravello. Ester Gallego militara en Esquerra Republicana de Catalunya na d\u00e9cada dos 90 e m\u00e1is tarde en Plataforma per Catalunya . Enric Ravello militara no C\u00edrculo Espa\u00f1ol de Amigos de Europa, no Movemento Social Republicano e, m\u00e1is tarde, en Plataforma per Catalunya, onde foi responsable das relaci\u00f3ns internacionais.\nSom Catalans est\u00e1 inclu\u00eddo no movemento identitario. A nivel internacional, mant\u00e9n relaci\u00f3ns cos partidos Vlaams Belang en Flandres, a Liga italiana, Aitheantas \u00c9ire en Irlanda e o Casal Europa en Perpi\u00f1\u00e1n, dirixido polo ex-militante da Fronte Nacional Lloren\u00e7 Perri\u00e9.\nPresentouse \u00e1s elecci\u00f3ns municipais de 2015 en Vic sen obter representaci\u00f3n. Presentouse \u00e1s elecci\u00f3ns municipais de 2019 en Llagostera, Sabadell, Sant Feliu de Gu\u00edxols e Ripoll sen obter representaci\u00f3n en ningures. "}
{"id": "512298", "revid": "865", "url": "https://gl.wikipedia.org/wiki?curid=512298", "title": "Airbus A321LR", "text": ""}
{"id": "512299", "revid": "23204", "url": "https://gl.wikipedia.org/wiki?curid=512299", "title": "Front Nacional de Catalunya (2013)", "text": "A Front Nacional de Catalunya (FNC) \u00e9 un partido pol\u00edtico catal\u00e1n xen\u00f3fobo e independentista, presentado publicamente en 2013. Tivo unha concelleira en Ripoll entre 2019 e 2020. Os seus principais eixos ideol\u00f3xicos son promover o catalanismo e restrinxir as pol\u00edticas de inmigraci\u00f3n.\nHistoria.\nFundaci\u00f3n.\nO partido rexistrouse en 1999 co mesmo nome que o Front Nacional de Catalunya, disolto en 1990. No 2013, Jordi Casacubera i P\u00e9rez, Pere Soler i Montoliu, Miquel \u00c0ngel Rodr\u00edguez i Fern\u00e0ndez e Mois\u00e8s Font i Casademont presentaron publicamente o partido. Jordi Casacuberta fora membro da Fronte Nacional de Catalunya, Estat Catal\u00e0, Esquerra Republicana de Catalunya, Unitat Nacional Catalana e Reagrupament. Pere Soler e Miquel \u00c0ngel Rodr\u00edguez foran membros da Uni\u00f3 Democr\u00e0tica de Catalunya. E Mois\u00e8s Font fora concelleiro de Plataforma per Catalunya en Olot e presidente territorial da PxC de Xirona.\nAnte isto, antigos militantes do FNC orixinal emitiron un comunicado no que afirmaban que se disolveran en 1990, que na \u00faltima Asemblea Xeral se aprobara que ning\u00fan militante usar\u00eda as s\u00faas siglas no futuro e que a ideolox\u00eda do novo FNC afast\u00e1base do progresismo defendido polo FNC orixinal. Tras isto, o 27 de xu\u00f1o de 2014, Jordi Casacuberta e Pere Soler presentaron de novo o partido baixo o nome de Bloc Democr\u00e0tic Nacional en Xirona. Def\u00ednense como socialconservadores e republicanos.\nQuer\u00edan presentar \"decenas\" de candidaturas nas elecci\u00f3ns municipais de 2015, cousa que finalmente non fixeron e dixeron que non participar\u00edan nas elecci\u00f3ns ao Parlamento de Catalu\u00f1a antes da independencia, para non dividir o voto.\nElecci\u00f3ns municipais de 2019.\nNas elecci\u00f3ns municipais de 2019, presentou unha candidatura en Ripoll, de novo co mesmo nome que a Fronte Nacional de Catalu\u00f1a, disolta en 1990. A cabeza de lista era S\u00edlvia Orriols Serra. En segundo lugar quedou Fina Guix, que fora concelleira de Converg\u00e8ncia i Uni\u00f3 na anterior lexislatura. Alternativa per Ripoll, Esquerra Republicana de Catalunya, Junts per Catalunya e o Partit dels Socialistes de Catalunya acordaron non pactar nin traballar cos outros dous candidatos, FNC e Som Catalans, porque os consideraban formaci\u00f3ns racistas, feito que FNC negou. Obtiveron 503 votos (9,44%) e a cabeza de lista foi elixida concelleira.\nEn 2020, S\u00edlvia Orriols e o resto da secci\u00f3n de Ripoll abandonaron o partido por discrepancias coa executiva. Consideraron que a direcci\u00f3n do FNC ti\u00f1a unha posici\u00f3n demasiado moderada en cuesti\u00f3ns nacionais e de inmigraci\u00f3n. Os escindidos non se adheriron a ningunha formaci\u00f3n nin crearon outra. S\u00edlvia Orriols mantivo a s\u00faa acta de concelleira, polo que o FNC quedou sen representaci\u00f3n."}
{"id": "512300", "revid": "23204", "url": "https://gl.wikipedia.org/wiki?curid=512300", "title": "Manuel Gallego Gonz\u00e1lez", "text": "Manuel Gallego Gonz\u00e1lez, co\u00f1ecido como Manolo Gallego, nado no Incio cara a 1911 e finado en Caracas, foi un militar e pol\u00edtico galego.\nTraxectoria.\nMilitante do PCE. Logo de golpe de Estado do 18 de xullo de 1936 integrouse no ex\u00e9rcito leal. Foi comisario da defensa antiaerea (DECA) no Ebro e en Catalu\u00f1a. Ascendeu a comisario de Brigada por m\u00e9ritos de guerra na batalla do Ebro. Coa derrota da Rep\u00fablica pasou a Francia e foi internado nun campo de concentraci\u00f3n. Exiliouse en Venezuela en 1940, e foi secretario xeral do PCE en Venezuela ata a s\u00faa morte. Organizou e presidiu o Lar Gallego de Caracas.\nO seu sobri\u00f1o, con mesmo nome, foi detido e acusado sen probas dun atentado \u00e1 Fosforera en febreiro de 1963, e permaneceu dous anos exiliado no Uruguai."}
{"id": "512301", "revid": "85894", "url": "https://gl.wikipedia.org/wiki?curid=512301", "title": "Jos\u00e9 Dom\u00ednguez Benavides", "text": "Jos\u00e9 Dom\u00ednguez Benavides, co\u00f1ecido como Bena, nado en Ponteareas e finado en Venezuela en 1985, foi un xornalista galego.\nTraxectoria.\nFillo do m\u00e9dico de Ponteareas Manuel Dom\u00ednguez S\u00e1nchez e irm\u00e1n de Manuel Dom\u00ednguez Benavides. Estudou en Santiago de Compostela e dirixiu unha revista estudiantil. Emigrou a Arxentina, onde colaborou en varios xornais. Retornou a Galicia en 1924. Na Rep\u00fablica foi redactor de \"Estampa\" de Madrid. Foi nomeado c\u00f3nsul da Rep\u00fablica Espa\u00f1ola en Niza. Chegou a Venezuela en 1940. Particip\u00f3 na fundaci\u00f3n do xornal \"El Nacional\" con Henrique Otero Vizcarrondo e o seu fillo Miguel Otero Silva, onde exerceu como secretario de redacci\u00f3n, xefe de informaci\u00f3n e xefe de cables. Tam\u00e9n colaborou na fundaci\u00f3n de \"Ultimas Noticias\" en 1941. Formou parte do grupo de profesores que fundaron a Escola de Comunicaci\u00f3n Social (antes Escola de Periodismo) da Universidade Central de Venezuela. Foi fundador da Asociaci\u00f3n Venezolana de Periodistas. En 1948 marchou coa muller Ida Gramcko a Moscova, onde fora nomeada encargada de negocios con rango de embaixadora. Volveu cando foi derrocado R\u00f3mulo Gallegos e loitou na clandestinidade contra a ditadura.\nVida persoal.\nCasou en 1945 coa poeta venezolana Ida Gramcko, que tivo relaci\u00f3n con Blanco Amor durante a s\u00faa estad\u00eda en Venezuela."}
{"id": "512302", "revid": "89787", "url": "https://gl.wikipedia.org/wiki?curid=512302", "title": "OPERA (experimento)", "text": "O Oscillation Project with Emulsion-tRacking Apparatus (OPERA) foi un instrumento utilizado nun experimento cient\u00edfico para detectar neutrinos tau\u00f3nicos a partir de oscilaci\u00f3ns de neutrinos mu\u00f3nicos. Foi unha colaboraci\u00f3n entre o CERN en Xenebra, Su\u00edza, e o Laboratori Nazionali del Gran Sasso (LNGS) en Gran Sasso, Italia, usando o feixe de neutrinos \"CERN Neutrinos to Gran Sasso\" (CNGS), enviando neutrinos dende o CERN a Gran Sasso.\nO proceso arrancaba con prot\u00f3ns do Super Prot\u00f3n Sincrotr\u00f3n (SPS) do CERN lanzados en pulsos sobre un obxectivo de carbono para producir pi\u00f3ns e ka\u00f3ns. Estas part\u00edculas desint\u00e9granse e producen mu\u00f3ns e neutrinos.\nO feixe enviado dende o CERN foi parado o 3 de decembro de 2012, rematando a toma de datos, pero continuouse a s\u00faa an\u00e1lise.\nDetector.\nOPERA, na Sala C dos laboratorios subterr\u00e1neos do Gran Sasso, constru\u00eduse en 2003\u20132008. As part\u00edculas tau resultantes da interacci\u00f3n dos neutrinos tau\u00f3nicos foron observadas en \"ladrillos\" de pel\u00edculas fotogr\u00e1ficas (emulsi\u00f3n nuclear) intercaladas con follas de chumbo. Cada ladrillo pesa 8,3 kg; os dous superm\u00f3dulos OPERA te\u00f1en m\u00e1is de 150 000 ladrillos intercalados en paredes paralelas con contadores de escintileos de pl\u00e1stico. Cada superm\u00f3dulo \u00e9 seguido dun espectr\u00f3metro magn\u00e9tico para identificaci\u00f3n do momento magn\u00e9tico e carga das part\u00edculas que o penetran. Durante a recolecci\u00f3n de datos, os neutrinos que interact\u00faen co seu correspondente ladrillo son seguidos en tempo real polos contadores de escintileos e os espectr\u00f3metros. Estes ladrillos son extra\u00eddos das paredes de xeito as\u00edncrono en relaci\u00f3n \u00f3 feixe para o revelado da pel\u00edcula, escaneando e para a procura topol\u00f3xica e cinem\u00e1tica de desintegraci\u00f3ns tau.\nNeutrinos tau\u00f3nicos.\nEn total, foron detectados cinco neutrinos tau\u00f3nicos. O 31 de maio de 2010, investigadores de OPERA observaron o primeiro acontecemento candidato nun feixe de neutrinos mu\u00f3nicos. O 6 de xu\u00f1o de 2012, anunciouse a observaci\u00f3n dun segundo acontecemento. O 26 de marzo de 2013, deuse a nova do terceiro neutrino mu\u00f3nico oscilando a un neutrino tau\u00f3nico durante a viaxe desde o CERN \u00f3 LNGS. O cuarto foi atopado en 2014, e o quinto en 2015.\nTempo de medidas de voo: anomal\u00eda dos neutrinos viaxando m\u00e1is r\u00e1pido que a velocidade da luz.\nEn setembro de 2011, investigadores de OPERA observaron neutrinos mu\u00f3nicos que aparentaban viaxar m\u00e1is r\u00e1pido que a luz no baleiro. En febreiro e marzo de 2012, investigadores de OPERA culparon deste resultado \u00e1 fibra \u00f3ptica do cable que conecta un receptor de GPS a unha placa electr\u00f3nica nun computador, que estar\u00eda mal ligada. O de 16 de marzo de 2012, un informe anunciou que un experimento independente no mesmo laboratorio, tam\u00e9n utilizando o CNGS, mais o detector ICARUS, non ter\u00eda atopado ningunha diferenza discernible entre a velocidade dun neutrino e a velocidade da luz. En maio de 2012, os experimentos do Gran Sasso BOREXINO, ICARUS, LVD e OPERA mediron a velocidade dos neutrinos dun feixe de pulso curto, cun acordo coa velocidade l\u00edmite da luz, amosando o erro da primeira medici\u00f3n. En xullo de 2012, a colaboraci\u00f3n de OPERA actualizou os seus resultados. Despois de que os efectos instrumentais mencionados se tivesen en conta, amosouse que a velocidade dos neutrinos \u00e9 consistente coa velocidade da luz. En maio de 2013 foi confirmado por un novo conxunto mellorado de medidas.\nO experimento da anomal\u00eda ti\u00f1a unha ampla significaci\u00f3n estat\u00edstica de 6 sigma, o que o apartaba de ser unha flutuaci\u00f3n estat\u00edstica."}
{"id": "512304", "revid": "5863", "url": "https://gl.wikipedia.org/wiki?curid=512304", "title": "Mio Cid", "text": ""}
{"id": "512305", "revid": "5863", "url": "https://gl.wikipedia.org/wiki?curid=512305", "title": "Poema del M\u00edo Cid", "text": ""}
{"id": "512306", "revid": "5863", "url": "https://gl.wikipedia.org/wiki?curid=512306", "title": "Cantar do Mio Cid", "text": ""}
{"id": "512307", "revid": "23204", "url": "https://gl.wikipedia.org/wiki?curid=512307", "title": "Castel\u00e1n neomexicano", "text": "O castel\u00e1n neomexicano \u00e9 unha variedade do castel\u00e1n falado nos Estados Unidos, principalmente no estado de Novo M\u00e9xico e parte do sur do estado de Colorado. Tr\u00e1tase dun dialecto particular dentro do panorama ling\u00fc\u00edstico castelanfalante debido ao illamento de Novo M\u00e9xico dende os primeiros tempos nos que era territorio espa\u00f1ol e debido a isto ha puido conservar trazos do castel\u00e1n medieval, ademais de contar con gran cantidade de indixenismos (do n\u00e1huatl primeiro e das linguas locais despois) e anglicismos (despois da anexi\u00f3n estadounidense en 1848)."}
{"id": "512308", "revid": "5863", "url": "https://gl.wikipedia.org/wiki?curid=512308", "title": "Cantar de Mio Cid", "text": ""}
{"id": "512310", "revid": "23204", "url": "https://gl.wikipedia.org/wiki?curid=512310", "title": "Espa\u00f1ol neomexicano", "text": ""}
{"id": "512311", "revid": "23204", "url": "https://gl.wikipedia.org/wiki?curid=512311", "title": "Castel\u00e1n de Novo M\u00e9xico", "text": ""}
{"id": "512312", "revid": "23204", "url": "https://gl.wikipedia.org/wiki?curid=512312", "title": "Espa\u00f1ol de Novo M\u00e9xico", "text": ""}
{"id": "512313", "revid": "5863", "url": "https://gl.wikipedia.org/wiki?curid=512313", "title": "Cantar do mio Cid", "text": ""}
{"id": "512314", "revid": "23204", "url": "https://gl.wikipedia.org/wiki?curid=512314", "title": "Castel\u00e1n llanero", "text": "O castel\u00e1n llanero \u00e9 o conxunto de modalidades ling\u00fc\u00edsticas da lingua castel\u00e1 falada na rexi\u00f3n dos Llanos de Colombia e Venezuela. Caracter\u00edzase pola mestura de elementos do castel\u00e1n medieval con trazos ind\u00edxenas.\nCaracter\u00edsticas.\nFon\u00e9ticas.\nO castel\u00e1n llanero pos\u00fae o ye\u00edsmo e a articulaci\u00f3n do \u201cr\u201d at\u00e9 a s\u00faa neutralizaci\u00f3n (\"vorqueta\" por volqueta, fen\u00f3meno visto en Arauca) ou a s\u00faa desaparici\u00f3n no infinitivo (\"venti\u00e1, aserr\u00e1, orde\u00f1\u00e1, cog\u00e9\"\u2026).\nTam\u00e9n ten a articulaci\u00f3n do \u201cs\u201d (implosivo), a aspiraci\u00f3n (\"ma\u00edh\" = \"ma\u00edz2) oU perda (\"cataplama\" = \"cataplasma\"). Tam\u00e9n aparece o trazo da aspiraci\u00f3n do \u201cs\u201d prevoc\u00e1lico (\"ji je\u00f1ol, eso je li olvida\" = \"s\u00ed se\u00f1or, eso se le olvida\").\nOs seus fricativos intervoc\u00e1licos (b-d-g) debil\u00edtanse, ou ben, desaparecen na fala llanera (\"auacero\" = \"aguacero\").\nConserva o son do antigo \u201ch\u201d. \u00c9 un trazo m\u00e1is visto en Venezuela, Arauca e Casanare (\"joyo, jumo, mojo, jallan, sajuma, ajoga, ajita\" por hoyo, humo, moho, hallan, sah\u00fama, ahoga, ah\u00edta).\nMorfol\u00f3xicas.\nSuprime, ou ben, debilita o \u2013s redundante do plural: \"los antioque\u00f1o, loj perro, cuatronarice\" (\"cuatronarices\", especie local de cobra), \"loj padrino\".\nTen unha composici\u00f3n nominal semellante \u00e1s falas costeiras: \"pativoltiao\" (pata + volteado, \u00e9 dicir, substantivo + adxectivo).\nFormaci\u00f3n do pret\u00e9rito composto de subxuntivo co verbo \u201c\"ser\"\u201d: \u201c\"Si no fuera\" (hubiera) \"sido por Guadalupe Salcedo\"\u2026\u201d\nL\u00e9xicas.\nAlgunhas formas l\u00e9xicas de orixe costeira rexistradas na rexi\u00f3n son: \u201c\"cautivar\"\u201d (cultivar), \u201c\"concha\"\u201d (casca, cortiza), \u201cpollino\u201d (asno novo), \u201c\"yerna\"\u201d (nora), \u201c\"rabipelao\"\u201d (sarig\u00fceia).\nTam\u00e9n ten achegas do oeste de Colombia\n \u201c\"hamero\"\u201d (envoltura da mazaroca), \u201c\"choclo\"\u201d (millo tenro)."}
{"id": "512315", "revid": "23204", "url": "https://gl.wikipedia.org/wiki?curid=512315", "title": "Espa\u00f1ol llanero", "text": ""}
{"id": "512316", "revid": "23204", "url": "https://gl.wikipedia.org/wiki?curid=512316", "title": "Jack Garrick", "text": "John Andrew Frank Garrick, co\u00f1ecido como Jack Garrick, nado en 1928 e finado o 30 de agosto de 2018 en Hamilton, Nova Zelandia, foi un icti\u00f3logo neozeland\u00e9s.\nTraxectoria.\nEspecializdado en elasmobranquios, publicou numerosos libros e artigos sobre a biolox\u00eda de tibur\u00f3ns e raias. En 1982 publicou unha taxonom\u00eda exhaustiva sobre os tibur\u00f3ns do x\u00e9nero \"Carcharhinus\", onde identificou a \"Etmopterus baxteri\" como unha nova especie. Ademais foi a autoridade que decribiu varias especies doutros tibur\u00f3ns. \nGarrick foi profesor de zoolox\u00eda na Universidade Victoria de Wellington, na que foi nomeado catedr\u00e1tico en 1971.\nJack Garrick tivo un interese primordial na taxonom\u00eda de tibur\u00f3ns e raias, e levou a cabo o primeiro mostraxe exploratorio de augas profundas utilizando redes de cono especialmente adaptadas, trampas con cebo e palangres, a profundidades superiores aos 2000 m. Mediante o uso destas t\u00e9cnicas innovadoras obtiv\u00e9ronse moitas especies novas e raras. \nFoi o respons\u00e1bel dun not\u00e1bel descubrimento: os primeiros esp\u00e9cimes neozelandeses de \"Hoplostethus atlanticus\" en 1957 (que posteriormente foi a base dunha pescar\u00eda multimillonaria). Jack recolectou uns 721 esp\u00e9cimes que depositou en Te Papa.\nEspecies dedicadas.\nGarrick descubriu os primeiros esp\u00e9cimes co\u00f1ecidos do chamado \"tibur\u00f3n de r\u00edo\" ou \"tiburon de Nova Guinea\", especie inicialmente co\u00f1ecida como unha \"Glyphis\" sp, que finalmente L. Compagno \"et al\". ao facer a s\u00faa descrici\u00f3n formal d\u00e9ronlle o seu nome, \"Glyphis garricki\". \nAs\u00ed mesmo, o chamado \"tibur\u00f3n gato de Garrick\", \"Apristurus garricki\", tam\u00e9n foi nomeado na s\u00faa honra.\nAbreviatura.\nA abreviatura Garrick empr\u00e9gase para reo\u00f1ecer a Jack Garrick como autoridade na descrici\u00f3n e taxonom\u00eda en zoolox\u00eda."}
{"id": "512317", "revid": "5863", "url": "https://gl.wikipedia.org/wiki?curid=512317", "title": "Manuel Dom\u00ednguez S\u00e1nchez", "text": "Manuel Dom\u00ednguez S\u00e1nchez, nado en 1853 e finado en Ponteareas o 23 de novembro de 1932, foi un m\u00e9dico e pol\u00edtico galego.\nTraxectoria.\nM\u00e9dico en Ponteareas. Amigo de Gabino Bugallal, foi seguidor seu. Foi alcalde de Ponteareas en 1890. Morreu en Ponteareas con 79 anos.\nVida persoal.\nCasou con Matilde Benavides Ojea e foi pai de Matilde, \u00c1lvaro, Manuel, Mar\u00eda, Carmen, Jos\u00e9 e Purificaci\u00f3n Dom\u00ednguez Benavides."}
{"id": "512318", "revid": "85894", "url": "https://gl.wikipedia.org/wiki?curid=512318", "title": "Nikita Mazepin", "text": "Nikita Dmitryevich Mazepin (\u041d\u0438\u043a\u0438\u0301\u0442\u0430 \u0414\u043c\u0438\u0301\u0442\u0440\u0438\u0435\u0432\u0438\u0447 \u041c\u0430\u0437\u0435\u0301\u043f\u0438\u043d, nado o 2 de marzo de 1999) \u00e9 un piloto de carreiras ruso. Correr\u00e1 para Haas F1 Team no Campionato Mundial de F\u00f3rmula 1 de 2021.\nCarreira.\nCampionato de Europa de F\u00f3rmula 3.\nEn 2016 Mazepin competiu no Campionato de Europa da FIA de \u200b\u200bF\u00f3rmula 3 de 2016 para Hitech Grand Prix. Foi unha tempada decepcionante no que s\u00f3 logrou catro puntos e quedou no 20\u00ba posto no campionato, a posici\u00f3n m\u00e1is baixa dun piloto que participou en todas as carreiras.\nDespois de ser bloqueado durante unha sesi\u00f3n por Callum Ilott, Mazepin tivo un altercado con outro piloto, durante o cal golpeouno na cara, resultando na exclusi\u00f3n da primeira carreira do Gran Premio de Hungr\u00eda. A sanci\u00f3n en si foi controvertida, con Frits van Amersfoort, xefe de Van Amersfoort Racing, o equipo que contratou a Ilott calific\u00e1ndoo como \"unha decisi\u00f3n rid\u00edcula dos comisarios\".\nNon obstante, Mazepin manter\u00edase para outra tempada. Mellorou moito en comparaci\u00f3n coa s\u00faa primeira tempada, anotando 108 puntos e rematando no podio en tres ocasi\u00f3ns. Rematou un posto por detr\u00e1s do seu compa\u00f1eiro de equipo Ralf Aron, que quedou no 9\u00ba posto.\nGP3.\nEn 2018 Mazepin mudouse a GP3, para correr para ART Grand Prix xunto a Callum Ilott, Jake Hughes e o eventual campi\u00f3n Anthoine Hubert. Logrou catro vitorias, a m\u00e1xima de calquera piloto ese ano, e terminou segundo no campionato, a s\u00f3 16 puntos de Hubert. Ademais, axudou ao seu equipo a rematar primeiro no campionato por equipos.\nCampionato da FIA de F\u00f3rmula 2.\nEn 2019 Mazepin pasou a F\u00f3rmula 2 para asociarse a Nyck de Vries no equipo ART Grand Prix. A s\u00faa tempada foi especialmente notable por causar un accidente con Nobuharu Matsushita na carreira de velocidade no Circu\u00edto de Sochi. Mentres o seu compa\u00f1eiro de equipo acabou ga\u00f1ando o campionato, o resultado final de Mazepin ser\u00eda o 18\u00ba posto con 11 puntos.\nMazepin asinou para o novo Hitech Grand Prix Team para pilotar xunto ao italiano Luca Ghiotto. O seu primeiro podio chegou en Hungaroring co segundo posto, mentres que ga\u00f1ar\u00eda a s\u00faa primeira vitoria na F2 en Gran Breta\u00f1a. Mazepin tam\u00e9n ga\u00f1ou a carreira en Mugello.\nF\u00f3rmula Un.\nEn decembro de 2020 anunciouse que Mazepin unir\u00edase a Haas F1 Team para por un contrato de varios anos. \nVida persoal.\n\u00c9 fillo de Dmitry Mazepin, que \u00e9 o principal accionista e presidente da Uralchem \u200b\u200bIntegrated Chemicals Company.\nRexistro de carreiras.\nTraxectoria profesional.\n\u2020 Como Mazepin era un piloto invitado, non pod\u00eda puntuar.&lt;br&gt;\nresultados completos no campionato da FIA de F\u00f3rmula 2.\n\u2020 Non rematou, pero cualificouse ao completar o 90% da distancia da carreira.&lt;br&gt;\nLigaz\u00f3ns externas.\n[[Categor\u00eda:Nados en 1999]]\n[[Categor\u00eda:Pilotos de F\u00f3rmula 1 de Rusia]]\n[[Categor\u00eda:Nados en Moscova]]"}
{"id": "512319", "revid": "89787", "url": "https://gl.wikipedia.org/wiki?curid=512319", "title": "Castel\u00e1n guatemalteco", "text": "O castel\u00e1n guatemalteco \u00e9 a variedade do castel\u00e1n falado en Guatemala. Foneticamente, presenta ye\u00edsmo para o /ll/ e o /y/. O seseo, ao igual que no castel\u00e1n de Am\u00e9rica Latina, tam\u00e9n se d\u00e1 ocasionalmente, sobre todo nas clases populares. En Guatemala \u00e9 adoito o uso de voseo, caracter\u00edstica principal do pa\u00eds. \nEn Guatemala, o castel\u00e1n \u00e9 oficial, mais tam\u00e9n \u00e9 empregado como segunda ou terceira lingua por moitos dos seus habitantes, xa que a s\u00faa poboaci\u00f3n est\u00e1 composta por unha gran variedade de grupos \u00e9tnicos que conforman arredor do 41\u00a0% do total da poboaci\u00f3n. Existen 25 linguas no pa\u00eds en total: 22 delas son linguas maias, faladas principalmente nas \u00e1reas rurais, o xinca (illada) falado no sueste do pa\u00eds, o gar\u00edfuna (parte das linguas arauacas) falado na costa do Atl\u00e1ntico e o castel\u00e1n na s\u00faa maior\u00eda nas \u00e1reas urbanas. En Guatemala, o 60\u00a0% fala castel\u00e1n como lingua materna, e en total, o 86,40\u00a0% como primeira ou segunda lingua."}
{"id": "512320", "revid": "23204", "url": "https://gl.wikipedia.org/wiki?curid=512320", "title": "Espa\u00f1ol guatemalteco", "text": ""}
{"id": "512321", "revid": "23204", "url": "https://gl.wikipedia.org/wiki?curid=512321", "title": "Castel\u00e1n de Guatemala", "text": ""}
{"id": "512322", "revid": "27155", "url": "https://gl.wikipedia.org/wiki?curid=512322", "title": "Escualimorfos", "text": ""}
{"id": "512324", "revid": "23204", "url": "https://gl.wikipedia.org/wiki?curid=512324", "title": "Espa\u00f1ol de Guatemala", "text": ""}
{"id": "512325", "revid": "5863", "url": "https://gl.wikipedia.org/wiki?curid=512325", "title": "Cantar de m\u00edo Cid", "text": ""}
{"id": "512326", "revid": "5863", "url": "https://gl.wikipedia.org/wiki?curid=512326", "title": "Poema de m\u00edo Cid", "text": ""}
{"id": "512327", "revid": "5863", "url": "https://gl.wikipedia.org/wiki?curid=512327", "title": "Poema do m\u00edo Cid", "text": ""}
{"id": "512328", "revid": "5863", "url": "https://gl.wikipedia.org/wiki?curid=512328", "title": "Cantar do m\u00edo Cid", "text": ""}
{"id": "512329", "revid": "5863", "url": "https://gl.wikipedia.org/wiki?curid=512329", "title": "Cantar do M\u00edo Cid", "text": ""}
{"id": "512330", "revid": "5863", "url": "https://gl.wikipedia.org/wiki?curid=512330", "title": "Poema do M\u00edo Cid", "text": ""}
{"id": "512331", "revid": "27249", "url": "https://gl.wikipedia.org/wiki?curid=512331", "title": "Provincia de Qom", "text": "Qom (en persa: \u0642\u0645) \u00e9 unha das 31 provincias de Ir\u00e1n. Sit\u00faase no norte do pa\u00eds, e a s\u00faa capital \u00e9 a cidade de Qom. Creouse en 1995, separ\u00e1ndose da provincia de Teher\u00e1n. En 2005, esta provincia ti\u00f1a unha poboaci\u00f3n de aproximadamente dous mill\u00f3ns de habitantes, dos cales o 91,2% resid\u00edan en zonas urbanas e o 8,8% en zonas rurais. A provincia incl\u00fae unha cidade, catro municipios, nove distritos rurais, e 256 poboaci\u00f3ns.\nXeograf\u00eda.\nOcupa unha superficie de 11.237 km\u00b2, o que sup\u00f3n o 0,89% da superficie total do Ir\u00e1n. O clima da provincia de Qom var\u00eda entre o des\u00e9rtico e o semides\u00e9rtico, e comprende \u00e1reas con monta\u00f1as, outeiros e planicies. Debido a que se localiza lonxe do mar e preto dunha rexi\u00f3n \u00e1rida, presenta un clima seco, con escasa precipitaci\u00f3n e baixa humidade. Por esta raz\u00f3n, a agricultura non \u00e9 posible na maior parte do territorio, especialmente preto das rexi\u00f3ns lacustres salinas. A provincia ten dous grandes lagos salgados, o lago Howz e Soltan, que queda 36 quil\u00f3metros ao norte da cidade de Qom, e o lago Namak, que se atopa a 80 quil\u00f3metros ao leste de Qom. Case un quinto do lago Namak enc\u00f3ntrase dentro da provincia de Qom.\nDivisi\u00f3ns administrativas.\nDe maneira \u00fanica en Ir\u00e1n, a provincia de Qom \u00e9 coextensiva co \"shahrestan\" de Qom (te\u00f1en a mesma extensi\u00f3n)."}
{"id": "512332", "revid": "72012", "url": "https://gl.wikipedia.org/wiki?curid=512332", "title": "Te Papa", "text": ""}
{"id": "512333", "revid": "23204", "url": "https://gl.wikipedia.org/wiki?curid=512333", "title": "Castel\u00e1n hondure\u00f1o", "text": "O castel\u00e1n hondure\u00f1o \u00e9 a variedade do castel\u00e1n falado en Honduras, en Am\u00e9rica Central, e nas rexi\u00f3ns fronteirizas con Guatemala, O Salvador e Nicaragua. O castel\u00e1n hondure\u00f1o enc\u00e1drase dentro do conxunto co\u00f1ecido xenericamente como castel\u00e1n centroamericano.\nPronomes singulares en segunda persoa.\nEn Honduras existen dous pronomes singulares en segunda persoa: \"usted\" e \"vos\". "}
{"id": "512334", "revid": "23204", "url": "https://gl.wikipedia.org/wiki?curid=512334", "title": "Espa\u00f1ol hondure\u00f1o", "text": ""}
{"id": "512336", "revid": "23204", "url": "https://gl.wikipedia.org/wiki?curid=512336", "title": "Castel\u00e1n nicaraguano", "text": "O castel\u00e1n nicaraguano \u00e9 a variedade do castel\u00e1n falado en Nicaragua. O castel\u00e1n nicaraguano tam\u00e9n \u00e9 chamado a mi\u00fado como \"nica\u00f1ol\". O castel\u00e1n nicaraguano comparte moitos trazos com\u00fans coas variedades veci\u00f1as da rexi\u00f3n, mais tam\u00e9n conta con diferenzas de pronuncia e uso da lingua.\nNicaragua ten a porcentaxe m\u00e1is alta entre t\u00f3dolos pa\u00edses de Am\u00e9rica Central de uso de \"voseo\", \u00e9 dicir, o uso do pronome \"vos\" para a segunda persoa do singular, no canto do \"t\u00fa\" do castel\u00e1n de Espa\u00f1a. Neste senso \u00e9 semellante ao uso da lingua que se fai na Arxentina e no Uruguai, no co\u00f1ecido como castel\u00e1n riopratense. \"Vos\" \u00e9 usado de maneira adoita en situaci\u00f3ns familiares e coloquiais. O uso de \"vos\" pode escoitares en medios de comunicaci\u00f3n e pode verse escrito en publicaci\u00f3ns.\nNa Rexi\u00f3n Aut\u00f3noma do Atl\u00e1ntico Norte e na Rexi\u00f3n Aut\u00f3noma do Atl\u00e1ntico Sur, a lingua e a pronuncia est\u00e1 fortemente influ\u00edda polas linguas ind\u00edxenas e crioulas, como o miskito, o rama, o sumo, o ingl\u00e9s crioulo nicaraguano, o patois xamaicano, o gar\u00edfuna e o crioulo de Rama Cay."}
{"id": "512337", "revid": "23204", "url": "https://gl.wikipedia.org/wiki?curid=512337", "title": "Castel\u00e1n de Nicaragua", "text": ""}
{"id": "512338", "revid": "23204", "url": "https://gl.wikipedia.org/wiki?curid=512338", "title": "Espa\u00f1ol nicaraguano", "text": ""}
{"id": "512339", "revid": "23204", "url": "https://gl.wikipedia.org/wiki?curid=512339", "title": "Espa\u00f1ol de Nicaragua", "text": ""}
{"id": "512340", "revid": "23204", "url": "https://gl.wikipedia.org/wiki?curid=512340", "title": "Nica\u00f1ol", "text": ""}
{"id": "512341", "revid": "23204", "url": "https://gl.wikipedia.org/wiki?curid=512341", "title": "Castel\u00e1n marabino", "text": "O castel\u00e1n marabino (tam\u00e9n chamado maracucho ou zuliano) \u00e9 a variedade da lingua castel\u00e1 falada no estado de Zulia, ao noroeste de Venezuela, e no oeste de Estado Falc\u00f3n (concello de Mauroa). A diferenza dos dialectos do centro ou da rexi\u00f3n andina, o marabino \u00e9 tipicamente voseante e en moitos casos tuteante. Conserva para esta conxugaci\u00f3n a forma da segunda persoa do plural familiar (\"vosotros\"), sen ap\u00f3cope ou s\u00edncope, o que o distingue do voseo chileno e o riopratense respectivamente."}
{"id": "512342", "revid": "23204", "url": "https://gl.wikipedia.org/wiki?curid=512342", "title": "Castel\u00e1n maracucho", "text": ""}
{"id": "512343", "revid": "23204", "url": "https://gl.wikipedia.org/wiki?curid=512343", "title": "Castel\u00e1n zuliano", "text": ""}
{"id": "512344", "revid": "27155", "url": "https://gl.wikipedia.org/wiki?curid=512344", "title": "Fosa de Ryukyu", "text": "A fosa de Ryukyu (en xapon\u00e9s \u7409\u7403\u6d77\u6e9d, Ryukyu Kaiko) \u00e9 unha fosa abisal de 1 398 km de lonxitude, situada ao longo do bordo do sueste do Xap\u00f3n, nas illas Ryukyu, no mar de Filipinas no Oc\u00e9ano Pac\u00edfico, entre o nordeste de Taiw\u00e1n e o sur do Xap\u00f3n. \nA fosa ten unha profundidade m\u00e1xima de 7 460 m. \nA s\u00faa orixe \u00e9 o resultado que a codia oce\u00e1nica da placa filipina subd\u00facese oblicuamente debaixo da codia continental da placa eurasi\u00e1tica, a unha velocidade de aproximadamente 52 mm/ano. \nXunto con canal adxacente Nankai aol nordeste, a subduci\u00f3n da placa filipina produciu 34 volc\u00e1ns. \nO terremoto m\u00e1is grande que se rexistrou ao longo da fosa Ryukyu, o terremoto de Hy\u016bga-nada de 1968, foi de magnitude 7,5, e ocurreu ao longo da parte m\u00e1is setentrional da fosa o 1 de abril de 1968. Este terremoto tam\u00e9n produciu un tsunami."}
{"id": "512345", "revid": "89787", "url": "https://gl.wikipedia.org/wiki?curid=512345", "title": "Castel\u00e1n chilote", "text": "O castel\u00e1n chilote \u00e9 unha variedade da lingua castel\u00e1 falada nas illas chilenas do arquip\u00e9lago de Chilo\u00e9. Ten diferenzas distintas do castel\u00e1n chileno no seu acento, pronuncia, gram\u00e1tica e vocabulario, especialmente por influencias da variedade local da lingua mapuche (chamado \"huilliche\" ou \"veliche\") e alg\u00fans trazos conservadores.\nHistoria.\nDespois da batalla de Curalaba (1598) e da destruci\u00f3n das sete cidades, Chilo\u00e9 permaneceu illado do resto de Chile e desenvolveu unha cultura con pouca influencia de Espa\u00f1a e do Chile continental. Durante os s\u00e9culos XVII e XVIII, a maior\u00eda da poboaci\u00f3n do arquip\u00e9lago era biling\u00fce, e segundo John Byron moitos espa\u00f1oi prefer\u00edan usar o huilliche local por consideralo fermoso. Nesa \u00e9poca, o gobernador Narciso de Santa Mar\u00eda queixouse que os colonos espa\u00f1ois nas illas non falasen o castel\u00e1n de maneira correcta, sen\u00f3n que falaban o huilliche e que esa lingua era a m\u00e1is usada."}
{"id": "512346", "revid": "23204", "url": "https://gl.wikipedia.org/wiki?curid=512346", "title": "Espa\u00f1ol chilote", "text": ""}
{"id": "512347", "revid": "23204", "url": "https://gl.wikipedia.org/wiki?curid=512347", "title": "Castel\u00e1n do arquip\u00e9lago de Chilo\u00e9", "text": ""}
{"id": "512348", "revid": "23204", "url": "https://gl.wikipedia.org/wiki?curid=512348", "title": "Chilote", "text": ""}
{"id": "512349", "revid": "89787", "url": "https://gl.wikipedia.org/wiki?curid=512349", "title": "Joe Dallesandro", "text": "Joseph Angelo Dallesandro, nado en Pensacola (Florida) o 31 de decembro de 1948, \u00e9 un modelo fotogr\u00e1fico e actor de cinema estadounidense.\nDallesandro foi co\u00f1ecido por protagonizar os filmes que Andy Warhol e Paul Morrissey rodaban en The Factory. Destacou pola s\u00faa beleza e o seu voluptuoso f\u00edsico que mostraba espido nos filmes, as\u00ed como pola s\u00faa sinceridade cara \u00e1 s\u00faa bisexualidade. A\u00ednda que nunca se converteu nunha estrela de cinema comercial, Dallesandro \u00e9 lembrado por ser o s\u00edmbolo sexual masculino m\u00e1is famoso do cinema \"underground\" dos anos 60 e 70 e unha icona homoer\u00f3tica, cun culto que persiste. Segundo o seu bi\u00f3grafo Michael Ferguson, Dallesandro foi \u00abo primeiro sex symbol masculino abertamente erotizado que cami\u00f1aba espido a trav\u00e9s da pantalla\u00bb. En palabras do director de cinema John Waters, Joe era \u00abun marabilloso actor que cambiou para sempre a sexualidade masculina na pantalla\u00bb.\nTraxectoria.\nSendo un adolescente, Dallesandro ga\u00f1aba a vida grazas ao seu f\u00edsico, ben posando como modelo de espidos, prostitu\u00edndose, ou traballando como actor pornogr\u00e1fico. Nunha entrevista posterior, Dallesandro referiuse a esta \u00e9poca da s\u00faa vida: \u00abNos meus d\u00edas como prostituto m\u00e1is que nada estaba a tentar coidar de min mesmo. Atopei toda aquela xente e eles tranquiliz\u00e1banme, ensin\u00e1ronme unha parte diferente da vida. A mi\u00f1a actitude base\u00e1base en tomar todo aquilo como unha ampliaci\u00f3n das mi\u00f1as experiencias vitais; m\u00e1is tarde comprend\u00edn que realmente buscaba unha figura paterna e algu\u00e9n que me quixese\u00bb.\nEn 1967, con dezoito anos, Dallesandro co\u00f1eceu a Andy Warhol e a Paul Morrissey, cando estaban inmersos na direcci\u00f3n de \"The Loves of Ondine\", escoll\u00e9ndoo para que participase no filme cando xa estaba en plena rodaxe. Warhol comentou m\u00e1is tarde: \"Nos meus filmes, todo o mundo nam\u00f3rase de Joe Dallesandro.\"\nDallesandro foi a opci\u00f3n m\u00e1is l\u00f3xica para interpretar o prostituto adolescente de \"Flesh\", que foi o seguinte filme do t\u00e1ndem e que conti\u00f1a gran cantidade de escenas de espidos. Este filme tivo un notable \u00e9xito internacional e converteu a Dallesandro no \"Warhol Superstar\" m\u00e1is popular. Rapidamente proxectouse como un actor de culto grazas ao seu f\u00edsico, de baixa estatura (1,68 m) mais moi agraciado, que mostraba con gran desinhibici\u00f3n nos seus filmes.\nEntre outros traballos tam\u00e9n protagonizou \"Lonesome Cowboys\", \"Trash\", \"Heat\", \"Andy Warhol's Frankenstein\" e \"Andy Warhol's Dracula\" todos eles dirixidos por Paul Morrissey. Estes dous \u00faltimos t\u00edtulos film\u00e1ronse en Europa e tras rodalos Dallesandro decidiu non volver aos Estados Unidos, participando en filmes franceses e italianas que aprazaron o regreso ao seu pa\u00eds ata a d\u00e9cada dos 80. Durante ese per\u00edodo alternou a s\u00faa presenza en filmes de acci\u00f3n ou er\u00f3ticas de serie B con outras dirixidos por prestixiosos directores como \"Black Moon\" (Louis Malle, 1975) e \"Merry-Go-Round\" (Jacques Rivette, 1981). Tam\u00e9n participou no filme \"Je t'aime moi non plus\" dirixido polo cantante Serge Gainsbourg, que coprotagonizou xunto \u00e1 esposa deste, Jane Birkin. Tralo seu regreso aos Estados Unidos participou en varios filmes sen Warhol e Morrissey, como \"Cotton Club\" de Francis Ford Coppola, onde interpretaba o mafioso Lucky Luciano ou en \"Cry-Baby\" de John Waters.\nVida persoal.\nDallesandro \u00e9 abertamente bisexual, casou tres veces e tivo tres fillos. Casou coa s\u00faa primeira esposa, Leslie, filla da moza do seu pai, en 1967. O seu fillo, Michael, naceu o 19 de decembro de 1968. O matrimonio disolveuse en 1969. O seu segundo matrimonio foi con Theresa (\"Terry\") en 1970. O seu fillo, Joseph A. Dallesandro, Jr., naceu o 14 de novembro de 1970. A parella divorciouse a principios de 1978. En 1987, Dallesandro casou por terceira vez, con Kimberly (\"Kim\").\nSemirretirado da interpretaci\u00f3n, en 2009 dirix\u00eda un edificio de apartamentos nos \u00c1nxeles.\nEn 1994 comentou:"}
{"id": "512351", "revid": "23204", "url": "https://gl.wikipedia.org/wiki?curid=512351", "title": "Stewart Springer", "text": "Stewart Springer, nado o 5 de xu\u00f1o de 1906 e finado o 23 de agosto de 1991, foi bi\u00f3logo, herpet\u00f3logo e icti\u00f3logo estadounidense.\nTraxectoria.\nStewart Springer foi un naturalista de campo, inicialmente autodidacta. En 1964, 35 anos despois de abandonar a Unbiversidade Butle, obtivo unha licenciatura na Universidade George Washington despois de haber logrado o \u00e9xito no campo da ictiolox\u00eda. \nMoitos colegas e estudantes dirix\u00edanse a el como doutor, supo\u00f1endo, erroneamente, que deb\u00eda ter un doutoramento en biolox\u00eda ou nun campo af\u00edn, dado o seu status na comunidade mundial de icti\u00f3logos.\nSpringer foi un experto de renome mundial no comportamento, taxonom\u00eda e na distribuci\u00f3n das poboaci\u00f3ns dos condrictios. \nM\u00e1is de 35 especies de tibur\u00f3ns, raias e outros animais foron clasificadas por el, ou nomeadas na s\u00faa honra.\nAbreviatura.\nA abreviatura Springer empr\u00e9gase para reco\u00f1ecer a Stewart Springer como autoridade na descrici\u00f3n e taxonom\u00eda en zoolox\u00eda.\n "}
{"id": "512352", "revid": "1131", "url": "https://gl.wikipedia.org/wiki?curid=512352", "title": "Negueira, Grandas de Salime", "text": "Negueira \u00e9 unha parroquia do concello asturiano de Grandas de Salime. Segundo o INE, en 2019 ti\u00f1a 13 habitantes.\nXeograf\u00eda.\nEsta parroquia pertence \u00e1 parroquia eclesi\u00e1stica de Negueira, dividida entre os concellos de Grandas de Salime e Negueira de Mu\u00f1iz.\nLugares.\nA parroquia ten os seguintes lugares :"}
{"id": "512354", "revid": "89787", "url": "https://gl.wikipedia.org/wiki?curid=512354", "title": "Castel\u00e1n cordob\u00e9s", "text": "O castel\u00e1n cordob\u00e9s \u00e9 unha variedade rexional da lingua castel\u00e1 falada polos habitantes da cidade de C\u00f3rdoba, Arxentina, e os seus territorios adxacentes. Co\u00f1ecido como \"cordob\u00e9s\" ou \"tonada cordobesa\", este acento \u00e9 a mi\u00fado o obxecto de referencias humor\u00edsticas nos medios de comunicaci\u00f3n arxentinos e da cultura popular.\nEste dialecto ten diferenzas salientables respecto das provincias que arrodean C\u00f3rdoba. Non semella ter relaci\u00f3n con ning\u00fan outro dialecto da rexi\u00f3n e isto \u00e9 motivo de interrogantes sobre a orixe das s\u00faas caracter\u00edsticas. \u00c9 posible que prove\u00f1an dun substrato dos comeching\u00f3ns, que na s\u00faa \u00faltima \u00e9poca poboaron ese territorio.\nTam\u00e9n existe o misterio da semellanza entre o dialecto cordob\u00e9s e o chileno, aparentemente pola cantidade de andaluces e vascos que chegaron a estes lugares, que \u00e9 a respuesta ao vocabulario chileno. A tonada cordobesa salienta pola prolongaci\u00f3n do son da vogal presente na s\u00edlaba anterior \u00e1 t\u00f3nica, e das vogais da s\u00edlaba t\u00f3nica en palabras esdr\u00faxulas de tres s\u00edlabas. A tonada tam\u00e9n tende a alongar o final das palabras.\nSegundo Donni de Mirande (1991) e Vidal de Battini (1964), o dialecto cordob\u00e9s (ou central), abrangue a maior parte das provincias de C\u00f3rdoba e San Luis (influ\u00edda pola s\u00faa proximidade e polo impacto dos medios de comunicaci\u00f3n cordobeses)."}
{"id": "512355", "revid": "23204", "url": "https://gl.wikipedia.org/wiki?curid=512355", "title": "Tonada cordobesa", "text": ""}
{"id": "512356", "revid": "23204", "url": "https://gl.wikipedia.org/wiki?curid=512356", "title": "Espa\u00f1ol cordob\u00e9s", "text": ""}
{"id": "512357", "revid": "23562", "url": "https://gl.wikipedia.org/wiki?curid=512357", "title": "Federaci\u00f3n Portuguesa de Rugby", "text": "A Federa\u00e7\u00e3o Portuguesa de Rugby \u00e9 o ente reitor do rugby en Portugal. Fundada en 1957, \u00f3 ano seguinte tomou o relevo da \"Associa\u00e7\u00e3o de Rugby de Lisboa\" como organizador dos torneos nacionais de clubs e como promotor da selecci\u00f3n de rugby de Portugal. Con sede en Lisboa, dende abril de 2019 est\u00e1 presidida por Carlos Alberto Amado Pereira da Silva, quen xa fora presidente entre os anos 2010 e 2015."}
{"id": "512358", "revid": "23204", "url": "https://gl.wikipedia.org/wiki?curid=512358", "title": "Castel\u00e1n cuyano", "text": "O castel\u00e1n cuyano \u00e9 a variedade da lingua castel\u00e1 falada na provincia hist\u00f3rica de Cuyo e que \u00e9 falado nas actuais provincias arxentinas de Mendoza e San Juan. En menor medida, tam\u00e9n \u00e9 falado nas provincias de San Luis e A Rioxa.\nTrazos do cuyano.\nNo castel\u00e1n cuyano p\u00f3dense ver alg\u00fans dos trazos com\u00fans co castel\u00e1n chileno e unha influencia posterior do castel\u00e1n riopratense, present\u00e1ndose modismos e pronunciaci\u00f3n moi semellantes \u00e1 chilena, sobre todo en Mendoza, onde se pronuncia ll e y como [\u029d] (ye\u00edsmo) e se asibilan os erres, en /rr /&gt; [\u0159\u0159] (sonoramente), e /r/ inicial &gt; [\u0159]."}
{"id": "512359", "revid": "23204", "url": "https://gl.wikipedia.org/wiki?curid=512359", "title": "Castel\u00e1n de Cuyo", "text": ""}
{"id": "512360", "revid": "23204", "url": "https://gl.wikipedia.org/wiki?curid=512360", "title": "Espa\u00f1ol cuyano", "text": ""}
{"id": "512361", "revid": "23204", "url": "https://gl.wikipedia.org/wiki?curid=512361", "title": "Espa\u00f1ol de Cuyo", "text": ""}
{"id": "512362", "revid": "1093", "url": "https://gl.wikipedia.org/wiki?curid=512362", "title": "Manuel Dom\u00ednguez", "text": "Co nome de Manuel Dom\u00ednguez podemos referirnos a:"}
{"id": "512363", "revid": "23204", "url": "https://gl.wikipedia.org/wiki?curid=512363", "title": "Variedade do castel\u00e1n dos catalan\u00f3fonos", "text": "A lingua castel\u00e1 \u00e9 amplamente falada na maior\u00eda dos territorios catalanfalantes, onde amosa trazos e caracter\u00edsticas produto do contacto coa lingua catal\u00e1. Estes territorios son Catalu\u00f1a, a Comunidade Valenciana (ag\u00e1s algunhas \u00e1reas interiores que s\u00f3 son castelanfalantes), as Illas Baleares, Andorra, e a franxa de Arag\u00f3n. Este contacto ling\u00fc\u00edstico \u00e9 a\u00ednda maior polo feito de que case t\u00f3dolos falantes de catal\u00e1n son biling\u00fces co castel\u00e1n en maior ou menor medida. Alg\u00fans dos trazos morfosint\u00e1cticos do catal\u00e1n son transferidos de xeito inconsciente por alg\u00fans falantes cando falan en castel\u00e1n. En moitos falantes cuxa lingua nai \u00e9 o catal\u00e1n tam\u00e9n existen certas influencias na realizaci\u00f3n alof\u00f3nica de certos sons, o que informalmente se co\u00f1ece como parte do \"acento catal\u00e1n\"."}
{"id": "512365", "revid": "98629", "url": "https://gl.wikipedia.org/wiki?curid=512365", "title": "Rufo S\u00e1nchez", "text": "Rufino Familiar S\u00e1nchez, nado en Madrid o 27 de decembro de 1986, m\u00e1is co\u00f1ecido como Rufo \u00e9 un futbolista espa\u00f1ol que xoga de dianteiro no Pontevedra CF da Segunda Divisi\u00f3n B.\nTraxectoria.\nInicios en Madrid (1986-2012).\nFoi fichado polo Atl\u00e9tico de Madrid para o seu equipo xuvenil B, despois de que anotase m\u00e1is de 30 goles a tempada anterior co Coslada. Tras unha lesi\u00f3n de nocello foi cedido ao Rayo Majadahonda e xa non volveu ao Atl\u00e9tico. Pasou logo polo Internacional de Madrid, o AD Torrej\u00f3n e o Atl\u00e9tico de Pinto.\nEn 2010 regresou ao Internacional de Madrid CF, onde xa estivera en 2007, e combinou o f\u00fatbol co traballo no restaurante de seu pai.\nEtapa en Asia (2012-2018).\nEn marzo de 2012, cando pensaba en deixar o f\u00fatbol, recibiu unha oferta de Filipinas e recalou no Stallion FC, coa tempada mediada, rematando a tempada en cuarta posici\u00f3n na liga filipina. Na seguinte tempada conquistou o t\u00edtulo de liga e o de Copa, e proclamouse m\u00e1ximo goleador do campionato de liga con 18 goles, chegando a anotar en d\u00faas ocasi\u00f3ns catro goles no mesmo partido. Ademais foi galardoado co premio ao mellor xogador da liga. \nTras ser cedido durante un mes ao Global FC para disputar a Copa de Singapur, onde marcou dous goles, e xogar brevemente co Internacional de Madrid en Terceira, cambiou Filipinas por Tailandia fichando polo Rayong FC, da primeira divisi\u00f3n tailandesa, co que acabou descendendo ao final da tempada. Pasou logo polo Songkhla United FC, de segunda divisi\u00f3n, co que anotou 15 goles na s\u00faa primeira tempada. Xogou outro ano m\u00e1is en Songkhla ata que en xaneiro de 2017 volveu brevemente a Espa\u00f1a, onde xogou uns meses no Atl\u00e9tico Sanluque\u00f1o, en Segunda Divisi\u00f3n B.\nPouco despois volveu ao Global para xogar a nova liga filipina, onde o seu equipo rematou subcampi\u00f3n tras perder na final fronte ao Ceres-Negros. Continuou un ano m\u00e1is en Ceb\u00fa ata que en 2018 decidiu deixar o club, que ti\u00f1a problemas para pagar os salarios, e regresar definitivamente a Espa\u00f1a.\nRegreso ao Internacional de Madrid (2018-2020).\nNa tempada 2018/19 regresou ao Internacional de Madrid CF, comezando a s\u00faa cuarta etapa no club madrile\u00f1o, e na que foi a s\u00faa primeira tempada completa na Segunda B. Con todo, anotou s\u00f3 4 goles en 36 partidos. Durante a primeira volta da tempada 2019/20 logrou marcar 12 goles, sendo o m\u00e1ximo goleador do grupo I da Segunda Divisi\u00f3n B ata ese momento, o que atraeu a atenci\u00f3n do resto da categor\u00eda, convert\u00e9ndose nunha das pezas m\u00e1is cotizadas no mercado invernal.\nPontevedra CF (2020-actualidade).\nO 23 de xaneiro de 2020 confirmouse a s\u00faa fichaxe polo Pontevedra CF ata final de tempada. Marcou 6 goles m\u00e1is ata que a liga foi suspendida por mor da pandemia por coronavirus, acabando como m\u00e1ximo goleador de toda a categor\u00eda."}
{"id": "512366", "revid": "88215", "url": "https://gl.wikipedia.org/wiki?curid=512366", "title": "Rufino Familiar S\u00e1nchez", "text": ""}
{"id": "512367", "revid": "785", "url": "https://gl.wikipedia.org/wiki?curid=512367", "title": "Fito quilom\u00e9trico", "text": ""}
{"id": "512368", "revid": "785", "url": "https://gl.wikipedia.org/wiki?curid=512368", "title": "Baliza quilom\u00e9trica", "text": ""}
{"id": "512369", "revid": "1822", "url": "https://gl.wikipedia.org/wiki?curid=512369", "title": "Centimanos", "text": ""}
{"id": "512370", "revid": "23204", "url": "https://gl.wikipedia.org/wiki?curid=512370", "title": "Llanito", "text": "Llanito ou Yanito \u00e9 unha variedade do castel\u00e1n andaluz falada polos habitantes de Xibraltar. Consiste principalmente nunha mestura do ingl\u00e9s e o castel\u00e1n comparable co \"spanglish\", que mestura o ingl\u00e9s brit\u00e1nico e o dialecto andaluz. O \"llanito\" tam\u00e9n ten m\u00e1is de 500 termos l\u00e9xicos procedentes do xenov\u00e9s, o hebreo, o \u00e1rabe, o portugu\u00e9s e o malt\u00e9s. \"Llanito\" \u00e9 tam\u00e9n un xentilicio agarimoso para os habitantes do territorio antes mencionado.\nA orixe do termo \u00e9 incerto. Hai quen se inclinan a pensar que ven do nome propio \"John\" (agarimosamente \"Johnny\"), moi com\u00fan na lingua inglesa, ou ben aos moitos \"Giovanni\" (agarimosamente \"Gianni\") da colonia xenovesa que habitaba o territorio, ou ben unha denominaci\u00f3n en ton ir\u00f3nico por parte da poboaci\u00f3n andaluza da zona que rodea o Campo de Xibraltar, aludindo precisamente ao pouco chan ou escarpado do terreo do Pe\u00f1\u00f3n. O termo curto \"Llanis\" tam\u00e9n \u00e9 empregado pola poboaci\u00f3n de Xibraltar, onde se pode escoitar en todo o territorio e con orgullo en canci\u00f3ns durante o D\u00eda Nacional de Xibraltar."}
{"id": "512371", "revid": "23204", "url": "https://gl.wikipedia.org/wiki?curid=512371", "title": "Yanito", "text": ""}
{"id": "512372", "revid": "23204", "url": "https://gl.wikipedia.org/wiki?curid=512372", "title": "Cocoliche", "text": "O cocoliche foi unha fala ou \"pidgin\" do castel\u00e1n mesturado con diversos dialectos italianos do s\u00e9culo XIX e comezos do s\u00e9culo XX do norte e do sur de Italia (a \"Alta Italia\" ou Norte e a \"Baixa Italia\" ou Mezzogiorno, respectivamente). O italiano do centro de Italia e o normativo tiveron moi pouca influencia. Os falantes dos dialectos italianos devanditos formaban, entre 1880 e 1930, m\u00e1is dun 40\u00a0% da poboaci\u00f3n da cidade de Buenos Aires, capital da Arxentina.\nOrixe.\nO cocoliche pode definirse como unha variedade mixta de castel\u00e1n e de dialectos italianos cuxo uso era case exclusivamente falado (oral). Nesta especie de \"pidgin\", as formas l\u00e9xicas italianas altern\u00e1banse coas castel\u00e1s pola gran proximidade filoxen\u00e9tica entre as linguas da pen\u00ednsula Ib\u00e9rica e da pen\u00ednsula It\u00e1lica.\nTal variedade ling\u00fc\u00edstica foi usada no teatro popular riopratense, no sainete e mesmo no circo crioulo, onde aparec\u00eda o personaxe c\u00f3mico \u00abCocoliche\u00bb, caricatura dun inmigrante italiano.\nSegundo Jos\u00e9 Podest\u00e1, o nome orixinouse no inmigrante Antonio Cuccoliccio, un pe\u00f3n calabr\u00e9s da s\u00faa compa\u00f1\u00eda teatral, quen fora caricaturizado polo actor do grupo Celestino Petray, que ti\u00f1a gran facilidade para imitar os italianos crioulos."}
{"id": "512373", "revid": "1888", "url": "https://gl.wikipedia.org/wiki?curid=512373", "title": "Jos\u00e9 Param\u00e9s Gonz\u00e1lez", "text": "Jos\u00e9 Param\u00e9s Gonz\u00e1lez, finado en Ponteareas o 23 de xaneiro de 1889, foi un avogado e pol\u00edtico galego.\nTraxectoria.\nAvogado en Ponteareas. Amigo de Gabino Bugallal. Foi alcalde de Ponteareas entre 1876 e 18777. Volveu ser nomeado alcalde por Real Orde en xu\u00f1o de 1887. Permaneceu no cargo ata a s\u00faa morte en xaneiro de 1889."}
{"id": "512374", "revid": "23204", "url": "https://gl.wikipedia.org/wiki?curid=512374", "title": "Lunfardo", "text": "O lunfardo foi unha xerga orixinada e desenvolvida en Buenos Aires, capital da Rep\u00fablica Arxentina, e a s\u00faa conurbaci\u00f3n; tam\u00e9n noutras cidades pr\u00f3ximas como Santa Fe e Rosario (na provincia de Santa Fe) e Montevideo (no Uruguai) contribu\u00edron desde o principio ao seu desenvolvemento. Estas catro cidades viv\u00edan unha situaci\u00f3n sociocultural moi semellante debido en gran medida \u00e1 actividade portuaria e \u00e1 enorme inmigraci\u00f3n de distintas partes de Europa, principalmente italiana e espa\u00f1ola, ocorrida a finais do s\u00e9culo XIX e principios do XX na zona do r\u00edo da Prata e arredores onde, en definitiva, se concentrar\u00edase a riqueza econ\u00f3mica de \u00e1mbolos dous pa\u00edses. Despois de sinalar a dificultade que existe en precisar o concepto de lunfardo, Mario Teruggi incl\u00ednase a dicir que \u00e9 unha \"fala popular arxentina composta de palabras e expresi\u00f3ns que non est\u00e1n rexistradas nos dicionarios castel\u00e1ns correntes\" para aclarar m\u00e1is adiante que \"os lunfardismos son propios da fala subest\u00e1ndar popular e que de ningunha maneira os cultismos e outros termos elevados poden inclu\u00edrse nesa categor\u00eda\"."}
{"id": "512375", "revid": "23204", "url": "https://gl.wikipedia.org/wiki?curid=512375", "title": "Malesp\u00edn", "text": "O malesp\u00edn foi unha xerga da lingua castel\u00e1 falada no s\u00e9culo XIX no Salvador e que tam\u00e9n se estendeu ao resto de Am\u00e9rica Central. No presente vestixial, e sobrevive s\u00f3 nun n\u00famero pequeno de palabras.\nA tradici\u00f3n di que o malesp\u00edn foi inventado como unha xiria para o ex\u00e9rcito salvadore\u00f1o polo dirixente pol\u00edtico Francisco Malesp\u00edn. O xeneral Malesp\u00edn foi elixido presidente en 1844 e deposto en 1845, despois de liderar ao pa\u00eds na guerra contra Guatemala. \nEn termos xerais, o malesp\u00edn muda algunhas letras por outras, e viceversa:"}
{"id": "512377", "revid": "23204", "url": "https://gl.wikipedia.org/wiki?curid=512377", "title": "Isistius triangulus", "text": "Isistius triangulus \u00e9 unha especie extinta de peixe elasmobranquio da orde dos escualiforme e familia dos dalat\u00edidos, pertenciente ao x\u00e9nero \"Isistius\".\nTaxonom\u00eda.\nDescrici\u00f3n.\nA especie foi descrita en 1879 polo cient\u00edfico alem\u00e1n J. Probst no seu traballo \"Beitr\u00e4ge zur Kenntniss der fossilen Fische aus der Molasse von Baltringen\", publicado na revista \"Hayfische. Jahreshefte des Vereins f\u00fcr vaterl\u00e4ndische Naturkunde in W\u00fcrttemberg\" 35: 127\u2013191.\nSin\u00f3nimos.\nA especie co\u00f1eceuste tam\u00e9n, entre outros, polos seguintes sin\u00f3nimos:\nEn Espa\u00f1a.\nAlg\u00fans restos f\u00f3siles desta especie foron encontrados no sueste de Espa\u00f1a. "}
{"id": "512378", "revid": "1822", "url": "https://gl.wikipedia.org/wiki?curid=512378", "title": "Exe\u00f3n", "text": ""}
{"id": "512379", "revid": "98629", "url": "https://gl.wikipedia.org/wiki?curid=512379", "title": "Ibai Llanos", "text": "Ibai Llanos Garatea, nado en Deusto (Bilbao) o 26 de marzo de 1995, \u00e9 unha celebridade de internet (ou \"influencer\"), streamer e narrador de deportes electr\u00f3nicos espa\u00f1ol. Foi \"caster\" (narrador de deportes electr\u00f3nicos) de League of Legends para a Liga de Videoxogos Profesional (LVP), creador de contido para G2 Esports e agora \u00e9 creador de contido en Twitch e copropietario de KOI, un equipo de deportes electr\u00f3nicos. \u00c9 co\u00f1ecido popularmente como Ibai. Foi considerado o mellor creador de contido do mundo no 2020 e 2021 polos \"Esports Awards\" e polos premios ESLAND. Foi portada de Forbes Magazine en outubro do 2021 como unha das persoas m\u00e1is influentes de Espa\u00f1a. \nTraxectoria.\nPrimeiros anos.\nPasou gran parte da s\u00faa infancia co seu av\u00f3 Pedro Garatea, un asistente t\u00e9cnico sanitario que atend\u00eda hospitalizaci\u00f3ns domiciliarias na zona de Deusto. Ibai acompa\u00f1aba o seu av\u00f3 nestas visitas.\nO seu pai, Javier Llanos, \u00e9 sanitario. Durante a crise financeira do 2008 a s\u00faa familia viuse moi afectada. \u00d3 seu pai viu reducido o seu salario por un cambio de quenda e tivo problemas de d\u00e9bedas polo que lle chegaron a embargar parte do seu soldo. Tam\u00e9n debido a crise, a s\u00faa nai quedou no paro indefinidamente. \nDende cedo Ibai sentiu atracci\u00f3n polo deporte, especialmente \u00f3 f\u00fatbol. A s\u00faa paix\u00f3n polo f\u00fatbol fixo que se achegara a narraci\u00f3n deportiva da man de narradores como Andr\u00e9s Montes, Paco Gonz\u00e1lez Gal\u00e1n ou Antoni Daimiel. Tam\u00e9n grazas ao f\u00fatbol establece amizade con Ander Cort\u00e9s, compa\u00f1eiro co cal empezar\u00eda a s\u00faa carreira profesional. \nIbai, Ander e m\u00e1is amigos comezaron a subir v\u00eddeos a YouTube no 2011 de \"\" na canle AIGM44 (Ander, Ibai, Gunillo, Mart\u00edn). Nesa mesma canle empezaron a subir os seus primeiros \"casteos\" de League of Legends. \nCarreira profesional como narrador.\nNo ano 2014 Ander e Ibai mandaron a s\u00faa proba de narraci\u00f3n para acceder a LVP. A proba resultou satisfactoria as\u00ed que ambos pasan a narrar para a LVP, principalmente LoL (League Of Legends). No ano 2014 empezou a s\u00faa andaina na \"Liga de Videoxogos Profesional\", con 19 anos de idade. En agosto narrou o seu primeiro partido de \"League of Legends\", entre \"wSystem\" e \"PainGaming\", durante a \"Season 7\" da \"Divisi\u00f3n de Honra da LVP\". Ibai e Ander copresentaron a Gamergy de 2014, o seu primeiro evento presencial. Non foi at\u00e9 o ano 2015, en xaneiro, cando empezou a \"castear\" a \"EU LCS\".\nNun primeiro momento narran dende Bilbao a trav\u00e9s de Skype. No 2016, Ibai trasladouse a Barcelona para narrar, concretamente a \"Superliga Orange\", dende os estudios de gravaci\u00f3n de Mediapro, a propietaria de LVP.Debido a esta mudanza sufre de morri\u00f1a e saudades da s\u00faa terra e da s\u00faa familia. O aumento de notoriedade dentro dos deportes electr\u00f3nicos fai que sufra unha maior presi\u00f3n dos medios o cal ten en consecuencia graves problemas de ansiedade e ataques de p\u00e1nico que lle imped\u00edan sa\u00edr \u00e1 r\u00faa e incluso chegar a perder o sentido dos brazos. Consegue sa\u00edr destes graves problemas con axuda de psic\u00f3logos.\nArredor do ano 2016 Ibai comeza a subir contido a Twitter nun ton humor\u00edstico o que fai que aumente enormemente o seu impacto social convert\u00e9ndose nun dos \"casters\" m\u00e1is co\u00f1ecidos f\u00f3ra da escena dos deportes electr\u00f3nicos. Ibai tam\u00e9n aumenta o seu contido f\u00f3ra do LoL fac\u00e9ndose moi co\u00f1ecido por narrar b\u00f3las, tetris, carreiras e todo tipo de contido demostrando a s\u00faa grande facilidade para facer rir e entreter.\nEn febreiro de 2019, comezou a presentar un \"late night\" na canle Ubeat chamado \"Hoy no se sale\", o cal copresentou con Bruno Feliu, tam\u00e9n co\u00f1ecido como \"Kapo 013\", rapeiro, comentarista da \"Red Bull Batalla dos Galos\" e xu\u00edz da Freestyle Master Series (FMS Espa\u00f1a).\nO 27 de outubro do 2019, trala vitoria de G2 Esports sobre DAMWON Gaming o propietario de G2 e xogador profesional retirado Carlos Rodriguez \"ocelote\" pregoulle a Ibai diante de todo o p\u00fablico do Pazo de Vistalegre que traballara creando contido para G2 Esports. Ibai non rexeitou a proposta sen\u00f3n que suxeriu aceptala e debido a varios problemas con LVP (como a despedida de varios amigos seus) oficializou a s\u00faa sa\u00edda desta empresa o 24 de xaneiro de 2020 e, o 5 de febreiro do 2020 Ibai anuncia a s\u00faa fichaxe por G2 Esports como creador de contido a tempo completo nun proxecto com\u00fan con varios amigos seus e extraballadores de LVP como Ander Cort\u00e9s, Ernesto Folch \"BarbeQ\", e Antonio Pino \"Reventxz\". \nPouco despois, rexeitou comentar a tempada de Premier League para centrarse plenamente no streaming en Twitch ao que, dende 2020, dedica completamente o seu tempo. \nCarreira como \"streamer\".\nO grupo pasa a vivir e traballar nunha gran casa co\u00f1ecida como G2 House ou a mansi\u00f3n de G2 onde far\u00edan directos e numerosas acci\u00f3ns publicitarias baixo a marca de G2. \nIbai tivo un crecemento moi r\u00e1pido en Twitch. Pouco despois de empezar a s\u00faa etapa como streamer comezou a pandemia do Covid-19. Tanto Ibai como outros creadores de contido como a propia plataforma multiplicaron audiencias por mor do confinamento. Durante o confinamento Ibai participou en directos con xogadores de G2 como Perkz ou Jankos , tam\u00e9n colaborou con outros creadores de contido como Auron, Rubius, Cristinini ou Willyrex. Ibai \u00e9 co\u00f1ecido por atraer \u00e1 plataforma a personalidades doutros \u00e1mbitos como PapoMC, o Kun Ag\u00fcero, Courtois ou David Broncano. \nNa s\u00faa etapa como \"streamer\" levou a cabo varios actos multitudinarios como \"La Liga Santander Challenge\", un evento ben\u00e9fico en colaboraci\u00f3n coa Liga Santander e o Banco Santander desenvolvido durante o confinamento sufrido en Espa\u00f1a en marzo de 2020 a causa da COVID-19 logrando m\u00e1is dun mill\u00f3n de espectadores e m\u00e1is de 180\u00a0000 euros para causas ben\u00e9ficas. Tam\u00e9n realizou o \"Ibaivisi\u00f3n\", un concurso similar a Eurovisi\u00f3n en colaboraci\u00f3n con Vizz Agency e Sony Music que enfrontaba a artistas das diferentes comunidades aut\u00f3nomas espa\u00f1olas. \nNarrou baloncesto para Eurosport nos Xogos Ol\u00edmpicos de Tokio 2020. \nEn novembro de 2020, protagonizou a primeira curtametraxe gravada en directo, mediante a plataforma Twitch, grazas \u00e1 s\u00faa colaboraci\u00f3n coa empresa multimedia Netflix Espa\u00f1a e PlayStation Espa\u00f1a, dirixida polo catal\u00e1n Jaume Balaguer\u00f3, amplamente co\u00f1ecido polas s\u00faas versi\u00f3ns de filmes de terror que simulan ser realizados en vivo, coma \"REC\". \nTras un exitoso ano con G2 o 13 de xaneiro do 2021 anuncia que deixa G2 Esports para emprender un proxecto en solitario xuntos cos seus compa\u00f1eiros de casa. \nIbai comeza o seu proxecto en solitario co\u00f1ecido popularmente como \"IbaiLand\" para o que \u00e9 alugada unha gran casa co\u00f1ecida como a Mansi\u00f3n de Ibai. Deste proxecto forman parte numerosos creadores de contido como Ibai, Ander, BarbeQ, Reven e Werlyb; que viven na mansi\u00f3n, e Cristinini, Knekro e IlloJuan que non viven na mansi\u00f3n pero que colaboran co proxecto. Na mansi\u00f3n tam\u00e9n vive Carmen Cardenete, a \"m\u00e1nager\" e xefa de produci\u00f3n do proxecto.\nO 2 de decembro do 2021 anunciouse que deixaban de vivir na casa, que pasou a funcionar como \"gaming house\" do seu equipo de LoL. \nO 15 de decembro do 2021 presentou no Palau Sant Jordi o seu equipo de deportes electr\u00f3nicos, KOI da que \u00e9 copropietario xunto con Kosmos, unha empresa do futbolista Gerard Piqu\u00e9. Nete evento present\u00e1ronse o \"roster\" de LoL e m\u00e1is os creadores de contido. Ademais xogouse un partido Bo3 (\u00f3 mellor de 3 mapas) contra o equipo franc\u00e9s Karmine Corp, que ga\u00f1ou KOI. \nEstilo de narraci\u00f3n e de creaci\u00f3n de contido.\nEntre as infuencias de Ibai no seu estilo de casteo enc\u00f3ntranse Andr\u00e9s Montes, Manolo Lama ou Javier Sanabria entre outros.\nSegundo Antoni Daimiel, famoso comentarista de baloncesto, a aparici\u00f3n de Ibai responde a romper coa ortodoxia na que se encontraba a narraci\u00f3n deportiva.\nO estilo de narraci\u00f3n de Ibai aproveita a s\u00faa voz grave e potente xunto coa s\u00faa paix\u00f3n polos deportes.\nVida persoal.\nTen un irm\u00e1n m\u00e1is novo, nado no 2004.\nTen unha relaci\u00f3n longa con Carmen Cardenete dende o 2015. Carmen, co\u00f1ecida en redes sociais como \"Justeffe\" e co\u00f1ecida popularmente como G2 Jefa, G3 Jefa ou KOI Jefa \u00e9 a \"m\u00e1nager\" de Ibai e dos seus proxectos. \nConta con m\u00e1is de 9 mill\u00f3ns de seguidores en Twitch, a s\u00faa principal rede social na que acadou un m\u00e1ximo de m\u00e1is de 70 000 subscrici\u00f3ns en setembro do 2021 sendo un dos m\u00e1is grandes creadores do mundo xunto con outros espa\u00f1ois como AuronPlay ou TheGrefg."}
{"id": "512380", "revid": "785", "url": "https://gl.wikipedia.org/wiki?curid=512380", "title": "Marcela Gracia Ibeas", "text": ""}
{"id": "512381", "revid": "785", "url": "https://gl.wikipedia.org/wiki?curid=512381", "title": "Elisa S\u00e1nchez Loriga", "text": ""}
{"id": "512382", "revid": "1822", "url": "https://gl.wikipedia.org/wiki?curid=512382", "title": "Cotto (mitolox\u00eda)", "text": "Na mitolox\u00eda grega, Cotto (de \u039a\u03bf\u03c4\u03c4\u03bf\u03c2 \"Kottos\", 'forte'\u2019; en lat\u00edn \"Cottus\") era un dos Hecatonquiros, xigantes de cen brazos e cincuenta cabezas, fillo de Urano e Xea, e irm\u00e1n de Briareo e Xigues.\nFoi encerrado por Urano, xunto cos seus irm\u00e1ns, no T\u00e1rtaro, para ser liberado logo por Cronos, a quen axudaron a derrotar a aquel no transcurso da Titanomaquia.\nPero logo participou na Xigantomaquia do lado de Cronos, xunto a Xigues, polo que Zeus condenounos a quedar encerrados no T\u00e1rtaro, onde remataron sendo vixiados polo seu irm\u00e1n Briareo."}
{"id": "512383", "revid": "89787", "url": "https://gl.wikipedia.org/wiki?curid=512383", "title": "\u00c1ngel Feijoo Gonz\u00e1lez", "text": "\u00c1ngel Feijoo Gonz\u00e1lez, nado en Tamaguelos (Ver\u00edn) o 12 de xu\u00f1o de 1914 e finado en Caracas o 22 de decembro de 1994, foi un pol\u00edtico galego.\nTraxectoria.\nLogo do golpe de Estado do 18 de xullo de 1936 conseguiu fuxir a Portugal o 10 de agosto. Foi detido pola polic\u00eda e devolto a Espa\u00f1a, pero volveu escaparse novamente a Portugal, permaneceu agochado 13 meses. Conseguiu chegar a Venezuela con identidade falsa en decembro de 1938. Conseguiu documentaci\u00f3n portuguesa, o que lle permitiu chegar a Francia. Traballou nunha f\u00e1brica de p\u00f3lvora e nunha empresa da familia Cisneros en Maracaibo. Tam\u00e9n se dedicou \u00e1 agricultura e foi xerente dunha empresa construtora en Caracas. Finalmente dedicouse \u00e1 pirotecnia nos vales do Tuy. Pertenceu a Acci\u00f3n Republicana Democr\u00e1tica Espa\u00f1ola. Integrante da Casa de Galicia de Caracas, foi un dos fundadores e o primeiro presidente da Hermandad Gallega de Venezuela (1960).\nVida perosal.\nCasou con Elia P\u00e9rez Terrado e foi pai de Elia del Carmen e Bernardo Feijoo P\u00e9rez."}
{"id": "512384", "revid": "98629", "url": "https://gl.wikipedia.org/wiki?curid=512384", "title": "Orbcomm", "text": "Orbcomm \u00e9 unha constelaci\u00f3n comercial de sat\u00e9lites de comunicaci\u00f3ns pertencente a Orbital Communications Corp.\nCaracter\u00edsticas.\nA constelaci\u00f3n Orbcomm est\u00e1 pensada para ofrecer servizos de mensaxer\u00eda global e de transmisi\u00f3n e recepci\u00f3n de datos. As mesaxes env\u00edanse aos sat\u00e9lites, que as retransmiten a estaci\u00f3ns de terra.\nO sistema componse de 36 sat\u00e9lites de primeira xeraci\u00f3n lanzados entre 1995 e 1999 e sat\u00e9lites lanzados posteriormente para aumentar a capacidade e renovar a frota de sat\u00e9lites.\nOrbcomm-X e CDS 1 e 2.\nOrbcomm-X e Orbcomm CDS 1 e 2 foron tres sat\u00e9lites experimentais lanzados para probar compo\u00f1entes da primeira xeraci\u00f3n de sat\u00e9lites Orbcomm. Orbcomm X fallou despois de ser posto en \u00f3rbita, mentres que Orbcomm CDS 1 e 2 us\u00e1ronse para estudar o uso da frecuencia VHF a nivel global, medindo densidade, niveis de potencia e interferencia arredor de toda a Terra. Foron lanzados entre 1991 e 1993.\nOrbcomm FM1 a FM43.\nLanz\u00e1ronse 36 Orbcomm de primeira xeraci\u00f3n de 43 planeados. O resto foron cancelados, e un dos lanzados o foi baixo o nome TACSAT 1. Os Orbcomm de primeira xeraci\u00f3n usaban o bus Microstar, ti\u00f1an masas de entre 40 e 45 kg e foron lanzados mediante foguetes Pegasus entre 1995 e 1999 excepto un lanzamento mediante un foguete Taurus.\nOrbcomm CDS 3.\nOrbcomm CDS 3 (\"Concept Demonstration Satellite\") foi un \u00fanico sat\u00e9lite de probas lanzado para dar servizo do sistema Orbcomm e probar un novo bus (Sterkh) para a seguinte xeraci\u00f3n de sat\u00e9lites Orbcomm. O sat\u00e9lite levaba ademais un receptor AIS para o servizo de gardacostas dos Estados Unidos. Foi lanzado o 19 de xu\u00f1o de 2008 mediante un foguete Kosmos 3M. Durante a s\u00faa misi\u00f3n sufriu unha serie de problemas que se reproduciron nos seis seguintes sat\u00e9lites do mesmo modelo, polo que foron cancelados.\nOrbcomm FM37 a FM41.\nA seguinte xeraci\u00f3n de sat\u00e9lites Orbcomm estaba baseada no bus Sterkh, co sat\u00e9lite Orbcomm CDS 3 usado como modelo de probas. Os problemas surxidos neste \u00faltimo sat\u00e9lite reproduc\u00edronse nos seis sat\u00e9lite que chegaron a lanzarse en produci\u00f3n: avar\u00edas dos volantes de inercia e o ordenador de a bordo que limitaron a capacidade destes sat\u00e9lites para dar servizo. Todos foron lanzados o 19 de xu\u00f1o de 2008 a bordo dun mesmo foguete Kosmos 3M.\nOrbcomm OG2.\nOs dous sat\u00e9lites Orbcomm OG2 foron simuladores de masa lanzados como prototipos para a terceira xeraci\u00f3n de sat\u00e9lies Orbcomm. Cada un cunha masa de 142 kg, serviron para afinar os novos sat\u00e9lites. Os dous foron lanzados a bordo de foguetes Falcon 9 en 2014 e 2015.\nOrbcomm FM101 a FM119.\nA terceira xeraci\u00f3n de sat\u00e9lites Orbcomm usa o bus SN-100 de Sierra Nevada Corp.. Te\u00f1en unha masa duns 172 kg e lanz\u00e1ronse 19 entre 2012 e 2015, co primeiro considerado un fallo parcial ao reentrar dous d\u00edas despois de ser posto en \u00f3rbita ao non acadar suficiente altura debido a problemas co foguete lanzador. Todos foron lanzados a bordo de foguetes Falcon 9."}
{"id": "512385", "revid": "98629", "url": "https://gl.wikipedia.org/wiki?curid=512385", "title": "BAC One-Eleven", "text": "O BAC One-Eleven (ou BAC-111/BAC 1-11) foi un dos primeiros avi\u00f3ns de pasaxeiros a reacci\u00f3n producido por British Aircraft Corporation (BAC). Orixinalmente convivido por Hunting Aircraft como un reactor de 30 asentos antes da s\u00faa fusi\u00f3n con BAC en 1960, lanzouse como un avi\u00f3n de pasaxeiros de 80 asentos cun pedido de British United Airways o 9 de maio de 1961. O prototipo realizou o seu voo de estrea o 20 de agosto de 1963 e entregouse ao seu primeiro usuario o 22 de xaneiro de 1965. A alongada serrir 500, con capacidade para 119 pasaxeiros, introduc\u00eduse en 1967. Fabric\u00e1ronse un total de 244 unidades, ata 1982 no Reino Unido e entre ese ano e 1989 en Roman\u00eda, onde a compa\u00f1\u00eda Romaero fabricou 9 Rombac One-Eleven baixo licenza.\nO avi\u00f3n, de fuselaxe estreita e curto alcance, estaba equipado con dous motores turboventiladores Rolls-Royce Spey montados na cola, unha configuraci\u00f3n semellante ao do anterior Sud Aviation Caravelle e o posterior Douglas DC-9. Tam\u00e9n compet\u00eda coas primeiras variantes do Boeing 737. Foi substitu\u00eddo polo m\u00e1is novo Airbus A320 e por posteriores versi\u00f3ns do 737, as\u00ed como polo reactor rexional Bombardier CRJ200. As restrici\u00f3ns de ru\u00eddo aceleraron a s\u00faa transici\u00f3n cara aeroli\u00f1as africanas nos anos 90 e o derradeiro BAC One-Eleven retirouse en 2019.\nDesenvolvemento.\nDesenvolvemento temper\u00e1n.\nNos anos 50, a\u00ednda que o pioneiro de Havilland Comet sufrira accidentes graves en servizo, hab\u00eda unha gran demanda por reactores de pasaxeiros. Varios fabricantes compet\u00edan por lanzar avi\u00f3ns deste tipo, inclu\u00eddos aqueles que ti\u00f1an como obxectivo o mercado de curto alcance, como o Sud Aviation Caravelle. En xullo de 1956 British European Airways publicou un documento solicitando un reactor comercial de \"segunda xeraci\u00f3n\" que operase xunto aos seus dese\u00f1os turboh\u00e9lice. Isto fixo que a industria aeroespacial brit\u00e1nica presentase varios dese\u00f1os. Hunting Aircraft iniciou estudos de dese\u00f1o dun substituto a reacc\u00f3n do exitoso Vickers Viscount, desenvolvendo o Hunting 107 de 30 asentos. Na mesma \u00e9poca Vickers comezou a desenvolver un dese\u00f1o semellante dun derivado de 140 asentos do seu proxecto VC10, o VC11. Moitas outras firmas tam\u00e9n elaboraron os seus propios dese\u00f1os.\nEn 1960 Hunting, baixo presi\u00f3ns do goberno brit\u00e1nico, fusionouse con Vickers-Armstrongs, Bristol Aeroplane Company, e English Electric para formar British Aircraft Corporation (BAC). A nova BAC decidiu que o proxecto de Hunting ti\u00f1a m\u00e9rito, pero que haber\u00eda pouco mercado para un reactor de 30 asentos. A compa\u00f1\u00eda traballou sobre o dese\u00f1o convert\u00e9ndose no BAC 107, un avi\u00f3n de 59 asentos impulsado por dou motores turboventiladores Bristol Siddeley BS75. BAC tam\u00e9n continuou desenvolvendo o m\u00e1is grande VC-11 herdado. Outros proxectos internos, como o Bristol Type 200, foron rapidamente abandonados tras a entrada de Hunting en BAC.\nEstudos de mercado amosaron que o BAC 107 de 59 asentos era demasiado pequeno, e volveuse a traballar no dese\u00f1o en 1961, aumentando a capacidade de pasaxeiros ata os 80 asentos, e descartando ademais o motor BS75 en favor do Rolls-Royce Spey. O dese\u00f1o revisado foi redesignado BAC 111 (despois co\u00f1ecido como One-Eleven), abandonando BAC o proxecto VC11 para concentrarse no m\u00e1is prometedor One-Eleven. A diferenza de avi\u00f3ns de pasaxeiros brit\u00e1nicos contempor\u00e1neos como o Hawker Siddeley Trident, o One-Eleven non estaba dese\u00f1ado especificamente para satisfacer as necesidades das aeroli\u00f1as estatais British European Airways ou British Overseas Airways Corporation, sen\u00f3n de aeroli\u00f1as de todo o mundo, e BAC agardaba un m\u00ednimo de 400 pedidos.\nO 9 de maio de 1961 o One-Eleven foi lanzado publicamente cando British United Airways (BUA) realizou un primeiro pedido fe 10 One-Eleven 200. O 20 de outubro a estadounidense Braniff International Airways pediu 6 unidades. Mohawk Airlines enviou representantes a Europa para buscar un novo avi\u00f3n que introducise \u00e1 aeroli\u00f1a na era dos reactores, e o 24 de xullo de 1962 asinaron un acordo por catro One-Eleven. Posteriormente Kuwait Airways mercou tres avi\u00f3ns e Central African Airways dous. Braniff despois dobrou o seu pedido a 12, mentres que Aer Lingus podiu catro. Western Airlines ordenou dez unidades pero acabou por cancelar o pedido. Bonanza Air Lines tam\u00e9n pediu tres en 1962, pero a Administraci\u00f3n de Aviaci\u00f3n Civil estadounidense (CAB) parou a orde, afirmando que se necesitar\u00edan subsidios para operar un reactor nas rutas de Bonanza, unha acci\u00f3n reivindicada por alg\u00fans no seu momento como proteccionista. A CAB tam\u00e9n parou a Frontier Airlines e Ozark Air Lines tras pedir o One-Eleven, a\u00ednda que lle permitiu mercar a Ozark o semellante Douglas DC-9 e a Frontier o Boeing 727-100. A CAB tam\u00e9n intentou sen \u00e9xito bloquear os pedidos de Mohawk.\nEn maio de 1963 BAC anunciou os One-Eleven 300 e 400. As novas versi\u00f3ns usaban a variante Mk. 511 m\u00e1is potente do motor Spey, permit\u00edndolle un maior alcance ao poder cargar m\u00e1is combustible. A diferenza entre o 300 e o 400 estaba no equipamento e na avi\u00f3nica, o 400 pretend\u00eda venderse nos Estados Unidos e polo tanto levaba instrumentos estadounidenses. O 17 de xullo de 1963 American Airlines pediu 15 avi\u00f3ns con opci\u00f3ns para outros 15. American Airlines finalmente mercar\u00eda 30 unidades da serie 400, convert\u00e9ndose no maior cliente do One-Eleven.\nPrototipos.\nO prototipo (G-ASHG) presentouse na planta de montaxe de Hurn o d\u00eda 28 de xullo de 1963, cando BAC xa recibira un n\u00famero considerable de pedidos dun feixe de clientes. O 20 de agosto de 1963 o prototipo realizou o seu voo de estrea pintado coa librea de BUA. O primeiro voo realizouse case un ano antes que o do Douglas DC-9, un reactor estadounidense rival; BAC consideraba que o One-Eleven ti\u00f1a unha vantaxe tecnol\u00f3xica. Esta vantaxe tivo unha significativa importancia comercial, xa que, como se demostrou no caso de Bonanza Air Lines, as autoridades estadounidense pod\u00edan negarse a aprobar a venda de avi\u00f3ns de f\u00f3ra a aeroli\u00f1as dom\u00e9sticas onde exist\u00eda unha alernativa fabricada nos Estados Unidos (Bonanza acabou operando o DC-9). As probas de voo realizounas o l\u00edder de escuadr\u00f3n Dave Glaser.\nO prototipo de One-Eleven, pilotada polo piloto de probas Mike Lithgow, esnafrouse o 22 de outubro durante as probas de perda, morrendo os seus 7 ocupantes. A investigaci\u00f3n do accidente decubriu o que se co\u00f1ecer\u00eda como perda profunda ou superperda, un fen\u00f3meno causado por un fluxo de aire reducido no plano de cola causado polos efectos de bloqueo das \u00e1s e dos motores montados na cola a altos \u00e1ngulos de ataque, que evitan a recuperaci\u00f3n normal do voo (baixando o nariz). Para evitar este tipo de perdas BAC dese\u00f1ou e engadiu dispositivos co\u00f1ecidos como \"stick shakers\" e \"stick pushers\" no sistema de control do One-Eleven, que fac\u00edan vibrar e empurraban cara a adiante os mando do avi\u00f3n cando entraba en perda. Tam\u00e9n redese\u00f1ou o bord de ataque das \u00e1s para suavizar o fluxo de aire cara os motores e sobre o plano de cola. O avi\u00f3n especialmente modificado para probar este problema no presente at\u00f3pase no Brooklands Museum.\nA pesar do accidente as probas continuaron e a confianza dos clientes era a\u00ednda alta. American Airlines e Braniff converteron as s\u00faas opci\u00f3ns en pedidos firmes e confirmaron m\u00e1is en febreiro de 1964. Chegaron m\u00e1is pedidos dende Mohawk, Philippine Airlines e do empresario alem\u00e1n Helmut Horten, que mercou a primeira modificaci\u00f3n como avi\u00f3n corporativo do modelo. A finais de 1964 sa\u00edran 13 aparellos da li\u00f1a de produci\u00f3n. O One-Eleven foi certificado e a primeira entrega a BUS produciuse o 22 de xaneiro de 1965. Tras varias semanas de voos probando as rutas, o primeiro voo comercial foi o 9 de abril entre Gatwick e X\u00e9nova. Braniff recibiu o seu primeiro avi\u00f3n o 11 de marzo, mentres que Mohawk recib\u00eduno o 15 de maio. As entregas continuaron e a finais de 1965 as aeroli\u00f1as recibiran 34 aparellos. A demanda mant\u00edvose forte e abriuse unha segunda li\u00f1a de produci\u00f3n en Weybridge, onde se fabricaron 13 unidades entre 1966 e 1970.\nOne-Eleven 500, 510ED e 475.\nEn 1967 introduc\u00eduse unha versi\u00f3n m\u00e1is grande de 119 asentos, o One-Eleven 500 (tam\u00e9n co\u00f1ecida como Super One-Eleven). Esta versi\u00f3n alongada atrasouse durante un ano mentres BEA, o cliente de lanzamento, avaliaba os seus requisitos. Isto permitiu aos competidores estadounidenses (o Douglas DC-9 e o Boeing 737) a opertunidade de compensar a penetraci\u00f3n temper\u00e1 do One-Eleven no mercado dos Estados Unidos. O ano de vantaxe inicial do avi\u00f3n brit\u00e1nico converteuse agora nun ano de atraso, e a serie 500 non se vendeu ben nos Estados Unidos. O tipo operou con Cayman Airways e Leeward Islands Air Transport (LIAT) no Caribe, vo\u00e1ndoo Cayman Airways en servizos regulares a Houston, Texas e Miami, Florida, e LIAT a San Xo\u00e1n, Porto Rico. Bahamasair tam\u00e9n operou o alongado modelo 500 entre Nassau e Miami, entre outras rutas, mentres que a aeroli\u00f1a de Guatemala Aviateca voou o 500 a Miami e Nova Orle\u00e1ns, Louisiana. A aeroli\u00f1a costarrique\u00f1a LACSA operou a serie 500 voando a Miami.\nComparado coas primeiras versi\u00f3ns, o One-Eleven 500 era 2,54 m m\u00e1is longo diante das \u00e1s e 1,57 m detr\u00e1s delas. A envergadura incrementouse 1,5 m, e usouse a versi\u00f3n Mk. 512 do motor Spey. A nova variante vendeuse razoablemente ben por todo o mundo, particularmente entre aeroli\u00f1as ch\u00e1rter europeas. En 1971 recibiu unha mellora para reducir a resistencia do aire e os requisitos da pista de aterraxe.\nOs aparellos da serie 500 de BEA/British Airways (designados One-Eleven 510ED) variaban significativamente dos outros One-Elevens por petici\u00f3n de BEA. O One-Eleven 510ED ti\u00f1a unha cabina de mando modificada que incorporaba instrumentaci\u00f3n e avi\u00f3nica igual ou semellante \u00e1 do Hawker Siddeley Trident, para unha mellor compatibilidade co tipo. O seu equipamento adu\u00a1icional inclu\u00eda un piloto autom\u00e1tico m\u00e1is sofisticado, que permit\u00eda aterraxes autom\u00e1ticas en CAT II e inclu\u00eda un acelerador autom\u00e1tico. As modificaci\u00f3ns \u00edan tan lonxe como para inverter a posici\u00f3n de \"acendido\" da meirande parte dos interruptores para que coincidisen coas do Trident; polo tanto o 510ED era tan diferente a outros One-Eleven que precisaba un tipo distinto de cualificaci\u00f3n para poder voalo.\nTras competir con avi\u00f3ns estadounidenses en 1966, en 1970 o One-Eleven tivo que enfrontarse con novos e m\u00e1is pequenos aparellos como o Fokker F28 Fellowship. O F28 era m\u00e1is lixeiro, menos complexo e m\u00e1is barato. O One-Eleven 475 de 1970 lanzouse para competir co F28. Combinaba a fuselaxe da serie 400 coa maior potencia e \u00e1 m\u00e1is grande da serie 500, e pensouse para operaci\u00f3ns en ambientes c\u00e1lidos e altos. Por\u00e9n, s\u00f3 se venderon 10 One-Eleven Mk 475. En 1977 a compa\u00f1\u00eda ofreceu o One-Eleven 670, un 475 actualizado e m\u00e1is silencioso, para o mercado dom\u00e9stico xapon\u00e9s, pero tam\u00e9n foi un fracaso de vendas.\nProduci\u00f3n de Rombac.\nO 9 de xu\u00f1o de 1979 o presidente roman\u00e9s Nicolae Ceau\u015fescu asinou un contrato para producir o One-Eleven baixo licenza en Roman\u00eda. Isto implicaba a entrega de tres One-Eleven completos (dous serie 500 e un 475) m\u00e1is a construci\u00f3n de polo menos 22 unidades en Bucarest con contido brit\u00e1nico reducido. Tam\u00e9n implicou a fabricaci\u00f3n romanesa de motores Spey e a certificaci\u00f3n do aparello segundo os est\u00e1ndares brit\u00e1nicos da Civil Aviation Authority. Na \u00e9poca proxect\u00e1ronse constru\u00edr ata 80 avi\u00f3ns, principalmente destinados a China e a outras econom\u00edas en desenvolvemento, e posiblemente tam\u00e9n cara o leste de Europa. O avi\u00f3n foi redesignado Rombac 1-11. Turbomecanica Bucharest fabricou baixo licenza os motores Spey 512-14 DW.\nO primeiro first Rombac One-Eleven (YR-BRA cn 401), un serie 561RC, presentouse na f\u00e1broca de Romaero B\u0103neasa o 27 de agosto de 1982 e voou o 18 de setembro. A produci\u00f3n continuou ata 1989 a un ritmo m\u00e1is lento do previsto no contrato. Entreg\u00e1ronse nove aparellos, quedando o 10\u00ba e 11\u00ba abandonados na li\u00f1a de produci\u00f3n cando estaba ao 85% e ao 70% da s\u00faa fabricaci\u00f3n. O primeiro avi\u00f3n entregouse a TAROM o 29 de decembro de 1982. A aeroli\u00f1a romanesa f\u00edxose con 7 dos aparellos fabricados, indo os outros dous a parar \u00e1s mans de Romavia, sendo entregado o derradeiro deles (YR-BRI cn 409) o 1 de xaneiro de 1993.\nHoubo tres raz\u00f3ns polas para o fracaso da iniciativa de Rombac. A econom\u00eda de Roman\u00eda e a s\u00faa posici\u00f3n internacional deterior\u00e1ronse ata o punto de que as submnistraci\u00f3ns necesarias para o One-Eleven reduc\u00edronse ata os m\u00ednimos, con restrici\u00f3ns a moedas fortes que atrasaron a entrega de compo\u00f1entes que proced\u00edan de f\u00f3ra do pa\u00eds. O mercado previsto polos romaneses demostru non ter interese polo avi\u00f3n, a\u00ednda que alg\u00fans aparellos foron alugados a operadores europeos. O nivel de ru\u00eddo e o consumo de combustible do One-Eleven non puideron seguir o ritmo da competencia estadounidense e de Europa occidental.\nA adopci\u00f3n dun novo motor poder\u00eda resolver os problemas de ru\u00eddo e de consumo. Tras a ca\u00edda do r\u00e9xime de Ceau\u015fescu fix\u00e9ronse plans para retomar a produci\u00f3n co motor Rolls-Royce Tay. A aeroli\u00f1a de alugamento de avi\u00f3ns brit\u00e1nica Associated Aerospace acordou mercar 50 One-Eleven con motores Tay e unha cabina de mando actualizada por 1 000 mill\u00f3ns de d\u00f3lares, co obxectivo de alugalos a clientes occidentais. A liquidaci\u00f3n de Associated Aerospace en abril de 1991 parou o acordo. A pesar deste rev\u00e9s, Rombac continuou intentando vender o One-Eleven, realizando o operador estadounidense Kiwi International Air Lines un pededo en firme por 11 unidades con motores Tay con opci\u00f3ns por cinco m\u00e1is, pero estes plans nunca se chegar\u00edan a materializar."}
{"id": "512386", "revid": "72012", "url": "https://gl.wikipedia.org/wiki?curid=512386", "title": "Orbcomm-CDS 1", "text": ""}
{"id": "512387", "revid": "72012", "url": "https://gl.wikipedia.org/wiki?curid=512387", "title": "Orbcomm-CDS 2", "text": ""}
{"id": "512388", "revid": "72012", "url": "https://gl.wikipedia.org/wiki?curid=512388", "title": "Orbcomm FM01", "text": ""}
{"id": "512389", "revid": "72012", "url": "https://gl.wikipedia.org/wiki?curid=512389", "title": "Orbcomm FM02", "text": ""}
{"id": "512390", "revid": "72012", "url": "https://gl.wikipedia.org/wiki?curid=512390", "title": "Orbcomm X", "text": ""}
{"id": "512391", "revid": "59564", "url": "https://gl.wikipedia.org/wiki?curid=512391", "title": "Andrea Fern\u00e1ndez Maneiro", "text": "Andrea Fern\u00e1ndez Maneiro, nada no Carril (Vilagarc\u00eda de Arousa) o 10 de febreiro de 1964, \u00e9 unha escritora galega.\nTraxectoria.\nEn 2016 ga\u00f1ou o premio de poes\u00eda \"Nuestra musa, la camelia\". En 2019 foi finalista do premio de Microrrelatos Mulleres Progresistas. En 2020 obtivo o premio de Poes\u00eda Manuel Leiras Pulpeiro coa obra \"Inventario dun adeus. Expiatoria\"."}
{"id": "512393", "revid": "15490", "url": "https://gl.wikipedia.org/wiki?curid=512393", "title": "Katalin Karik\u00f3", "text": "Katalin Karik\u00f3, nada o 17 de xaneiro de 1955, \u00e9 unha bioqu\u00edmica h\u00fangara especializada na t\u00e9cnica de ARN mensaxeiro. Recibiu o premio Nobel de Medicina en 2023 polo seu desenvolvemento da vacina contra a covidia, a canda Drew Weissman.\nA s\u00faa investigaci\u00f3n foi o o desenvolvemento de ARNm transcrito vitalmente para terapias de prote\u00ednas. \u00c9 vicepresidenta s\u00e9nior de BioNTech RNA Pharmaceuticals.\nO traballo de Karik\u00f3 incl\u00fae a investigaci\u00f3n cient\u00edfica da activaci\u00f3n inmune mediada por ARN que resulta no co-descubrimento das modificaci\u00f3ns de nucle\u00f3sidos que suprimen a inmunoxenecidade do ARN. . \u00c9 a titular de patentes concedidas nos Estados Unidos para a aplicaci\u00f3n de ARN . Foi co-fundadora e CEO de RNARx de 2006 a 2013 .\nTraxectoria.\nKarik\u00f3 creceu na cidade h\u00fangara de Kis\u00fajsz\u00e1ll\u00e1s, onde asistiu a M\u00f3ricz Zsigmond Reform\u00e1tus Gimn\u00e1zium. Despois de obter o seu su doutoramento, Karik\u00f3 continuou as s\u00faas investigaci\u00f3ns posdoutorais no Instituto de Bioqu\u00edmica da Universidade Temple. Mentres era bolseira posdoutoral na Universidade Temple de Filadelfia, Karik\u00f3 participou nun ensaio cl\u00ednico no que se tratou a pacientes con SIDA, enfermedades hematol\u00f3xicas e fatiga cr\u00f3nica con ARN de dobre cadea (dsRNA).\nEn 1990, mentres era profesora da Universidade de Pensilvania, Karik\u00f3 presentou a s\u00faa su primeira solicitude de subvenci\u00f3n na que propu\u00f1a establecer unha terapia xen\u00e9tica baseada no ARNm. Karik\u00f3 foi durante case 25 anos profesora na Universidade de Pensilvania. \nEn 2012, Karik\u00f3 e Drew Weissman, un inmun\u00f3logo da Universidade de Pennsylvania, recibiron unha patente para o uso de varios nucle\u00f3sidos modificados para reducir a resposta inmune antiviral ao ARNm e fundaron unha pequena empresa. Pouco despois, a universidade vendeu a licenza de propiedade intelectual a Gary Dahl, o xefe dunha empresa de laboratorios que finalmente se converteu en Cellscript. Semanas m\u00e1is tarde, Flagship Pioneering, a empresa de capital de risco que estaba e segue apoiando a Moderna, p\u00faxose en contacto con ela para licenciar a patente. Todo o que Karik\u00f3 dixo foi \"non a temos\". A principios de 2013, Karik\u00f3 enter\u00f3use do acordo de 240 mill\u00f3ns de d\u00f3lares de Moderna con AstraZeneca para desenvolver un ARNm do VEGF. Karik\u00f3 deuse conta de que non ter\u00eda a oportunidade de aplicar a s\u00faa experiencia co ARNm na Universidade de Pensilvania, as\u00ed que tomou un papel como Vicepresidenta S\u00e9nior en BioNTech RNA Pharmaceuticals.\nContribuci\u00f3ns cient\u00edficas.\nO traballo e a investigaci\u00f3n de Karik\u00f3 contribui ao esforzo de BioNTech para crear c\u00e9lulas inmunes que produzan ant\u00edxenos de vacinas. A investigaci\u00f3n de Karik\u00f3 revelou que a resposta antiviral do ARNm deu as s\u00faas vacinas contra o cancro un impulso adicional na defensa contra os tumores. En 2020 esta tecnolox\u00eda empregouse dentro dunha vacina para covid19 que foi producida conxuntamente por Pfizer e BioNTech."}
{"id": "512394", "revid": "5863", "url": "https://gl.wikipedia.org/wiki?curid=512394", "title": "Manuel Dom\u00ednguez Font\u00e1n", "text": "Manuel Dom\u00ednguez Font\u00e1n, nado na Pobra do Carami\u00f1al en 1903, foi un escritor galego.\nTraxectoria.\nMari\u00f1eiro. Emigrou de mozo a Cuba. Na illa dedicouse ao xornalismo. Na d\u00e9cada dos sesenta foi bibliotecario na Universidade da Habana. En 1962 publicou \"La Puebla del Carami\u00f1al. Un mirador sobre la r\u00eda de Arosa\", reeditado pola Deputaci\u00f3n da Coru\u00f1a en 1987. Para realizar a obra Dom\u00ednguez Font\u00e1n consultou os arquivos de Xunqueiras e do convento do Xobre. Tam\u00e9n publicou algunhas colaboraci\u00f3ns en \"El Pueblo Gallego\" nos anos sesenta."}
{"id": "512395", "revid": "89787", "url": "https://gl.wikipedia.org/wiki?curid=512395", "title": "Isistius trituratus", "text": "Isistius trituratus \u00e9 unha especie de peixe elasmobranquio da orde dos escualiforme e familia dos dalat\u00edidos, unha das d\u00faas extintas integradas no x\u00e9nero \"Isistius\".\nTaxonom\u00eda.\nDescrici\u00f3n.\nA especie foi descrita en 1874 polo anatomista, zo\u00f3logo e historiador natural neerland\u00e9s Tiberius Cornelis Winkler, na s\u00faa obra \"Deuxi\u00e8me m\u00e9moire sur des dents de poissons fossiles du terrain bruxellien\", publicada nos \"Archives du Mus\u00e9e Teyler\" 4 (1): 16\u201348, baixo o nome de \"Corax trituratus\".\nSin\u00f3nimos.\nAdemais de polo seu nome actualmente v\u00e1lido, a especie co\u00f1eceuse tam\u00e9n, entre outros, polos sin\u00f3nimos:\nCaracter\u00edsticas da descrici\u00f3n.\nWinler, na s\u00faa descrici\u00f3n, feita a partir dos dentes, que son pequenos, planos e triangulares, cos bordos lisos, e que lle parece seguro que estes dientes pertenc\u00edan a un peixe escu\u00e1lido, a unha especie do x\u00e9nero \"Corax\" e que parece que, pola acci\u00f3n trituradora da auga durante moito tempo, volv\u00e9ronse m\u00e1is ou menos convexos, e que perderon, pola mesma causa, as fendeduras dos bordos da coroa. A ra\u00edz, agora plana e cuadrangular, \u00e9 \u00f3sea e porosa, ten un orificio de nutrientes na s\u00faa parte superior e un suco perpendicular que se estende desde o bordo inferior do esmalte da coroa at\u00e9 o bordo da ra\u00edz. O feito de que estes dentes estean cheos por dentro e que o seu tecido dental te\u00f1a unha grande analox\u00eda coa dos dentes de \"Corax\", l\u00e9vame a ver neles dentes dunha especie de \"Corax\" e non de \"Galeocerdo\". Por\u00e9n, espero que alg\u00fan d\u00eda se encontren dentes desenvolvidos deste tipo, polo que provisionalmente doulle o nome de \"Corax trituratus\".\nDistribuci\u00f3n.\nEncontr\u00e1ronse restos f\u00f3siles desta especie na maior\u00eda dos sedimentos do Eoceno. Os m\u00e1is co\u00f1ecidos son os de en Ucra\u00edna, Reino Unido, Estados Uniodos (Virxina) e Uzbekist\u00e1n. E tam\u00e9n e encontraron nos do Paleoceno dos Estados Unidos (California)."}
{"id": "512396", "revid": "1822", "url": "https://gl.wikipedia.org/wiki?curid=512396", "title": "Coto (mitolox\u00eda)", "text": ""}
{"id": "512397", "revid": "1822", "url": "https://gl.wikipedia.org/wiki?curid=512397", "title": "Xigues", "text": "Na mitolox\u00eda grega, Xigues (en grego \u0393\u03cd\u03b7\u03c2 o \u0393\u03cd\u03b3\u03b7\u03c2, Xigas, 'grande') era un dos Hecatonquiros e irm\u00e1n de Briareo e Cotto. Os Hecatonquiros eran xigantes de cincuenta cabezas e cen brazos, fillos de Urano e Xea.\nXunto a Cotto, participou na Xigantomaquia do lado de Cronos, polo que Zeus o condenou \u00f3 T\u00e1rtaro, onde rematou sendo vixiado polo seu irm\u00e1n Briareo.\nOutros.\nTam\u00e9n recibe este nome un rei de Lidia, a quen cita Herodoto."}
{"id": "512398", "revid": "34155", "url": "https://gl.wikipedia.org/wiki?curid=512398", "title": "Museo do Di\u00f1eiro do Banco Central de Montenegro", "text": "O Museo do Di\u00f1eiro do Banco Central de Montenegro (en montenegrino: \"Muzej novca Centralne banke Crne Gore\") \u00e9 un museo numism\u00e1tico situado en Cetinje dedicado \u00e1 historia da circulaci\u00f3n monetaria en Montenegro, promovido polo Banco Central de Montenegro.\nInaugurouse o 11 de abril de 2012 co obxectivo principal de conservar o patrimonio hist\u00f3rico do pa\u00eds en materia numism\u00e1tica, bancaria e financeira.\nTen a s\u00faa sede no antigo edificio do Banco Montenegrino, antigo banco central do pa\u00eds, fundado en 1906 e declarado \"monumento cultural de extraordinario valor arquitect\u00f3nico\".\nO museo conta coa exposici\u00f3n permanente \"Do \"perper\" ao euro\", que complementa con outras exposici\u00f3ns de car\u00e1cter temporal. Entre as m\u00e1is recentes figuran \"Recordos de di\u00f1eiro\", \"O di\u00f1eiro como xoia\" ou \"Di\u00f1eiro da Rep\u00fablica de Italia de 1946 a 2002\".\nDentro das s\u00faa exposici\u00f3n permanente conta cunha prensa mec\u00e1nica fabricada en 1849 coa que en 1906 se cu\u00f1aron os \"perper\" (a primeira moeda montenegrina) na Casa da Moeda de Austria, onde estivo en funcionamento."}
{"id": "512402", "revid": "25871", "url": "https://gl.wikipedia.org/wiki?curid=512402", "title": "Tiberius Cornelis Winkler", "text": "Tiberius Cornelis Winkler 28 de maio de 1822 en Leeuwarden, e finado o 4 de abril de 1897 en Haarlem, foi un anatomista, zo\u00f3logo e historiador natural neerland\u00e9s.\nTraxectoria.\nWinkler naceu en Leeuwarden, capital de Frisia. Al\u00ed asistiu \u00e1 escola primaria at\u00e9 que cumpriu ou 12 ou 13 anos. Posteriormente seu pai enfocou a educaci\u00f3n do seu fillo no comercio de grans. Winkler usou o seu salario para poder sufragar a s\u00faa educaci\u00f3n en franc\u00e9s, alem\u00e1n e, posteriormente, ingl\u00e9s. O desexo de autoeducaci\u00f3n e autodisciplina foron calidades caracter\u00edsticas de Winkler durante toda a s\u00faa vida.\nWinkler casou en 1844 e comezou a estudar medicina para cheggar a ser cirurxi\u00e1n. En 1850 Winkler mudouse a Haarlem coa s\u00faa esposa e os seus catro fillos, para comezar a s\u00faa educaci\u00f3n na escola de cirurxi\u00e1ns. Graduose dous anos despois e comezou a practicar a medicina en Nieuwediep. O seu primeiro paciente, un pescador, queix\u00e1base de que o picara unha faneca brava. \nOs seus estudos lev\u00e9rono posteriormente \u00e1 librar\u00eda do museo de Teyler en Haarlem, e os seus seguientes artigos sobre a faneca brava no popular diario \"Album der Natuur\" covert\u00e9rono nun experto en peixes. No museo despertouse o seu interese na paleontolox\u00eda e a xeolox\u00eda. O conservador do musero, o profesor Van Breda, animouno a analizar os f\u00f3siles de peixes da colecci\u00f3n do museo. Debido a isto, a carreira de Winkler viuse impulsada, e os seus traballos foron publicados en Verhandelingen\" da sociedade de Teyler en 1859.\nWinkler foi o segundo conservador das seci\u00f3ns de xeolox\u00eda, paleontolox\u00eda e mineralox\u00eda do Museo de Teyler. As s\u00faas achegas non s\u00f3 incl\u00faen a traduci\u00f3n da primeira edici\u00f3n de \"A orixe das especies\" de Charles Darwin (1860), sen\u00f3n que tam\u00e9n publicou unha gran cantidade de escritos para popularizar a ciencia, e en especial, as ciencias naturais.\nO seu traballo continuou co estudo dos f\u00f3siles de peixes da calcaria de Solnhofen en Alema\u00f1a, para completar o cat\u00e1logo da colecci\u00f3n de f\u00f3siles de peixes do museo. Isto impresionou ao director do museo, que impulsou a Winkler a realizar o mesmo proceso para outras colecci\u00f3ns del museo. Un ano despois terminou o cat\u00e1logo, a pesar de que foi forzado a traballar en condici\u00f3ns insalubres durante a s\u00faa pr\u00e1ctica m\u00e9dica.\nEn 1864 foi proposto como conservador do Gabinete de Paleontolox\u00eda e Mineralox\u00eda del museo, posto que ocupou at\u00e9 a s\u00faa morte en 1897. Winkler comezou inmediatamente a traballar na colecci\u00f3n completa de f\u00f3siles do museo, que nese momento estabas desorganizada e sen documentar. Seguindo o consello de Pieter Harting, naturalista de Utrecht, Winkler aplicou un sistema num\u00e9rico dividido por eras: Paleozoico, Mesozoico e Cenozoico, e ordenados de \u00abalto\u00bb a \u00abbaixo\u00bb. Este sistema, e o modo en que foi aplicado, demostrou a influencia da teor\u00eda da evoluci\u00f3n de Charles Darwin. Winkler completou o cat\u00e1logo en 1896, e publicou seis volumes e cinco suplementos, documentando un total de 15 458 f\u00f3siles. Winkler tam\u00e9n catalogou a colecci\u00f3n de minerais do museo.\nPublicaci\u00f3ns.\nWinkler foi un fomentador active da ciencia. Escribiu m\u00e1is de 100 artigos, moitos deles co prop\u00f3sito de educar ao p\u00fablico xeral. Muoitos destes artigos apareceronn no \"Album der Natuur\" (\u00c1lbum da natureza).\nIgualmente, Winkler traduciu numerosos traballos cient\u00edficos ao neerland\u00e9s. Os m\u00e1is famosos foron \"A orixe das especies\" de Charles Darwin, que foi publicado en neerland\u00e9s un ano despois da s\u00fa publicaci\u00f3n en ingl\u00e9s en 1859. \nWinkler tam\u00e9n se co\u00f1eceu como defensor da teor\u00eda da evoluci\u00f3n, at\u00e9 o gro de non permitir o cuestionamiento da posici\u00f3n do home na cadea evolutiva.\nWinkler tam\u00e9n foi un defensor do volap\u00fck, unha lingua inventada polo sacerdote cat\u00f3lico Johann Martin Schleyer.\nAbreviatura.\nA abreviatura Winkler empr\u00e9gase para reco\u00f1ecer a Tiberius Cornelis Winkler como autoridade na descrici\u00f3n e taxonom\u00eda en zoolox\u00eda."}
{"id": "512403", "revid": "785", "url": "https://gl.wikipedia.org/wiki?curid=512403", "title": "Santo Estevo de Rececende", "text": ""}
{"id": "512404", "revid": "785", "url": "https://gl.wikipedia.org/wiki?curid=512404", "title": "Rececende", "text": "O top\u00f3nimo galego Rececende p\u00f3dese referir a:"}
{"id": "512405", "revid": "785", "url": "https://gl.wikipedia.org/wiki?curid=512405", "title": "Rececendes", "text": "O top\u00f3nimo galego Rececendes p\u00f3dese referir a:"}
{"id": "512408", "revid": "85894", "url": "https://gl.wikipedia.org/wiki?curid=512408", "title": "\u00c1lvaro Dom\u00ednguez Benavides", "text": "\u00c1lvaro Dom\u00ednguez Benavides, nado en Ponteareas en 1902 e finado en Venezuela en 1977, foi un m\u00e9dico e farmac\u00e9utico galego.\nTraxectoria.\nFillo do m\u00e9dico de Ponteareas Manuel Dom\u00ednguez S\u00e1nchez e irm\u00e1n de Manuel Dom\u00ednguez Benavides. Estudou Medicina na Universidade de Santiago de Compostela licenci\u00e1ndose en 1926. Foi m\u00e9dico en Ponteareas. En 1935 obtivo a licenciatura en farmacia na USC. Logo do golpe de Estado do 18 de xullo de 1936 exerceu un tempo en Ponteareas como m\u00e9dico e analista ata exiliarse en Venezuela en 1942. En Venezuela traballou como m\u00e9dico rural en Grita-Zulia ata o seu falecemento. Visitou Galicia en 1957 e 1963.\nVida persoal.\nCasou en Vigo con Mar\u00eda de la Asunci\u00f3n Pino Bernal en 1926."}
{"id": "512410", "revid": "1410", "url": "https://gl.wikipedia.org/wiki?curid=512410", "title": "Qom", "text": "Qom (en ) \u00e9 a capital da provincia iraniana de Qom. No 2005 rexistraba unha poboaci\u00f3n de 1.04\u00a0mill\u00f3ns de habitantes. At\u00f3pase a 140\u00a0km ao suroeste de Teher\u00e1n, na ribeira do r\u00edo Qom. Qom \u00e9 considerada cidade santa no islam xi\u00edta, xa que al\u00ed sit\u00faase o sepulcro de F\u00e1tima al-Masuma, irm\u00e1 do im\u00e1n Ali Reza (798-816\u00a0d.\u00a0C.). A cidade \u00e9 o centro mundial dos estudos isl\u00e1micos xi\u00edtas, e \u00e9 un destino importante de peregrinaci\u00f3n.\nXeograf\u00eda.\nQom, a capital da provincia de Qom, at\u00f3pase a 125 quil\u00f3metros ao sur de Teher\u00e1n, nunha chaira baixa. O santuario de Fatimeh Masumeh, a irm\u00e1 do im\u00e1n Reza, at\u00f3pase nesta cidade, que os musulm\u00e1ns xi\u00edtas consideran sagrada. A cidade est\u00e1 situada no l\u00edmite do deserto central de Ir\u00e1n (Kavir-e Markazi). No censo de 2011, a s\u00faa poboaci\u00f3n era de 1\u00a0074\u00a0036, que se repart\u00edan en 545\u00a0704 homes e 528\u00a0332 mulleres.\nQom \u00e9 un centro focal do xi\u00edsmo. Desde a revoluci\u00f3n, a poboaci\u00f3n clerical aumentou desde uns 25000 cl\u00e9rigos a m\u00e1is de 45000, e a s\u00faa poboaci\u00f3n non clerical m\u00e1is que triplicouse a aproximadamente 700000 persoas. Sumas substanciais de di\u00f1eiro en forma de esmolas e impostos isl\u00e1micos fl\u00faen cara a Qom aos dez \"marja\u02bf al-taql\u012bd\" ou \"fonte de imitaci\u00f3n\" que al\u00ed residen. O n\u00famero de seminarios isl\u00e1micos en Qom agora \u00e9 de m\u00e1is de cincuenta, e o n\u00famero de institutos de investigaci\u00f3n e bibliotecas \u00e9 de preto de douscentos cincuenta.\nO seu centro teol\u00f3xico e o Santuario de F\u00e1tima Masumeh son caracter\u00edsticas destacadas de Qom. Outro sitio relixioso moi popular de peregrinaci\u00f3n anteriormente f\u00f3ra da cidade de Qom, pero agora m\u00e1is ben un suburbio da mesma ch\u00e1mase Jamkaran . A proximidade de Qom a Teher\u00e1n permitiu que o esentamento clerical te\u00f1a f\u00e1cil acceso para monitorear os asuntos e as decisi\u00f3ns do estado. Moitos grandes aiatol\u00e1s pos\u00faen oficinas en Teher\u00e1n e Qom, xa que est\u00e1n pr\u00f3ximas, e moitas persoas viaxan entre estas cidades. Tam\u00e9n pr\u00f3xima, ao sueste de Qom, at\u00f3pase a antiga cidade de Kashan, na provincia de Esfahan. Tam\u00e9n ao sur de Qom at\u00f3panse as cidades de Delijan, Mahallat, Naraq, Pardisan, Kahak e Jasb. Tam\u00e9n pr\u00f3ximas a Qom enc\u00f3ntranse as poboaci\u00f3ns de Tafresh, Saveh e Ashtian e Jafarieh.\nHistoria.\nQom exist\u00eda xa como asentamento urbano en per\u00edodos preisl\u00e1micos. Descubrimentos arqueol\u00f3xicos revelaron que Qom xa ti\u00f1a residentes desde o V\u00a0milenio\u00a0a.\u00a0C. As reliquias preisl\u00e1micas atopadas e os textos hist\u00f3ricos rev\u00e9lana como unha importante cidade rexional co nome de Kum. As\u00ed mesmo, cando os \u00e1rabes invadiron Ir\u00e1n no s\u00e9culo\u00a0VII\u00a0d.\u00a0C., denomin\u00e1rona Qom.\nA conquista da zona por parte das forzas \u00e1rabes isl\u00e1micas produciuse durante o califato de Umar ibn al-Khattab (581-644\u00a0d.\u00a0C.). A cidade seguiu florecendo durante o per\u00edodo Selx\u00facida, pero sufriu gran destruci\u00f3n cando Persia foi invadida polos mongois. Con todo, cando a dinast\u00eda mongol gobernante, co\u00f1ecida polo nome de Ilkh\u0262omanato, se converteu ao islam durante o reinado de Muhammad Khodabandeh, a cidade recibiu unha atenci\u00f3n especial e reviviu unha vez m\u00e1is."}
{"id": "512412", "revid": "98629", "url": "https://gl.wikipedia.org/wiki?curid=512412", "title": "Freedomland (filme)", "text": "Freedomland \u00e9 un filme estadounidense de 2006 dirixido por Joe Roth e protagonizado por Samuel L. Jackson, Julianne Moore, Edie Falco, Ron Eldard, William Forsythe, Aunjanue Ellis e Anthony Mackie. Bas\u00e9ase na novela hom\u00f3nima de 1998 escrita por Richard Price, e a historia xira arredor do racismo."}
{"id": "512420", "revid": "1131", "url": "https://gl.wikipedia.org/wiki?curid=512420", "title": "Premio AELG de Traduci\u00f3n", "text": "O Premio AELG de Traduci\u00f3n foi un galard\u00f3n entregado pola Asociaci\u00f3n de Escritoras e Escritores en Lingua Galega \u00e1s mellores obras traducidas de cada ano. Os vencedores eran elixidos por medio das votaci\u00f3ns dos socios da entidade. Se ben os premios da AELG se crearan xa en 1999 (sen distinci\u00f3n por x\u00e9nero nin modalidade, sen\u00f3n s\u00f3 como reco\u00f1ecemento ao mellor libro publicado no ano anterior), esta modalidade concreta estableceuse en 2005 (con entrega a ano vencido en 2006) e mant\u00edvose at\u00e9 2015, ano no que deixou de celebrarse tras a uni\u00f3n dos respectivos premios da Asociaci\u00f3n Galega de Editoras, a AELG e a Federaci\u00f3n de Librar\u00edas de Galicia, o que deu como resultado a Gala do Libro Galego, cuxa primeira edici\u00f3n aconteceu en 2016."}
{"id": "512422", "revid": "6939", "url": "https://gl.wikipedia.org/wiki?curid=512422", "title": "Premio da AELG de Traduci\u00f3n", "text": ""}
{"id": "512423", "revid": "6939", "url": "https://gl.wikipedia.org/wiki?curid=512423", "title": "Premio de Traduci\u00f3n da AELG", "text": ""}
{"id": "512425", "revid": "1505", "url": "https://gl.wikipedia.org/wiki?curid=512425", "title": "Cervo do pai David", "text": ""}
{"id": "512427", "revid": "89787", "url": "https://gl.wikipedia.org/wiki?curid=512427", "title": "Djalma Dias", "text": "Djalma Pereira Dias J\u00fanior, nado no R\u00edo de Xaneiro o 21 de agosto de 1939 e finado na mesma cidade o 1 de maio de 1990, foi un futbolista brasileiro que xogaba de defensa. Foi internacional coa selecci\u00f3n do Brasil a finais dos anos 60 e principios dos 70.\nFoi pai de Djalminha, futbolista do Deportivo da Coru\u00f1a e tam\u00e9n internacional co Brasil, e curm\u00e1n de Carlos Alberto Torres, capit\u00e1n da \"canarinha\" que conquistou o Mundial de 1970.\nTraxectoria.\nAmerica Football Club (1956-1963).\nComezou a s\u00faa carreira no club carioca America, no que entrou en idade infantil-xuvenil en 1956. Subiu ao primeiro equipo en 1958 da man do t\u00e9cnico h\u00fangaro Gyula M\u00e1ndi. En 1960 ga\u00f1ou co America o Campionato Carioca de f\u00fatbol, t\u00edtulo que o club non ga\u00f1aba dende hab\u00eda 25 anos. Ademais foi elixido mellor defensa do campionato, galard\u00f3n que ga\u00f1ou de novo na tempada seguinte. \nEn 1962 conquistou a International Soccer League, unha competici\u00f3n organizada en Nova York entre equipos europeos e americanos, tras quedar o equipo primeiro do seu grupo e derrotar na final ao Belenenses portugu\u00e9s.\nPalmeiras (1963-1968).\nEn xaneiro de 1963 foi traspasado ao Palmeiras por 29 mill\u00f3ns de cruceiros, un dos prezos m\u00e1is altos pagados por un futbolista no Brasil daquela \u00e9poca. Xogou varias tempadas co club paulista, ga\u00f1ando os campionatos paulistas de 1963 e 1966 e o Torneo R\u00edo-S\u00e3o Paulo de 1965. Continuou como titular indiscutible no inicio do Campionato Brasileiro de 1967, onde o equipo se colocou primeiro. Os problemas chegaron en abril, \u00e1 hora de renovar o contrato do xogador. Os desacordos entre futbolista e club fixeron que fose apartado do equipo, estando sen xogar nin cobrar case un ano e neg\u00e1ndose o club a cedelo a outros equipos interesados como o do Fluminense. O futbolista tivo que vender o seu apartamento para poder sustentar a s\u00faa familia e o caso chegou aos tribunais. Finalmente o asunto resolveuse en febreiro de 1968, cando o xogador foi traspasado ao Atl\u00e9tico Mineiro.\nAtl\u00e9tico Mineiro (1968-1969).\nCo \"Galo\" rematou subcampi\u00f3n do Campionato Mineiro dese ano, por detr\u00e1s do seu m\u00e1ximo rival, o Cruzeiro.\nSantos (1969-1972).\nEn abril de 1969 fichou polo Santos de Pel\u00e9, co que conquistou o seu terceiro Campionato Paulista ese mesmo ano. Disputou ademais a Recopa Mundial, xunto a Real Madrid, Inter de Mil\u00e1n, Racing de Avellaneda e Pe\u00f1arol, ga\u00f1ando o t\u00edtulo tras derrotar ao Inter na final en San Siro por 1-0.\nCesi\u00f3n ao Botafogo (1971-1972).\nEntre 1971 volveu ao f\u00fatbol carioca, sendo cedido ao Botafogo, ao que axudou a chegar ao triangular final do Campionato Brasileiro de 1971, que acabou ga\u00f1ando o Atl\u00e9tico Mineiro. A mediados de 1972, tras unha segunda cesi\u00f3n ao Botafogo, volveu ao Santos, e, a pesar de quedar libre para fichar por outro equipo decidiu colgar as botas aos 33 anos.\nTras a retirada (1972-1990).\nDespois de deixar o f\u00fatbol profesional tivo varios negocios como un taller mec\u00e1nico e unha editorial de libros. Continuou xogando ao f\u00fatbol con equipos de veteranos e nos anos 80 xogou na selecci\u00f3n brasileira de veteranos, coa que quedou subcampi\u00f3n do mundo en 1987 na primeira edici\u00f3n do Mundial de Veteranos ou Copa Pel\u00e9.\nFaleceu dun ictus en 1990.\nSelecci\u00f3n brasileira.\nFoi internacional coa selecci\u00f3n brasileira en 21 ocasi\u00f3ns. Foi inclu\u00eddo na lista de pre-convocados para o Mundial de 1962 en Chile, estre\u00e1ndose coa selecci\u00f3n unhas semanas antes do certame, nun partido amig\u00e1bel contra a selecci\u00f3n de Gales no estadio do Maracan\u00e1 que rematou con vitoria brasileira por 3-1. Con todo, non foi inclu\u00eddo na lista de convocados final para o Mundial que acabar\u00eda ga\u00f1ando a \"canarinha\", decant\u00e1ndose o seleccionador Aymor\u00e9 Moreira por Hilderaldo Bellini e Mauro Ramos para a s\u00faa posici\u00f3n.\nVolveu \u00e1 selecci\u00f3n en 1965 e o ano seguinte xogou varios partidos de preparaci\u00f3n para o Mundial de 1966 en Inglaterra, pero finalmente volveu caer da convocatoria final para a Copa, onde Vicente Feola preferiu a Brito e de novo a Bellini. A historia repetiuse por terceira vez antes do Mundial de 1970 en M\u00e9xico, e a pesar de ter xogado como titular en todos os partidos de clasificaci\u00f3n para o Mundial, M\u00e1rio Zagallo deixouno de novo \u00e1s portas de disputar a Copa do Mundo.\nVida persoal.\nEra curm\u00e1n de Carlos Alberto Torres, capit\u00e1n da selecci\u00f3n brasileira no Mundial de 1970, e co que coincidiu varias veces na \"canarinha\".\nFoi pai de Djalminha, centrocampista tam\u00e9n da selecci\u00f3n brasileira que comezou a s\u00faa carreira no Flamengo e destacou no Deportivo da Coru\u00f1a, onde se converteu nun \u00eddolo da afecci\u00f3n. Con todo, non tivo a oportunidade de ver a Djalminha vestindo a camisola do equipo brasileiro, pois faleceu antes do debut internacional deste."}
{"id": "512428", "revid": "23204", "url": "https://gl.wikipedia.org/wiki?curid=512428", "title": "Cervo de cola branca", "text": ""}
{"id": "512430", "revid": "1131", "url": "https://gl.wikipedia.org/wiki?curid=512430", "title": "Premio Follas Novas de Traduci\u00f3n", "text": "O Premio de Traduci\u00f3n da Gala do Libro Galego, renomeado en 2021 (sexta edici\u00f3n) como Premio Follas Novas de Traduci\u00f3n, \u00e9 un galard\u00f3n que dende 2016 se entrega cada ano na gala hom\u00f3nima e que distingue a mellor obra traduci\u00f3n do ano anterior. O certame no seu conxunto ten como entidades convocadoras a Asociaci\u00f3n Galega de Editoras, a Federaci\u00f3n de Librar\u00edas de Galicia e a Asociaci\u00f3n de Escritoras e Escritores en Lingua Galega, quen un ano antes decidiron unir nun s\u00f3 os seus respectivos premios."}
{"id": "512431", "revid": "6939", "url": "https://gl.wikipedia.org/wiki?curid=512431", "title": "Premio Estatal \u00e1 Obra dun Tradutor", "text": ""}
{"id": "512432", "revid": "6939", "url": "https://gl.wikipedia.org/wiki?curid=512432", "title": "Premio Estatal de Traduci\u00f3n de Espa\u00f1a", "text": ""}
{"id": "512434", "revid": "89787", "url": "https://gl.wikipedia.org/wiki?curid=512434", "title": "Carmen Hermo", "text": "Carmen Hermo S\u00e1nchez, nada en Pontevedra o 23 de setembro de 1967, \u00e9 unha artista pl\u00e1stica e profesora galega.\nTraxectoria.\nEstudou o bacharelato no IES Valle-Incl\u00e1n de Pontevedra, graduouse na Universidade de Salamanca e doutorouse en Belas Artes na Universidade de Vigo. Foi profesora da Escola Superior de Conservaci\u00f3n e Restauraci\u00f3n de Bens Culturais de Galicia, profesora de ensino secundario e profesora asociada na Universidade de Vigo, departamento de Debuxo na Facultade de Belas Artes.\nFoi comisaria da exposici\u00f3n permanente do Museo Man de Camelle e directora do proxecto.\nParticipou en m\u00e1is de 100 exposici\u00f3ns nacionais e internacionacionais, foi comisaria de varias e participou como xurado en premios."}
{"id": "512435", "revid": "89787", "url": "https://gl.wikipedia.org/wiki?curid=512435", "title": "Leonard Compagno", "text": "Leonard Joseph Victor Compagno, nado en 1943, \u00e9 un bi\u00f3logo mari\u00f1o estadounidense e experto reco\u00f1ecido internacionalmente no campo da taxonom\u00eda dos tibur\u00f3ns. \u00c9 autor de numerosas publicaci\u00f3ns cient\u00edficas e libros sobre este tema. \nGa\u00f1ou fama polo seu cat\u00e1logo de especies de tibur\u00f3ns (\"Sharks of the World\"), publicado por primeira vez en 1984, e que foi ampliado sucesivamente durante as seguientes d\u00e9cadas. producido para a Organizaci\u00f3n das Naci\u00f3ns Unidas para a Agricultura e a Alimentaci\u00f3n (FAO).\nCompagno, dentro das s\u00faas actividades divulgadoras, tam\u00e9n \u00e9 co\u00f1ecido por figurar nos cr\u00e9ditos do filme \"Jaws\", para a National Geographic Society.\nTraxectoria.\nCompagno traballou como conservador auxiliar de peixes na Universidade Stanford desde 1966 at\u00e9 1967. En 1979 obtivo o ser doutoramento nesa Universidade. Despois foi desde 1979 at\u00e9 1985 profesor adxunto na Universidade Estatal de San Francisco.\nTam\u00e9 foi conservador de peixes na Divisi\u00f3n de Ciencias da Vida e Director do Centro de Investigaci\u00f3n de Tibur\u00f3ns) do Museo Iziko, Cidade do Cabo, e director do \"Shark Research Institute\" de Princeton.\nAbreviatura.\nA abreviatura Compagno empr\u00e9gase para reco\u00f1ecer a Leonard Compagno como autoridade na descrici\u00f3n e taxonom\u00eda en zoolox\u00eda."}
{"id": "512436", "revid": "22795", "url": "https://gl.wikipedia.org/wiki?curid=512436", "title": "Isistius labialis", "text": "Isistius plutodus \u00e9 unha especie de peixe elasmobranquio da orde dos escualiforme e familia dos dalat\u00edidos, unha das integradas na actualidade, segundo moitos autores, no x\u00e9nero \"Isistius\".\nTaxonom\u00eda.\nDescrici\u00f3n.\nA especie foi descrita en 1985 por Meng, Zhu e Li.\nNota taxon\u00f3mica.\nDurante un tempo alg\u00fans autores consideraron a existencia desta especie, e a\u00ednda hoxe, por exemplo a FishBase e a ADW adm\u00edtena como especie diferente, pero o WoRMS a identifica como \"Isistius brasiliensis\", e a EOL e o ITIS non a consideran.\nDistribuci\u00f3n e biolox\u00eda.\nHabita no mar da China Meridional, no noiro continental, a profundidades de at\u00e9 520 m. Presumibelmente \u00e9 unha especie oce\u00e1nica ou semioce\u00e1nica. O \u00fanico esp\u00e9cime co\u00f1ecido ti\u00f1a unha lonxitude de 44 cm. Non se sabe nada da s\u00faa biolox\u00eda."}
{"id": "512437", "revid": "65337", "url": "https://gl.wikipedia.org/wiki?curid=512437", "title": "Perper montenegrino", "text": "O perper (en montenegrino: \"crnogorski perper\", pl. \"perpera\"; en serbio cir\u00edlico: \"\u0426\u0440\u043d\u043e\u0433\u043e\u0440\u0441\u043a\u0438 \u043f\u0435\u0440\u043f\u0435\u0440\", pl. \"\u043f\u0435\u0440\u043f\u0435\u0440\u0438\") foi a unidade monetaria de Montenegro entre 1906 e 1918, dividido en 100 \"para\".\nTomou a s\u00faa denominaci\u00f3n dunha moeda habitualmente utilizada no Mediterr\u00e1neo oriental a partir do s\u00e9culo XVII, baseada na moeda bizantina \"hyperpyron\", e que xa fora moeda do Imperio Serbio. En 1918 foi substitu\u00edda polo dinar iugoslavo cando Montenegro pasou a formar parte do Reino dos Serbios, Croatas e Eslovenos.\nNa derradeira d\u00e9cada do s\u00e9culo XX, as autoridades montenegrinas consideraron a posibilidade de retomar o perper como moeda do novo Estado independente, logo da disoluci\u00f3n de Iugoslavia. Por\u00e9n, finalmente se adoptou no seu lugar o marco alem\u00e1n, posteriormente substitu\u00eddo polo euro.\nEn 2002, o Banco Central de Montenegro, en conmemoraci\u00f3n do primeiro aniversario do seu establecemento, recu\u00f1ou unha r\u00e9plica da serie orixinal de moedas con valores en perper e \"para\".\nMoedas.\nEn 1906 cu\u00f1ouse na Casa da Moeda de Viena unha serie de moedas montenegrinas cos valores divisionarios de 1, 2, 10 e 20 \"para\"; as d\u00faas primeiras de bronce e as outras d\u00faas de n\u00edquel. A esta serie sum\u00e1ronselle en 1909 as moedas de prata de 1 e de 5 \"perpera\", e en 1910 as de 2 \"perpera\". Neste \u00faltimo ano emit\u00edronse tam\u00e9n moedas de ouro de 10 e de 20 \"perpera\", e unha tiraxe moi reducida (300 exemplares) de moedas de 100 \"perpera\". As moedas de bronce e de prata reemit\u00edronse en varias ocasi\u00f3ns ata 1914.\nA serie de ouro de 1910 emitiuse con d\u00faas variantes: na primeira, as lendas aluden Nicolao I como pr\u00edncipe e na segunda como rei de Montenegro. Isto d\u00e9bese a que o 28 de agosto de 1910 o pr\u00edncipe Nicolao foi proclamado rei de Montenegro. Esta segunda serie conmemora, as\u00ed mesmo, os cincuenta anos de Nicolao I ao principado.\nActualmente, as moedas de 100 \"perpera\" est\u00e1n consideradas como a expresi\u00f3n m\u00e1is refinada da numism\u00e1tica montenegrina. Desco\u00f1\u00e9cese que cantidade destas moedas se conserva, a\u00ednda que os numism\u00e1ticos estiman que son arredor de 150 exemplares, entre os que se incl\u00faen os existentes en colecci\u00f3ns tan importantes como as do Ermitage, a \"American Numismatic Society\", o Departamento de Moedas e Medallas do \"British Museum\" ou a Colecci\u00f3n Numism\u00e1tica Nacional dos Estados Unidos. Est\u00edmase que deben conservarse varios exemplares en colecci\u00f3ns privadas montenegrinas e outras d\u00faas est\u00e1n expostas no Museo do Di\u00f1eiro do Banco Central de Montenegro. Nas poxas numism\u00e1ticas, estas moedas acadan valores de entre 20.000 e 35.000 euros, en funci\u00f3n do seu estado de conservaci\u00f3n.\nTodas as moedas montenegrinas de prata e de ouro con valor de 1 perper e superiores son obra do gravador Stephan Schwartz.\nBilletes.\nEn 1912 produciuse a emisi\u00f3n de billetes por parte do Tesouro de Montenegro composta polos valores de 1, 2, 5, 10, 50 e 100 \"perpera\". En 1914, o Goberno emitiu unha segunda serie, composta polos mesmos valores, aos que se lles engadiu o de 20 \"perpera\". \nNo transcurso da ocupaci\u00f3n austr\u00edaca durante a primeira guerra munidal, as series emitidas anteriormente foron contraestampadas con cu\u00f1os postos \u00e1 man polos mandos do goberno do distrito militar. En 1917, o ex\u00e9rcito austr\u00edaco emitiu vales convertibles con denominaci\u00f3ns en \"perpera\" (1, 2, 5, 10, 20, 50 e 100 \"perpera\") e en coroas (\"kronen\"), coa taxa de cambio de 2 \"perpera\" = 1 \"krone\".\nO perper como moeda dixital.\nO perper dixital \u00e9 unha moeda dixital descentralizada, carente dun banco central, e pode ser enviada de usuario a usuario na rede \"Peper peer-to-peer\" sen necesidade de intermediarios. As operaci\u00f3ns son verificadas por nodos de rede a trav\u00e9s da criptograf\u00eda e rex\u00edstranse nun libro p\u00fablico distribu\u00eddo chamado \"cadea de bloques\".\nO perper dixital creouno en 2019 Aleksandar-Sasha Kapisoda, un cient\u00edfico especializado na tecnolox\u00eda dixital pertencente a unha empresa farmac\u00e9utica alem\u00e1. Kapisoda decidiu retomar a antiga moeda do Reino de Montenegro actualizada \u00e1 tecnolox\u00eda do s\u00e9culo XXI e cedeu ao Estado de Montenegro os dereitos da propiedade intelectual. "}
{"id": "512438", "revid": "65337", "url": "https://gl.wikipedia.org/wiki?curid=512438", "title": "Perper de Montenegro", "text": ""}
{"id": "512439", "revid": "65337", "url": "https://gl.wikipedia.org/wiki?curid=512439", "title": "Perpera", "text": ""}
{"id": "512441", "revid": "98629", "url": "https://gl.wikipedia.org/wiki?curid=512441", "title": "MeV/c2", "text": "O MeV/c2 (mega electr\u00f3n volt partido por c cadrado) \u00e9 unha unidade de masa derivada do eV, usada en f\u00edsica at\u00f3mica e de part\u00edculas. A s\u00faa posibilidade \u00e9 debida \u00e1 equivalencia masa-enerx\u00eda. \nO seu valor v\u00e9n dado por:"}
{"id": "512442", "revid": "89787", "url": "https://gl.wikipedia.org/wiki?curid=512442", "title": "Soiuz (nave)", "text": "A nave espacial Soiuz (en , \"uni\u00f3n\") \u00e9 un modelo de nave espacial tripulable que forma parte do programa espacial Soiuz da Uni\u00f3n Sovi\u00e9tica. A nave Soiuz pode levar unha tripulaci\u00f3n de ata tres membros e l\u00e1nzase polo veh\u00edculo de lanzamento Soiuz. Este veh\u00edculo de lanzamento foi empregado para enviar ao espazo varias misi\u00f3ns externas ao programa Soiuz, inclu\u00edndo misi\u00f3ns cient\u00edficas da Axencia Espacial Europea (ESA) como a sonda Mars Express.\nO programa Soiuz foi creado por Sergei Koroliov, dese\u00f1ador principal do programa espacial sovi\u00e9tico durante a carreira espacial. No seu primeiro voo tripulado, Soiuz 1 (abril de 1967), a nave estrelouse contra o chan despois da reentrada, falecendo o seu \u00fanico tripulante, Vladimir Komarov. Serviu para transportar tripulaci\u00f3ns \u00e1s estaci\u00f3ns espaciais Saliut, Mir e ISS. A Soiuz foi dese\u00f1ada tam\u00e9n para misi\u00f3ns tripuladas \u00e1 L\u00faa no marco dos programas Zond e N1/L3.\nDende 1980 empr\u00e9gase un modelo perfeccionado chamado Soiuz T e dende 1986 o modelo Soiuz TM, dese\u00f1ado inicialmente durante a construci\u00f3n e utilizaci\u00f3n da estaci\u00f3n espacial Mir. En 2002 foi introducida a variante Soiuz TMA, empregada por Rusia para transportar astronautas ata a ISS, servindo ademais como veh\u00edculo de emerxencia para a estaci\u00f3n. En 2010 introduciuse unha nova variante, a Soiuz TMA-M.\nA Soiuz foi empregada como base para o dese\u00f1o da familia de naves autom\u00e1ticas Progress.\nO foguete Soiuz ou R-7 \u00e9 o m\u00e1is lonxevo, m\u00e1is adaptable e con m\u00e1is \u00e9xito da historia da astron\u00e1utica; proba disto \u00e9 o seu \u00edndice de confiabilidade do 97,5% en m\u00e1is de 1700 lanzamentos dende a s\u00faa creaci\u00f3n.\nOs rusos dese\u00f1aron o modelo m\u00e1is novo, o foguete Soiuz 2, que tivo o seu primeiro lanzamento o 8 de novembro de 2004, e a posta en \u00f3rbita dun sat\u00e9lite o 27 de decembro de 2006.\nDese\u00f1o.\nO dese\u00f1o b\u00e1sico da Soiuz permaneceu sen alteraci\u00f3n dende os anos sesenta. O veh\u00edculo consiste en tres partes:"}
{"id": "512443", "revid": "47401", "url": "https://gl.wikipedia.org/wiki?curid=512443", "title": "Soyuz", "text": ""}
{"id": "512444", "revid": "47401", "url": "https://gl.wikipedia.org/wiki?curid=512444", "title": "Nave Soiuz", "text": ""}
{"id": "512445", "revid": "1131", "url": "https://gl.wikipedia.org/wiki?curid=512445", "title": "Inge Morath", "text": "Ingeborg Morath, nada en Graz o 27 de maio de 1923 e finada en Nova York o 30 de xaneiro de 2002, foi unha fot\u00f3grafa austr\u00edaca nacionalizada estadounidense. En 1953 uniuse \u00e1 axencia Magnum Photos de Par\u00eds, e converteuse en fot\u00f3grafa a tempo completo na axencia en 1955. Morath foi tam\u00e9n a terceira esposa do dramaturgo Arthur Miller e nai da guionista e directora Rebecca Miller.\nTraxectoria.\nInfancia e mocidade (1923-1945).\nIngeborg Morath naceu en Graz, Austria. Os seus pais, Mathilde (Wiesler) e Edgar Morath, eran cient\u00edficos e traballaron en diferentes laboratorios e universidades europeas, polo que a familia tivo que desprazarse con frecuencia durante a s\u00faa infancia. Educada en escolas franc\u00f3fonas, a familia Morath viviu unha tempada en Darmstadt durante a d\u00e9cada dos trinta antes de mudarse a Berl\u00edn, onde o seu pai dirixiu un laboratorio de qu\u00edmica especializado na madeira. Morath foi rexistrada na Luisensch\u00fcle, preto de Bahnhof Friedrichstrasse.\nO primeiro encontro de Morath coa arte de vangarda foi a soada exposici\u00f3n titulada \"Entartete Kunst\" (Arte dexenerada) do partido nazi en 1937, dese\u00f1ada para provocar o rexeitamento popular \u00e1 arte contempor\u00e1nea. \"Atopei moitas desas pinturas emocionantes, e namoreime do \"Cabalo azul\" de Franz Marc\", escribiu m\u00e1is adiante, engadindo que \"s\u00f3 se permit\u00edan comentarios negativos sobre as obras, e as\u00ed comezou un longo per\u00edodo de gardar silencio e agochar os propios pensamentos\".\nEn 1939, estalou a segunda guerra mundial. Tras rematar a s\u00faa educaci\u00f3n secundaria, Morath aprobou o \"Abitur\" e foi requirida, como todos os estudantes da s\u00faa idade, a realizar seis meses de servizo no \"Reichsarbeitsdienst\" (\"Servizo de Traballo do Reich\") antes de acceder \u00e1 Universidade de Berl\u00edn. Durante os seus estudos de filolox\u00eda, Morath aprendeu a falar fluidamente franc\u00e9s, ingl\u00e9s e roman\u00e9s. Sobre a s\u00faa experiencia universitaria, Morath dixo que \"estudaba al\u00ed onde atopaba un lugar tranquilo, na universidade ou nas estaci\u00f3ns de metro, que serv\u00edan como refuxios antia\u00e9reos. Non me un\u00edn \u00e1 Studentenschaft (organizaci\u00f3n de estudantes)\".) Contra o final da guerra, Morath foi recrutada e pux\u00e9rona a traballar nunha f\u00e1brica de Tempelhof, xunto a prisioneiros de guerra ucra\u00ednos. Durante un ataque de bombardeiros rusos, Morath fuxiu a p\u00e9 da f\u00e1brica e refuxiouse en Austria. Posteriormente, Morath sempre rexeitou realizar fotograf\u00edas de guerra, dicindo que prefer\u00eda traballar sobre historias que mostrasen as s\u00faas consecuencias.\nInicios e \u00e9xitos (1945-1962).\nTralo conflito, Morath traballou como tradutora e xornalista. En 1948 foi contratada por Warren Trabant (ent\u00f3n correspondente en Viena, e m\u00e1is tarde editor) para a revista \"Heute\", unha revista ilustrada publicada pola Axencia de Informaci\u00f3n dos Estados Unidos. Morath co\u00f1eceu o fot\u00f3grafo Ernst Haas na Viena de posguerra, que mostrou o seu tratraballo a Trabant. Axi\u00f1a comezaron a traballar xuntos en \"Heute\": Morath redactaba os artigos que acompa\u00f1aban as fotograf\u00edas de Haas. En 1949, Robert Capa convidou a parella a unirse \u00e1 s\u00faa recentemente fundada Magnum Photos, en Par\u00eds. Como editora, Morath recib\u00eda material fotogr\u00e1fico de todos os membros da asociaci\u00f3n, e as\u00ed foi como descubriu a Henri Cartier-Bresson: \"Creo que estudando o seu xeito de facer fotograf\u00edas aprend\u00edn a facer fotograf\u00edas pola mi\u00f1a conta, antes de ter unha c\u00e1mara na man\".\nMorath estivo casada brevemente co xornalista ingl\u00e9s Lionel Birch e en 1951 mudouse a Londres. Ese mesmo ano comezou a tirar as s\u00faas propias fotograf\u00edas durante unha visita a Venecia. \"Quedou instantaneamente claro que a partir dese momento eu ser\u00eda fot\u00f3grafa\", escribiu. \"Segundo continuaba a fotografar sent\u00edame m\u00e1is feliz. Souben que pod\u00eda expresar as cousas que quer\u00eda dicir d\u00e1ndolles forma mediante os meus ollos\".\nMorath quixo por iso converterse en aprendiz de Simon Guttman, quen era nesa \u00e9poca editor de \"Picture Post\" e dirix\u00eda a axencia fotogr\u00e1fica \"Report\". Guttman quixo saber que impulsaba a Morath a converterse en fot\u00f3grafa, e esta contestoulle que \"tralo illamento do nazismo, sent\u00edn que atopara a mi\u00f1a linguaxe na fotograf\u00eda\". Tras pasar alg\u00fans meses como secretaria de Guttman, finalmente este encargoulle tarefas propiamente fotogr\u00e1ficas. Morath comezou a vender as s\u00faas primeiras fotograf\u00edas en exposici\u00f3ns, inauguraci\u00f3ns e mostras nocturnas baixo o pseud\u00f3nimo de Egni Tharom (o seu propio nome escrito ao rev\u00e9s).\nMorath divorciouse de Birch e regresou a Par\u00eds para lanzar a s\u00faa carreira como fot\u00f3grafa. En 1953 presentou a Capa a s\u00faa primeira historia fotogr\u00e1fica de gran formato, que trataba sobre os sacerdotes traballadores nesa cidade. Capa convidouna a unirse \u00e1 s\u00faa axencia, a\u00ednda que os primeiros traballos que lle asignou eran os que non resultaban interesantes para os \"grandes\" da empresa. Un dos seus primeiros encargos levou a Morath a Londres, onde traballou durante alg\u00fan tempo cos habitantes do Soho e Mayfair. O retrato da se\u00f1ora Evelyn Nasch, xurdido por mor dese encargo, est\u00e1 entre as s\u00faas fotograf\u00edas m\u00e1is co\u00f1ecidas. A suxesti\u00f3n de Capa, Morath traballou entre 1953 e 1954 como axudante e documentalista de Cartier-Bresson. Finalmente, en 1955 foi admitida como membro oficial da axencia Magnum Photos. Durante os \u00faltimos anos 50 Morath dedicouse a viaxar por todo o mundo, cubrindo reportaxes en Europa, Oriente Medio, \u00c1frica, os Estados Unidos e Am\u00e9rica do Sur, realizando fotos que se publicaban en \"Holiday\", \"Paris Match\" e a revista \"Vogue\". Publicou tam\u00e9n fotograf\u00edas de Espa\u00f1a no libro \"Guerre \u00e0 a Tristesse\", publicado con Robert Delpire en 1955. M\u00e1is adiante a\u00ednda publicou outra obra similar (\"Da Perse \u00e0 l'Iran\", 1958), reunindo un total de m\u00e1is de 30 monograf\u00edas realizadas durante toda a s\u00faa vida.\nComo moitos outros membros de Magnum, Morath traballou como directora de fotograf\u00eda para numerosas pel\u00edculas. Co\u00f1eceu a John Huston en Londres, e colaborou na fotograf\u00eda de varias das s\u00faas pel\u00edculas. \"Moulin Rouge\" (1952) foi un dos seus primeiros encargos como fot\u00f3grafa, e a s\u00faa primeira experiencia nun estudio de cine. Cando Morath comentou a Huston que s\u00f3 ti\u00f1a un rolo de pel\u00edcula en cor para traballar, o director conseguiulle outros tres, e adoitaba chamalo cun xesto da man cando, en metade da rodaxe, v\u00eda un momento apropiado para tirar unha fotograf\u00eda. Huston dixo dela que Morath era \"a suprema sacerdotisa da fotograf\u00eda. Ti\u00f1a unha habilidade pouco frecuente para penetrar al\u00e9n da superficie e revelar o que daba vida ao tema da fotograf\u00eda\".\nEn 1960, traballando na rodaxe de \"The Unforgiven\" (1960), protagonizada por Audrey Hepburn, Burt Lancaster e Audie Murphy, Morath acompa\u00f1ou a Huston e alg\u00fans amigos a unha cazar\u00eda de patos nun lago entre as monta\u00f1as preto de Durango (M\u00e9xico). Grazas ao teleobxectivo da s\u00faa inseparable c\u00e1mara, Morath puido ver como a balsa de Murphy e o seu amigo envorcara a uns 100 metros da beira, quedando Murphy conmocionado, con gran perigo de afogarse. Nadadora experta, Morath quitou a roupa e lanzouse \u00e1 auga, remolcando os dous homes grazas \u00e1 tira do seu suxeitador. O incidente pasou tan inadvertido que a cazar\u00eda se desenvolveu sen incidentes.\nMorath volveu traballar con Huston en 1960 en \"The Misfits\", un \u00e9xito de p\u00fablico protagonizado por Marilyn Monroe, Clark Gable e Montgomery Clift, baseado nun gui\u00f3n de Arthur Miller. A axencia Magnum ti\u00f1a permiso exclusivo para fotografar a rodaxe, de modo que Morath e Cartier Bresson foron os primeiros dos nove fot\u00f3grafos que visitaron as localizaci\u00f3ns do filme nos arredores de Reno, (Nevada).\nMorath co\u00f1eceu a Miller durante a rodaxe e (despois do divorcio de Miller e Monroe) casaron o 17 de febreiro de 1962, mud\u00e1ndose definitivamente aos Estados Unidos. A primeira filla da fot\u00f3grafa, Rebecca, naceu en setembro de 1962. A parella tivo un segundo fillo con s\u00edndrome de Down, Daniel, que foi ingresado ao pouco de nacer nun centro e do que o propio Miller non quixo saber ata os \u00faltimos dez anos da s\u00faa vida. Rebecca Miller \u00e9 guionista e directora de cinema e est\u00e1 casada co actor Daniel Day Lewis.\nOs logros profesionais de Morath durante esta primeira d\u00e9cada de traballo foron extraordinarios. Xunto a Eve Arnold, converteuse nunha das pioneiras en Magnum, que era unha instituci\u00f3n predominantemente masculina. Moitos cr\u00edticos comentaron o elemento surrealista que caracterizaba a fotograf\u00eda de Morath nesta \u00e9poca. Morath atribu\u00eda isto \u00e1s longas conversaci\u00f3ns que tivera con Cartier-Bresson durante as s\u00faas viaxes por Europa e os Estados Unidos. Como moitos dos seus colegas da primeira \u00e9poca de Magnum, o traballo de Morath radicaba nun humanismo fundamental, modelado en gran parte pola s\u00faa experiencia de guerra e a s\u00faa relaci\u00f3n coa sombr\u00eda Europa da posguerra. Esta motivaci\u00f3n converteuse durante a madurez de Morath nun aut\u00e9ntico leitmotiv, que se reflectiu en imaxes que exhib\u00edan a resistencia do esp\u00edrito humano sometido a situaci\u00f3ns de extrema dureza, e as s\u00faas manifestaci\u00f3ns de \u00e9xtases e felicidade.\nEtapa de madurez (1962-2002).\nTralo seu regreso aos Estados Unidos, durante as d\u00e9cadas dos 60 e dos 70 Morath viviu m\u00e1is apegada ao seu fogar, criando a s\u00faa familia con Miller e traballando con el en diversos proxectos. A s\u00faa primeira colaboraci\u00f3n foi o libro \"In Russia\" (1969) que, xunto a \"Chinese Encounters\" (1979) reflectiron as s\u00faas viaxes pola Uni\u00f3n Sovi\u00e9tica e a Rep\u00fablica Popular da China. \"In the Country\", publicado en 1977, era unha mirada \u00edntima \u00e1 s\u00faa contorna m\u00e1is pr\u00f3xima. Tanto para Miller, que pasara gran parte da s\u00faa vida en Nova York como para Morath, que vi\u00f1a de Europa, a paisaxe de Connecticut representaba un lugar id\u00edlico para atoparse con Am\u00e9rica.\nDada a extraordinaria habilidade de Morath cos idiomas, Miller comentou nunha ocasi\u00f3n que \"viaxar con ela era un privilexio, posto que eu s\u00f3 nunca poder\u00eda penetrar nesa direcci\u00f3n\". En moitos sentidos, con todo, as fotograf\u00edas de Morath e os textos de Miller ofrecen d\u00faas caras dunha mesma moeda: durante as s\u00faas viaxes, Morath adoitaba traducir a Miller, mentres que grazas \u00e1 reputaci\u00f3n do seu marido, Morath tivo moitas oportunidades de co\u00f1ecer aut\u00e9nticas personalidades da elite do mundo art\u00edstico internacional.\nO fot\u00f3grafo austr\u00edaco Kurt Kaindl, colega de Morath durante moito tempo, apuntou que \"a s\u00faa cooperaci\u00f3n se desenvolv\u00eda sen ning\u00fan tipo de presi\u00f3n e estaba unicamente motivada polo seu interese com\u00fan nas persoas e nas esferas culturais respectivas, unha situaci\u00f3n que corresponde ao estilo de traballo de Inge Morath, que adoitaba sentirse algo intimidada ante un encargo\".\nNa casa ou onde queira que a levasen as s\u00faas viaxes, Morath buscaba os artistas e escritores locais, e adoitaba confraternizar con eles. Durante os cincuenta, Morath dedicouse a un encargo da revista \"L'Oeil\", de Robert Delpire, de fotografar importantes artistas, como Jean Arp ou Alberto Giacometti. Tam\u00e9n co\u00f1eceu a Saul Steinberg en 1958. Dise que o d\u00eda que ela \u00eda \u00e1 s\u00faa casa a facerlle o seu retrato, Steinberg abriulle a porta cunha m\u00e1scara que confeccionara cunha bolsa de papel. Durante varios d\u00edas traballaron en sesi\u00f3ns de retratos, convidando personaxes do mundo da cultura e amigos a posar coa m\u00e1scara de Steinberg posta. Outro traballo que se estendeu no tempo foi a documentaci\u00f3n que Morath realizaba en moitas dos filmes baseadas en gui\u00f3ns de Miller.\nAlg\u00fans dos maiores logros de Morath apr\u00e9cianse nos seus retratos, tanto posados de celebridades como et\u00e9reas imaxes de an\u00f3nimos paseantes. As s\u00faas fotograf\u00edas do domicilio da biblioteca de Boris Pasternak, a casa de Anton Chekhov, o dormitorio de Mao Tse Tung, as\u00ed como de estudios de artistas e monumentos funerarios est\u00e1n empapados do esp\u00edrito de persoas desaparecidas que dalg\u00fan xeito contin\u00faan presentes. O escritor Philip Roth, a quen Morath fotografou en 1965, describiuna como \"a m\u00e1is certeira, en\u00e9rxica e aparentemente \"voyeur\" que co\u00f1ezo. Se es un dos seus temas, apenas te d\u00e1s conta de que baixaches a garda e os teus segredos foron rexistrados ata que \u00e9 demasiado tarde. \u00c9 unha tenra intrusa cunha c\u00e1mara invisible\".\nSegundo crec\u00eda o alcance dos seus proxectos, Morath prepar\u00e1base intensamente para o estudo da linguaxe, a arte e a literatura do pa\u00eds que \u00eda atopar para entender a s\u00faa cultura completamente. A\u00ednda que a fotograf\u00eda era o principal medio de expresi\u00f3n de Morath, era s\u00f3 unha m\u00e1is das ferramentas que empregaba, entre as moitas que foi adquirindo ao longo da s\u00faa vida. Ademais das moitas lingua que era capaz de falar, Morath era unha prol\u00edfica escritora de diarios e cartas, e a s\u00faa dobre capacidade de fotografar e escribir convert\u00edaa nun exemplar pouco frecuente entre os seus colegas de profesi\u00f3n. Morath escribiu profusamente, e \u00e1s veces en ton divertido, sobre os temas das s\u00faas fotograf\u00edas. A\u00ednda que raramente editou eses textos durante a s\u00faa vida, as s\u00faas publicaci\u00f3ns p\u00f3stumas c\u00e9ntranse en aspectos relativos ao seu traballo, e ligaban o seu traballo fotogr\u00e1fico cos seus escritos de viaxe, as s\u00faas notas de traballo e gran variedade de material diverso relacionado coa s\u00faa actividade.\nDurante os oitenta e novetna, Morath continuou a alternar os traballos por encargo e os seus proxectos persoais. O filme \"Copyright by Inge Morath\" (1992), da directora alem\u00e1 Sabine Eckhard, foi seleccionada para unha exposici\u00f3n sobre a axencia Magnum realizada durante o Festival de Cinema de Berl\u00edn de 2007. Eckhard filmou a Morath no seu estudio de Connecticut e en compa\u00f1\u00eda de amigos como Cartier Bresson ou Elliot Erwitt en Nova York e Par\u00eds. No ano 2002, traballando coa directora Regina Strassegger, Morath cumpriu un so\u00f1o arelado, volver \u00e1s terras dos seus devanceiros, na fronteira entre Estiria e Eslovenia. Esta rexi\u00f3n monta\u00f1osa, que unha vez formou parte do Imperio Austroh\u00fangaro, converteuse en obxecto de enfrontamentos ideol\u00f3xicos trala segunda guerra mundial e ata 1991, cando os intentos de aproximaci\u00f3n conduc\u00edan invariablemente a conflitos en ambos os lados da fronteira. O libro \"Last Journey\" (2002) e o filme de Strassengger \"Grenz R\u00e4ume\" (2002) documentaron as visitas de Morath \u00e1 s\u00faa terra natal, xa nos \u00faltimos anos da s\u00faa vida.\nMorte e legado.\nIngeborg Morath Miller morreu de cancro en 2002, \u00e1 idade de 78 anos. A s\u00faa familia creou a Fundaci\u00f3n Inge Morath en 2003 para preservar e compartir o seu legado.\nEn honra \u00e1 s\u00faa colega, os membros de Magnum Photo estableceron en 2002 o Premio Inge Morath. O galard\u00f3n anual \u00e9 administrado pola Fundaci\u00f3n Inge Morath, e conc\u00e9dese a unha fot\u00f3grafa de menos de trinta anos, para apoiar o traballo cara \u00e1 concreci\u00f3n dun proxecto a longo prazo."}
{"id": "512447", "revid": "85894", "url": "https://gl.wikipedia.org/wiki?curid=512447", "title": "O Albarido, Ansemar, Castro de Rei", "text": "O Albarido \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 3 habitantes (1 home e 2 mulleres)."}
{"id": "512448", "revid": "85894", "url": "https://gl.wikipedia.org/wiki?curid=512448", "title": "O Carril, Ansemar, Castro de Rei", "text": "O Carril \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 34 habitantes (12 homes e 22 mulleres)."}
{"id": "512449", "revid": "85894", "url": "https://gl.wikipedia.org/wiki?curid=512449", "title": "Cataxi\u00f1a, Ansemar, Castro de Rei", "text": "Cataxi\u00f1a \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "512450", "revid": "85894", "url": "https://gl.wikipedia.org/wiki?curid=512450", "title": "O Chuqueiro, Ansemar, Castro de Rei", "text": "O Chuqueiro \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1."}
{"id": "512451", "revid": "85894", "url": "https://gl.wikipedia.org/wiki?curid=512451", "title": "O Curro, Ansemar, Castro de Rei", "text": "O Curro \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (7 homes e 5 mulleres)."}
{"id": "512453", "revid": "85894", "url": "https://gl.wikipedia.org/wiki?curid=512453", "title": "As Estrigueiras, Ansemar, Castro de Rei", "text": "As Estrigueiras \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 18 habitantes (9 homes e 9 mulleres)."}
{"id": "512454", "revid": "85894", "url": "https://gl.wikipedia.org/wiki?curid=512454", "title": "Font\u00f3n, Ansemar, Castro de Rei", "text": "Font\u00f3n \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (1 home e 1 muller)."}
{"id": "512455", "revid": "85894", "url": "https://gl.wikipedia.org/wiki?curid=512455", "title": "Lamas, Ansemar, Castro de Rei", "text": "Lamas \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 3 habitantes (1 home e 2 mulleres).\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "512456", "revid": "85894", "url": "https://gl.wikipedia.org/wiki?curid=512456", "title": "A Madorra, Ansemar, Castro de Rei", "text": "A Madorra \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 10 habitantes (7 homes e 3 mulleres)."}
{"id": "512457", "revid": "85894", "url": "https://gl.wikipedia.org/wiki?curid=512457", "title": "As Pedreiras, Ansemar, Castro de Rei", "text": "As Pedreiras \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1."}
{"id": "512458", "revid": "85894", "url": "https://gl.wikipedia.org/wiki?curid=512458", "title": "Picatelos, Ansemar, Castro de Rei", "text": "Picatelos \u00e9 un lugar da parroquia de Ansemar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 15 habitantes (9 homes e 6 mulleres)."}
{"id": "512459", "revid": "85894", "url": "https://gl.wikipedia.org/wiki?curid=512459", "title": "A Az\u00famara, A Az\u00famara, Castro de Rei", "text": "A Az\u00famara \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a once habitantes (seis homes e cinco mulleres)."}
{"id": "512460", "revid": "85894", "url": "https://gl.wikipedia.org/wiki?curid=512460", "title": "Campo do Outeiro, A Az\u00famara, Castro de Rei", "text": "Campo do Outeiro \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a sete habitantes (catro homes e tres mulleres)."}
{"id": "512461", "revid": "85894", "url": "https://gl.wikipedia.org/wiki?curid=512461", "title": "O Corral, A Az\u00famara, Castro de Rei", "text": "O Corral \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a sete habitantes (un home e seis mulleres)."}
{"id": "512462", "revid": "85894", "url": "https://gl.wikipedia.org/wiki?curid=512462", "title": "Costanza, A Az\u00famara, Castro de Rei", "text": "Constanza \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a un habitante (un home)."}
{"id": "512463", "revid": "85894", "url": "https://gl.wikipedia.org/wiki?curid=512463", "title": "O Curro de Riba, A Az\u00famara, Castro de Rei", "text": "O Curro de Riba \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a seis habitantes (cinco homes e unha muller)."}
{"id": "512464", "revid": "85894", "url": "https://gl.wikipedia.org/wiki?curid=512464", "title": "Escairo, A Az\u00famara, Castro de Rei", "text": "Escairo \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a seis habitantes (tres homes e tres mulleres)."}
{"id": "512465", "revid": "85894", "url": "https://gl.wikipedia.org/wiki?curid=512465", "title": "Fonte de Tras, A Az\u00famara, Castro de Rei", "text": "Fonte de Tras \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a tres habitantes (dous homes e unha muller)."}
{"id": "512466", "revid": "85894", "url": "https://gl.wikipedia.org/wiki?curid=512466", "title": "A Fonte do Val, A Az\u00famara, Castro de Rei", "text": "A Fonte do Val \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a seis habitantes (catro homes e d\u00faas mulleres)."}
{"id": "512467", "revid": "85894", "url": "https://gl.wikipedia.org/wiki?curid=512467", "title": "Fontix\u00f3n, A Az\u00famara, Castro de Rei", "text": "Fontix\u00f3n \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a tres habitantes (dous homes e unha muller)."}
{"id": "512468", "revid": "85894", "url": "https://gl.wikipedia.org/wiki?curid=512468", "title": "A Igrexa, A Az\u00famara, Castro de Rei", "text": "A Igrexa \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a un habitante (un home).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512469", "revid": "85894", "url": "https://gl.wikipedia.org/wiki?curid=512469", "title": "Monelos, A Az\u00famara, Castro de Rei", "text": "Monelos \u00e9 un lugar da parroquia da Az\u00famara no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a un habitante (un home)."}
{"id": "512470", "revid": "98629", "url": "https://gl.wikipedia.org/wiki?curid=512470", "title": "Avianca Guatemala", "text": "Avianca Guatemala, anteriormente operando coa marca \"Aviateca\", \u00e9 unha aeroli\u00f1a con sede en Cidade de Guatemala. Aviateca foi propiedade do goberno ata o ano 1989, cando se uniu ao Grupo TACA do Salvador, unha alianza entre varias aeroli\u00f1as centroamericanas. Despois integrouse totalmente a TACA, que posteriormente se fusionou con Avianca.\nFrota.\nActual.\nEn novembro de 2020 a frota de Avianca Guatemala estaba formada polos seguintes avi\u00f3ns:\nHist\u00f3rica.\nAnteriormente a aeroli\u00f1a operou os seguintes modelos:"}
{"id": "512471", "revid": "72012", "url": "https://gl.wikipedia.org/wiki?curid=512471", "title": "Squalomorphi", "text": ""}
{"id": "512472", "revid": "865", "url": "https://gl.wikipedia.org/wiki?curid=512472", "title": "Boeing 727-100", "text": ""}
{"id": "512473", "revid": "865", "url": "https://gl.wikipedia.org/wiki?curid=512473", "title": "Douglas DC-6A", "text": ""}
{"id": "512474", "revid": "865", "url": "https://gl.wikipedia.org/wiki?curid=512474", "title": "Aviateca", "text": ""}
{"id": "512476", "revid": "89787", "url": "https://gl.wikipedia.org/wiki?curid=512476", "title": "Sergio Pitol", "text": "Sergio Pitol Dem\u00e9neghi, nado en Puebla o 18 de marzo de 1933 e finado en Xalapa o 12 de abril de 2018, foi un escritor, tradutor e diplom\u00e1tico mexicano.\nTraxectoria.\nSergio Pitol naceu o 18 de marzo de 1933 en Puebla, pero desde os catro anos trasladouse ao enxe\u00f1o veracruzano El Potrero, tras a morte do seu pai. Ao pouco tempo, cando ti\u00f1a cinco anos, a s\u00faa nai morreu afogada no r\u00edo Atoyac. Orfo, creceu nunha casa grande neste pequeno pobo de menos de tres mil habitantes. As\u00ed o describiu el mesmo no seu discurso elaborado para o Premio Cervantes.\nPasou a s\u00faa infancia rodeado de adultos que expresaban nas s\u00faas conversas unha gran nostalxia polo mundo anterior \u00e1 Revoluci\u00f3n, un mundo destru\u00eddo do que gardaban recordos contraditorios: axi\u00f1a evocaban as virtudes daquel para\u00edso perdido como se queixaban polas miserias e calamidades que pasaran naquela \u00e9poca. Foron precisamente esas experiencias as que influ\u00edron notablemente na creaci\u00f3n dos seus primeiros contos, os de \"Tiempo cercado\" e \"Infierno de todos\", que non son m\u00e1is que \u00abo resultado dun exercicio de limpeza, unha v\u00eda de escape dese mundo asfixiado, enfermo, con tufo a lugares escuros, pechados e illados\u00ab, como el mesmo afirmou nunha entrevista de 1989.\nDurante varios anos estivo enfermo de paludismo, o que o obrigou a reclu\u00edrse na casa, tempo que aproveitou pahra entregarse \u00e1 lectura: comezou con Verne, Stevenson, Dickens, e aos doce anos xa terminara \"Guerra e paz\". Ao dezasete anos, xa estaba familiarizado con Marcel Proust, Faulkner, Thomas Mann, Virginia Woolf, Kafka, Neruda, Borges, os poetas do grupo Os Contempor\u00e1neos, mexicanos, os da xeraci\u00f3n do 27 e os cl\u00e1sicos espa\u00f1ois. Todos os ver\u00e1ns adoitaba ir coa s\u00faa avoa e o seu irm\u00e1n a un balneario a tomar augas minerais, a\u00ednda que nunca chegou a experimentar unha gran mellor\u00eda. Foi a s\u00faa avoa unha figura importante na s\u00faa vida, pois ademais de facerse cargo da s\u00faa educaci\u00f3n, serviulle de modelo e referente \u00e1 hora de iniciarse na literatura, xa que pasaba a maior parte do d\u00eda lendo novelas, sobre todo as de Tolstoi, o seu autor preferido.\nAo dezaseis anos, chegou \u00e1 Cidade de M\u00e9xico para estudar na universidade, e atopou a s\u00faa vocaci\u00f3n verdadeira, o seu cami\u00f1o cara \u00e1 literatura, na Facultade de Dereito da Universidade Nacional Aut\u00f3noma de M\u00e9xico, influ\u00edndoo notablemente o seu mestre don Manuel Mart\u00ednez Pedroso, catedr\u00e1tico de Teor\u00eda do Estado e Dereito internacional. Dixo del: \u00abDon Manuel foi unha das persoas m\u00e1is sabias que co\u00f1ec\u00edn.\u00bb\nLicenciouse en dereito na Universidade Nacional Aut\u00f3noma de M\u00e9xico, e foi titular desa carreira na s\u00faa \"alma m\u00e1ter\", na Universidade Veracruzana de Xalapa e na Universidade de Br\u00edstol. Foi membro do Servizo Exterior Mexicano desde 1960, para o que traballou como agregado cultural en Par\u00eds, Varsovia, Budapest, Moscova e Praga. O seu paso por Moscova afianzou nel a s\u00faa afecci\u00f3n pola literatura rusa en xeral e por Ant\u00f3n Ch\u00e9jov en particular.\nAdemais, residiu en Roma, Pequ\u00edn e Barcelona por motivos de estudo e traballo. Nesta \u00faltima cidade, viviu entre 1969 e 1972, e al\u00ed traduciu para varias editoriais, entre elas Seix Barral, Tusquets e Anagrama (a cal publica as s\u00faas obras en Espa\u00f1a). Viviu desde 1993 at\u00e9 a s\u00faa morte en Xalapa, capital do estado mexicano de Veracruz.\nPitol foi tam\u00e9n co\u00f1ecido polas s\u00faas traduci\u00f3ns ao espa\u00f1ol de novelas de autores cl\u00e1sicos en lingua inglesa, como Jane Austen, Joseph Conrad, Lewis Carroll e Henry James, entre outros.\nEmpezou a publicar na madurez (\"No hay tal lugar\", 1967). \u00abInicieime co conto e durante quince anos segu\u00edn escrib\u00edndoos. No conto fixen a mi\u00f1a aprendizaxe. Tardei moito en sentirme seguro.\u00bb Escribiu unha decena de libros antes de \"El arte de la fuga\" (1996), onde fixo un notable balance da s\u00faa traxectoria e creou un x\u00e9nero narrativo-memorial\u00edstico moi persoal. A difusi\u00f3n masiva da s\u00faa obra foi tard\u00eda.\nO 23 de xaneiro de 1997, foi elixido membro correspondente da Academia Mexicana da Lingua.\nFaleceu o 12 de abril de 2018, aos 85 anos, por complicaci\u00f3ns dunha afasia progresiva que o acompa\u00f1aba desde hab\u00eda varios anos.\nAcerca da s\u00faa obra.\nDentro da s\u00faa obra narrativa, p\u00f3dense destacar d\u00faas etapas:\nPrimeira \u00e9poca.\nIniciada cos seus primeiros contos, os de \"Tiempo cercado\" e \"Infierno de todos\", marcada por sensaci\u00f3ns nost\u00e1lxicas e un tanto negativas, definida por el mesmo como un intento de escapar dun mundo asfixiado e enfermo. No per\u00edodo no que escribiu estes contos entregouse \u00e1 lectura de William Faulkner, posto que nas s\u00faas novelas atopou un mundo co que sent\u00eda claramente identificado: o dos terratenentes do sur dos Estados Unidos despois da Guerra Civil, xente que viv\u00eda en grandes casas, que padec\u00eda enfermidades de todo tipo e viv\u00eda arruinada, sen lograr adaptarse ao mundo contempor\u00e1neo. Un mundo cheo de nenos que naceron despois do desastre: nenos orfos, enfermos, con medo.\nSegunda \u00e9poca.\nA segunda etapa co\u00f1\u00e9cese como a das viaxes, onde o protagonista \u00e9 unha especie de peregrino laico, un mozo ansioso por descubrir os misterios da natureza humana. Nesta etapa Sergio Pitol c\u00e9ntrase en profundar na psicolox\u00eda dos personaxes, (a maior\u00eda mexicanos) exp\u00f3ndose alg\u00fans dilemas morais. Un exemplo caracter\u00edstico ser\u00eda o relato \"Cuerpo presente\", co que precisamente se iniciou a segunda etapa. Nela, fai un rexistro dos personaxes e lugares que foi co\u00f1ecendo, a\u00ednda que utilizase o lugar soamente como marco esc\u00e9nico.\nObras publicadas.\nObra completa de Sergio Pitol:"}
{"id": "512477", "revid": "23204", "url": "https://gl.wikipedia.org/wiki?curid=512477", "title": "Ruairi O'Connor", "text": "Ruairi O'Connor, nado o 9 de xullo de 1991 en Howth, \u00e9 un actor irland\u00e9s. \u00c9 co\u00f1ecido maiormente polo seu papel de Henry Tudor, o futuro Henrique VIII de Inglaterra, na serie televisiva de Starz, \"The Spanish Princess\".\nTraxectoria.\nO'Connor creceu en Howth, Condado de Dubl\u00edn, Irlanda. A s\u00faa familia mudouse ao campo cando el ti\u00f1a 14 anos para vivir nunha granxa de criadeiro de cabalos. O'Connor graduouse en teatro no Trinity College Dublin en 2015.\nO'Connor debutou co papel de Niall na pel\u00edcula de Lenny Abrahamson, \"What Richard Did\".\nNo 2016, O'Connor tivo un papel convidado na serie de RT\u00c92, \"Can't Cope, Won't Cope\" e un papel recorrente na serie \"My Mother and Other Strangers\" da BBC Northern Ireland. Obtivo o seu papel televisivo m\u00e1is importante como Michael Vincent na serie \"Delicious\" de Sky One, de 2016 a 2018. Ese mesmo ano, protagonizou como o mat\u00f3n escolar e antagonista principal a Weasel na pel\u00edcula \"Handsome Devil\".\nO'Connor protagonizou en 2018 xunto con Elle Fanning a pel\u00edcula \"Teen Spirit\". En maio de 2018, foi anunciado que O'Connor interpretar\u00eda ao pr\u00edncipe Harry Tudor (m\u00e1is tarde Henrique VIII) na serie de STARZ de 2019, \"The Spanish Princess\". Unha segunda quenda de oito episodios foi ordenada por Starz e as gravaci\u00f3ns comezaron en setembro de 2019.\nO'Connor interpretar\u00e1 o papel de Arne Cheyenne Johnson na pel\u00edcula de 2021 \"\". A pel\u00edcula describe o caso real de Johnson.\nVida persoal.\nO'Connor vive entre Londres e Dubl\u00edn, a\u00ednda que actualmente reside nos \u00c1nxeles, California coa s\u00faa noiva, Charlotte Hope."}
{"id": "512479", "revid": "83328", "url": "https://gl.wikipedia.org/wiki?curid=512479", "title": "Emily Wilding Davison", "text": ""}
{"id": "512480", "revid": "85894", "url": "https://gl.wikipedia.org/wiki?curid=512480", "title": "Eiravedra, Balmonte, Castro de Rei", "text": "Eiravedra \u00e9 un lugar da parroquia de Balmonte no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (seis homes e dez mulleres)."}
{"id": "512481", "revid": "85894", "url": "https://gl.wikipedia.org/wiki?curid=512481", "title": "A Igrexa, Balmonte, Castro de Rei", "text": "A Igrexa \u00e9 un lugar da parroquia de Balmonte no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a sete habitantes (tres homes e catro mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512482", "revid": "85894", "url": "https://gl.wikipedia.org/wiki?curid=512482", "title": "O Suso, Balmonte, Castro de Rei", "text": "O Suso \u00e9 un lugar da parroquia de Balmonte no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a tres habitantes (un home e d\u00faas mulleres)."}
{"id": "512483", "revid": "85894", "url": "https://gl.wikipedia.org/wiki?curid=512483", "title": "A Torre, Balmonte, Castro de Rei", "text": "A Torre \u00e9 un lugar da parroquia de Balmonte no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 estaba despoboado."}
{"id": "512485", "revid": "85894", "url": "https://gl.wikipedia.org/wiki?curid=512485", "title": "A Vali\u00f1a, Balmonte, Castro de Rei", "text": "A Vali\u00f1a \u00e9 un lugar da parroquia de Balmonte no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a tres habitantes (dous homes e unha muller)."}
{"id": "512486", "revid": "85894", "url": "https://gl.wikipedia.org/wiki?curid=512486", "title": "Vilase\u00f1or, Balmonte, Castro de Rei", "text": "Vilase\u00f1or \u00e9 un lugar da parroquia de Balmonte no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a dous habitantes (dous homes)."}
{"id": "512487", "revid": "98629", "url": "https://gl.wikipedia.org/wiki?curid=512487", "title": "Jos\u00e9 Jim\u00e9nez Lozano", "text": "Jos\u00e9 Jim\u00e9nez Lozano, nado en Langa, \u00c1vila, o 13 de maio de 1930 e finado en Valladolid o 9 de marzo de 2020, foi un escritor espa\u00f1ol. Recibiu o Premio Cervantes en 2002.\nTraxectoria.\nNaceu en Langa, pequena poboaci\u00f3n da comarca da Mora\u00f1a, ao norte da provincia de \u00c1vila, onde pasou a s\u00faa infancia ata que marchou a estudar. Na s\u00faa obra est\u00e1n reflectidas as paisaxes de ampla chaira castel\u00e1, con horizontes inmensos que convidan o pensamento, a reflexi\u00f3n e mesmo a m\u00edstica que inspirou a Xo\u00e1n da Cruz e Tareixa de \u00c1vila, as\u00ed como alg\u00fans personaxes da s\u00faa lembranza son usados ao modo de como Miguel Delibes utiliza personaxes nas s\u00faas novelas ambientadas na Castela rural. \nDesenvolveu a s\u00faa vida profesional en Valladolid e en Alcazar\u00e9n, a s\u00faa residencia durante m\u00e1is de cincuenta anos. \nLicenciouse en Dereito pola Universidade de Valladolid, en Filosof\u00eda e Letras pola de Salamanca e en Xornalismo pola Escola Oficial de Xornalismo de Madrid en 1962.\nFoi colaborador de \"El Norte de Castilla\" de Valladolid desde 1958, redactor de 1962 a 1978, subdirector de 1978 a 1979 e director desde 1992 at\u00e9 a s\u00faa xubilaci\u00f3n en 1995.\nEn 1988, Jos\u00e9 Jim\u00e9nez Lozano, o sacerdote Jos\u00e9 Velicia e o arquitecto Pablo Puente desenvolveron en Valladolid a primeira edici\u00f3n da exposici\u00f3n \"Las Edades del Hombre\". Tam\u00e9n participou na parte t\u00e9cnica Elo\u00edsa Garc\u00eda de Wattenberg, ent\u00f3n directora do Museo Nacional de Escultura. A parte financeira correu a cargo da Caixa de Salamanca e Soria.\nCompaxinou a carreira xornal\u00edstica coa literatura: \u00e9 autor de novelas, ensaios, poes\u00eda e diarios. Colaborador habitual de xornais como \"ABC\" ou \"La Raz\u00f3n\", foi tam\u00e9n patr\u00f3n do Instituto Cervantes, da Residencia de Estudantes e das fundaci\u00f3ns da Lingua Espa\u00f1ola e da dos Duques de Soria.\nFoi galardoado co Premio Cervantes 2002 \u2013considerado como o Nobel das letras hispanas\u2013. O escritor considerou o premio \u00abcomo o que \u00e9, como un agasallo, cunha gran alegr\u00eda\u00bb e que \u00ab\u00e9 o premio m\u00e1is importante do pa\u00eds e sinto que \u00e9 un reco\u00f1ecemento oficial, pero o que me enche de alegr\u00eda \u00e9 saber que a mi\u00f1a obra chegou a uns cantos, a\u00ednda que sexa un lector\u00bb.\nO papa Francisco concedeulle a Cruz Pro Ecclesia et Pontifice, m\u00e1xima distinci\u00f3n para un segrar, que recibiu o 4 de novembro de 2017 de mans do ent\u00f3n cardeal e arcebispo de Valladolid, Ricardo Bl\u00e1zquez.\nFaleceu en Valladolid o 9 de marzo de 2020 aos oitenta e nove anos."}
{"id": "512488", "revid": "85894", "url": "https://gl.wikipedia.org/wiki?curid=512488", "title": "A \u00c1spera, Bazar, Castro de Rei", "text": "A \u00c1spera \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 17 habitantes (dez homes e sete mulleres)."}
{"id": "512489", "revid": "85894", "url": "https://gl.wikipedia.org/wiki?curid=512489", "title": "Bardi\u00e1n, Bazar, Castro de Rei", "text": "Bardi\u00e1n \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a vinte habitantes (dez homes e dez mulleres)."}
{"id": "512490", "revid": "85894", "url": "https://gl.wikipedia.org/wiki?curid=512490", "title": "A Cainceira, Bazar, Castro de Rei", "text": "A Cainceira \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1."}
{"id": "512491", "revid": "85894", "url": "https://gl.wikipedia.org/wiki?curid=512491", "title": "Cainzada, Bazar, Castro de Rei", "text": "Cainzada \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a un habitante (un home)."}
{"id": "512492", "revid": "85894", "url": "https://gl.wikipedia.org/wiki?curid=512492", "title": "Canto, Bazar, Castro de Rei", "text": "Canto \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a oito habitantes (tres homes e cinco mulleres)."}
{"id": "512493", "revid": "85894", "url": "https://gl.wikipedia.org/wiki?curid=512493", "title": "Carravilar, Bazar, Castro de Rei", "text": "Carravilar \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 34 habitantes (16 homes e 18 mulleres)."}
{"id": "512494", "revid": "85894", "url": "https://gl.wikipedia.org/wiki?curid=512494", "title": "A Folgueira, Bazar, Castro de Rei", "text": "A Folgueira \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (3 homes e 4 mulleres)."}
{"id": "512495", "revid": "85894", "url": "https://gl.wikipedia.org/wiki?curid=512495", "title": "As Fontes, Bazar, Castro de Rei", "text": "As Fontes \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 26 habitantes (quince homes e once mulleres)."}
{"id": "512496", "revid": "89787", "url": "https://gl.wikipedia.org/wiki?curid=512496", "title": "Provincia de Teher\u00e1n", "text": "A provincia de Teher\u00e1n (en persa:\" \u0627\u0633\u062a\u0627\u0646 \u062a\u0647\u0631\u0627\u0646\u200e Ost\u0101n-e Tehr\u0101n\") \u00e9 unha das 31 provincias de Ir\u00e1n. Cobre unha \u00e1rea de 18814 quil\u00f3metros cadrados e at\u00f3pase ao norte da meseta central de Ir\u00e1n.\nA provincia limita coa provincia de Mazandaran polo norte, coa provincia de Qom polo sur, coa provincia de Semn\u00e1n polo leste e coa provincia de Alborz polo oeste. A metr\u00f3pole de Teher\u00e1n \u00e9 a cidade capital da provincia e de Ir\u00e1n.\nA provincia de Teher\u00e1n \u00e9 a provincia m\u00e1is rica de Ir\u00e1n, contribu\u00edndo aproximadamente ao 29% do PIB do pa\u00eds. Ademais, aloxa aproximadamente o 18% da poboaci\u00f3n do pa\u00eds. \u00c9 ademais a provincia m\u00e1is industrializada de Ir\u00e1n. O 86,5% da s\u00faa poboaci\u00f3n reside en \u00e1reas urbanas e o 13,5% da s\u00faa poboaci\u00f3n reside en \u00e1reas rurais.\nA zona empezou a ga\u00f1ar importancia cando Teher\u00e1n foi establecida como capital pola dinast\u00eda Qajar en 1778. Hoxe, Teher\u00e1n, conta cunha poboaci\u00f3n de 8 mill\u00f3ns de habitante, clasificata entre as 40 \u00e1reas metropolitanas m\u00e1is poboadas do mundo.\nXeograf\u00eda.\nA provincia de Teher\u00e1n ten sobre 12 mill\u00f3ns de habitantes e \u00e9 a a rexi\u00f3n m\u00e1is densamente poboada de Ir\u00e1n. Aproximadamente o 86,5 por cento reside en \u00e1reas urbanas e o 13.5 por cento en \u00e1reas rurais da provincia.\nOs r\u00edos m\u00e1is grandes desta provincia son Karaj e Jajrood.\nCadeas monta\u00f1osas como o Alborz at\u00f3panse ao norte; Savad Kooh e Firooz Kooh at\u00f3panse no nordeste; Lavasanat, Qarah Daq, Shemiranat, Hassan Abad e Namak at\u00f3panse ao sur; Bibi Shahr Banoo e Alqadr at\u00f3panse no sueste e os altos de Qasr-e-Firoozeh at\u00f3panse ao leste da provincia.\nO clima da provincia \u00e9 est\u00e1bel, posu\u00edndo catro estaci\u00f3ns, o inverno \u00e9 fr\u00edo e nevarento, o outono e a primavera son suaves e frescos e chuviosos, e o ver\u00e1n \u00e9 morno e quente e seco. Mais nas monta\u00f1as o clima \u00e9 fr\u00edo e semih\u00famido durante todo o ano. Os meses m\u00e1is c\u00e1lidos do ano son desde mediados de xullo at\u00e9 mediados de setembro cun rango de temperaturas desde os \u00a0a \u00a0e a temperatura dos meses m\u00e1is fr\u00edos \u00e9 de \u00a0entre xaneiro e febreiro, mais en certas tempadas do inverno p\u00f3dense chegar a acadar os . A cidade de Teher\u00e1n ten invernos fr\u00edos e mornos e ver\u00e1ns c\u00e1lidos. A pluviosidade anual media \u00e9 de aproximadamte 200 mil\u00edmetros, sendo os m\u00e1ximos durante a estaci\u00f3n de inverno, principalmente en forma de neve. Resumindo, a provincia \u00e9 unha zona fr\u00eda semi\u00e1rida, cun clima de estepa no sur e un clima alpino no norte.\nHistoria.\nA provincia de Teher\u00e1n conta con varios sitios arqueol\u00f3xicos que indican asentamentos que datados hai varios miles de anos. At\u00e9 hai 300 anos, Rey era a cidade m\u00e1is importante da provincia. Con todo, a cidade de Teher\u00e1n emerxeu e converteuse na cidade m\u00e1is grande e capital de Ir\u00e1n en 1778, e desde ent\u00f3n foi o centro pol\u00edtico, cultural e econ\u00f3mico de Ir\u00e1n.\nTeher\u00e1n conta con 1500 sitios hist\u00f3ricos da importancia cultural rexistrados pola Organizaci\u00f3n do Patrimonio Cultural de Ir\u00e1n. Os m\u00e1is antigos destes son os restos de dous sitios do condado de Firuzkuh, datados do 4\u00ba milenio a. C.\nDivisi\u00f3ns.\nA provincia de Teher\u00e1n subdiv\u00eddese en dezaseis condados (\"shahrestan\"), listados abaixo coas s\u00faas poboaci\u00f3ns no 2016:\nAs cidades m\u00e1is grandes da provincia de Teher\u00e1n son: Andisheh, Baghershahr, Baghestan, Bumehen, Chahardangeh, Damavand, Eslamshahr, Qarchak, Qods, Golestan, Shahriar, Malard, Nasimshahr, Pakdasht, Pardis, Pishva, Robat Karim, Shahriar, Teher\u00e1n, Varamin e Salehieh."}
{"id": "512497", "revid": "85894", "url": "https://gl.wikipedia.org/wiki?curid=512497", "title": "A Granda, Bazar, Castro de Rei", "text": "A Granda \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a un habitante (unha muller)."}
{"id": "512498", "revid": "85894", "url": "https://gl.wikipedia.org/wiki?curid=512498", "title": "A Grandela, Bazar, Castro de Rei", "text": "A Grandela \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a cinco habitantes (catro homes e unha muller)."}
{"id": "512499", "revid": "85894", "url": "https://gl.wikipedia.org/wiki?curid=512499", "title": "Gunt\u00edn, Bazar, Castro de Rei", "text": "Gunt\u00edn \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a nove habitantes (cinco homes e catro mulleres)."}
{"id": "512500", "revid": "85894", "url": "https://gl.wikipedia.org/wiki?curid=512500", "title": "O Montill\u00f3n, Bazar, Castro de Rei", "text": "O Montill\u00f3n \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a un habitante (un home)."}
{"id": "512504", "revid": "85894", "url": "https://gl.wikipedia.org/wiki?curid=512504", "title": "Oroxe, Bazar, Castro de Rei", "text": "Oroxe \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 33 habitantes (16 homes e 17 mulleres)."}
{"id": "512506", "revid": "98629", "url": "https://gl.wikipedia.org/wiki?curid=512506", "title": "\u00c1lvaro Mutis", "text": "\u00c1lvaro Mutis Jaramillo, nado en Bogot\u00e1 o 25 de agosto de 1923 e finado na Cidade de M\u00e9xico, 22 de setembro de 2013, foi un novelista e poeta colombiano. Viviu en M\u00e9xico desde a s\u00faa mocidade e at\u00e9 a s\u00faa morte. \u00c9 considerado un dos escritores hispanoamericanos contempor\u00e1neos m\u00e1is importantes. Ao longo da s\u00faa carreira literaria recibiu, entre outros, o Premio Xavier Villaurrutia en 1988, o Premio Pr\u00edncipe de Asturias das Letras en 1997, o Premio Reina Sof\u00eda de Poes\u00eda Iberoamericana en 1997, o Premio Cervantes en 2001 e o Premio Internacional Neustadt de Literatura en 2002.\nTraxectoria.\nNaceu en Bogot\u00e1 (Colombia), o 25 de agosto de 1923, d\u00eda de San Lu\u00eds IX de Francia, deste o autor di: \"\u00abNon descarto a influencia do meu santo patr\u00f3n na mi\u00f1a devoci\u00f3n pola monarqu\u00eda\u00bb\". Faleceu no 22 setembro de 2013.\nEn 1925, aos dous anos de idade viaxou a B\u00e9lxica por mor da profesi\u00f3n do seu pai. Fixo os seus primeiros estudos en Bruxelas. Regresou a Colombia, primeiro, durante as vacaci\u00f3ns e despois por tempadas m\u00e1is extensas. Viviu nunha herdade cafetaleira e de cana que fundara o seu av\u00f3 materno, no correxemento de Coello-Cocora, preto de Ibagu\u00e9 no departamento colombiano do Tolima, nos contrafortes da Cordilleira Central, da cal o autor dixo: \u00abTodo o que escrib\u00edn est\u00e1 destinado a celebrar, a perpetuar ese recuncho da terra quente do que emana a substancia mesma dos meus so\u00f1os, as mi\u00f1as nostalxias, os meus terrores e as mi\u00f1as ditas. Non hai unha soa li\u00f1a da mi\u00f1a obra que non estea referida, en forma secreta ou expl\u00edcita, ao mundo sen l\u00edmites que \u00e9 para min ese recuncho da rexi\u00f3n de Tolima, en Colombia\u00bb.\nEn B\u00e9lxica viviu at\u00e9 os nove anos, cando morre o seu pai repentinamente, aos 33 anos. En Bruxelas est\u00e1n os seus mellores recordos del: \u00abdel herdei, entre outras cousas, o gusto polos bos vi\u00f1os e a boa coci\u00f1a, polo faladoiro e os bos libros, e tam\u00e9n a s\u00faa admiraci\u00f3n por Napole\u00f3n\u00bb, afirma o narrador colombiano. Tras o falecemento do seu pai, a s\u00faa nai decidiu regresar a Colombia para dedicarse \u00e1 facenda de Coello. Deixar Europa foi, para Mutis, unha gran perda: era naqueles anos o seu mundo, mentres que Colombia era s\u00f3 un lugar onde pasar vacaci\u00f3ns e do cal sempre se regresaba. A s\u00faa fascinaci\u00f3n polo mar, os barcos e a viaxe ten orixe neses desprazamentos de Europa a Colombia en pequenos barcos metade de carga e metade de pasaxeiros.\nTras abandonar os seus estudos en Bruxelas no colexio xesu\u00edta de Saint-Michel, fixo o seu \u00faltimo intento para lograr o diploma de bacharel e matriculouse no tradicional Colexio Maior da nosa Se\u00f1ora do Rosario. Neste prestixioso colexio, o seu profesor de literatura espa\u00f1ola foi o notable poeta colombiano Eduardo Carranza. As clases de Carranza, di o poeta, \u00abson para min unha inesquecible e fervorosa iniciaci\u00f3n \u00e1 poes\u00eda\u00bb. O billar e a poes\u00eda puideron m\u00e1is e nunca alcanzou o t\u00edtulo.\nEn 1941 contraeu matrimonio con Mireya Dur\u00e1n Solano, con quen tivo tres fillos: Mar\u00eda Cristina, Santiago e Jorge Manuel. En 1942 comezou a traballar de xornalista na emisora de radio \"Nuevo Mundo\", onde substitu\u00edu a Eduardo Zalamea Borda.\nDespois de ser relacionista p\u00fablico da Standard Oil, Panamerican e Columbia Pictures, entre outras compa\u00f1\u00edas, publicou o seu primeiro volume de poes\u00eda en 1948. Antes publicara os seus poemas no xornal \"El Espectador\". En 1953 publicou \"Los elementos del desastre\", un poemario onde aparece por primeira vez o seu emblem\u00e1tico personaxe Maqroll el Gaviero, un dos grandes fitos da literatura en lingua espa\u00f1ola deste s\u00e9culo.\nEn 1954 casou con Mar\u00eda Luz Montan\u00e9. Desta uni\u00f3n naceu a s\u00faa filla Mar\u00eda Teresa.\nDebido ao manexo caprichoso duns cartos da multinacional Esso, da que era xefe de relaci\u00f3ns p\u00fablicas, di\u00f1eiro que asignaba a quixotadas culturais e a axudar a todo escritor ou artista necesitado, foi demandado pola compa\u00f1\u00eda. Ante esta situaci\u00f3n, o seu irm\u00e1n Leopoldo, Casimiro Eiger e \u00c1lvaro Casta\u00f1o Castelo arr\u00e1nxanlle unha viaxe de emerxencia a M\u00e9xico, que desde ent\u00f3n \u00e9 o seu lugar de residencia.\nEn 1956 estableceuse na cidade de M\u00e9xico, onde chegou con d\u00faas cartas de recomendaci\u00f3n, unha dirixida a Luis Bu\u00f1uel e outra a Luis de Llano; grazas a estas conseguiu traballo como executivo dunha empresa de publicidade, e logo foi promotor de produci\u00f3n e vendedor de publicidade para televisi\u00f3n e co\u00f1eceu no medio intelectual mexicano os que foron os seus amigos nese pa\u00eds: Octavio Paz, Carlos Fuentes, Emilio Garc\u00eda Rise e Luis Bu\u00f1uel, entre outros.\nAo tres anos da s\u00faa chegada a M\u00e9xico, Mutis foi detido pola Interpol e internado durante 15 meses no c\u00e1rcere preventivo de Lecumberri, m\u00e1is co\u00f1ecida como \u00abO palacio negro\u00bb. A s\u00faa experiencia no c\u00e1rcere mudou totalmente a s\u00faa visi\u00f3n da dor e do sufrimento humano.\nPor 1960 iniciou unha viraxe cara \u00e1 prosa co seu \"Diario de Lecumberri\", escrito no c\u00e1rcere. En 1966 contraeu matrimonio con Carmen Miracle Feli\u00fa.\nIniciouse na novela en 1978, pero s\u00f3 ser\u00eda reco\u00f1ecido popularmente en 1986, coa publicaci\u00f3n da primeira novela de Maqroll o Gaviero, \"La nieve del Almirante\". A partir de ent\u00f3n comezou a recibir premios importantes. Un dos seus contempor\u00e1neos escribiu:\u00abA saga novelesca de Maqroll o Gaviero \u00e9, sen d\u00fabida, polo seu emocionante despregamento narrativo, a s\u00faa profundidade terrible, a s\u00faa construci\u00f3n de gran artesanado, a s\u00faa poes\u00eda constante e a s\u00faa delicadeza, unha obra maior da escritura na nosa lingua\u00bb.\nEn 1988 cumpriu o tempo para o retiro e ded\u00edcase completamente a ler e a escribir. Apareceu en Espa\u00f1a a s\u00faa novela \"Ilona llega con la lluvia\", tam\u00e9n protagonizada por Maqroll o Gaviero, publicada por Mondadori. En 1989 Mondadori publicou a s\u00faa novela \"Un bel morir\" e Arango Editores publicou \"La \u00faltima escala del Tramp Steamer\". En 1990 \"Amirbar\" foi editada en Espa\u00f1a e Colombia simultaneamente. Terminou a novela \"Abdul Bashur, so\u00f1ador de nav\u00edos\", que se publicou o ano seguinte. En 1993 a editorial Siruela publicou en dous volumes e baixo o t\u00edtulo \"Empresas y tribulaciones de Maqroll el Gaviero\" as novelas de Maqroll el Gaviero, inclu\u00edndo o at\u00e9 ent\u00f3n in\u00e9dito \"Tr\u00edptico de mar y tierra\". En 1996 a editorial Alfaguara decidiu reeditar \"Empresas e tribulaciones de Maqroll o Gaviero\" nun \u00fanico volume.\nO 22 de setembro de 1923 morreu na Cidade de M\u00e9xico aos 90 anos de idade por mor dunha enfermidade respiratoria. A s\u00faa esposa manifestou a s\u00faa intenci\u00f3n de espallar as s\u00faas cinzas no r\u00edo Coello, a pedido do escritor, que pasara al\u00ed parte da s\u00faa infancia.\n\u00c1lvaro Mutis e Galicia.\nCo\u00f1eceu Galicia en 2008, da man de Barbantia e o Pen Clube de Galicia. Visitou Boiro, tras recibir o Premio Rosal\u00eda de Castro. Xantou cos socios de Barbantia e logo subiu ao monte Curota para contemplar a r\u00eda de Arousa.\nEn 1994 dedicoulle a Cunqueiro o breve artigo \u201c\u00c1lvaro Cunqueiro\u201d, descubrimiento y asombro constante\u201d. Tam\u00e9n Santiago o impresionou e dedicoulle \u00e1 cidade o poema \u201cNocturno en Compostela\u201d."}
{"id": "512508", "revid": "89787", "url": "https://gl.wikipedia.org/wiki?curid=512508", "title": "Kuwait Airways", "text": "Kuwait Airways (\u00e1rabe: \u0627\u0644\u062e\u0637\u0648\u0637 \u0627\u0644\u062c\u0648\u064a\u0629 \u0627\u0644\u0643\u0648\u064a\u062a\u064a\u0629\u200e, al-\u1e2au\u1e6d\u016b\u1e6d al-Jawiyyah al-Kuwa\u012btiyyah) \u00e9 a aeroli\u00f1a nacional de Kuwait, con sede en terreos do aeroporto internacional de Kuwait. Opera servizos regulares internacionais cara Oriente Medio, o subcontinente indio, Europa, o Sueste Asi\u00e1tico e Am\u00e9rica do Norte dende a s\u00faa base principal no aeroporto de Kuwait. A aeroli\u00f1a \u00e9 membro da Arab Air Carriers Organization.\nFrota.\nActual.\nEn decembro de 2020 a frota de Kuwait Airways estaba formada polos seguintes avi\u00f3ns:\nKuwait Airways opera avi\u00f3ns para asuntos oficiais do goberno. Esa frota estatal ten unha librea inspirada na de Kuwait Airways con t\u00edtulos do Estado de Kuwait e est\u00e1 formada por un Airbus A319-100, un A320-200, dous A340-500, un Boeing 737-900, un 747-8BBJ e catro Gulfstream V."}
{"id": "512509", "revid": "23204", "url": "https://gl.wikipedia.org/wiki?curid=512509", "title": "Hiperi\u00f3n (mitolox\u00eda)", "text": "Na mitolox\u00eda grega, Hiperi\u00f3n (en grego antigo \u1f59\u03c0\u03b5\u03c1\u03af\u03c9\u03bd, que cami\u00f1a nas alturas, ou que vai por riba) \u00e9 un dos Tit\u00e1ns, fillo de Urano (o Ceo) e Xea (a Terra).\nMitolox\u00eda.\nSegundo Hes\u00edodo, casou coa s\u00faa irm\u00e1 a tit\u00e1nide T\u00eda (ou Tea) (tam\u00e9n chamada \"Eurifaesa\"), coa que tivo tres fillos: Helios (o Sol), Selene (a L\u00faa) e Eos (a Aurora):\nHiperi\u00f3n desenvolve un papel practicamente nulo nos cultos gregos e na s\u00faa mitolox\u00eda, limit\u00e1ndose a aparecer na lista dos doce Tit\u00e1ns. Polo seu nome, o que vai por riba da Terra, foi identificado con Helios e, finalmente, con Apolo. Na \"Teogon\u00eda\" de Hes\u00edodo e na \"Odisea\" de Homero, o sol recibe o nome de \"Hyperonides\" (fillo de Hiperi\u00f3n) . Na literatura grega posterior, Hiperi\u00f3n sempre se distingue de Helios.\nNon se conservou ningunha imaxe de Hiperion, pero no friso sur do altar de P\u00e9rgamo si que se representa a s\u00faa esposa, T\u00eda, acompa\u00f1ada das figuras dos fillos Helios e Selene."}
{"id": "512511", "revid": "85894", "url": "https://gl.wikipedia.org/wiki?curid=512511", "title": "O Pacio, Bazar, Castro de Rei", "text": "O Pacio \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a cinco habitantes (dous homes e tres mulleres)."}
{"id": "512514", "revid": "85894", "url": "https://gl.wikipedia.org/wiki?curid=512514", "title": "A Pena, Bazar, Castro de Rei", "text": "A Pena \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a sete habitantes (catro homes e tres mulleres)."}
{"id": "512518", "revid": "85894", "url": "https://gl.wikipedia.org/wiki?curid=512518", "title": "As Penelas, Bazar, Castro de Rei", "text": "As Penelas \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 19 habitantes (oito homes e once mulleres)."}
{"id": "512519", "revid": "865", "url": "https://gl.wikipedia.org/wiki?curid=512519", "title": "Airbus A300-600R", "text": ""}
{"id": "512520", "revid": "865", "url": "https://gl.wikipedia.org/wiki?curid=512520", "title": "Airbus A310-200", "text": ""}
{"id": "512521", "revid": "865", "url": "https://gl.wikipedia.org/wiki?curid=512521", "title": "Boeing 707-320C", "text": ""}
{"id": "512522", "revid": "865", "url": "https://gl.wikipedia.org/wiki?curid=512522", "title": "Boeing 707-320", "text": ""}
{"id": "512523", "revid": "865", "url": "https://gl.wikipedia.org/wiki?curid=512523", "title": "Boeing 767-200ER", "text": ""}
{"id": "512524", "revid": "865", "url": "https://gl.wikipedia.org/wiki?curid=512524", "title": "Boeing 747-200M", "text": ""}
{"id": "512525", "revid": "865", "url": "https://gl.wikipedia.org/wiki?curid=512525", "title": "Douglas DC-8-62", "text": ""}
{"id": "512526", "revid": "865", "url": "https://gl.wikipedia.org/wiki?curid=512526", "title": "Lockheed L-1011-200 TriStar", "text": ""}
{"id": "512527", "revid": "865", "url": "https://gl.wikipedia.org/wiki?curid=512527", "title": "McDonnell Douglas DC-10-30", "text": ""}
{"id": "512533", "revid": "85894", "url": "https://gl.wikipedia.org/wiki?curid=512533", "title": "O Pumar, Bazar, Castro de Rei", "text": "O Pumar \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "512534", "revid": "85894", "url": "https://gl.wikipedia.org/wiki?curid=512534", "title": "A Ribapena, Bazar, Castro de Rei", "text": "A Ribapena \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 13 habitantes (8 homes e 5 mulleres)."}
{"id": "512535", "revid": "85894", "url": "https://gl.wikipedia.org/wiki?curid=512535", "title": "A Veiga da Acea, Bazar, Castro de Rei", "text": "A Veiga da Acea \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 27 habitantes (12 homes e 15 mulleres)."}
{"id": "512536", "revid": "85894", "url": "https://gl.wikipedia.org/wiki?curid=512536", "title": "A Veiga do Pumar, Bazar, Castro de Rei", "text": "A Veiga do Pumar \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 15 habitantes (9 homes e 6 mulleres)."}
{"id": "512537", "revid": "85894", "url": "https://gl.wikipedia.org/wiki?curid=512537", "title": "A Veiga, Bazar, Castro de Rei", "text": "A Veiga \u00e9 un lugar da parroquia de Bazar no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitante (1 muller)."}
{"id": "512538", "revid": "89787", "url": "https://gl.wikipedia.org/wiki?curid=512538", "title": "Georges M. Saad Abiyounes", "text": "Georges M. Saad Abiyounes, O.L.M., ou Xurx Sad Abi Yunis (en ), nado en Hamana (L\u00edbano) o 18 de abril de 1948, \u00e9 un relixioso baladita e bispo maronita, dende 2003 bispo de Nosa Se\u00f1ora dos M\u00e1rtires do L\u00edbano en M\u00e9xico.\nTraxectoria.\nNaceu en Hamana, unha vila da gobernaci\u00f3n do Monte L\u00edbano, o 18 de abril de 1948. O 17 de xaneiro de 1970 fixo os votos perpetuos como membro da Orde Libanesa Maronita, e posteriormente curso estudos de Filosof\u00eda na Universidade Esp\u00edrito Santo de Kaslik. O 3 de xullo de 1977 foi ordenado sacerdote. En 1979 doutorouse en Filosof\u00eda, e ao ano seguinte rematou os estudos de Teolox\u00eda. Ademais da s\u00faa formaci\u00f3n acad\u00e9mica, domina o \u00e1rabe, o franc\u00e9s, o ingl\u00e9s, o castel\u00e1n e o arameo.\nLogo de ser ordenado sacerdote, at\u00e9 1984 foi p\u00e1rroco en Bait Xabab. En 1984 trasladouse ao Canad\u00e1, co comezo da actividade misioneira dos baladitas no pa\u00eds. Pasou \u00e1 misi\u00f3n M\u00e9xico en 1988, e en 1995 pasou a ser o superior da misi\u00f3n, e p\u00e1rroco dos maronitas en Cidade de M\u00e9xico. Entre 1997 e 2002 foi tam\u00e9n protosyncellus da eparqu\u00eda de M\u00e9xico. \nO 22 de febreiro de 2003 foi nomeado bispo da eparqu\u00eda de Nosa Se\u00f1ora dos M\u00e1rtires do L\u00edbano en M\u00e9xico polo papa Xo\u00e1n Paulo II. Recibiu a ordenaci\u00f3n episcopal o 26 de abril seguinte, de mans do patriarca Nasrala Pedro, e tivo como co-ordenantes ao bispo Rulan Abu Xauda e ao arcebispo Yusif Muhsin Bixara."}
{"id": "512540", "revid": "85894", "url": "https://gl.wikipedia.org/wiki?curid=512540", "title": "A Acea, Bendia, Castro de Rei", "text": "A Acea \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (dous homes).\nToponimia.\nA orixe do top\u00f3nimo \"Acea\" \u00e9 o \u00e1rabe \"as-saniya\", que \u00e9 un mu\u00ed\u00f1o de auga destinado a moer fari\u00f1a."}
{"id": "512542", "revid": "85894", "url": "https://gl.wikipedia.org/wiki?curid=512542", "title": "O Campo, Bendia, Castro de Rei", "text": "O Campo \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (dez homes e seis mulleres)."}
{"id": "512543", "revid": "85894", "url": "https://gl.wikipedia.org/wiki?curid=512543", "title": "O Cando, Bendia, Castro de Rei", "text": "O Cando \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 10 habitantes (5 homes e 5 mulleres)."}
{"id": "512544", "revid": "85894", "url": "https://gl.wikipedia.org/wiki?curid=512544", "title": "Cornide, Bendia, Castro de Rei", "text": "Cornide \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (dez homes e once mulleres)."}
{"id": "512545", "revid": "85894", "url": "https://gl.wikipedia.org/wiki?curid=512545", "title": "A Ermida, Bendia, Castro de Rei", "text": "A Ermida \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (dous homes e d\u00faas mulleres).\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "512546", "revid": "54334", "url": "https://gl.wikipedia.org/wiki?curid=512546", "title": "Abdala Qarali", "text": "Abdala bin Mikhail Qarali, O.L.M. (en ), nado o 8 de setembro de 1672 en Alepo e finado o 6 de xaneiro de 1742, foi un relixioso cat\u00f3lico maronita, bispo de Beirut dende 1716 at\u00e9 o seu pasamento.\nTraxectoria.\nNaceu o 8 de setembro de 1672 en Alepo. Desexou facer vida mon\u00e1stica, pero o seu pai Mikhail non estivo de acordo, ao non haber mosteiros maronitas na s\u00faa rexi\u00f3n. Finalmente o seu pai aceptou, e en 1694 finalmente marchou cara a Xerusal\u00e9n en peregrinaci\u00f3n xunto co tam\u00e9n alepino Yusif al-Batin, e posteriormente os dos se dirixiron ao Monte L\u00edbano, onde se reuniron en Srarta (preto de Tr\u00edpoli) con Xibrail Hawa. Os tres visitaron ao patriarca Estevo II al-Duaihi no mosteiro de Qanubin, e o acompa\u00f1aron a visitar alg\u00fans mosteiros. Posteriormente, o bispo de Alepo Xibrail al-Blausani convidounos a visitar o mosteiro de Tamix, no Kisruan, onde Qarali e al-Batin estiveron arredor de 3 meses, logo dos cales Qarali volveu a Qanubin; dende al\u00ed, e xunto con Xibrail, acompa\u00f1ou ao patriarca pola rexi\u00f3n de Batrun e Xubail.\nEn 1695 o patriarca tivo que se agochar do pax\u00e1 de Tr\u00edpoli, e Qarali e os seus compa\u00f1eiros volveron ao mosteiro de Qanubin. Cando o patriarca se uniu a eles, obtiveron permiso para pasar o est\u00edo no mosteiro de San Serxio en Ihdin. En setembro, coa aprobaci\u00f3n do bispo de Ihdin, se estabeleceron no mosteiro de Santa Maura en Ihdin. No ver\u00e1n do mesmo ano foi ordenado di\u00e1cono polo patriarca Estevo II, e finalmente os tres compa\u00f1eiros tomaron o h\u00e1bito ante o patriarca, o 10 de novembro de 1695. Os monxes elixiron como superior a Xibrail Hawa, e a comezos de 1696 pasaron o inverno no convento dos xesu\u00edtas de Tr\u00edpoli, volvendo en primavera a Santa Maura e completando a restauraci\u00f3n do mosteiro no ver\u00e1n do mesmo ano.\nEn 1696 foron convidados polos habitantes de Bixari a tomar posesi\u00f3n do mosteiro de santo Eliseo, e al\u00ed enviaron a alg\u00fans monxes que decidiran comezar a vida mon\u00e1stica con eles. No est\u00edo, Qarali foi elixido polo superior (Hawa) para ser ordenado sacerdote, e recibiu a ordenaci\u00f3n de mans do bispo de Ihdin; comezou tam\u00e9n a dar clase na escola local.\nO 17 de setembro de 1716 foi ordenado bispo polo patriarca Xacobe IV, para a s\u00e9 de Beirut. Finou no cargo o 6 de xaneiro de 1742."}
{"id": "512547", "revid": "85894", "url": "https://gl.wikipedia.org/wiki?curid=512547", "title": "A Lama, Bendia, Castro de Rei", "text": "A Lama \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (tres homes e cinco mulleres).\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "512548", "revid": "85894", "url": "https://gl.wikipedia.org/wiki?curid=512548", "title": "As Rozadas, Bendia, Castro de Rei", "text": "As Rozadas \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (seis homes e seis mulleres)."}
{"id": "512549", "revid": "85894", "url": "https://gl.wikipedia.org/wiki?curid=512549", "title": "Vilari\u00f1o, Bendia, Castro de Rei", "text": "Vilari\u00f1o \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 3 habitantes (tres homes)."}
{"id": "512550", "revid": "85894", "url": "https://gl.wikipedia.org/wiki?curid=512550", "title": "O Xardoal, Bendia, Castro de Rei", "text": "O Xardoal \u00e9 un lugar da parroquia de Bendia no concello lugu\u00e9s de Castro de Rei na comarca da Terra Ch\u00e1."}
{"id": "512551", "revid": "85894", "url": "https://gl.wikipedia.org/wiki?curid=512551", "title": "Castro de Rei, Castro de Rei, Castro de Rei", "text": "Castro de Rei \u00e9 unha vila da parroquia de Castro de Rei no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 207 habitantes (103 homes e 104 mulleres). \u00c9 a capital do concello ao que d\u00e1 nome."}
{"id": "512552", "revid": "85894", "url": "https://gl.wikipedia.org/wiki?curid=512552", "title": "As Samesugueiras, Castro de Rei, Castro de Rei", "text": "As Samesugueiras \u00e9 un lugar da parroquia de Castro de Rei no concello lugu\u00e9s de Castro de Rei na comarca da Terra Ch\u00e1."}
{"id": "512553", "revid": "85894", "url": "https://gl.wikipedia.org/wiki?curid=512553", "title": "A Acea, Coea, Castro de Rei", "text": "A Acea \u00e9 un lugar da parroquia de Coea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (catro homes e d\u00faas mulleres).\nToponimia.\nA orixe do top\u00f3nimo \"Acea\" \u00e9 o \u00e1rabe \"as-saniya\", que \u00e9 un mu\u00ed\u00f1o de auga destinado a moer fari\u00f1a."}
{"id": "512556", "revid": "85894", "url": "https://gl.wikipedia.org/wiki?curid=512556", "title": "Ardiz, Coea, Castro de Rei", "text": "Ardiz \u00e9 un lugar da parroquia de Coea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 0 habitantes."}
{"id": "512557", "revid": "85894", "url": "https://gl.wikipedia.org/wiki?curid=512557", "title": "Coea, Coea, Castro de Rei", "text": "Coea \u00e9 un lugar da parroquia de Coea, no concello lucense de Castro de Rei na comarca da Terra Ch\u00e1."}
{"id": "512558", "revid": "85894", "url": "https://gl.wikipedia.org/wiki?curid=512558", "title": "O Mes\u00f3n, Coea, Castro de Rei", "text": "O Mes\u00f3n \u00e9 un lugar da parroquia de Coea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (catro homes e catro mulleres).\nToponimia.\nO top\u00f3nimo \"Mes\u00f3n\" pode facer referencia a un establecemento p\u00fablico onde se serve comida, ou tam\u00e9n pode estar vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\"."}
{"id": "512559", "revid": "1131", "url": "https://gl.wikipedia.org/wiki?curid=512559", "title": "Ponte romana de Lugo", "text": ""}
{"id": "512561", "revid": "85894", "url": "https://gl.wikipedia.org/wiki?curid=512561", "title": "A Abelleira, Duancos, Castro de Rei", "text": "A Abelleira \u00e9 un lugar da parroquia de Duancos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 0 habitantes"}
{"id": "512562", "revid": "98629", "url": "https://gl.wikipedia.org/wiki?curid=512562", "title": "Cr\u00edo (mitolox\u00eda)", "text": "Na mitolox\u00eda grega, Cr\u00edo (en grego antigo \u039a\u03c1\u03b5\u1fd6\u03bf\u03c2 ou \u039a\u03c1\u03af\u03bf\u03c2) era un dos Tit\u00e1ns, fillos de Urano (o Ceo) e Xea (a Terra). Xunto \u00f3s seus irm\u00e1ns foi derrotado na Titanomaquia, guerra na que non tivo ningunha intervenci\u00f3n destacable, e foi desterrado con eles \u00f3 T\u00e1rtaro, no m\u00e1is profundo do inframundo.\nCasou con Euribia, filla de Xea e Ponto (o Mar), coa que tivo tres fillos: Astreo, Palas (ou Palante) e Perses. Astreo uniuse con Eos (a Aurora) e tivo a E\u00f3sforo (o planeta Venus), as outras Estrelas e os catro Ventos (C\u00e9firo, B\u00f3reas, Euro e Noto) ; tam\u00e9n se lle fai pai dos outros planetas co\u00f1ecidos na Antig\u00fcidade: Phain\u00f3n (Saturno, Phaeth\u00f3n (X\u00fapiter), Pyroe\u00eds (Marte) e Stilb\u00f3n (Mercurio). Perses uniuse con Asteria, coa que tivo varios fillos, entre eles a deusa H\u00e9cate."}
{"id": "512563", "revid": "85894", "url": "https://gl.wikipedia.org/wiki?curid=512563", "title": "O Castro, Duancos, Castro de Rei", "text": "O Castro \u00e9 un lugar da parroquia de Duancos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (13 homes e 8 mulleres)."}
{"id": "512564", "revid": "85894", "url": "https://gl.wikipedia.org/wiki?curid=512564", "title": "O Colexio, Duancos, Castro de Rei", "text": "O Colexio \u00e9 un lugar da parroquia de Duancos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (4 homes e 5 mulleres)."}
{"id": "512565", "revid": "85894", "url": "https://gl.wikipedia.org/wiki?curid=512565", "title": "Os Espi\u00f1eiros, Duancos, Castro de Rei", "text": "Os Espi\u00f1eiros \u00e9 un lugar da parroquia de Duancos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (3 homes e 1 muller)."}
{"id": "512566", "revid": "89787", "url": "https://gl.wikipedia.org/wiki?curid=512566", "title": "Carlos Loureiro", "text": "Carlos Loureiro Rodr\u00edguez, nado en Callobre (A Estrada) o 30 de abril de 1957, \u00e9 un fil\u00f3logo e docente galego.\nTraxectoria.\nFillo de pais agricultores, estudou ata os nove anos na escola parroquial da s\u00faa aldea e posteriormente no INEM da Estrada (na actualidade o IES Manuel Garc\u00eda Barros). No ano 1975 comezou os seus estudos universitarios na especialidade de Filolox\u00eda Rom\u00e1nica seguido da Galego-portuguesa na Universidade de Santiago de Compostela. \nTras acabar os seus estudos, no ano 1981 comeza a impartir clases nun colexio privado na provincia de Pontevedra. No 1982 trasladase como docente ao IES S\u00e1nchez Cant\u00f3n (Pontevedra). Un ano despois, aproba as oposici\u00f3ns, e \u00e9 destinado ao IES Manuel Garc\u00eda Barros, na Estrada; onde a s\u00faa vez, termina a s\u00faa etapa como docente, xubil\u00e1ndose de maneira anticipada no ano 2017. \nTanto na s\u00faa etapa como docente, as\u00ed como na s\u00faa vida diaria, persegu\u00eda o obxectivo de dar a co\u00f1ecer a obra de Manuel Garc\u00eda Barros, autor que se pediu que fose conmemorado o 17 de maio de 2022, d\u00eda das Letras Galegas. \nColaborou con todo o movemento cultural estradense e traballo a prol do f\u00fatbol base. Tratou de achegar a literatura ao ensino e, para iso, promoveu a relaci\u00f3n do alumnado cos escritores.\nFoi xurado dos premios de \u00c1lbum ilustrado Alberte Qui\u00f1oi e Manuel Garc\u00eda Barros de novela."}
{"id": "512567", "revid": "85894", "url": "https://gl.wikipedia.org/wiki?curid=512567", "title": "A Igrexa, Duancos, Castro de Rei", "text": "A Igrexa \u00e9 un lugar da parroquia de Duancos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (4 homes e 2 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512569", "revid": "85894", "url": "https://gl.wikipedia.org/wiki?curid=512569", "title": "As Seixas, Duancos, Castro de Rei", "text": "As Seixas \u00e9 un lugar da parroquia de Duancos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (11 homes e 10 mulleres)."}
{"id": "512570", "revid": "85894", "url": "https://gl.wikipedia.org/wiki?curid=512570", "title": "A Torre, Duancos, Castro de Rei", "text": "A Torre \u00e9 un lugar da parroquia de Duancos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 13 habitantes (6 homes e 7 mulleres)."}
{"id": "512572", "revid": "85894", "url": "https://gl.wikipedia.org/wiki?curid=512572", "title": "A Abelleira, Duarr\u00eda, Castro de Rei", "text": "A Abelleira \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (11 homes e 10 mulleres)."}
{"id": "512574", "revid": "85894", "url": "https://gl.wikipedia.org/wiki?curid=512574", "title": "O Armental, Duarr\u00eda, Castro de Rei", "text": "O Armental \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1."}
{"id": "512575", "revid": "85894", "url": "https://gl.wikipedia.org/wiki?curid=512575", "title": "As Casas de Riba, Duarr\u00eda, Castro de Rei", "text": "As Casas de Riba \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (3 homes e 1 muller)."}
{"id": "512577", "revid": "85894", "url": "https://gl.wikipedia.org/wiki?curid=512577", "title": "Os Castedos, Duarr\u00eda, Castro de Rei", "text": "Os Castedos \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 18 habitantes (9 homes e 9 mulleres)."}
{"id": "512578", "revid": "85894", "url": "https://gl.wikipedia.org/wiki?curid=512578", "title": "O Castro, Duarr\u00eda, Castro de Rei", "text": "O Castro \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 749 habitantes (369 homes e 380 mulleres)."}
{"id": "512580", "revid": "5863", "url": "https://gl.wikipedia.org/wiki?curid=512580", "title": "Mar\u00eda Pilar Fern\u00e1ndez Otero", "text": ""}
{"id": "512582", "revid": "72012", "url": "https://gl.wikipedia.org/wiki?curid=512582", "title": "Om", "text": "Om ou Aum (, IAST: \"O\u1e43\", en devan\u00e1gari \u0950) \u00e9 un son sagrado e s\u00edmbolo espiritual nas relixi\u00f3ns da India. Significa a esencia da realidade \u00faltima, a conciencia ou o Atman. M\u00e1is amplamente, \u00e9 unha s\u00edlaba que se canta independentemente ou antes dunha recitaci\u00f3n espiritual no hindu\u00edsmo, o budismo e o xainismo. O significado e as connotaci\u00f3ns de \"Om\" var\u00edan entre as diversas escolas de diferentes tradici\u00f3ns. Fai parte da iconograf\u00eda que se atopou en manuscritos, templos, mosteiros e retiros espirituais hindu\u00edstas, budistas e xainistas das idades antiga e media.\nNo hindu\u00edsmo, Om \u00e9 un dos m\u00e1is importantes s\u00edmbolos espirituais. Ref\u00edrese ao Atman (alma) e ao Brahman (realidade \u00faltima, completitude do universo, verdade, divindade, esp\u00edrito supremo, principios c\u00f3smicos, co\u00f1ecemento). A s\u00edlaba adoita atoparse no principio e no final dos c\u00e1pitulos dos Vedas, os Upanishads e outros textos hind\u00fas. \u00c9 un canto sagrado espiritual feito antes e durante a recitaci\u00f3n de textos espirituais, durante o puja e rezos privados, en cerimonias de ritos de paso (sanskara) como nas vodas, e \u00e1s veces durante actividades espirituais e de meditaci\u00f3n como o ioga.\nA s\u00edlaba \"Om\" tam\u00e9n \u00e9 referida como onkara (\u0913\u0919\u094d\u0915\u093e\u0930, \"o\u1e45k\u0101ra\"), omkara (\u0913\u0902\u0915\u093e\u0930, \"o\u1e43k\u0101ra\") e pranava (\u092a\u094d\u0930\u0923\u0935, \"pra\u1e47ava\")."}
{"id": "512583", "revid": "23204", "url": "https://gl.wikipedia.org/wiki?curid=512583", "title": "El Correo", "text": "El Correo, anteriormente co\u00f1ecido como El Correo Espa\u00f1ol-El Pueblo Vasco, \u00e9 un xornal matutino diario de pago espa\u00f1ol con sede en Bilbao, pertencente ao Grupo Vocento. Consta de dez edici\u00f3ns rexionais, seis delas na provincia de Biscaia: Biscaia, Marxe Esquerda, Marxe Dereita, Duranguesado, Costa, Nervi\u00f3n-Ibaiz\u00e1bal, \u00c1lava, Miranda de Ebro, Guip\u00fascoa e A Rioxa. Ed\u00edtase principalmente en idioma espa\u00f1ol, a\u00ednda que incl\u00fae artigos e suplementos en \u00e9uscaro.\nO primeiro n\u00famero do xornal, baixo o t\u00edtulo \"El Correo Espa\u00f1ol-El Pueblo Vasco\", apareceu o 13 de abril de 1938, como fusi\u00f3n de d\u00faas publicaci\u00f3ns previas: El Pueblo Vasco, fundada o 1 de maio de 1910 polos irm\u00e1ns Gabriel e Emilio Ybarra de la Revilla, e \"El Correo Espa\u00f1ol\" \"diario da\" \"Falanxe Espa\u00f1ola Tradicionalista e das JONS\"\".\nDende a d\u00e9cada de 1970, \"El Correo\" foi obxectivo das acci\u00f3ns de ETA, sufrindo atentados contra as s\u00faas instalaci\u00f3ns en varias ocasi\u00f3ns, inclu\u00eddo o asasinato do seu directivo Javier de Ybarra y Berg\u00e9 en 1977.\nTr\u00e1tase do xornal m\u00e1is lido de Biscaia e \u00c1lava, superando o 60% de cota de mercado en 2007. Segundo datos da Oficina de Xustificaci\u00f3n da Difusi\u00f3n, conta cunha tirada media de 137.725 exemplares diarios. Doutra banda, \u00e9 o s\u00e9timo peri\u00f3dico de pago de informaci\u00f3n xeral m\u00e1is lido de Espa\u00f1a, con 520.000 lectores ao d\u00eda.\nTraxectoria.\nAntecedentes.\n\"El Pueblo Vasco\" foi creado co obxectivo de apoiar ao novo Partido Conservador de Antonio Maura en Biscaia; autodefin\u00edase ideoloxicamente como de inspiraci\u00f3n cristi\u00e1, espa\u00f1ol, partidario da autonom\u00eda vasca, defensor da libre empresa e mon\u00e1rquico afonsino. Para iso, as\u00f3cianse co editor do xornal do mesmo nome en San Sebasti\u00e1n, Rafael Picavea. O seu primeiro director foi Juan de la Cruz Elizondo, e a s\u00faa primeira sede estivo na praza circular de Bilbao, traslad\u00e1ndose en marzo de 1912 \u00e1 r\u00faa Ledesma. Pronto se viu enfrontado co seu gran opo\u00f1ente, \"La Gaceta del Norte\".\nO 14 de xu\u00f1o de 1911, cando o diario leva trece meses na r\u00faa, constit\u00faese a \"Sociedade Civil El Pueblo Vasco de Bilbao\", que vai durar vinte e oito anos, at\u00e9 a s\u00faa disoluci\u00f3n en agosto de 1939. Outorgan a escritura Gabriel e Emilio de Ybarra Revilla, Rafael Picavea, Luciano Zubir\u00eda Ur\u00edzar, J. J. Zayas e J. L. Goyoaga. Non figura Fernando de Ybarra para non restar independencia ao novo diario, pois \u00e9 xefe do Partido Conservador. O primeiro Consello de Administraci\u00f3n da Sociedade quedou constitu\u00eddo deste xeito: presidente, Rafael Picavea; vicepresidente, Gabriel de Ybarra; vogais, Emilio de Ybarra, Luciano Zubir\u00eda, J. J. Zayas e J. L. Goyoaga.\nNesta \u00e9poca colaboraban co peri\u00f3dico escritores da xeraci\u00f3n do 98 como Azor\u00edn, Valle-Incl\u00e1n ou P\u00edo Baroja, as\u00ed como Julio Camba, Jos\u00e9 Mar\u00eda Salaverr\u00eda, Concha Espina ou Pedro Mourlane Michelena.\nO 17 de xullo de 1936 o xornal \u00e9 intervido polo goberno republicano, tras meses de censura, non volv\u00e9ndose a publicar at\u00e9 o ano seguinte.\nAo dezasete d\u00edas de tomar Bilba\"o\" o ex\u00e9rcito franquista, o 6 de xullo de 1937 comeza a publicarse o primeiro n\u00famero de \"El Correo Espa\u00f1ol diario da Falanxe Espa\u00f1ola Tradicionalista e das JONS\" \u00f3rgano da Falanxe Espa\u00f1ola Tradicionalista e das JONS, desde os talleres incautados polo franquismo ao diario Euskadi. Ese mesmo d\u00eda sae, de novo, \"El Pueblo Vasco\" ao mercado.\nFusi\u00f3n de \"El Pueblo Vasco\" y \"El Correo Espa\u00f1ol\".\nO 13 de abril de 1938, \"El Pueblo Vasco\" e \"El Correo Espa\u00f1ol,\" son obrigados a se fusionaren polo goberno franquista, public\u00e1ndose desde ent\u00f3n como \"El Correo Espa\u00f1ol-El Pueblo\" Vasco, baixo o control da Falanxe, que designa como director a Santiago Nadal. A sociedade resultante \u00e9 a \"Sociedade An\u00f3nima El Pueblo Vasco\". Durante esa \u00e9poca denominouse \"Diario da Falanxe Espa\u00f1ola Tradicionalista e das JONS\".\n\"El Pueblo Vasco e El Correo Espa\u00f1ol\" dispuxo dende esta \u00e9poca da rotativa \"Goss\" doada anos antes ao diario \"Euskadi\" polo magnate norteamericano William Randolph Hearst. O Goberno Vasco da \u00e9poca non destru\u00edu a rotativa e, esta, foi incautada polo goberno franquista e entregada ao novo proxecto.\nEn 1939, Joaqu\u00edn de Zuazagoitia, at\u00e9 ent\u00f3n articulista de \"El Diario Vasco\", pasa a ser o director at\u00e9 o seu abandono \u2014en 1942\u2014 ao converterse en alcalde de Bilbao.\nBilbao Editorial (1945-1976).\nEn 1945, \u00fanense \u00e1 sociedade editora as familias Echevarr\u00eda e Bergareche, editores do desaparecido \"El Noticiero Bilba\u00edno\". En 1947, adquiren a maior parte do guipuscoano \"El Diario Vasco\", recuperan a parte apropiada polos falanxistas, e conv\u00e9rtense en Bilbao Editorial.\nEn 1951, Alejandro Echevarr\u00eda substit\u00fae a Ram\u00f3n Sierra como director, at\u00e9 1966. En 1955, o diario pasa a se-lo organizador da Volta Ciclista a Espa\u00f1a.\nEn marzo de 1965, sendo vicepresidente Lu\u00eds Bergareche, o xornal trasl\u00e1dase \u00e1 r\u00faa Pintor Losada, no barrio de Bolueta, abandonando o formato \"saba\" polo tabloide, incrementando as\u00ed o n\u00famero de p\u00e1xinas.\nDende 1976.\nEn 1976, consegue supera en vendas ao seu rival hist\u00f3rico, \"La Gaceta del Norte\", convert\u00e9ndose no xornal m\u00e1is vendido do norte de Espa\u00f1a. Nesta \u00e9poca aparece por primeira vez a tira de Don Celes, de Luis del Olmo (non confundir co xornalista radiof\u00f3nico do mesmo nome), que se mant\u00e9n at\u00e9 hoxe. Tam\u00e9n por esa \u00e9poca, ETA secuestra e mata ao ent\u00f3n presidente do xornal, Javier de Ybarra y Berg\u00e9.\nNos anos 80 s\u00e1case unha edici\u00f3n espec\u00edfica para a marxe esquerda da r\u00eda do Nervi\u00f3n, e empeza a sa\u00edr tam\u00e9n os luns.\nEn 1984, a empresa empeza a s\u00faa expansi\u00f3n f\u00f3ra do Pa\u00eds Vasco coa compra do c\u00e1ntabro \"El Diario Monta\u00f1\u00e9s\", expansi\u00f3n que continuar\u00eda posteriormente at\u00e9 a formaci\u00f3n do actual Grupo Vocento (anteriormente Grupo Correo Prensa Espa\u00f1ola).\nTras anos sendo chamado comunmente as\u00ed e para tentar facer esquecer o seu pasado franquista, o xornal \u00e9 finalmente rebautizado como \"El Correo\". Neste novo per\u00edodo foron directores:\nEdici\u00f3ns.\nO xornal ten diferentes edici\u00f3ns, dez en concreto, que cobren a informaci\u00f3n dun modo m\u00e1is local. Seis edici\u00f3ns cobren a provincia de Biscaia e outras catro cobren \u00c1lava, A Rioxa, Guip\u00fascoa e Miranda de Ebro."}
{"id": "512584", "revid": "22795", "url": "https://gl.wikipedia.org/wiki?curid=512584", "title": "Neoselaquios", "text": "A dos neoselaquios (\"Neoselachii\") \u00e9 unha subclase de peixes gnatostomados, a \u00fanica que comprende a clase dos elasmobranquios na clasificaci\u00f3n actual. \nTaxonom\u00eda.\nDescrici\u00f3n.\nA subclase foi descrita en 1977 polo icti\u00f3logo estadounidense Leonard Compagno.\nEtimolox\u00eda.\nO nome cient\u00edfico \"Neoselachii\" est\u00e1 formado polos elementos do lat\u00edn cient\u00edfico \"neo-\" e \"-selachi\", co \"-i\" final indicando plural. Os elementos est\u00e1n tirados do grego antigo \u03bd\u03ad\u03bf\u03c2 \"n\u00e9os\" (\"novo\"), e \u03c3\u03ad\u03bb\u03b1\u03c7\u03bf\u03c2 \"s\u00e9lachos\", \"tibur\u00f3n\". Literalmente, \"os tibur\u00f3ns modernos\".\nClasificaci\u00f3n.\nA subclase comprende d\u00faas infraclases:"}
{"id": "512585", "revid": "85894", "url": "https://gl.wikipedia.org/wiki?curid=512585", "title": "O Catadoiro, Duarr\u00eda, Castro de Rei", "text": "O Catadoiro \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1."}
{"id": "512587", "revid": "1822", "url": "https://gl.wikipedia.org/wiki?curid=512587", "title": "Temis (mitolox\u00eda)", "text": "Na mitolox\u00eda grega, Temis (en grego antigo \u0398\u03ad\u03bc\u03b9\u03c2 \"Themis\", que significa 'lei da natureza\u2019 ), representa a Xustiza e a equidade; na mitolox\u00eda romana denom\u00ednase Iustitia. Era unha das Tit\u00e1nides, filla de Urano (o Ceo) e Xea (a Terra). \nFoi a segunda esposa de Zeus, despois de Metis, do que procreou as Horas, as Moiras (Cloto, L\u00e1quesis e \u00c1tropos), a virxe Astrea (que personificar\u00e1 a Xustiza) e as Ninfas do Er\u00eddano (que axudaron a Heracles a chegar \u00f3 pa\u00eds das Hesp\u00e9rides).\nEsquilo \u00e9 a \u00fanica fonte que recolle a tradici\u00f3n de facela nai de Prometeo.\nMitolox\u00eda.\nCrese que Temis, como personificaci\u00f3n da Lei Natural e da Xustiza, aconsellou a Zeus protexerse coa pel da cabra Amaltea na loita contra os Xigantes. Tam\u00e9n se di que foi ela a que incitou \u00e1 Guerra de Troia, como soluci\u00f3n para paliar a superpoboaci\u00f3n da Terra.\nComo esposa de Zeus e pola axuda prestada \u00f3s deuses \u00f3 inventar os or\u00e1culos e as leis, vive no Olimpo e est\u00e1 asociada \u00f3s Deuses ol\u00edmpicos. Tam\u00e9n foi quen ensinou a Apolo a facer augurios, pois ela era quen ostentaba o Or\u00e1culo de Delfos -herdado de Xea- antes de cederllo a Febe. Foi ela quen predixo a Atlas que o fillo de Zeus lle roubar\u00eda as maz\u00e1s de ouro das Hesp\u00e9rides. Foi consultada en Delfos por Deucali\u00f3n e Pirra.\nIconograf\u00eda.\nTemis recibiu culto en Grecia: en Ramnunte, na costa da \u00c1tica, hai un pequeno templo, de principios do s\u00e9culo V a. C., onde se adoraba a Temis e a N\u00e9mese . A estatua de Temis foi obra do escultor Quer\u00e9strato. \nAdoita representarse coa balanza e a espada, e, na maior\u00eda das ocasi\u00f3ns, cos ollos vendados, imaxe que hoxe segue simbolizando a xustiza."}
{"id": "512588", "revid": "89787", "url": "https://gl.wikipedia.org/wiki?curid=512588", "title": "John Allan", "text": "John Andrew Allan (co\u00f1ecido habitualmente como John Allan), nado o 8 de agosto de 1884 en Bolton, East Lothian, e finado o 29 de agosto de 1955 en Edimburgo, foi un numism\u00e1tico escoc\u00e9s e experto en lingua s\u00e1nscrita.\nAllan levou a cabo o primeiro estudo sistem\u00e1tico das moedas do Imperio Gupta, que segue a ser unha referencia nesa materia.\nTraxectoria.\nAllan naceu na pequena aldea de Bolton, en East Lothian, fillo dun mestre local, John Gray Allan. Cursou a educaci\u00f3n secundaria na \"Royal High School\" de Edimburgo. \nLogo dos seus estudos universitarios na Universidade de Edimburgo e na Universidade de Leipzig, Allan ingresou no Museo Brit\u00e1nico en 1907, onde finalmente chegou a ocupar o posto de conservador do seu Departamento de Moedas e Medallas en 1931. \nParalelamente, foi tam\u00e9n profesor de lingua s\u00e1nscrita no \"University College London\" (1907-1917, posteriormente na Escola de Estudos Orientais da Universidade de Londres (1920-1922) e, xa despois da s\u00faa xubilaci\u00f3n no Museo Brit\u00e1nico, na Universidade de Edimburgo (1949-1955).\nAllan foi un membro moi activo en numerosas sociedades cient\u00edficas, nalgunha das cales desenvolveu labores directivos. Foi secretario da \"Royal Numismatic Society\" durante case corenta anos (1908-1948) e editor do xornal desta entidade, \"Numismatic Chronicle\", durante case trinta (1921-1950). As\u00ed mesmo, foi vicepresidente da Sociedade de Anticuarios de Londres e da Sociedade de Anticuarios de Escocia.\nJohn Allan finou no hospital \"Edingourg Royal Infirmary\" logo dunha curta doenza aos 71 anos.\nReco\u00f1ecementos.\nAllan foi elixido membro da Academia Brit\u00e1nica en 1941 e nomeado Compa\u00f1eiro da Orde do Ba\u00f1o (CB) en 1948. Tam\u00e9n foi reco\u00f1ecido co t\u00edtulo honor\u00edfico de \"Legum Doctor\" pola Universidade de Edimburgo en 1949.\nPublicaci\u00f3ns.\nAllan publicou numerosos traballos, artigos, recensi\u00f3ns bibliogr\u00e1ficas e noticias, a maior parte deles en \"British Museum Quarterly\", en \"History of the Berwickshire Naturalists' Club\", no \"Journal of Hellenic Studies\", no \"Journal of the Royal Asiatic Society\", en \"Numismatic Chronicle\", no suplemento numism\u00e1tico do \"Journal of the Asiatic Society of Bengal\" e en \"Museums Journal\". Tam\u00e9n fixo contribuci\u00f3ns na \"Encyclopaedia of Islam\" (1\u00aa edici\u00f3n), na \"Encyclop\u00e6dia Britannica\" (14\u00aa edici\u00f3n), na \"Encyclopaedia of Religion and Ethics\" (1914) e na \"Chambers's Encyclopaedia\" (1950). Entre os seus traballos monogr\u00e1ficos p\u00f3dense salientar os seguintes:"}
{"id": "512589", "revid": "72012", "url": "https://gl.wikipedia.org/wiki?curid=512589", "title": "Neoselachii", "text": ""}
{"id": "512590", "revid": "65337", "url": "https://gl.wikipedia.org/wiki?curid=512590", "title": "John Andrew Allan", "text": ""}
{"id": "512591", "revid": "65337", "url": "https://gl.wikipedia.org/wiki?curid=512591", "title": "John A. Allan", "text": ""}
{"id": "512592", "revid": "65337", "url": "https://gl.wikipedia.org/wiki?curid=512592", "title": "J. A. Allan", "text": ""}
{"id": "512593", "revid": "65337", "url": "https://gl.wikipedia.org/wiki?curid=512593", "title": "J. Allan", "text": ""}
{"id": "512594", "revid": "72012", "url": "https://gl.wikipedia.org/wiki?curid=512594", "title": "Selachii", "text": ""}
{"id": "512595", "revid": "65337", "url": "https://gl.wikipedia.org/wiki?curid=512595", "title": "Allan, John", "text": ""}
{"id": "512596", "revid": "65337", "url": "https://gl.wikipedia.org/wiki?curid=512596", "title": "Allan, J.", "text": ""}
{"id": "512597", "revid": "65337", "url": "https://gl.wikipedia.org/wiki?curid=512597", "title": "Allan, J. A.", "text": ""}
{"id": "512598", "revid": "1822", "url": "https://gl.wikipedia.org/wiki?curid=512598", "title": "Olimpo", "text": ""}
{"id": "512599", "revid": "85894", "url": "https://gl.wikipedia.org/wiki?curid=512599", "title": "Cornide, Duarr\u00eda, Castro de Rei", "text": "Cornide \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "512600", "revid": "85894", "url": "https://gl.wikipedia.org/wiki?curid=512600", "title": "A Igrexa, Duarr\u00eda, Castro de Rei", "text": "A Igrexa \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 38 habitantes (19 homes e 19 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512601", "revid": "85894", "url": "https://gl.wikipedia.org/wiki?curid=512601", "title": "Paderne, Duarr\u00eda, Castro de Rei", "text": "Paderne \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (3 homes e 1 muller)."}
{"id": "512602", "revid": "54334", "url": "https://gl.wikipedia.org/wiki?curid=512602", "title": "Richard B. Whitehead", "text": "Richard Bertram Whitehead, nado o 6 de novembro de 1879 en Liverpool e finado o 4 de marzo de 1967 en Cambridge, foi un numism\u00e1tico ingl\u00e9s e unha autoridade en numism\u00e1tica da India. \nFoi un dos fundadores da Sociedade Numism\u00e1tica da India e posteriormente o primeiro dos seus membros honor\u00edficos.\nTraxectoria.\nWhitehead naceu en Liverpool en 1879, fillo m\u00e1is vello do reverendo Robert Whitehead, e estudou o ensino primario e secundario no \"Liverpool College\", vinculado \u00e1 Igrexa de Inglaterra. Posteriormente fixo estudos de Matem\u00e1ticas no \"Exeter College\", da Universidade de Oxford, onde se graduou en 1901. \nEn 1902 foi elixido para realizar o Servizo Civil Indio, a funci\u00f3n p\u00fablica m\u00e1is alta do Imperio Brit\u00e1nico na India colonial, en 1903 f\u00edxose cargo do seu posto no Punjab, concretamente en asuntos de Facenda p\u00fablica. Al\u00ed comezou a ter co\u00f1ecemento dos importantes achados monetarios que se estaban a suceder na zona do Punjab, de grande interese hist\u00f3rico. O seu interese por estes asuntos levouno a ser nomeado, en 1907, avaliador oficial dos tesouros do Goberno de Punjab.\nCoa finalidade de reunir e p\u00f3r en com\u00fan resultados de investigaci\u00f3ns que se achaban dispersos, Whitehead e outras seis persoas xunt\u00e1ronse en 1910 en Allahabad, e aquela reuni\u00f3n foi o xermolo da Sociedade Numism\u00e1tica da India (NSI), fundada nese mesmo ano. Whitehead foi elixido secretario honor\u00edfico e tesoureiro da Sociedade.\nLogo da s\u00faa xubilaci\u00f3n en Punjab en 1922, regresou a Inglaterra e instalouse en Cambridge, onde seis anos despois casou con Margaret Elizabeth, vi\u00fava de James Hector Barnes (tam\u00e9n membro do Servizo Civil Indio) e filla do coronel F. T. Ebden, do ex\u00e9rcito do Raj Brit\u00e1nico. Al\u00ed foi elixido membro do \"St John's College\", da Universidade de Cambridge, e durante varios anos exerceu como asesor dos estudantes da India nesa instituci\u00f3n acad\u00e9mica.\nWhitehead foi tam\u00e9n un membro moi activo da \"Royal Numismatic Society\", de Londres, en cuxo comit\u00e9 de direcci\u00f3n ocupou os postos de secretario de asuntos exteriores e de vicepresidente. As\u00ed mesmo, presidiu a secci\u00f3n oriental do Congreso Internacional de Numism\u00e1tica celebrado en Londres en 1936.\nAs moedas da colecci\u00f3n particular de Whitehead cons\u00e9rvanse no Departamento de Moedas e Medallas do Museo Brit\u00e1nico, logo de seren adquiridas en 1922. Os seus traballos, cartas e outra documentaci\u00f3n at\u00f3panse no Museo Fitzwilliam, da Universidade de Cambridge.\nReco\u00f1ecementos.\nWhitehead foi elixido membro correspondente da \"American Numismatic Society\" en 1921, membro honor\u00edfico do Consello Internacional de Numism\u00e1tica en 1953 e vicepresidente honor\u00edfico da \"Royal Numismatic Society\" nese mesmo ano. En 1966 foi nomeado como o primeiro membro honor\u00edfico da Sociedade Numism\u00e1tica da India.\nPublicaci\u00f3ns.\nWhitehead publicou numerosos artigos, fundamentalmente en \"Journal of the Asiatic Society of Bengal\" (JASB), en \"Journal of the Numismatic Society of India\" (JNSI), en \"Journal of the Panjab Historical Society\" (JPHS), en \"Journal of the Royal Asiatic Society\" (JRAS), en \"Numismatic Chronicle\" (NC) e en \"Numismatic Supplement to the Journal of the Asiatic Society of Bengal\" (NS), as\u00ed como alg\u00fans traballos de car\u00e1cter monogr\u00e1fico:"}
{"id": "512603", "revid": "85894", "url": "https://gl.wikipedia.org/wiki?curid=512603", "title": "O Paulouro, Duarr\u00eda, Castro de Rei", "text": "O Paulouro \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitantes (1 home)."}
{"id": "512604", "revid": "65337", "url": "https://gl.wikipedia.org/wiki?curid=512604", "title": "Richard Bertram Witehead", "text": ""}
{"id": "512605", "revid": "65337", "url": "https://gl.wikipedia.org/wiki?curid=512605", "title": "R. B. Whitehead", "text": ""}
{"id": "512606", "revid": "65337", "url": "https://gl.wikipedia.org/wiki?curid=512606", "title": "Whitehead, Richard", "text": ""}
{"id": "512607", "revid": "65337", "url": "https://gl.wikipedia.org/wiki?curid=512607", "title": "Whitehead, R. B.", "text": ""}
{"id": "512608", "revid": "85894", "url": "https://gl.wikipedia.org/wiki?curid=512608", "title": "Os Pedreg\u00e1s, Duarr\u00eda, Castro de Rei", "text": "Os Pedreg\u00e1s \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 27 habitantes (13 homes e 14 mulleres)."}
{"id": "512609", "revid": "85894", "url": "https://gl.wikipedia.org/wiki?curid=512609", "title": "O Rodeiro, Duarr\u00eda, Castro de Rei", "text": "O Rodeiro \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 22 habitantes (9 homes e 13 mulleres)."}
{"id": "512610", "revid": "85894", "url": "https://gl.wikipedia.org/wiki?curid=512610", "title": "A Rubial, Duarr\u00eda, Castro de Rei", "text": "A Rubial \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "512611", "revid": "85894", "url": "https://gl.wikipedia.org/wiki?curid=512611", "title": "Os Salgueiros, Duarr\u00eda, Castro de Rei", "text": "Os Salgueiros \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 48 habitantes (28 homes e 20 mulleres)."}
{"id": "512612", "revid": "85894", "url": "https://gl.wikipedia.org/wiki?curid=512612", "title": "As Seixas, Duarr\u00eda, Castro de Rei", "text": "As Seixas \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (10 homes e 11 mulleres)."}
{"id": "512613", "revid": "85894", "url": "https://gl.wikipedia.org/wiki?curid=512613", "title": "A Tormentosa, Duarr\u00eda, Castro de Rei", "text": "A Tormentosa \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 44 habitantes (19 homes e 25 mulleres)."}
{"id": "512616", "revid": "22795", "url": "https://gl.wikipedia.org/wiki?curid=512616", "title": "Selaquios", "text": "Segundo a taxonom\u00eda actual (2020), a dos selaquios (\"Selachii\") \u00e9 unha infraclase de peixes gnatostomados da superclase dos gnatostomados, clase dos elasmobranquios, unha das d\u00faas integradas na subclase dos neoselaquios.\nClasificaci\u00f3n.\nA infraclase subdiv\u00eddese en d\u00faas superordes, coas ordes que se indican:"}
{"id": "512617", "revid": "5863", "url": "https://gl.wikipedia.org/wiki?curid=512617", "title": "Marco Tulio Cicer\u00f3n", "text": ""}
{"id": "512618", "revid": "865", "url": "https://gl.wikipedia.org/wiki?curid=512618", "title": "Airbus A321XLR", "text": ""}
{"id": "512619", "revid": "27155", "url": "https://gl.wikipedia.org/wiki?curid=512619", "title": "Mesoplodon bowdoini", "text": "Mesoplodon bowdoini, co\u00f1ecido na bibliograf\u00eda internacional como zifio de Andrew \u00e9 unha especie de mam\u00edfero cet\u00e1ceo odontoceto da familia dos zif\u00edidos e subfamilia dos zifioideos, unha das quince integradas hoxe no x\u00e9nero \"Mesoplodon\".\nTaxonom\u00eda.\nDescrici\u00f3n.\nA especie foi descrita en 1908 polo zo\u00f3logo estadounidense Roy Chapman Andrews.\nNomes.\nO ep\u00edteto espe\u00edfico, \"bowdoini\", foi unha homenaxe que Andrewws lle fixo a George S. Bowdoin, un doante do Museo Americano de Historia Natural. \nO nome vulgar \u00e9 na honra do seu descritor."}
{"id": "512620", "revid": "72012", "url": "https://gl.wikipedia.org/wiki?curid=512620", "title": "Zifio de Andrew", "text": ""}
{"id": "512624", "revid": "23204", "url": "https://gl.wikipedia.org/wiki?curid=512624", "title": "Guillermo Cabrera Infante", "text": "Guillermo Cabrera Infante, nado en Gibara, Cuba, o 22 de abril de 1929 e finado en Londres o 21 de febreiro de 2005, foi un escritor e guionista cubano, que despois de exiliarse do seu pa\u00eds obtivo a cidadan\u00eda brit\u00e1nica. Obtivo o Premio Cervantes 1997.\nTraxectoria.\nNaceu o 22 de abril de 1929 en Gibara (nese ent\u00f3n provincia de Oriente, agora Holgu\u00edn). Era o fillo m\u00e1is vello do xornalista Guillermo Cabrera e de Zoila Infante, ambos os dous militantes comunistas e fundadores da organizaci\u00f3n do partido en Gibara, raz\u00f3n pola cal foron arrestados con Cabrera Infante, quen ent\u00f3n, aos sete anos de idade, pasar\u00eda varios meses en prisi\u00f3n. De orixe canaria (os seus antepasados eran da Palma), en 1941 trasladouse coa s\u00faa familia \u00e1 Habana. \nAos 19 anos, escribiu, produto dunha aposta, unha parodia de \"El Se\u00f1or Presidente\" de Miguel \u00c1ngel Asturias, que levou a \"Bohemia\". Para o seu asombro, a revista publicouna (1948) e, segundo Cabrera Infante, \u201co que ocorreu ent\u00f3n, cambiou a mi\u00f1a vida definitivamente\u201d. Iniciou estudos de Medicina, que deixou para pasar a Xornalismo en 1950, pois xa empezaba a descubrir que as s\u00faas afecci\u00f3ns, a literatura e o cine, ser\u00edan as paix\u00f3ns \u00e1s que dedicar\u00eda a s\u00faa vida.\nEn 1952 os censores do r\u00e9xime de Fulgencio Batista atoparon a Cabrera culpable de incorporar obscenidades nun conto que escribira ese ano. Como castigo, prohib\u00eduselle publicar co seu nome, asunto que foi resolto mediante o uso do pseud\u00f3nimo \"G. Ca\u00edn\", unha contracci\u00f3n dos seus apelidos. En 1954, converteuse en cr\u00edtico cinematogr\u00e1fico de rev\u00edsta \"Carteles\" na que asinaba co seu pseud\u00f3nimo (que utilizar\u00eda posteriormente nalg\u00fan dos seus gui\u00f3ns) e coa que colaborar\u00eda at\u00e9 1960. Nas postrimer\u00edas da d\u00e9cada dos cincuenta, Cabrera Infante escribiu a maior parte das historias que ser\u00edan compiladas m\u00e1is tarde en \"As\u00ed en la paz, como en la guerra\".\nCasou con Marta Calvo (1934) en 1953 e tivo con ela d\u00faas fillas (Ana, en 1954 e Carola, en 1958). Con todo, cinco anos m\u00e1is tarde co\u00f1eceu \u00e1 actriz cubana Miriam G\u00f3mez, coa que casou o 9 de decembro de 1961 tras divorciarse da s\u00faa primeira muller. \nTras a chegada ao poder de Fidel Castro en 1959, Cabrera Infante, que apoiara a Revoluci\u00f3n cubana, foi nomeado director do Consello Nacional de Cultura, executivo do Instituto do Cine e subdirector da diario \"Revoluci\u00f3n\" (actual \"Granma\"), encarg\u00e1ndose do seu suplemento literario, \"Lunes de Revoluci\u00f3n\", no que pretend\u00eda levar a cabo os so\u00f1os de liberdade e desenvolvemento cultural da revoluci\u00f3n. Con todo, as s\u00faas relaci\u00f3ns co r\u00e9xime pronto se deterioraron, debido ao curto que Orlando Jim\u00e9nez Leal e o seu irm\u00e1n, Alberto \"Sab\u00e1\" Cabrera Infante (1933-2002), rodaron a finais de 1960. A curta \"P.M.\", a cal, sen unha estrutura definida, describ\u00eda as maneiras de divertirse dun grupo de habaneiros durante un d\u00eda de finais de 1960, foi prohibido nao ano seguinte por Castro. Estalou a pol\u00e9mica nas p\u00e1xinas de \"Lun\"e\"s de Revoluci\u00f3n\", ata que o suplemento foi suprimido (1961). A l\u00faa de mel da revoluci\u00f3n cubana cos intelectuais tocaba ao seu fin. No seu discurso do 30 de xu\u00f1o de 1961 (\"Palabras a los intelectuales\"), Fidel Castro pronunciou a s\u00faa soada frase \"Dentro de la Revoluci\u00f3n todo; contra de la Revoluci\u00f3n, nada\".\nCabrera Infante foi enviado a Bruxelas en 1962 como agregado cultural da embaixada cubana. Durante a s\u00faa estancia en B\u00e9lxica, escribir\u00eda \"Un oficio del siglo XX\" (1963). Al\u00ed vivir\u00eda coa s\u00faa segunda esposa, Miriam G\u00f3mez at\u00e9 1965, cando debido \u00e1 repentina morte da s\u00faa nai, volve \u00e1 illa. En Cuba foi retido polo Servizo de Contraintelixencia durante catro meses, ata que finalmente puido sa\u00edr cara ao exilio, lev\u00e1ndose \u00e1s d\u00faas fillas do seu primeiro matrimonio. Cabrera Infante e a s\u00faa familia foron a Madrid e logo a Barcelona. Con todo, as dificultades econ\u00f3micas e a negativa do r\u00e9xime franquista a regularizar a s\u00faa situaci\u00f3n mov\u00e9rono a mudarse a Londres, onde se instalou definitivamente. A experiencia do breve retorno \u00e1 s\u00faa illa natal ser\u00eda plasmada no seu libro \"Mapa dibujado por un esp\u00eda\", publicado postumamente en 2013.\nEn 1968 publicou nesa cidade a s\u00faa primeira novela de repercusi\u00f3n, \"Tres tristes tigres\" \u2014TTT, como el a chamaba\u2014, que orixinariamente se denominou \"Ella cantaba boleros\". Trat\u00e1base dunha versi\u00f3n, notablemente retocada, do seu anterior traballo \"Vista del amencer en el tr\u00f3pico\" (premio Biblioteca Breve 1964 de Seix Barral). Caracter\u00edzase polo uso enxe\u00f1oso da linguaxe introducindo coloquialismos cubanos e constantes chiscadelas e referencias a outras obras literarias. Nela relata a vida nocturna de tres mozos na Habana de 1958. En Cuba, a obra foi tachada de contrarrevolucionaria e Cabrera, expulsado da Uni\u00f3n de Escritores e Artistas, foi cualificado de traidor. Cr\u00edtico implacable do r\u00e9xime castrista, nunca regresou a Cuba e negouse a que as s\u00faas obras \"Tres tristes tigres\" e A Habana para un infante defunto fosen publicados dentro da li\u00f1a de edici\u00f3n de emigrados do Ministerio de Cultura. \nA principios dos anos 1970 instalouse en Hollywood para dedicarse ao mundo do cine como guionista, con discreto \u00e9xito. Traballou para a pel\u00edcula \"Bajo el volc\u00e1n\", de John Huston, baseada na novela de Malcolm Lowry. Dous anos m\u00e1is tarde colaborou moi de cerca coa investigadora e tradutora de literatura latinoamericana Suzanne Jill Levine, quen, xunto con Donald Gardner, traduciu \"Tres tristes tigres\", que se publicou co t\u00edtulo de \"Three Trapped Tigers\". En 1979 obtivo a cidadan\u00eda brit\u00e1nica. Ese mesmo ano publica a s\u00faa segunda obra m\u00e1is reco\u00f1ecida, a novela autobiogr\u00e1fica \"La Habana para un infante difunto\".\nExerceu tam\u00e9n como profesor nas universidades de Virxinia e de Virxinia Oeste e conferenciante noutras universidades americanas, como a de Oklahoma.\nDe sa\u00fade delicada nos seus \u00faltimos anos, foi ingresado no Chelsea and Westminster Hospital de Londres debido a unha fractura dos cadr\u00eds. Al\u00ed contraeu unha septicemia pola que faleceu o 21 de febreiro de 2005. A noticia da s\u00faa morte non foi recollida en Cuba.\nEstilo.\nO seu estilo caracter\u00edzase polas continuas conmutaci\u00f3ns, paronomasias, agudezas, uso do hip\u00e9rbato e translaci\u00f3ns idiom\u00e1ticas, coas que tenta imitar o ritmo sincopado do jazz; polo dominio dos rexistros coloquiais da lingua cubana, por un espl\u00e9ndido sentido do humor e por unha gran cultura, manifesta na abundante intertextualidade dae que fan gala os seus textos. \nEn virtude destes atributos, o cr\u00edtico Enrico Mario Sant\u00ed chegou a declarar que Cabrera Infante encarnaba, como ning\u00fan outro escritor, o estilo literario da naci\u00f3n cubana, xa que o seu sentido do humor, o \"choteo\" cubano, reflect\u00eda un modo de ser moi arraigado na literatura e a vida da illa. Tam\u00e9n Fernando Savater aludiu a esta caracter\u00edstica da s\u00faa obra: \"Guillermo Cabrera Infante cultivou no m\u00e1is alto grao o sentimento c\u00f3mico da vida: pero non como oposto ao sentimento tr\u00e1xico, sen\u00f3n como unha variante que o agrava ao purificarle do superfluo patetismo da seriedade\".\nTam\u00e9n \u00e9 autor de poemas visuais. \"A\" s\u00faa influencia \u00e9 visible na obra de autores doutras xeraci\u00f3ns, como en \"La guaracha del Macho Camacho\" do portorrique\u00f1o Lu\u00eds Rafael S\u00e1nchez ou en \"\u00daltima rumba en la Habana\" do cubano Fernando Vel\u00e1zquez Medina.\nDespois da s\u00faa morte.\nEn 2009 apareceron os primeiros signos dunha reconcilaci\u00f3n de Cuba co escritor, despois de que os xornalistas Elizabeth Mirabal e Carlos Velazco ga\u00f1asen ese ano o premio de ensaio da Uni\u00f3n Nacional de Escritores e Artistas, cuxa editorial publicou o texto \u2014m\u00e1is de 300 p\u00e1xinas sobre a vida e traxectoria de Cabrera Infante desde a s\u00faa infancia en Gibara ata que abandonou definitivamente a illa en 1965\u2014 en 2011. Reynaldo Gonz\u00e1lez, Premio Nacional de Literatura, opina respecto diso \"que o libro ten valor entre outras raz\u00f3ns porque '\u00e9 bo que cada vez haxa menos adentros e aforas' na literatura cubana\". Leonardo Padura sost\u00e9n, pola s\u00faa banda, que Cabrera Infante \"\u00e9 un indispensable da cultura cubana\", pois \"ten o gran m\u00e9rito de converter a linguaxe do habaneiro en linguaxe literaria\"; con independencia das revelaci\u00f3ns que faga o ensaio en cuesti\u00f3n, o mero feito de obter un premio oficial e ser publicado \u00e9 un signo \"positivo e reflexo de que aos poucos se volve \u00e1 normalidade\".\nPero para o fil\u00f3sofo e narrador Fernando Savater, \"esta publicaci\u00f3n non \u00e9 m\u00e1is que a t\u00edpica xogada dos bur\u00f3cratas das ditaduras moribundas, que tentan botar o lazo a escritores e artistas relevantes da disidencia\" e \"finxen un reco\u00f1ecemento tard\u00edo aos seus m\u00e9ritos enxalzando os seus logros creativos para mellor agochar a s\u00faa oposici\u00f3n ao r\u00e9xime, que queda soslaiado como algo circunstancial e menor\". \"Tal \u00e9 a operaci\u00f3n que pretenden hoxe levar a cabo os xestores do castrismo case p\u00f3stumo coa figura intelectual do autor que de modo m\u00e1is duradeiro, insubornable e consciente encarnou a denuncia da ditadura caribe\u00f1a: Guillermo Cabrera Infante\", escribe Savater, quen di que nese libro \"o m\u00e1is chocante non son as presenzas, sen\u00f3n unha gran ausencia\". \"Falta a voz esencial da compa\u00f1eira constante e m\u00e1is intima colaboradora do escritor, Miriam G\u00f3mez. Cantos co\u00f1ecemos a Guillermo non podemos lembralo nin imaxinalo sequera sen Miriam. Foi a primeira lectora de todas e cada unha das s\u00faas p\u00e1xinas, a destinataria de moitas e a mecan\u00f3grafa que puxo en limpo a maior\u00eda. Agora \u00e9 ela quen se encarga con amoroso coidado de preparar para a edici\u00f3n as s\u00faas obras p\u00f3stumas, as\u00ed como de xestionar o resto dos seus escritos, tras rexeitar ofertas sospeitosamente xenerosas do oficialismo cubano, probablemente m\u00e1is desexoso de enterrar eses libros que o comprometen que de sacalos \u00e1 luz. A ausencia de Miriam desa tese \u00e9 m\u00e1is significativa, m\u00e1is devastadoramente significativa sobre ela que todos os testemu\u00f1os recolleitos al\u00ed\". Savater concl\u00fae que a edici\u00f3n do citado ensaio \"\u00e9 o abrazo do oso, o abrazo doloso que o castrismo agonizante quere dar ao seu incansable opositor para aproveitarse do seu nome\".\nEn 2012, Galaxia Gutenberg/C\u00edrculo de Lectores comezou a publicar as \"Obras completas\" de Cabrera Infante, que constar\u00edan de 8 ou 9 tomos preparados por Toni Munn\u00e9 en estreita colaboraci\u00f3n con Miriam G\u00f3mez."}
{"id": "512627", "revid": "5863", "url": "https://gl.wikipedia.org/wiki?curid=512627", "title": "June Dalziel Almeida", "text": ""}
{"id": "512628", "revid": "865", "url": "https://gl.wikipedia.org/wiki?curid=512628", "title": "Airbus A220-100", "text": ""}
{"id": "512629", "revid": "865", "url": "https://gl.wikipedia.org/wiki?curid=512629", "title": "Airbus A220-300", "text": ""}
{"id": "512630", "revid": "865", "url": "https://gl.wikipedia.org/wiki?curid=512630", "title": "Avro RJ100", "text": ""}
{"id": "512631", "revid": "865", "url": "https://gl.wikipedia.org/wiki?curid=512631", "title": "Saab 340B", "text": ""}
{"id": "512632", "revid": "85894", "url": "https://gl.wikipedia.org/wiki?curid=512632", "title": "Vilanova, Duarr\u00eda, Castro de Rei", "text": "Vilanova \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 25 habitantes (14 homes e 11 mulleres)."}
{"id": "512633", "revid": "85894", "url": "https://gl.wikipedia.org/wiki?curid=512633", "title": "Xenxibre, Duarr\u00eda, Castro de Rei", "text": "Xenxibre \u00e9 un lugar da parroquia de Duarr\u00eda no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (2 homes)."}
{"id": "512634", "revid": "865", "url": "https://gl.wikipedia.org/wiki?curid=512634", "title": "BAC 1-11", "text": ""}
{"id": "512635", "revid": "89787", "url": "https://gl.wikipedia.org/wiki?curid=512635", "title": "Helvetic Airways", "text": "Helvetic Airways \u00e9 unha aeroli\u00f1a rexional su\u00edza con sede en Kloten e coa s\u00faa frota baseada no aeroporto de Z\u00faric. Opera voos con destinos en Europa e o norte de \u00c1frica, principalmente cara destinos tur\u00edsticos, no seu propio nome,[5] as\u00ed como voos regulares no nome de Swiss International Air Lines e Lufthansa, usando a s\u00faa frota de Embraer 190 e Embraer 190-E2.\nFrota.\nActual.\nEn decembro de 2020 a frota de Helvetic Airways estaba formada polos seguintes avi\u00f3ns:"}
{"id": "512637", "revid": "865", "url": "https://gl.wikipedia.org/wiki?curid=512637", "title": "Aer Arann", "text": ""}
{"id": "512638", "revid": "865", "url": "https://gl.wikipedia.org/wiki?curid=512638", "title": "Fokker F50", "text": ""}
{"id": "512639", "revid": "85894", "url": "https://gl.wikipedia.org/wiki?curid=512639", "title": "Bagoi, Dump\u00edn, Castro de Rei", "text": "Bagoi \u00e9 un lugar da parroquia de Dump\u00edn no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (11 homes e 10 mulleres)."}
{"id": "512640", "revid": "7523", "url": "https://gl.wikipedia.org/wiki?curid=512640", "title": "Gediminas \u017dyl\u0117", "text": "Gediminas \u017dyl\u0117, nado o 24 de novembro de 1988 en Vilnius, \u00e9 un xogador profesional de baloncesto lituano.\nTraxectoria.\nO 30 de xullo de 2015, anunciouse a fichaxe de \u017dyl\u0117 polo B\u00e1squet Coru\u00f1a da Liga LEB Ouro. Tras unha segunda parte da tempada moi notable, o club coru\u00f1\u00e9s anunciou a renovaci\u00f3n de \u017dyl\u0117 por unha tempada m\u00e1is. Nesta segunda tempada, \u017dyl\u0117 acadou 11.1 puntos e 3.8 rebotes por encontro.\nPara a tempada 2017/18, \u017dyl\u0117 asinou co Iberostar Palma da LEB Ouro, facendo 10.1 puntos e 4.2 rebotes por partido. A tempada seguinte, \u017dyl\u0117 fichou polo Club Melilla Baloncesto, pero en maio de 2019 mancouse o tend\u00f3n rotuliano do xeonllo esquerdo e despediuse da tempada.\nTras m\u00e1is dun ano de recuperaci\u00f3n do seu xeonllo, \u017dyl\u0117 volveu \u00f3 B\u00e1squet Coru\u00f1a para a tempada 2020/21."}
{"id": "512641", "revid": "7523", "url": "https://gl.wikipedia.org/wiki?curid=512641", "title": "Gediminas Zyle", "text": ""}
{"id": "512642", "revid": "85894", "url": "https://gl.wikipedia.org/wiki?curid=512642", "title": "As Casas Novas, Dump\u00edn, Castro de Rei", "text": "As Casas Novas \u00e9 un lugar da parroquia de Dump\u00edn no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 22 habitantes (12 homes e 10 mulleres)."}
{"id": "512643", "revid": "85894", "url": "https://gl.wikipedia.org/wiki?curid=512643", "title": "A Golpilleira, Dump\u00edn, Castro de Rei", "text": "A Golpilleira \u00e9 un lugar da parroquia de Dump\u00edn no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (5 homes e 4 mulleres)."}
{"id": "512644", "revid": "85894", "url": "https://gl.wikipedia.org/wiki?curid=512644", "title": "Santalla do Medio, Dump\u00edn, Castro de Rei", "text": "Santalla do Medio \u00e9 un lugar da parroquia de Dump\u00edn no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (7 homes e 9 mulleres)."}
{"id": "512646", "revid": "54334", "url": "https://gl.wikipedia.org/wiki?curid=512646", "title": "GraphQL", "text": "GraphQL \u00e9 unha linguaxe de consulta de APIs creada por Facebook en 2012 e liberado en 2015.\nCaracter\u00edsticas.\n\u00c9 unha alternativa a REST que usa un sistema forte de tipos para describir as funcionalidades dunha API. GraphQL describe os recursos mediante un esquema (escrito nunha linguaxe propia chamada SDL) que define:\nTipos.\nDefinen as entidades a consultar ou modificar, os seus atributos e as relaci\u00f3ns con outros tipos. En SDL identif\u00edcanse pola palabra \"type\":\ntype Query {\n hero: Character\n \ntype Character {\n name: String\n friends: [Character]\n homeWorld: Planet\n species: Species\n \ntype Planet {\n name: String\n climate: String\n \ntype Species {\n name: String\n lifespan: Int\n origin: Planet\nOperaci\u00f3ns.\nAs operaci\u00f3ns (consultas e modificadores) tam\u00e9n son tipos, e os seus atributos declaran as operaci\u00f3ns dispo\u00f1ibles. As\u00ed que \u00f3 realizar unha consulta d\u00e9bese especificar os atributos de retorno. A vantaxe de GraphQL \u00e9 que se pode navegar pola informaci\u00f3n asociada \u00e1 consulta, o que proporciona maior flexibilidade \u00e1 hora de definir APIs."}
{"id": "512648", "revid": "98629", "url": "https://gl.wikipedia.org/wiki?curid=512648", "title": "Hillbilly Elegy (filme)", "text": "Hillbilly Elegy \u00e9 un filme estadounidense de 2020 dirixido por Ron Howard, a partir dun gui\u00f3n de Vanessa Taylor. Bas\u00e9ase no libro hom\u00f3nimo de J. D. Vance. Est\u00e1 protagonizado por Glenn Close, Amy Adams, Gabriel Basso, Haley Bennett, Freida Pinto, Bo Hopkins e Owen Asztalos, e conta a historia dun estudante de dereito en Yale que debe regresar coa s\u00faa familia en Ohio para atender unha emerxencia familiar.\nDespois de mercar os dereitos do libro de Vance en 2017, Imagine anunuciou a Howard como director. Netflix adquiriu os dereitos de distribuci\u00f3n en xaneiro de 2019, e a maior\u00eda do elenco uniuse en abril. A rodaxe produciuse dende xu\u00f1o at\u00e9 agosto dese mesmo ano en Xeorxia e Ohio.\n\"Hillbilly Elegy\" estreouse en cinemas escollidos dos Estados Unidos o 11 de novembro de 2020, e dixitalmente a trav\u00e9s de Netflix o 24 de novembro. O filme recibiu valoraci\u00f3ns negativas por parte da cr\u00edtica, que criticou o seu gui\u00f3n e narrativa, a\u00ednda que as interpretaci\u00f3ns do elenco recibiron boas valoraci\u00f3ns."}
{"id": "512649", "revid": "1822", "url": "https://gl.wikipedia.org/wiki?curid=512649", "title": "Lemuridae", "text": ""}
{"id": "512651", "revid": "98629", "url": "https://gl.wikipedia.org/wiki?curid=512651", "title": "Boeing 720", "text": "O Boeing 720 \u00e9 un avi\u00f3n de pasaxeiros de fuselaxe estreita fabricado por Boeing Commercial Airplanes. Foi anunciado en xullo de 1957 como un derivado do Boeing 707 para voos m\u00e1is curtos dende pistas m\u00e1is pequenas. O 720 voou por vez primeira o d\u00eda 23 de novembro de 1959, foi certificado o 30 de xu\u00f1o de 1960 e entrou en servizo con United Airlines o 5 de xullo dese ano. Fabric\u00e1ronse un total de 154 Boeing 720 e 720B ata 1967. Como derivado do 707, o 720 tivo poucos custos de desenvolvemento, permit\u00edndolle ser rendable a pesar das s\u00faas poucas vendas.\nComparado co 707-120, med\u00eda 2,7 m menos, ti\u00f1a unha \u00e1 modificada e unha estrutura m\u00e1is lixeira para un menor peso m\u00e1ximo de engalaxe. Dese\u00f1ouse orixinalmente para levar catro turborreactores Pratt &amp; Whitney JT3C e o modelo inicial ti\u00f1a un alcance de 5 200 km cunha capacidade de 131 pasaxeiros en d\u00faas clases. O reconfigurado 720B, con turboventiladores JT3D, voou por primeira vez o 6 de outubro de 1960, e entrou en servizo en marzo de 1961. Pod\u00eda levar a 156 pasaxeiros nunha clase a 5 900 km de distancia. Alg\u00fans 720 foron despois convertidos a 720B. Foi sucedido polo trirreactor Boeing 727. O 720 \u00e9 o \u00fanico reactor de pasaxeiros de Boeing que non segue o esquema \"7x7\" no seu nome.\nA s\u00faa \u00e1 modificada posteriormente foi engadida aos 707-120B e aos 707-120 adaptados ao est\u00e1ndar B.\nDesenvolvemento.\n707 de curto alcance.\nBoeing anunciou os seus plans para desenvolver unha nova versi\u00f3n do 707 en xullo de 1957. Esta variante desenvolveuse a partir do 707-120 para voos de curto a medio alcance dende pistas m\u00e1is pequenas. O modelo designouse orixinalmente 707-020 antes de cambiarse a 720 por petici\u00f3n de United Airlines. Comparado co 707-120, ten catro secci\u00f3ns menos en fronte da \u00e1 e unha menos detr\u00e1s, cunha reduci\u00f3n total da lonxitude de 2,54 m.\nO novo modelo dese\u00f1ouse para que tivese un menor peso m\u00e1ximo de engalaxe cunha \u00e1 modificada e unha estrutura m\u00e1is lixeira. As modificaci\u00f3ns da \u00e1 inclu\u00edan flaps Krueger no na parte externa, velocidades m\u00e1is baixas de engalaxe e aterraxe (acortando as\u00ed os requisitos de lonxitude de pista), e un bordo de ataque interior m\u00e1is ancho cunha forma en frecha lixeiramente maior. Estas modificaci\u00f3ns incrementaron a s\u00faa velocidade con respecto o 707-120. Ti\u00f1a catro turborreactores Pratt &amp; Whitney JT3C-7 que produc\u00edan 55,6 kN de pulo cada un.\nEn certo momento da fase de desenvolvemento foi co\u00f1ecido como 707-020 e despois como 717-020, a\u00ednda que esa foi a designaci\u00f3n de Boeing do KC-135 e estivo sen usarse nun avi\u00f3n comercial ata que se lle aplicou ao MD-95, tras a fusi\u00f3n de Boeing con McDonnell Douglas en 1997.\nDebido a que os sistemas do avi\u00f3n eran semellantes ao do Boeing 707, non se fabricou ning\u00fan prototipo do Boeing 720; os sistemas distintos prob\u00e1ronse no Boeing 367-80. O primeiro 720 realizou o seu voo de estrea o 23 de novembro de 1959, e o tipo foi certificado o 30 de xu\u00f1o de 1960. Entrou en servizo con United Airlines o 5 de xullo de 1960 e fabric\u00e1ronse 65 unidades da versi\u00f3n orixinal.\nOutros desenvolvementos.\nA versi\u00f3n 720B ti\u00f1a motores turboventilador JT3D, que produc\u00edan 75,6 kN de pulo cada un. Os JT3D consum\u00edan menos combustible e ti\u00f1an m\u00e1is potencia. O peso m\u00e1ximo de engalaxe do 720B incrementouse ata os 106 000 kg. O 720B voou por primeira vez o 6 de outubro de 1960, e conseguiu a s\u00faa certificaci\u00f3n e entrou en servizo con American Airlines en marzo de 1961. Fabric\u00e1ronse un total de 89 720B e convert\u00e9ronse 10 avi\u00f3ns 720 de American a esta variante.\nDese\u00f1o.\nO Boeing 720 \u00e9 un avi\u00f3n catrimotor con \u00e1 baixa cantilever. A\u00ednda que era semellante ao Boeing 707, era 2,74 m m\u00e1is curto que a versi\u00f3n 707-120, e ti\u00f1a unha estrutura m\u00e1is lixeira debido ao uso de partes de metal forxado m\u00e1is lixeiro e ao ter a pel da fuselaxe e outros elementos estruturais m\u00e1is finos.\nFuselaxe.\nA m\u00e1is traseira das sa\u00eddas de emerxencia sobre as \u00e1s do 707 eliminouse en cada lado do 720, o que reduc\u00eda a s\u00faa capacidade de pasaxe xa que esas sa\u00eddas eran un requisito para configuraci\u00f3ns de alta densidade.\n\u00c1s.\nO 720 usaba unha \u00e1 mellorada baseada na do 707. A envergadura era a mesma que a do 707-120. Para o 720 cambiouse a parte entre a fuselaxe e os motores interiores engadindo unha luva na ra\u00edz da \u00e1. Este elemento reduc\u00eda a resistencia da \u00e1.\nMotores.\nA\u00ednda que inicialmente estivo equipado con turborreactores, o motor dominante no Boeing 720 foi o Pratt &amp; Whitney JT3D, unha variante turboventilador do JT3C con menos consumo de combustible e m\u00e1is potencia. Os 720 con motores JT3D ti\u00f1an o sufixo \"B\"; alg\u00fans 720B de American Airlines eran conversi\u00f3ns de 720 co JT3C.\nAo igual que o 707, o 720/720B usaba turbocompresores accionados polo motor para proporcionar aire a alta presi\u00f3n para a presurizaci\u00f3n da cabina. Os motores non pod\u00edan proporcionar o suficiente aire para este prop\u00f3sito sen perder unha potencia considerable. As pequenas entradas de aire e chepas asociadas son visibles xusto enriba das entradas principais do motor dos dous motores interiores de todos os 720 e 720B; a falta da entrada do turbocompresor no motor esterior de estribor (o n\u00famero 4) axuda a distinguir aos 720/720B da meirande parte dos 707, que ti\u00f1an tres turbocompresores.\nOutro equipamento.\nO Boeing 720 carec\u00eda dunha unidade de potencia auxiliar, e depend\u00eda no seu lugar de potencia en terra e de aire pneum\u00e1tico para alimentar os sistemas da aeronave, proporcionar aire acondicionado e acender os motores mentres estaba en terra. A pr\u00e1ctica normal nun Boeing 720 era acender o motor n\u00famero 3 (o interno de estribor) primeiro, despois desconectar a potencia de terra e aire. Tras iniciar o primeiro motor us\u00e1base aire purgado dese para proporcionar a presi\u00f3n de aire necesaria para iniciar o resto un a un. En terra, co persoal de arranque en terra a man, os catro motores normalmente eran iniciados coa axuda deste persoal: as\u00ed era m\u00e1is fiable e r\u00e1pido.\nHistorial operacional.\nA primeira unidade foi un avi\u00f3n de produci\u00f3n para United Airlines que voou o 23 de novembro de 1959. A certificaci\u00f3n para o 720 emit\u00eduse o 30 de xu\u00f1o de 1960. O primeiro servizo do 720 foi con United Airlines o 5 de xullo de 1960 na ruta Os \u00c1nxeles-Denver-Chicago. American Airlines foi a segunte aeroli\u00f1a en operalo estre\u00e1ndoo o31 de xullo dese mesmo ano. O 2 de xaneiro de 1962 o primeiro Boeing 720B de Pakistan International Airlines, a Boeing 720-040B con rexistro AP-AMG pilotado polo capit\u00e1n Abdullah Baig e o copiloto Taimur Baig, estableceu un r\u00e9cord mundial durante un voo entre Londres e Karachi, durante a s\u00faa entrega, de velocidade nun voo comercial, realizando o voo en 6 horas, 43 minutos e 55 segundos a unha velocidade media de 938,78 km/h.\nO 720 foi substitu\u00eddo polo Boeing 727 a mediados dos anos 60 no mercado de alcance medio e alto rendemento. A finais dos 60, avi\u00f3ns 720 e 720B foron usados polos militares estadounidenses para transportar tropas \u00e1s guerras do Extremo Oriente. Os interiores deses avi\u00f3ns foron despoxados dos separadores de clases. Alg\u00fans deses voos orixin\u00e1ronse na base de Travis en California e voaron sen escalas ata Xap\u00f3n.\nDespois da retirada do 720 nas grandes aeroli\u00f1as, moitos exemplares foron mercados por operadores de segunda categor\u00eda, sobre todo en Suram\u00e9rica.\nEn 1984, un Boeing 720 voado por control remoto foi intencionalmente esnafrado na base de Edwards como unha parte do programa da FAA e da NASA Controlled Impact Demonstration. A proba proporcionou datos de aceleraci\u00f3ns m\u00e1ximas durante un accidente. Durante o test tam\u00e9n se probou o rendemento de combustible retardante de lume.\nO primeiro 720 (N7201U) foi posteriormente bautizado \"The Starship\" e converteuse un ch\u00e1rter privado usado principalmente para levar de xira a bandas de rock. O seu principal usuario foi Led Zeppelin nos nos 70s. A capacidade de asentos reduc\u00eduse e instalouse un bar cun \u00f3rgano el\u00e9ctrico incorporado, xunto con camas, unha ducha, unha sala de estar, un televisor e un reprodutor de v\u00eddeo.\nHoneywell operou o derradeiro Boeing 720 nos Estados Unidos, voando dende o aeroporto de Phoenix-Sky Harbor. O avi\u00f3n fora modificado cunha g\u00f3ndola extra para motores montada no lado dereito da fuselaxe para permitir probas dun motor de turbina en altitude, operando cunha certificaci\u00f3n especial que lle permit\u00eda ser utilizado para uso experimental. Este 720B foi desguazado en xu\u00f1o de 2008 e Honeywell substitu\u00eduno por un Boeing 757.\nPratt &amp; Whitney Canada operou o derradeiro 720 ata o ano 2010. O seu derradeiro voo foi o 29 de setembro. Pratt &amp; Whitney Canada substitu\u00eduno como banco de probas por un Boeing 747SP. En maio de 2012, o antigo 720 de PWC voou ata a base de Trenton, en Ontario, onde est\u00e1 exposto no National Air Force Museum of Canada.\nVariantes.\n720.\nPrimeira variante de produci\u00f3n con catro motores turborreactor Pratt &amp; Whitney JT3C. Varias unidades entreg\u00e1ronse con distintas configuraci\u00f3ns de alta densidade a Eastern Airlines, inclu\u00eddas catro sa\u00eddas sobre as \u00e1s e ventiladores de refrixeraci\u00f3n de freos para realizar paradas r\u00e1pidas en sectores de rutas curtas. Estes avi\u00f3ns, designados \"720-025\", estaban certificados para transportar ata 170 pasaxeiros, sempre que se cumprisen certos requirimentos de seguridade.\n720B.\nVariante mellorada con catro motores turboventilador Pratt &amp; Whitney JT3D. American Airlines converteu os seus 720 ao est\u00e1ndar 720B."}
{"id": "512652", "revid": "1131", "url": "https://gl.wikipedia.org/wiki?curid=512652", "title": "Premios Rosal\u00eda de Castro", "text": "O Centro PEN Galicia institu\u00edu en 1996 os premios Rosal\u00eda de Castro, destinados a premiar o conxunto da obra dun destacado autor ou autora, das literaturas veci\u00f1as da galega: en castel\u00e1n, catal\u00e1n, \u00e9uscaro e portugu\u00e9s. Pasaron a colaborar despois na organizaci\u00f3n a Universidade de Santiago de Compostela e a Conseller\u00eda de Cultura da Xunta de Galicia."}
{"id": "512655", "revid": "65337", "url": "https://gl.wikipedia.org/wiki?curid=512655", "title": "Charles Roach Smith", "text": "Charles Roach Smith, nado o 20 de agosto de 1807 na Illa de Wight e finado o 2 de agosto de 1890 en Strood, condado de Kent, foi un anticuario, arque\u00f3logo afeccionado e numism\u00e1tico ingl\u00e9s, pioneiro no estudo estat\u00edstico dos achados de moedas romanas.\nPertenceu a diversas sociedades cient\u00edficas, como a Sociedade de Anticuarios de Londres ou a Sociedade Numism\u00e1tica de Londres, e foi fundador da Asociaci\u00f3n Arqueol\u00f3xica Brit\u00e1nica.\nTraxectoria.\nFamilia e formaci\u00f3n.\nRoach Smith naceu en Landguard Manor, Shanklin, na Illa de Wight, o m\u00e1is novo dos fillos do granxeiro John Smith, e da s\u00faa muller, Ann, filla de Henry Roach, de Arreton Manor. O seu pai morreu cando Charles era un neno e desde aquela pasou a vivir na casa do seu av\u00f3 materno, en Arreton. A s\u00faa nai morreu cara a 1824. \nRoach Smith asistiu a unha pequena escola en Swaythling, Southampton, e cando o seu mestre foi destinado a St. Cross, preto de Winchester, Charles marchou con el. Arredor de 1820, continuou a s\u00faa educaci\u00f3n nunha escola meirande en Lymington, Hampshire.\nCarreira profesional.\nEn 1821 traballou durante uns meses no despacho do avogado Francis Worsley, en Newport, Illa de Wight, e en 1822 comezou a traballar como aprendiz cun qu\u00edmico de Chichester, West Sussex, con quen permaneceu seis anos. En 1834 estableceu o seu propio negocio como qu\u00edmico en Lothbury, na Cidade de Londres, e entre 1840 e 1860 trasladouse a Finsbury Circus, na mesma cidade.\nXa desde a s\u00faa infancia, Roach Smith sentiu interese por coleccionar antig\u00fcidades, e foi apoiado polo anticuario Alfred John Kempe nesta afecci\u00f3n. Durante vinte anos seguiu de preto as escavaci\u00f3ns producidas en Londres e o dragado do r\u00edo T\u00e1mese, tanto como coleccionista como para o seu estudo, e en 1854 publicou un estudo sobre as antig\u00fcidades aloxadas no daquela existente Museo de Londres, procedentes das escavaci\u00f3ns da cidade. Estes obxectos foron incorporados anos m\u00e1is tarde ao Museo Brit\u00e1nico, onde formaron o n\u00facleo da colecci\u00f3n nacional de antig\u00fcidades romano-brit\u00e1nicas.\nRoach Smith pasou a ser considerado axi\u00f1a como a primeira autoridade do Londres romano. Foi un innovador ao lles prestar atenci\u00f3n aos sitios arqueol\u00f3xicos urbanos, e a s\u00faa obra \"Illustrations of Roman London\" (1859) foron o traballo principal neste tema ata 1909.\nSociedades cient\u00edficas.\nRoach Smith pertenceu a moi diversas sociedades cient\u00edficas, tanto brit\u00e1nicas como do estranxeiro. Foi elixido membro da Sociedade de Anticuarios de Londres en 1836. Pertenceu tam\u00e9n \u00e1 Real Sociedade de Anticuarios do Norte e \u00e1s Sociedades de Anticuarios de Francia, de Normand\u00eda, de Picard\u00eda, do Oeste, e de Morini. As\u00ed mesmo, durante moitos anos correu a cargo do artigo mensual da secci\u00f3n \"Antiquarian Notes\" na revista \"The Gentleman's Magazine\".\nDurante m\u00e1is de cincuenta anos foi moi activo nas actividades da \"London Numismatic Society\" (antecedente da \"Royal Numismatic Society\"), da que foi un dos seus secretarios entre 1841 e 1844. Tam\u00e9n foi autor de numerosas contribuci\u00f3ns \u00e1 s\u00faa revista \"Numismatic Chronicle\".\nXunto co tam\u00e9n anticuario Thomas Wright, fundou a Asociaci\u00f3n Arqueol\u00f3xica Brit\u00e1nica en 1843, e participou activamente no seu xornal. En 1855 foi membro fundador da Sociedade Arqueol\u00f3xica de Londres e Middlesex. Logo do seu retiro en Strood, asistiu con regularidade \u00e1s actividades da Sociedade Arqueol\u00f3xica de Kent e contribu\u00edu con numerosos artigos en \"Archaeologia Cantiana\". \nFoi tam\u00e9n membro honor\u00edfico das sociedades arqueol\u00f3xicas de Madrid, Wiesbaden, Mayence, Treyes, Chester, Cheshire e Lancashire, Suffolk, e Surrey, as\u00ed como da Real Sociedade de Literatura, da Sociedade de Anticuarios de Escocia e da \"Soci\u00e9t\u00e9 d'\u00e9mulation d'Abbeville\".\nDerradeiros anos.\nLogo de diminu\u00edr a s\u00faa dedicaci\u00f3n \u00e1 actividade acad\u00e9mica, adquiriu, para vivir a s\u00faa xubilaci\u00f3n, unha pequena propiedade en Strood, Kent, con alg\u00fan terreo de horta. A\u00ed dedicouse fundamentalmente \u00e1 pomolox\u00eda e \u00e1 obtenci\u00f3n de vi\u00f1o. Sobre isto publicou un op\u00fasculo en 1863 titulado \"On the Scarcity of Home-grown Fruits in Great Britain\", previamente aparecido como artigo en \"Proceedings of the Historical Society of Lancashire and Cheshire\", do que se distribu\u00edron mil copias en Francia e en Alema\u00f1a. Roach Smith avogaba pola conveniencia da plantaci\u00f3n do terreo baleiro nas beiras das v\u00edas do ferrocarril con maceiras ananas e outras clases de \u00e1rbores froiteiras, e esta foi unha suxesti\u00f3n amplamente adoptada noutros pa\u00edses e dun xeito m\u00e1is limitado en Inglaterra.\nRoach Smith non casou. Logo dunha curta convalecencia de seis d\u00edas, faleceu o 2 de agosto de 1890 e foi soterrado no cemiterio de Frindsbury."}
{"id": "512656", "revid": "65337", "url": "https://gl.wikipedia.org/wiki?curid=512656", "title": "C. Roach Smith", "text": ""}
{"id": "512657", "revid": "65337", "url": "https://gl.wikipedia.org/wiki?curid=512657", "title": "Roach Smith, C.", "text": ""}
{"id": "512658", "revid": "1822", "url": "https://gl.wikipedia.org/wiki?curid=512658", "title": "Mnem\u00f3sine (mitolox\u00eda)", "text": "Na mitolox\u00eda grega, Mnem\u00f3sine ou Mnemosina (en grego antigo, \u039c\u03bd\u03b7\u03bc\u03bf\u03c3\u03cd\u03bd\u03b7 \"Mn\u0113mos\u00fdn\u0113\", de \u03bc\u03bd\u03ae\u03bc\u03b7 \"mn\u1ebfm\u0113\", 'memoria'), era unha tit\u00e1nide, filla de Xea e Urano. Consid\u00e9rase a personificaci\u00f3n da memoria, tam\u00e9n co nome de Mneme.\nMitolox\u00eda.\nXaceu con Zeus no monte Pieira, pr\u00f3ximo \u00f3 Monte Olimpo, durante nove noites seguidas, e as\u00ed procreou as nove Musas, que naceron dun parto m\u00faltiple. Non obstante, outros autores consider\u00e1bannas fillas primordiais de Urano e Xea; para Pausanias houbo d\u00faas xeraci\u00f3ns de Musas, as primeiras e m\u00e1is antigas foron fillas de Urano e Xea, e as segundas de Zeus e Mnem\u00f3sine.\nMnem\u00f3sine era tam\u00e9n o nome dunha fonte que hab\u00eda fronte \u00f3 or\u00e1culo de Trofonio, na Beocia, xunto \u00e1 chamada Fonte do Esquecemento (Lete). Outros autores din que Lete e Mnem\u00f3sine eran dous r\u00edos do Hades. Quen beb\u00eda das augas do Lete esquec\u00edan as s\u00faas vidas pasadas.\nNa mitolox\u00eda romana tomou o nome de Moneta, a\u00ednda que tam\u00e9n se utilizaba o nome grego.\nIconograf\u00eda.\nAparece case sempre representada xunto \u00e1s s\u00faas fillas, xa desde o s\u00e9culo V a. C. (nun vaso \u00e1tico). Pero tam\u00e9n repres\u00e9ntase ela soa, como nun mosaico sirio do s\u00e9culo IV a. C. Tam\u00e9n na idade moderna a figuran xunto \u00e1s Musas (como Thorvaldsen) ou xunto a Zeus, disfrazado de pastor .\nCesare Ripa d\u00e1lle unha iconograf\u00eda propia: muller de mediana idade, vestida de negro, como s\u00edmbolo de permanencia, cun cofre cheo de xoias sobre a cabeza. Coa man dereita t\u00f3case a orella e coa esquerda agarima un can negro."}
{"id": "512661", "revid": "65337", "url": "https://gl.wikipedia.org/wiki?curid=512661", "title": "Charles Smith", "text": "O apelido Charles Smith pode estar referido a:"}
{"id": "512662", "revid": "23204", "url": "https://gl.wikipedia.org/wiki?curid=512662", "title": "Aidan Gallagher", "text": "Aidan Gallagher, nado nos \u00c1nxeles o 18 de setembro de 2003, \u00e9 un actor e cantante estadounidense. O seu primeiro papel de peso foi interpretando o papel de Nicky Harper na comedia de televisi\u00f3n de Nickelodeon \"Nicky, Ricky, Dicky &amp; Dawn\".\nNo ano 2019, Gallagher comezou a interpretar o papel de \"Number Five\" na serie de Netflix \"The Umbrella Academy\", o cal lle valeu sona internacional e reco\u00f1ecemento."}
{"id": "512663", "revid": "98629", "url": "https://gl.wikipedia.org/wiki?curid=512663", "title": "Los favoritos de Midas", "text": "Los favoritos de Midas \u00e9 unha serie de televisi\u00f3n espa\u00f1ola de 2020 creada por Miguel Barros e Mateo Gil e protagonizada por Lu\u00eds Tosar, Marta Belmonte e Guillermo Toledo. Est\u00e1 baseada na historia curta \"The Minions of Midas\" escrita por Jack London.\nSinopse.\nV\u00edctor Genov\u00e9s, un adi\u00f1eirado editor, recibe unha nota de chantaxe asinada por \u00abLos Favoritos de Midas\u00bb, na cal se lle di que de non pagar a cantidade estabelecida, comezar\u00e1n a morrer persoas ao chou."}
{"id": "512664", "revid": "1822", "url": "https://gl.wikipedia.org/wiki?curid=512664", "title": "Mnemosina", "text": ""}
{"id": "512665", "revid": "23204", "url": "https://gl.wikipedia.org/wiki?curid=512665", "title": "Febe (mitolox\u00eda)", "text": "Na mitolox\u00eda grega, Febe (en grego antigo \u03a6\u03bf\u03af\u03b2\u03b7, \"Ph\u0153b\u0113\", que significa 'brillo', era unha das Tit\u00e1nides, filla de Urano (o Ceo) e Xea (a Terra). Hes\u00edodo descr\u00edbea como \"coroada de ouro\" . Outros ep\u00edtetos que se lle aplican son \"a \u00e1urea Febe\" ou \"Febe a brillante\".\nMitolox\u00eda.\nCasou con Ceo, con quen tivo d\u00faas fillas: Leto e Asteria. Leto uniuse a Zeus e procreou a Apolo e Artemisa.\nRecibiu de Temis o control do or\u00e1culo de Delfos, e posteriormente regalouno a Apolo no seu aniversario .\nOutros.\nCo nome de Febe co\u00f1\u00e9cese tam\u00e9n unha filla de Leucipo de Mesenia, esposa de P\u00f3lux; e unha das fillas de Helio (o Sol)."}
{"id": "512666", "revid": "23204", "url": "https://gl.wikipedia.org/wiki?curid=512666", "title": "The Umbrella Academy (serie de televisi\u00f3n)", "text": "The Umbrella Academy \u00e9 unha serie de televisi\u00f3n estadounidense baseada na banda dese\u00f1ada hom\u00f3nima escrita por Gerard Way. Creada para Netflix por Steve Blackman e desenvolvida por Jeremy Slater, conta a historia dunha familia disfuncional de irm\u00e1ns adoptados con superpoderes que se re\u00fanen para resolver o misterio sobre a morte do seu pai ao tempo que te\u00f1en que impedir a apocalipse. A serie est\u00e1 producida por Borderline Entertainment, Dark Horse Entertainment e Universal Cable Productions.\nO elenco est\u00e1 composto por Elliot Page, Tom Hopper, David Casta\u00f1eda, Emmy Raver-Lampman, Robert Sheehan, Aidan Gallagher, Cameron Britton, Mary J. Blige, John Magaro, Adam Godley, Colm Feore, Justin H. Min, Ritu Arya, Yusuf Gatewood, Marin Ireland e Kate Walsh. Inicialmente, a adaptaci\u00f3n da banda dese\u00f1ada por Universal Pictures, mais o proxecto converteuse nunha serie de televisi\u00f3n en 2015, antes de obter a luz verde de Netflix en xullo de 2017. A serie foi rodada en Toronto e Hamilton, no Canad\u00e1.\nA primeira tempada estreouse en Netflix o 15 de febreiro de 2019. En abril de 2019, Netflix declarou que 45 mill\u00f3ns de fogares viron a primeira tempada durante o primeiro mes logo da estrea. Ese mesmo mes, a serie foi renovada para unha segunda tempada, a cal se estreou o 31 de xullo de 2020. \u00c1mbalas d\u00faas tempadas recibiron valoraci\u00f3ns positivas por parte da cr\u00edtica. En novembro de 2020, a serie foi renovada para unha terceira tempada."}
{"id": "512667", "revid": "23204", "url": "https://gl.wikipedia.org/wiki?curid=512667", "title": "Aquaman (serie de televisi\u00f3n)", "text": "Aquaman \u00e9 unha serie de televisi\u00f3n animada estadounidense que se estreou orixinalmente na canle CBS o 9 de setembro de 1967 at\u00e9 xu\u00f1o de 1970. \u00c9 unha versi\u00f3n de 30 minutos \"The Superman/Aquaman Hour of Adventure\", sen os segmentos de Superman e Superboy.\nA serie componse das aventuras do superheroe de DC Comics Aquaman (a quen voz en ingl\u00e9s Marvin Miller) e o seu axudante Aqualad (coa voz de Jerry Dexter). Tam\u00e9n hai alg\u00fans segmentos protagonizados por \"the Atom\", \"Flash\" e \"Kid Flash\", \"Green Lantern\" e Hawkman, as\u00ed como pola Justice League of America e Teen Titans. A serie foi narrada por Ted Knight, con Marvin Miller dando voz \u00e1 maior\u00eda dos malvados."}
{"id": "512669", "revid": "23204", "url": "https://gl.wikipedia.org/wiki?curid=512669", "title": "Xapeto (mitolox\u00eda)", "text": "Na mitolox\u00eda grega, Xapeto (en grego antigo, \u038a\u03b1\u03c0\u03b5\u03c4\u03cc\u03c2 \"Iapet\u00f3s\") era un Tit\u00e1n, fillo de Xea (a Terra) e Urano (o Ceo). \nMitolox\u00eda.\nCasou con Cl\u00edmene, filla de Oc\u00e9ano e Tetis, con quen tivo catro fillos: Atlas (ou Atlante), Menecio, Prometeo e Epimeteo. Deste xeito, est\u00e1 relacionado coa raza humana, recuperada tras o diluvio por Deucali\u00f3n, fillo de Prometeo e de Cl\u00edmene .\nDeucalion era o fillo de Prometeo \nOutras fontes din que a s\u00faa esposa foi Asia, tam\u00e9n filla de Oc\u00e9ano; ou ben Asopis, unha neta de Oc\u00e9ano.\nXunto \u00f3s seus irm\u00e1ns, p\u00faxose do lado de Cronos na guerra da Titanomaquia, fronte a Zeus. \u00d3 ser derrotados, todos eles terminaron condenados por Zeus a ser encerrados no T\u00e1rtaro.\nIconograf\u00eda.\nElvira Barba non recolle ningunha iconograf\u00eda deste deus."}
{"id": "512670", "revid": "89787", "url": "https://gl.wikipedia.org/wiki?curid=512670", "title": "Aquaman (filme)", "text": "Aquaman \u00e9 un filme estadounidense de 2018 dirixido por James Wan. \u00c9 un filme de superheroes baseado no personaxe hom\u00f3nimo. Distribut\u00eddo por Warner Bros. Pictures, \u00e9 o sexto filme do DC Extended Universe (DCEU). Est\u00e1 protagonizado por Jason Momoa como Aquaman. Amber Heard, Willem Dafoe, Patrick Wilson, Dolph Lundgren, Yahya Abdul-Mateen II, Ludi Lin, Temuera Morrison e Nicole Kidman interpretan os papeis secundarios."}
{"id": "512671", "revid": "89787", "url": "https://gl.wikipedia.org/wiki?curid=512671", "title": "Dina Sal\u00fastio", "text": "Dina Sal\u00fastio, pseud\u00f3nimo de Bernardina Oliveira, nada en Santo Ant\u00e3o en 1941, \u00e9 unha escritora cabo verdiana. En 2016 o Centro PEN Galicia outorgoulle o Premio Rosal\u00eda de Castro.\nTraxectoria.\nFoi profesora, asistente social e xornalista en Cabo Verde, Portugal e Angola. Tam\u00e9n foi produtora de radio e dirixiu un programa educativo. Ademais traballou no Minist\u00e9rio de Asuntos Exteriores de Cabo Verde.\nFoi unha das fundadoras da Associa\u00e7\u00e3o dos Escritores Cabo-verdianos e de diferentes publicaci\u00f3ns literarias.\nNarradora e ensa\u00edsta tam\u00e9n publicou poes\u00eda nas revistas \"Mudjer, Ponto&amp; V\u00edrgula, Fragmentos, Fragata\", no xornal \"A Semana\" e na antolox\u00eda \"Mirabilis-de-Veias ao Sol\".\nA s\u00faa obra apunta os lugares, criticamente, demarcados pola s\u00faa escrita: a vive\u00eancia, como muller e negra, nun pa\u00eds colonizado. Nestas cuesti\u00f3ns, historicamente constru\u00eddas, a escritora pretende provocar reco\u00f1ecementos que permitan reconstru\u00edr esa mesma historia, con m\u00e1is xustiza e beleza."}
{"id": "512672", "revid": "5863", "url": "https://gl.wikipedia.org/wiki?curid=512672", "title": "Ignacio Vilar D\u00edaz", "text": ""}
{"id": "512673", "revid": "5863", "url": "https://gl.wikipedia.org/wiki?curid=512673", "title": "Xos\u00e9 Ignacio Vilar D\u00edaz", "text": ""}
{"id": "512674", "revid": "98629", "url": "https://gl.wikipedia.org/wiki?curid=512674", "title": "Orion (nave espacial)", "text": "Orion \u00e9 unha nave espacial tripulada desenvolvida pola NASA. Foi concibida como parte do proxecto Constellation da NASA para levar astronautas \u00e1 Estaci\u00f3n Espacial Internacional primeiro e logo para facer misi\u00f3ns tripuladas \u00e1 L\u00faa e potencialmente Marte. Inicialmente denominada Orion CEV (\"Crewed Exploration Vehicle\"), pasou a denominarse Orion MPCV (\"Orion Multi-Purpose Crew Vehicle\") despois da cancelaci\u00f3n do proxecto Constellation e de que a Axencia Espacial Europea entrara a formar parte na s\u00faa construci\u00f3n.\nCaracter\u00edsticas.\nEn 2006 a NASA seleccionou a Lockheed Martin como construtora da s\u00faa nova c\u00e1psula tripulada. A c\u00e1psula, cun dese\u00f1o baseado nas c\u00e1psulas do proxecto Apollo, debe ser capaz de levar ata seis astronautas \u00e1 ISS e servir de bote salvavidas acaroado \u00e1 estaci\u00f3n. O seu dese\u00f1o permite tam\u00e9n levar catro astronautas ata a L\u00faa. A c\u00e1psula ten un volume habitable duns 10 m3 e consumir\u00eda ata 9 kW de potencia el\u00e9ctrica subministrada por paneis solares.\nO concepto inicial da Orion era a dunha c\u00e1psula que ser\u00eda lanzada polo xa cancelado foguete Ares 1 (derivado da tecnolox\u00eda do transbordador espacial) e que aterrar\u00eda en terra en lugar de no oc\u00e9ano, usando airbags ou retrofoguetes. Contempl\u00e1banse tres versi\u00f3ns: a Orion bloque 1 usar\u00edase para levar e traer astronautas e carga \u00e1 ISS, a Orion bloque 1B so se usar\u00eda para levar e traer carga \u00e1 ISS e non estar\u00eda tripulada, e a Orion bloque 2, dese\u00f1ada para misi\u00f3ns lunares acoplada a un m\u00f3dulo capaz de aterrar na L\u00faa. O foguete Ares 1 foi cancelado en 2010, xunto co resto do proxecto Constellation excepto Orion, que foi renomeada como Orion MPCV.\nOrion MPCV conta con colaboraci\u00f3n da ESA, que aporta o m\u00f3dulo de servizo (baseado no da nave autom\u00e1tica europea ATV) \u00e1 c\u00e1psula tripulada. A nova c\u00e1psula xa non estar\u00e1 destinada a voos \u00e1 ISS, que son levados a cabo mediante naves privadas, se non que se usar\u00e1 para misi\u00f3ns lunares e interplanetarias e ser\u00e1 lanzada mediante o novo foguete SLS.\nOrion EFT-1.\nA misi\u00f3n Orion EFT-1 (\"Exploration Flight Test 1\") consistiu no lanzamento dun prototipo de c\u00e1psula Orion sen tripular para probar as s\u00faas caracter\u00edsticas en voo e na reentrada atmosf\u00e9rica. A c\u00e1psula de proba foi lanzada o 5 de decembro de 2014 mediante un foguete Delta 4H desde Cabo Ca\u00f1averal a unha \u00f3rbita el\u00edptica cun apoxeo de 8000 km. A c\u00e1psula, xunto coa etapa superior do foguete, deu d\u00faas voltas \u00e1 Terra antes de separarse a c\u00e1psula e reentrar na costa preto de Baixa California. O voo durou un total de 4 horas e 24 minutos e foi considerado un \u00e9xito."}
{"id": "512675", "revid": "4817", "url": "https://gl.wikipedia.org/wiki?curid=512675", "title": "Orion EFT-1", "text": ""}
{"id": "512676", "revid": "5863", "url": "https://gl.wikipedia.org/wiki?curid=512676", "title": "La aldea gallega. Estudio de derecho consuetudinario y econom\u00eda popular", "text": ""}
{"id": "512677", "revid": "5863", "url": "https://gl.wikipedia.org/wiki?curid=512677", "title": "Nicol\u00e1s Tenorio Cerero", "text": ""}
{"id": "512679", "revid": "23204", "url": "https://gl.wikipedia.org/wiki?curid=512679", "title": "Orlets 1", "text": "Orlets 1 ou Don foi un tipo de sat\u00e9lite de reco\u00f1ecemento fotogr\u00e1fico ruso.\nCaracter\u00edsticas.\nOs oito sat\u00e9lites Orlets 1 foron lanzados entre 1989 e 2006. Eran sat\u00e9lites de reco\u00f1ecemento que usaban unha c\u00e1mara panor\u00e1mica e pel\u00edcula fotogr\u00e1fica que era devolta \u00e1 Terra en oito c\u00e1psulas para a s\u00faa an\u00e1lise. A s\u00faa orixe est\u00e1 na insuficiencia dos sat\u00e9lites Yantar 2K dos anos 1970 para proporcionar alertas temper\u00e1s ante posibles ataques. Entre as variantes de sat\u00e9lites de reco\u00f1ecemento desenvolvidas posteriormente est\u00e1n os Orlets 1, lanzados a bordo de foguetes Soiuz U e Soiuz U2. Foron sucedidos pola serie Orlets 2."}
{"id": "512680", "revid": "72012", "url": "https://gl.wikipedia.org/wiki?curid=512680", "title": "Kosmos 2031", "text": ""}
{"id": "512681", "revid": "72012", "url": "https://gl.wikipedia.org/wiki?curid=512681", "title": "Kosmos 2225", "text": ""}
{"id": "512682", "revid": "72012", "url": "https://gl.wikipedia.org/wiki?curid=512682", "title": "Kosmos 2343", "text": ""}
{"id": "512683", "revid": "72012", "url": "https://gl.wikipedia.org/wiki?curid=512683", "title": "Kosmos 2399", "text": ""}
{"id": "512684", "revid": "72012", "url": "https://gl.wikipedia.org/wiki?curid=512684", "title": "Kosmos 2423", "text": ""}
{"id": "512685", "revid": "72012", "url": "https://gl.wikipedia.org/wiki?curid=512685", "title": "Kosmos 2101", "text": ""}
{"id": "512686", "revid": "72012", "url": "https://gl.wikipedia.org/wiki?curid=512686", "title": "Kosmos 2163", "text": ""}
{"id": "512687", "revid": "72012", "url": "https://gl.wikipedia.org/wiki?curid=512687", "title": "Kosmos 2262", "text": ""}
{"id": "512688", "revid": "5863", "url": "https://gl.wikipedia.org/wiki?curid=512688", "title": "Riada Cidad\u00e1", "text": "Riada Cidad\u00e1 \u00e9 un partido pol\u00edtico do Barco de Valdeorras, conformado por membros de Podemos, Esquerda Unida, Anova, En Marea e independentes de diverso signo. Xurdiu en 2015 como candidatura cidad\u00e1 no marco da formaci\u00f3n das \"Mareas\", coalici\u00f3ns de esquerdas que concorreron nas elecci\u00f3ns municipais de 2015 en Galicia.\nPresentouse en d\u00faas ocasi\u00f3ns \u00e1 alcald\u00eda do Barco de Valdeorras, co historiador F\u00e9lix Garc\u00eda Y\u00e1\u00f1ez como candidato. En ambas ocasi\u00f3ns obtiveron un concelleiro, o propio Garc\u00eda Y\u00e1\u00f1ez. \nXuridicamente \u00e9 un partido pol\u00edtico, a\u00ednda que esta circunstancia d\u00e9bese \u00e1s facilidades legais que presentaba esta f\u00f3rmula para presentarse \u00e1s elecci\u00f3ns respecto \u00e1 de agrupaci\u00f3n de electores. Riada Cidad\u00e1 segue en activo e sobreviviu sen escisi\u00f3ns \u00f3 proceso de ruptura das Mareas desencadeado en 2018."}
{"id": "512689", "revid": "85894", "url": "https://gl.wikipedia.org/wiki?curid=512689", "title": "Molchat Doma", "text": "Molchat Doma (en ruso \u041c\u043e\u043b\u0447\u0430\u0442 \u0414\u043e\u043c\u0430, \"Casas en silencio\") \u00e9 unha banda de post punk belarusa. A s\u00faa m\u00fasica combina elementos de post-punk, new wave, darkwave e mais synth-pop. Segundo as m\u00e9tricas de Spotify, as cidades con maior n\u00famero de ouvintes da banda son Cidade de M\u00e9xico, Santiago de Chile, Os \u00c1nxeles (Estados Unidos), Helsinqui e Estocolmo.\nHistoria.\nA banda fundouse a comezos do ano 2017 en Minsk, por Egor Shkutko e Roman Komogortsev. Nun principio o grupo estaba formado por Komogortsev e Shkutko, este \u00faltimo como baixista. Buscando deron ao pouco tempo con Pavel Kozlov. Kozlov unir\u00edase a metade de ano e Molchat Doma establecer\u00edanse como un tr\u00edo musical.\nO grupo foi contratado polo selo independente alem\u00e1n Detriri Records, publicando os \u00e1lbums \"\u0421 \u043a\u0440\u044b\u0448 \u043d\u0430\u0448\u0438\u0445 \u0434\u043e\u043c\u043e\u0432\" en 2017 e \"\u042d\u0442\u0430\u0436\u0438\" no ano seguinte. Este \u00faltimo foi inclu\u00eddo nos \"20 mellores \u00e1lbums de 2018\" segundo os cr\u00edticos brit\u00e1nicos.\nEn 2019 present\u00e1ronse en festivais como Pop-Kultur (Berl\u00edn, Alema\u00f1a) e Tallinn Music Week (Tal\u00edn, Estonia), onde foron eloxiados polo xornalista brit\u00e1nico Kiron Tyler. Tyler afirmou deles que \"son un grupo de clase mundial\" e que \"a comprensi\u00f3n instintiva do tr\u00edo \u00e9 especial\". Entre o 5 e o 8 de novembro de 2019 a banda xirou por Espa\u00f1a, sen parada en Galicia.\nEn xaneiro de 2020 asinaron coa casa neoiorquina Sacred Bones, reeditando os seus dous primeiros \u00e1lbums en vinilo para Am\u00e9rica. Ademais, a banda xirar\u00eda por primeira vez en Norteam\u00e9rica, xunta Chrysta Bell, sumada a unha presentaci\u00f3n en Fluff Fest (Rep\u00fablica Checa), festival independente orientado normalmente ao \"hardcore punk\". Estes concertos foron cancelados debido \u00e1 pandemia de COVID-19. \nA banda contribu\u00edu a un \u00e1lbum tributo a Black Sabbath, titulado \"What Is This That Stands Before Me?\", xunto con outras bandas de Sacred Bones. Interpretaron a s\u00faa propia adaptaci\u00f3n de \"Heaven and Hell\" en ruso. O \u00e1lbum foi publicado en maio de 2020, e a canci\u00f3n foi sacada como sinxelo en plataformas dixitais.\nO 25 de agosto de 2020, xunto a Molly Nilsson, The Youth Underground e diversos m\u00fasicos de orixe europea participaron no \u00e1lbum \"For Belarus\", de vinte e d\u00faas canci\u00f3ns. Molchat Doma cedeu a canci\u00f3n \"\u042f \u043d\u0435 \u043a\u043e\u043c\u043c\u0443\u043d\u0438\u0441\u0442\" (\"Eu non son comunista\"). Os fondos obtidos da venda do \u00e1lbum, cuxo prezo \u00e9 voluntario, ser\u00e1n destinados para Belarus Solidarity Foundation, entidade que apoia a cidadan\u00eda reprimida pola s\u00faa participaci\u00f3n nas folgas e protestas de Belar\u00fas.\nO 15 de setembro de 2020 anunciaron que editar\u00e1n o seu terceiro \u00e1lbum, titulado \"Monument\".\nEstilo musical e influencias.\nMolchat Doma ten declarado que foron influenciados polo rock ruso dos anos 80, da era da Perestroika e especialmente de Kino. Tam\u00e9n citaron a The Cure, Joy Division e Depeche Mode.\nNo seu sitio web, o tr\u00edo describe o seu son como \"post-punk, new wave e un extremadamente escuro synth-pop\". A s\u00faa m\u00fasica tam\u00e9n se considera coldwave. Nas s\u00faas canci\u00f3ns destaca o lugar que ocupa a caixa de ritmos substitu\u00edndo a bater\u00eda. O sitio web \"Emerging Europe\" describiu as s\u00faas letras como \"non explicitamente antisovi\u00e9ticas\" sen\u00f3n \"[pintando] unha imaxe sombr\u00eda da vida baixo o comunismo, as\u00ed como da vida contempor\u00e1nea en Belar\u00fas, un pa\u00eds que a\u00ednda intenta liberarse das cadeas do seu pasado comunista.\"Se existisen hai corenta anos, a censura estatal sovi\u00e9tica negar\u00edalle \u00e1 banda o dereito de gravar\". Molchat Doma tense relacionado asiduamente coa m\u00fasica \"doomer\", un tipo espec\u00edfico de m\u00fasica que cont\u00e9n atmosferas fr\u00edas e sombr\u00edas, letras tristes e introspectivas xeralmente centradas na soidade e un son dist\u00f3pico. Como resultado, moitas das s\u00faas canci\u00f3ns aparecen en \"listas de reproduci\u00f3n doomer\" de YouTube, algo que xogou un papel clave na s\u00faa popularidade.\nUnha cr\u00edtica do seu primeiro \u00e1lbum en 2017 sinalou que:"}
{"id": "512692", "revid": "85894", "url": "https://gl.wikipedia.org/wiki?curid=512692", "title": "Ameixide, Goberno, Castro de Rei", "text": "Ameixide \u00e9 un lugar da parroquia de Goberno no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (3 homes e 4 mulleres)."}
{"id": "512693", "revid": "85894", "url": "https://gl.wikipedia.org/wiki?curid=512693", "title": "A Anoca, Goberno, Castro de Rei", "text": "A Anoca \u00e9 un lugar da parroquia de Goberno no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 11 habitantes (6 homes e 5 mulleres)."}
{"id": "512694", "revid": "85894", "url": "https://gl.wikipedia.org/wiki?curid=512694", "title": "Francos, Goberno, Castro de Rei", "text": "Francos \u00e9 un lugar da parroquia de Goberno no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 19 habitantes (7 homes e 12 mulleres).\nToponimia.\nSegundo Nicandro Ares de \"Francos\" di J.M. Piel que ten un dobre significado, o de individuos procedentes da Francia ou o de homes libres, al\u00e9n de descendentes dun home chamado \"Franco\"."}
{"id": "512695", "revid": "85894", "url": "https://gl.wikipedia.org/wiki?curid=512695", "title": "A Igrexa, Goberno, Castro de Rei", "text": "A Igrexa \u00e9 un lugar da parroquia de Goberno no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 13 habitantes (8 homes e 5 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512696", "revid": "85894", "url": "https://gl.wikipedia.org/wiki?curid=512696", "title": "Outeiro, Goberno, Castro de Rei", "text": "Outeiro \u00e9 un lugar da parroquia de Goberno no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (3 homes e 5 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "512697", "revid": "85894", "url": "https://gl.wikipedia.org/wiki?curid=512697", "title": "O Pedr\u00f3n, Goberno, Castro de Rei", "text": "O Pedr\u00f3n \u00e9 un lugar da parroquia de Goberno no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 33 habitantes (13 homes e 20 mulleres)."}
{"id": "512698", "revid": "85894", "url": "https://gl.wikipedia.org/wiki?curid=512698", "title": "Toxeiros Vellos, Goberno, Castro de Rei", "text": "Toxeiros Vellos \u00e9 un lugar da parroquia de Goberno no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (1 home e 3 mulleres)."}
{"id": "512699", "revid": "85894", "url": "https://gl.wikipedia.org/wiki?curid=512699", "title": "Bouzaboa, Loentia, Castro de Rei", "text": "Bouzaboa \u00e9 un lugar da parroquia de Loentia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 71 habitantes (38 homes e 33 mulleres)."}
{"id": "512700", "revid": "85894", "url": "https://gl.wikipedia.org/wiki?curid=512700", "title": "Os Carball\u00e1s, Loentia, Castro de Rei", "text": "Os Carball\u00e1s \u00e9 un lugar da parroquia de Loentia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 74 habitantes (35 homes e 39 mulleres)."}
{"id": "512701", "revid": "85894", "url": "https://gl.wikipedia.org/wiki?curid=512701", "title": "Portocovo, Loentia, Castro de Rei", "text": "Portocovo \u00e9 un lugar da parroquia de Loentia no concello lugu\u00e9s de Castro de Rei na comarca da Terra Ch\u00e1."}
{"id": "512702", "revid": "85894", "url": "https://gl.wikipedia.org/wiki?curid=512702", "title": "O Real, Loentia, Castro de Rei", "text": "O Real \u00e9 un lugar da parroquia de Loentia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 26 habitantes (11 homes e 15 mulleres)."}
{"id": "512703", "revid": "85894", "url": "https://gl.wikipedia.org/wiki?curid=512703", "title": "Os Vales, Loentia, Castro de Rei", "text": "Os Vales \u00e9 un lugar da parroquia de Loentia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 37 habitantes (21 homes e 16 mulleres)."}
{"id": "512704", "revid": "85894", "url": "https://gl.wikipedia.org/wiki?curid=512704", "title": "A Aldea de Baixo, Ludrio, Castro de Rei", "text": "A Aldea de Baixo \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 22 habitantes (11 homes e 11 mulleres)."}
{"id": "512705", "revid": "85894", "url": "https://gl.wikipedia.org/wiki?curid=512705", "title": "Alduara, Ludrio, Castro de Rei", "text": "Alduara \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (10 homes e 11 mulleres)."}
{"id": "512706", "revid": "85894", "url": "https://gl.wikipedia.org/wiki?curid=512706", "title": "Arnande, Ludrio, Castro de Rei", "text": "Arnande \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 15 habitantes (9 homes e 6 mulleres)."}
{"id": "512707", "revid": "85894", "url": "https://gl.wikipedia.org/wiki?curid=512707", "title": "A \u00c1spera, Ludrio, Castro de Rei", "text": "A \u00c1spera \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1."}
{"id": "512708", "revid": "85894", "url": "https://gl.wikipedia.org/wiki?curid=512708", "title": "A Casti\u00f1eira, Ludrio, Castro de Rei", "text": "A Casti\u00f1eira \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 23 habitantes (11 homes e 12 mulleres)."}
{"id": "512709", "revid": "85894", "url": "https://gl.wikipedia.org/wiki?curid=512709", "title": "A Fonte de Baixo, Ludrio, Castro de Rei", "text": "A Fonte de Baixo \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1."}
{"id": "512710", "revid": "85894", "url": "https://gl.wikipedia.org/wiki?curid=512710", "title": "A Grueira, Ludrio, Castro de Rei", "text": "A Grueira \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (4 homes e 2 mulleres)."}
{"id": "512711", "revid": "85894", "url": "https://gl.wikipedia.org/wiki?curid=512711", "title": "Pousada, Ludrio, Castro de Rei", "text": "Pousada \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 19 habitantes (8 homes e 11 mulleres)."}
{"id": "512712", "revid": "85894", "url": "https://gl.wikipedia.org/wiki?curid=512712", "title": "A Prazuela, Ludrio, Castro de Rei", "text": "A Prazuela \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (3 homes e 4 mulleres)."}
{"id": "512713", "revid": "85894", "url": "https://gl.wikipedia.org/wiki?curid=512713", "title": "Somedo, Ludrio, Castro de Rei", "text": "Somedo \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 14 habitantes (8 homes e 6 mulleres)."}
{"id": "512714", "revid": "85894", "url": "https://gl.wikipedia.org/wiki?curid=512714", "title": "O Touz\u00f3n, Ludrio, Castro de Rei", "text": "O Touz\u00f3n \u00e9 un lugar da parroquia de Ludrio no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (4 homes e 1 muller)."}
{"id": "512715", "revid": "85894", "url": "https://gl.wikipedia.org/wiki?curid=512715", "title": "O Ancao Pequeno, Mondriz, Castro de Rei", "text": "O Ancao Pequeno \u00e9 un lugar da parroquia de Mondriz no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (5 homes e 3 mulleres)."}
{"id": "512716", "revid": "85894", "url": "https://gl.wikipedia.org/wiki?curid=512716", "title": "O Ancao, Mondriz, Castro de Rei", "text": "O Ancao \u00e9 un lugar da parroquia de Mondriz no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (5 homes e 4 mulleres)."}
{"id": "512717", "revid": "85894", "url": "https://gl.wikipedia.org/wiki?curid=512717", "title": "A Eixavedra, Mondriz, Castro de Rei", "text": "A Eixavedra \u00e9 un lugar da parroquia de Mondriz no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (dous homes e d\u00faas mulleres)."}
{"id": "512718", "revid": "85894", "url": "https://gl.wikipedia.org/wiki?curid=512718", "title": "A Igrexa, Mondriz, Castro de Rei", "text": "A Igrexa \u00e9 un lugar da parroquia de Mondriz no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (dous homes).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512719", "revid": "85894", "url": "https://gl.wikipedia.org/wiki?curid=512719", "title": "O Pacio, Mondriz, Castro de Rei", "text": "O Pacio \u00e9 un lugar da parroquia de Mondriz no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (2 homes e 5 mulleres)."}
{"id": "512720", "revid": "85894", "url": "https://gl.wikipedia.org/wiki?curid=512720", "title": "As Veigas do Couso, Mondriz, Castro de Rei", "text": "As Veigas do Couso \u00e9 un lugar da parroquia de Mondriz no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 34 habitantes (14 homes e 20 mulleres)."}
{"id": "512721", "revid": "85894", "url": "https://gl.wikipedia.org/wiki?curid=512721", "title": "O Vilar, Mondriz, Castro de Rei", "text": "O Vilar \u00e9 un lugar da parroquia de Mondriz no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 30 habitantes (16 homes e 14 mulleres)."}
{"id": "512722", "revid": "85894", "url": "https://gl.wikipedia.org/wiki?curid=512722", "title": "A Barrosa, Outeiro, Castro de Rei", "text": "A Barrosa \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (3 homes e 4 mulleres)."}
{"id": "512723", "revid": "85894", "url": "https://gl.wikipedia.org/wiki?curid=512723", "title": "A Barxela, Outeiro, Castro de Rei", "text": "A Barxela \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (3 homes e 3 mulleres)."}
{"id": "512724", "revid": "85894", "url": "https://gl.wikipedia.org/wiki?curid=512724", "title": "Cabana, Outeiro, Castro de Rei", "text": "Cabana \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (1 home e 5 mulleres)."}
{"id": "512725", "revid": "85894", "url": "https://gl.wikipedia.org/wiki?curid=512725", "title": "O Cibrao, Outeiro, Castro de Rei", "text": "O Cibrao \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (4 homes e 5 mulleres)."}
{"id": "512726", "revid": "85894", "url": "https://gl.wikipedia.org/wiki?curid=512726", "title": "As Fontes, Outeiro, Castro de Rei", "text": "As Fontes \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (3 homes e 2 mulleres)."}
{"id": "512727", "revid": "85894", "url": "https://gl.wikipedia.org/wiki?curid=512727", "title": "A Grandela, Outeiro, Castro de Rei", "text": "A Grandela \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (4 homes e 2 mulleres)."}
{"id": "512728", "revid": "85894", "url": "https://gl.wikipedia.org/wiki?curid=512728", "title": "O Monte, Outeiro, Castro de Rei", "text": "O Monte \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 25 habitantes (12 homes e 13 mulleres)."}
{"id": "512729", "revid": "85894", "url": "https://gl.wikipedia.org/wiki?curid=512729", "title": "A Ponte de Outeiro, Outeiro, Castro de Rei", "text": "A Ponte de Outeiro \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1."}
{"id": "512730", "revid": "85894", "url": "https://gl.wikipedia.org/wiki?curid=512730", "title": "A Ponte, Outeiro, Castro de Rei", "text": "A Ponte \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 73 habitantes (38 homes e 35 mulleres)."}
{"id": "512731", "revid": "85894", "url": "https://gl.wikipedia.org/wiki?curid=512731", "title": "Portomeso, Outeiro, Castro de Rei", "text": "Portomeso \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (3 homes e 2 mulleres)."}
{"id": "512732", "revid": "85894", "url": "https://gl.wikipedia.org/wiki?curid=512732", "title": "Riba de Mi\u00f1o, Outeiro, Castro de Rei", "text": "Riba de Mi\u00f1o \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (7 homes e 9 mulleres)."}
{"id": "512733", "revid": "85894", "url": "https://gl.wikipedia.org/wiki?curid=512733", "title": "A Veiga, Outeiro, Castro de Rei", "text": "A Veiga \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (2 homes e 4 mulleres)."}
{"id": "512734", "revid": "85894", "url": "https://gl.wikipedia.org/wiki?curid=512734", "title": "Vilamel, Outeiro, Castro de Rei", "text": "Vilamel \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 31 habitantes (16 homes e 15 mulleres)."}
{"id": "512735", "revid": "85894", "url": "https://gl.wikipedia.org/wiki?curid=512735", "title": "Vilar de Baixo, Outeiro, Castro de Rei", "text": "Vilar de Baixo \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 17 habitantes (7 homes e 10 mulleres)."}
{"id": "512736", "revid": "85894", "url": "https://gl.wikipedia.org/wiki?curid=512736", "title": "Vilar de Riba, Outeiro, Castro de Rei", "text": "Vilar de Riba \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 24 habitantes (11 homes e 13 mulleres)."}
{"id": "512737", "revid": "85894", "url": "https://gl.wikipedia.org/wiki?curid=512737", "title": "Vilarede, Outeiro, Castro de Rei", "text": "Vilarede \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (2 homes e 3 mulleres)."}
{"id": "512738", "revid": "85894", "url": "https://gl.wikipedia.org/wiki?curid=512738", "title": "Vilari\u00f1o, Outeiro, Castro de Rei", "text": "Vilari\u00f1o \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (3 homes e 2 mulleres)."}
{"id": "512739", "revid": "85894", "url": "https://gl.wikipedia.org/wiki?curid=512739", "title": "Xesto, Outeiro, Castro de Rei", "text": "Xesto \u00e9 un lugar da parroquia de Outeiro no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 50 habitantes (23 homes e 27 mulleres)."}
{"id": "512740", "revid": "85894", "url": "https://gl.wikipedia.org/wiki?curid=512740", "title": "O Alto, Pacios, Castro de Rei", "text": "O Alto \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 15 habitantes (9 homes e 6 mulleres)."}
{"id": "512741", "revid": "89787", "url": "https://gl.wikipedia.org/wiki?curid=512741", "title": "Sima Samar", "text": "Sima Samar (), nada o 3 de febreiro de 1957, \u00e9 unha activista dos dereitos humanos e pol\u00edtica afg\u00e1 que foi ministra de Asuntos de Mulleres de Afganist\u00e1n entre decembro de 2001 e 2002, presidenta da Comisi\u00f3n Independente de Dereitos Humanos de Afganist\u00e1n e relatora especial da ONU sobre a situaci\u00f3n dos dereitos humanos no Sud\u00e1n (2005-2009). \nTraxectoria.\nSamar naceu no distrito de Jaghori da provincia de Ghazni no seo dunha familia hazara. Estudou medicina na Universidade de Cabul e tras licenciarse en febreiro de 1982 practicou a medicina nun hospital p\u00fablico en Cabul, pero logo dalg\u00fans meses houbo de fuxir \u00e1 s\u00faa terra natal para manter a s\u00faa seguridade. En Jaghori proporcionou tratamento m\u00e9dico os habitantes das zonas remotas da rexi\u00f3n. \nEn 1984 o r\u00e9xime comunista arrestou o seu marido e Samar, co seu fillo, fuxiu ao veci\u00f1o Paquist\u00e1n e traballou como doutora entre os campos de refuxiados afg\u00e1ns. Diante a total falta de instalaci\u00f3ns sanitarias para as mulleres afg\u00e1s refuxidas fundou en 1989 a Organizaci\u00f3n Shuhada que estableceu unha cl\u00ednica en Quetta dedicada a prestar coidados sanitarios \u00e1s mulleres e nenas afg\u00e1s, as\u00ed como formaci\u00f3n para o persoal sanitario e apertura de escolas nos campos de refuxiados e posteriormente en zonas rurais de Afganist\u00e1n. Nos anos seguintes a cl\u00ednica abriu sucursais ao longo de Afganist\u00e1n e durante o r\u00e9xime dos talib\u00e1n tam\u00e9n estableceu escolas clandestinas para a educaci\u00f3n das nenas afg\u00e1s. En 2012 Shuhada manti\u00f1a m\u00e1is dun cento de escolas e 15 cl\u00ednicas e hospitais.\nEn decembro de 2001 volveu a Afganist\u00e1n para exercer como vicepresidenta e ministra de Asuntos das Mulleres no goberno de transici\u00f3n de Hamid Karzai entre o 22 de decembro de 2001 e o 22 de xu\u00f1o de 2001 mais houbo de dimitir do seu cargo por opo\u00f1erse ao poder dos se\u00f1ores da guerra no seo do goberno e ao acusala o fiscal xeral do pa\u00eds de blasfemia por supostamente declarar nunha entrevista que non cr\u00eda na xar\u00eda.\nSamar dirixiu a Comisi\u00f3n Independente de Dereitos Humanos de Afganist\u00e1n ata xullo de 2019. En 2010 estableceu a Universidade de Gawharshad que ao pouco ti\u00f1a 1200 estudantes. En 2019 o secretario xeral das Naci\u00f3ns Unidas Ant\u00f3nio Guterres designouna como unha dos oito integrantes do Panel de alto nivel sobre desprazamentos internos, baixo a direcci\u00f3n de Federica Mogherini e Donald Kaberuka e o 18 de setembro de 2019 o presidente Ashraf Ghani nomeouna enviada especial do presidente e ministra de Estado para os dereitos humanos e relaci\u00f3ns internacionais."}
{"id": "512742", "revid": "85894", "url": "https://gl.wikipedia.org/wiki?curid=512742", "title": "Balv\u00eds, Pacios, Castro de Rei", "text": "Balv\u00eds \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1."}
{"id": "512743", "revid": "15490", "url": "https://gl.wikipedia.org/wiki?curid=512743", "title": "Ceos - \u039a\u03bf\u1fd6\u03bf\u03c2", "text": ""}
{"id": "512744", "revid": "85894", "url": "https://gl.wikipedia.org/wiki?curid=512744", "title": "O Condado, Pacios, Castro de Rei", "text": "O Condado \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 3 habitantes (3 mulleres)."}
{"id": "512745", "revid": "85894", "url": "https://gl.wikipedia.org/wiki?curid=512745", "title": "O Covelo, Pacios, Castro de Rei", "text": "O Covelo \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (9 homes e 7 mulleres)."}
{"id": "512746", "revid": "85894", "url": "https://gl.wikipedia.org/wiki?curid=512746", "title": "O Feal, Pacios, Castro de Rei", "text": "O Feal \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 10 habitantes (5 homes e 5 mulleres)."}
{"id": "512747", "revid": "85894", "url": "https://gl.wikipedia.org/wiki?curid=512747", "title": "A Fonte do Freire, Pacios, Castro de Rei", "text": "A Fonte do Freire \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (9 homes e 7 mulleres)."}
{"id": "512748", "revid": "85894", "url": "https://gl.wikipedia.org/wiki?curid=512748", "title": "Formar\u00e1n, Pacios, Castro de Rei", "text": "Formar\u00e1n \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (2 homes e 2 mulleres)."}
{"id": "512749", "revid": "85894", "url": "https://gl.wikipedia.org/wiki?curid=512749", "title": "Gondriz, Pacios, Castro de Rei", "text": "Gondriz \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (5 homes e 4 mulleres)."}
{"id": "512750", "revid": "85894", "url": "https://gl.wikipedia.org/wiki?curid=512750", "title": "Lux\u00eds, Pacios, Castro de Rei", "text": "Lux\u00eds \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (un home e unha muller)."}
{"id": "512751", "revid": "85894", "url": "https://gl.wikipedia.org/wiki?curid=512751", "title": "O Mu\u00ed\u00f1o Novo, Pacios, Castro de Rei", "text": "O Mu\u00ed\u00f1o Novo \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 15 habitantes (8 homes e 7 mulleres)."}
{"id": "512752", "revid": "85894", "url": "https://gl.wikipedia.org/wiki?curid=512752", "title": "Pedrafita, Pacios, Castro de Rei", "text": "Pedrafita \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 18 habitantes (8 homes e 10 mulleres)."}
{"id": "512753", "revid": "85894", "url": "https://gl.wikipedia.org/wiki?curid=512753", "title": "O Pozo, Pacios, Castro de Rei", "text": "O Pozo \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 10 habitantes (5 homes e 5 mulleres)."}
{"id": "512754", "revid": "85894", "url": "https://gl.wikipedia.org/wiki?curid=512754", "title": "O Taboeiro, Pacios, Castro de Rei", "text": "O Taboeiro \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (un home e unha muller)."}
{"id": "512755", "revid": "85894", "url": "https://gl.wikipedia.org/wiki?curid=512755", "title": "A Vereda, Pacios, Castro de Rei", "text": "A Vereda \u00e9 un lugar da parroquia de Pacios no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 14 habitantes (5 homes e 9 mulleres)."}
{"id": "512756", "revid": "85894", "url": "https://gl.wikipedia.org/wiki?curid=512756", "title": "O Boucido, Prevesos, Castro de Rei", "text": "O Boucido \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitante (1 home)."}
{"id": "512757", "revid": "85894", "url": "https://gl.wikipedia.org/wiki?curid=512757", "title": "O Candal, Prevesos, Castro de Rei", "text": "O Candal \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (6 homes e 3 mulleres)."}
{"id": "512758", "revid": "85894", "url": "https://gl.wikipedia.org/wiki?curid=512758", "title": "A Casanova, Prevesos, Castro de Rei", "text": "A Casanova \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (7 homes e 5 mulleres)."}
{"id": "512759", "revid": "85894", "url": "https://gl.wikipedia.org/wiki?curid=512759", "title": "O Covelo, Prevesos, Castro de Rei", "text": "O Covelo \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 10 habitantes (6 homes e 4 mulleres)."}
{"id": "512760", "revid": "85894", "url": "https://gl.wikipedia.org/wiki?curid=512760", "title": "A Devesa, Prevesos, Castro de Rei", "text": "A Devesa \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (2 homes e 4 mulleres)."}
{"id": "512761", "revid": "85894", "url": "https://gl.wikipedia.org/wiki?curid=512761", "title": "A Gardu\u00f1a, Prevesos, Castro de Rei", "text": "A Gardu\u00f1a \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitantes (unha muller)."}
{"id": "512762", "revid": "85894", "url": "https://gl.wikipedia.org/wiki?curid=512762", "title": "A Irexa, Prevesos, Castro de Rei", "text": "A Irexa \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (3 homes e 2 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512763", "revid": "85894", "url": "https://gl.wikipedia.org/wiki?curid=512763", "title": "O Marzo, Prevesos, Castro de Rei", "text": "O Marzo \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 27 habitantes (10 homes e 17 mulleres)."}
{"id": "512764", "revid": "85894", "url": "https://gl.wikipedia.org/wiki?curid=512764", "title": "Orx\u00e1s, Prevesos, Castro de Rei", "text": "Orx\u00e1s \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 11 habitantes (6 homes e 5 mulleres)."}
{"id": "512765", "revid": "85894", "url": "https://gl.wikipedia.org/wiki?curid=512765", "title": "Pi\u00f1eiro, Prevesos, Castro de Rei", "text": "Pi\u00f1eiro \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (4 homes e 8 mulleres)."}
{"id": "512766", "revid": "85894", "url": "https://gl.wikipedia.org/wiki?curid=512766", "title": "Pousadela, Prevesos, Castro de Rei", "text": "Pousadela \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (3 homes e 9 mulleres)."}
{"id": "512767", "revid": "85894", "url": "https://gl.wikipedia.org/wiki?curid=512767", "title": "O Rego, Prevesos, Castro de Rei", "text": "O Rego \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (5 homes e 4 mulleres)."}
{"id": "512768", "revid": "85894", "url": "https://gl.wikipedia.org/wiki?curid=512768", "title": "As Trapas, Prevesos, Castro de Rei", "text": "As Trapas \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (6 homes e 6 mulleres)."}
{"id": "512769", "revid": "85894", "url": "https://gl.wikipedia.org/wiki?curid=512769", "title": "A Veiga da Lama, Prevesos, Castro de Rei", "text": "A Veiga da Lama \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 17 habitantes (6 homes e 11 mulleres)."}
{"id": "512770", "revid": "85894", "url": "https://gl.wikipedia.org/wiki?curid=512770", "title": "Ver, Prevesos, Castro de Rei", "text": "Ver \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1."}
{"id": "512771", "revid": "85894", "url": "https://gl.wikipedia.org/wiki?curid=512771", "title": "O Vilar, Prevesos, Castro de Rei", "text": "O Vilar \u00e9 un lugar da parroquia de Prevesos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (11 homes e 10 mulleres)."}
{"id": "512772", "revid": "85894", "url": "https://gl.wikipedia.org/wiki?curid=512772", "title": "Bardi\u00e1s, Quintela, Castro de Rei", "text": "Bardi\u00e1s \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (4 homes e 3 mulleres)."}
{"id": "512773", "revid": "85894", "url": "https://gl.wikipedia.org/wiki?curid=512773", "title": "O Burgo, Quintela, Castro de Rei", "text": "O Burgo \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitante (unha muller)."}
{"id": "512774", "revid": "85894", "url": "https://gl.wikipedia.org/wiki?curid=512774", "title": "Os Curr\u00e1s, Quintela, Castro de Rei", "text": "Os Curr\u00e1s \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (dous homes e tres mulleres)."}
{"id": "512775", "revid": "25871", "url": "https://gl.wikipedia.org/wiki?curid=512775", "title": "Benito Rodr\u00edguez Rodr\u00edguez", "text": "Benito Rodr\u00edguez Rodr\u00edguez, nado no Rial, en Sabucedo (Porqueira) o 22 de febreiro de 1895 e finado o 12 de agosto de 1966, foi un destacado m\u00e9dico ourens\u00e1n e militante esquerdista.\nTraxectoria.\nLicenciado en Medicina pola Universidade de Santiago de Compostela en 1921. Militou no Partido Republicano Radical. Consta que lle prestou axuda m\u00e9dica \u00e1 partida de maquis de Casto Cabezas, activa na Baixa Limia e no Couto Mixto at\u00e9 a d\u00e9cada de 1940. Carlos Casares, sobri\u00f1o de Rodr\u00edguez, escrib\u00eda isto a este respecto:\nDe feito, foi na casa do doutor Rodr\u00edguez onde acabar\u00eda entreg\u00e1ndose o guerrilleiro antifranquista Casto Cabezas."}
{"id": "512776", "revid": "89787", "url": "https://gl.wikipedia.org/wiki?curid=512776", "title": "Les Mis\u00e9rables", "text": "Les Mis\u00e9rables (en galego, \"Os miserables\"), \u00e9 unha novela hist\u00f3rica francesa de Victor Hugo publicada en 1862, considerada unha das m\u00e1is grandes novelas do s\u00e9culo XIX.\nA novela comeza en 1815 e culmina en 1832 coa revoluci\u00f3n de xu\u00f1o en Par\u00eds. Segue as vidas e as interacci\u00f3ns entre varias personaxes, especialmente as dificultades do exconvito Jean Valjean e a s\u00faa experiencia de redenci\u00f3n. Examinando a natureza da lei e da graza, a novela afonda na historia de Francia, a arquitectura e o dese\u00f1o urbano de Par\u00eds, a pol\u00edtica, a filosof\u00eda moral, o antimonarquismo, a xustiza, a relixi\u00f3n e os tipos e a natureza do amor rom\u00e1ntico e familiar.\n\"Les Mis\u00e9rables\" foi popularizado grazas a m\u00faltiples adaptaci\u00f3ns no cinema, na televisi\u00f3n e no teatro.\nRecepci\u00f3n contempor\u00e1nea.\nA aparici\u00f3n da novela foi un evento anticipado, xa que Victor Hugo estaba considerado un dos principais poetas de Francia da s\u00faa \u00e9poca. \"The New York Times\" anunciou a s\u00faa pr\u00f3xima publicaci\u00f3n xa en abril de 1860. Unha campa\u00f1a de publicidade masiva precedeu a publicaci\u00f3n dos primeiros dous volumes de \"Les Mis\u00e9rables\" en Bruxelas o 30 ou 31 de marzo e en Par\u00eds o 3 de abril de 1862. O resto dos volumes apareceron o 15 de maio de 1862.\nAs reacci\u00f3ns cr\u00edticas foron de amplo rango, en ocasi\u00f3ns negativas. Alg\u00fans cr\u00edticos atoparon o asunto inmoral, outros queix\u00e1ronse do sentimentalismo e outros preocup\u00e1ronse pola aparente simpat\u00eda cos revolucionarios. L. Gauthier escribiu en \"Le Monde\" o 17 de agosto de 1862: \"Un non pode lela sen unha repulsi\u00f3n invencible todos os detalles que Monsieur Hugo d\u00e1 sobre o \u00e9xito dos plans de complot\". Os irm\u00e1ns Goncourt xulgaron a novela artificial e decepcionante. Flaubert non atopou \"verdade nin grandezas\" nela. Nunha cr\u00edtica nun xornal, Charles Baudelaire eloxiou o \u00e9xito de Hugo en centrar a atenci\u00f3n p\u00fablica nos problemas sociais, a\u00ednda que pensou que esa propaganda era oposta \u00e1 arte. En privado describiuna como \"inmunda e inepta\" (\"immonde et inepte\"). A igrexa cat\u00f3lica inclu\u00eduna no \"Index Librorum Prohibitorum\".\nA novela foi un \u00e9xito comercial e un libro popular dende a s\u00faa publicaci\u00f3n. O mesmo ano da s\u00faa publicaci\u00f3n foi traducida a varias linguas, inclu\u00edndo ingl\u00e9s, italiano, grego e portugu\u00e9s, fac\u00e9ndose popular en toda Europa.\nAdaptaci\u00f3ns.\nDende a publicaci\u00f3n orixinal, \"Les Mis\u00e9rables\" foi obxecto de numerosas adaptaci\u00f3ns en diferentes medios. Alg\u00fans exemplos son:"}
{"id": "512777", "revid": "98629", "url": "https://gl.wikipedia.org/wiki?curid=512777", "title": "Laurence Tubiana", "text": "Laurence Tubiana, nada en 1951 en Or\u00e1n (Alxeria), economista, universitaria e diplom\u00e1tica francesa. \u00c9 unha das arquitectas do Acordo de Par\u00eds.\nProfesora asociada desde 2003 ao Instituto de Estudos Pol\u00edticos de Par\u00eds, onde \u00e9 responsable da c\u00e1tedra de desenvolvemento sustentable, \u00e9 tam\u00e9n presidenta do Consello de administraci\u00f3n da Axencia francesa do desenvolvemento desde 2013 e de Expertise France desde 2018. Foi embaixadora para as negociaci\u00f3ns da Conferencia das Naci\u00f3ns Unidas sobre o Cambio Clim\u00e1tico de 2015 (COP21), e dirixe desde 2017 a Fundaci\u00f3n Europea para o Clima.\nTraxectoria.\nLaurence Tubiana naceu no seo dunha familia pieds-noirs. O seu pai, orixinario dunha familia xud\u00eda alxerina, era xurista e traballaba na industria do tabaco e o cine. A s\u00faa nai, nada nunha familia de emigrantes gregos cat\u00f3licos, estivo, coa s\u00faa avoa, a primeira importadora de mobles escandinavos en Alxeria en 1958. A s\u00faa familia chegou a Francia en 1962, despois da independencia.\nTitulouse no Instituto de estudos pol\u00edticos de Par\u00eds en 1973, e obtivo un doutoramento en ciencias econ\u00f3micas na Universidade de Par\u00eds 1. Na s\u00faa mocidade, militou na liga comunista revolucionaria (LCR) na s\u00faa mocidade. Foi nomeada polo Instituto Nacional para a Investigaci\u00f3n Agron\u00f3mica en 1976.\nMentres preparaba o concurso de entrada ao Instituto Nacional para a Investigaci\u00f3n Agron\u00f3mica, foi nomeada asistente de Lionel Jospin no Instituto universitario de tecnolox\u00eda de Sceaux.\nNos anos 1980, crea a ONG Solagral.\nDe 1997 a 2002, \u00e9 encargada de misi\u00f3n sobre o tema do medio ambiente mundial e conselleira para o medio ambiente do Primeiro ministro Lionel Jospin. Traballou na negociaci\u00f3n do Protocolo de Quioto en 1997. \u00c9 membro do Consello de an\u00e1lise econ\u00f3mica (1999-2001) e \u00e9 nomeada inspectora xeral da agricultura en 2000.\nFoi directora de investigaci\u00f3n ao Instituto Nacional para a Investigaci\u00f3n Agron\u00f3mica de 1995 a 2002 e profesora asociada \u00e1 Escola nacional superior agron\u00f3mica de Montpellier de 1992 a 1997.\nCon Michel Colombier, fundou en 2001 o think tank franc\u00e9s IDDRI (Instituto de Desenvolvemento Sustentable e Relaci\u00f3ns Internacionais), que dirixe de 2001 a 2004.\n\u00c9 tam\u00e9n profesora asociada ao Instituto de estudos pol\u00edticos de Par\u00eds e directora da c\u00e1tedra de desenvolvemento sustentable. Codirixe desde 2007 a publicaci\u00f3n do \"Annuel du d\u00e9veloppement durable - Regards sur a Terre\" (\"Anual do desenvolvemento sustentable- Miradas sobre a\" Terra)[7]. De 2004 a 2014, \u00e9 tam\u00e9n profesora convidada na Universidade de Columbia, na Escola de asuntos internacionais e p\u00fablicos (School of International and P\u00fablico Affairs ou SIPA).\nEn 2009 foi nomeada directora dos bens p\u00fablicos mundiais no Ministerio de Asuntos Exteriores. \u00c9 nomeada tam\u00e9n Xefa de delegaci\u00f3n adxunta para a negociaci\u00f3n sobre o cambio clim\u00e1tico en Copenhague en 2009 (COP15).\nEn 2012, Laurence Tubiana ten o rol de facilitadora do debate nacional sobre a transici\u00f3n enerx\u00e9tica, que desembocar\u00e1 a un proxecto de lei en 2014 e \u00e1 adopci\u00f3n da Lei relativa \u00e1 transici\u00f3n enerx\u00e9tica para o crecemento verde en 2015.\nDurante a elecci\u00f3n presidencial francesa de 2012, asina a chamada das economistas en apoio ao candidato Fran\u00e7ois Hollande debido a \u00ab\u00a0a idoneidade das opci\u00f3ns [propostas], en particular para o que implica a recuperaci\u00f3n do crecemento e do traballo\u00a0\u00bb.\nLaurence Tubiana \u00e9 nomeada, o 3 de xullo de 2013, presidenta do consello de administraci\u00f3n da Axencia francesa do desenvolvemento.\nEn 2014, \u00e9 nomeada representante especial do goberno franc\u00e9s para a Conferencia das Naci\u00f3ns Unidas sobre o Cambio Clim\u00e1tico de 2015 (COP21) e embaixadora encargada das negociaci\u00f3ns sobre o cambio clim\u00e1tico por Laurent Fabius, ent\u00f3n ministro de asuntos exteriores. [ver 'Conferencia de Par\u00eds (COP21)' abaixo]\nEn xaneiro de 2016, logo da adopci\u00f3n do Acordo de Par\u00eds en 2015, \u00e9 nomeada Campioa de elevado nivel para a acci\u00f3n clim\u00e1tica preto da Convenci\u00f3n Marco das Naci\u00f3ns Unidas sobre os Cambios Clim\u00e1ticos (CCNUCC).\nO 28 de xu\u00f1o de 2016, \u00e9 nomeada presidenta da comisi\u00f3n encargada do exame das candidaturas \u00e1 funci\u00f3n de presidente do Instituto Nacional para a Investigaci\u00f3n Agron\u00f3mica.\n\u00c9 membro do consello de administraci\u00f3n de varias organizaci\u00f3ns, en particular do Centro de cooperaci\u00f3n internacional en investigaci\u00f3n agron\u00f3mica para o desenvolvemento, do India Council for Sustainable Development, do China Council for International Cooperation on Environment and Development e do consello de orientaci\u00f3n estrat\u00e9xica do Institute for Advanced Sustainability Studies.\nDirixe desde marzo de 2017 a Fundaci\u00f3n Europea para o Clima.\nEn novembro de 2018, Emmanuel Macron anuncia a creaci\u00f3n dun Alto consello para o Clima, no que participa Laurence Tubiana.\nEn xullo de 2019, Laurence Tubiana \u00e9 renovada nas s\u00faas funci\u00f3ns de presidenta do consello de administraci\u00f3n da Axencia francesa de desenvolvemento.\nA Conferencia de Par\u00eds.\nLaurence Tubiana \u00e9 nomeada representante especial do goberno franc\u00e9s para a Conferencia das Naci\u00f3ns Unidas sobre o Cambio Clim\u00e1tico de 2015 (COP21) o 15 de maio de 2014, por Laurent Fabius, ent\u00f3n ministro de asuntos exteriores. Logo, o 3 de xu\u00f1o de 2014, \u00e9 nomeada embaixadora encargada das negociaci\u00f3ns sobre o cambio clim\u00e1tico para a conferencia de 2015. Logo foi a encargada de seguir os compromisos da COP21 at\u00e9 o final da COP22 como Campioa de elevado nivel para a acci\u00f3n clim\u00e1tica pre-2020 preto da CNUCCC. Neste marco, participou en setembro de 2018 ao Global Climate Acci\u00f3n Summit organizado a San Francisco, xunto a Anne Hidalgo, S\u00e9gol\u00e8ne Royal e Al Gore."}
{"id": "512778", "revid": "5863", "url": "https://gl.wikipedia.org/wiki?curid=512778", "title": "Mar\u00eda Josefa Francisca Gonz\u00e1lez Su\u00e1rez", "text": ""}
{"id": "512779", "revid": "98629", "url": "https://gl.wikipedia.org/wiki?curid=512779", "title": "Augustus De Morgan", "text": "Augustus De Morgan, nado en Madurai (India) o 27 de xu\u00f1o de 1806 e finado en Londres o 18 de marzo de 1871, foi un matem\u00e1tico e l\u00f3xico brit\u00e1nico. Foi profesor de matem\u00e1ticas no University College de Londres entre 1828 e 1866 e o primeiro presidente da Sociedade Matem\u00e1tica de Londres.\n\u00c9 co\u00f1ecido por formular as chamadas leis de De Morgan e por establecer un concepto rigoroso do procedemento, a induci\u00f3n matem\u00e1tica.\nTraxectoria.\nPrimeiros anos.\nAugustus De Morgan naceu en Madurai (India), en 1806. O seu pai era o tenente coronel John De Morgan (1772-1816), quen ocupou varios cargos ao servizo da Compa\u00f1\u00eda das Indias Orientais. A s\u00faa nai, Elizabeth Dodson (1776-1856) era descendente de James Dodson (co\u00f1ecido por ser o autor dunhas t\u00e1boas de antilogaritmos). De Morgan quedou cego dun ollo aos dous meses do seu nacemento. A familia trasladouse a Inglaterra cando Augustus ti\u00f1a sete meses de idade. Como tanto o seu pai e como o seu av\u00f3 naceran na India, De Morgan adoitaba dicir que el \"non era nin ingl\u00e9s, nin escoc\u00e9s, nin irland\u00e9s, pero si un brit\u00e1nico \"sen ataduras\"\".\nO seu pai de De Morgan morreu cando este ti\u00f1a dez anos. A s\u00faa nai residiu en diversos lugares no suroeste de Inglaterra, e o seu fillo recibiu a educaci\u00f3n primaria en varias modestas escolas locais. Os seus talentos matem\u00e1ticos pasaron desapercibidos ata que cumpriu o catorce anos: cando un amigo da familia o descubriu facendo un debuxo detallado dunha figura de Euclides con regra e comp\u00e1s, explicoulle a Augustus as ideas do xe\u00f3metra grego, e iniciouno nas t\u00e9cnicas de demostraci\u00f3n.\nRecibiu a educaci\u00f3n secundaria por parte do se\u00f1or Parsons, membro do Oriel College de Oxford, que apreciaba m\u00e1is os autores cl\u00e1sicos que as matem\u00e1ticas. A s\u00faa nai era membro activo e ardente da Igrexa de Inglaterra, e desexaba que o seu fillo se convertese en cl\u00e9rigo; mais xa ent\u00f3n De Morgan comezara a mostrar a s\u00faa firme desconformidade cos plans da s\u00faa nai. Converteuse en ateo.\nEducaci\u00f3n universitaria.\nEn 1823, \u00e1 idade de dezaseis anos, ingresou no Trinity College de Cambridge, onde estudou baixo a influencia de George Peacock e William Whewell, que se converteron nos seus amigos para toda a vida; do primeiro derivouse o seu interese pola renovaci\u00f3n da \u00e1lxebra, e do segundo a s\u00faa dedicaci\u00f3n \u00e1 formalizaci\u00f3n da l\u00f3xica, os dous temas principais da s\u00faa futura vida laboral. O seu titor na universidade foi John Philips Higman (1793-1855).\nNa universidade aprendeu a tocar a frauta, e foi unha personaxe destacada nos clubs musicais. O seu amor polo co\u00f1ecemento interferiu coa formaci\u00f3n necesaria para comezar unha gran carreira acad\u00e9mica nas matem\u00e1ticas; como consecuencia diso, obtivo o grao de cuarto \"wrangler\". Isto d\u00e1balle dereito ao t\u00edtulo de \"Bachelor of Arts\"; mais para obter o grao superior de \"Master of Arts\" e dese modo ser elixible para unha bolsa, naquela \u00e9poca era necesario pasar unha proba teol\u00f3xica. As s\u00faas convicci\u00f3ns lev\u00e1rono a rexeitar estas probas, a pesar de que fora criado na Igrexa de Inglaterra. Arredor de 1875 as probas teol\u00f3xicas para a obtenci\u00f3n de graos acad\u00e9micos foron abolidas nas Universidades de Oxford e de Cambridge.\nUniversidade de Londres.\nComo non pod\u00eda cursar ningunha carreira na s\u00faa propia universidade, decidiu instalarse en Londres para seguir o \"Bar\" (procedemento establecido para cualificarse no exercicio legal), a\u00ednda que prefer\u00eda dedicarse a ensinar matem\u00e1ticas que aplicarse na lectura da lei. Por ent\u00f3n, estaba a fundarse a Universidade de Londres. As d\u00faas antigas universidades de Oxford e Cambridge estaban tan condicionadas polas probas teol\u00f3xicas, que ning\u00fan xudeu ou disidente f\u00f3ra da Igrexa de Inglaterra pod\u00eda entrar como estudante, e moito menos ser nomeados para calquera cargo acad\u00e9mico. Un grupo de homes de mentalidade liberal resolveu salvar este obst\u00e1culo, establecendo en Londres unha universidade co principio de neutralidade relixiosa. De Morgan, con 22 anos de idade, foi nomeado profesor de matem\u00e1ticas. A s\u00faa conferencia introductoria \"No estudo das matem\u00e1ticas\" \u00e9 un discurso sobre a educaci\u00f3n das mentes de valor permanente.\nA Universidade de Londres era unha instituci\u00f3n nova, e as relaci\u00f3ns do Consello de administraci\u00f3n, o Senado dos profesores e o corpo dos estudantes non estaban ben definidas. Xurdiu unha controversia entre o profesor de anatom\u00eda e os seus estudantes, e como consecuencia das medidas adoptadas polo Consello, varios profesores, encabezados por De Morgan, renunciaron. Foi nomeado un profesor de matem\u00e1ticas substituto, que faleceu afogado un par de anos m\u00e1is tarde. De Morgan, que se mostrou como un l\u00edder dos mestres, foi convidado a regresar ao seu cargo, que se converteu a partir de ent\u00f3n no centro permanente dos seus traballos durante trinta anos.\nO mesmo grupo de personalidades reformistas encabezadas por Lord Brougham, un eminente escoc\u00e9s tanto na ciencia como na pol\u00edtica que institu\u00edra a Universidade de Londres, fundaron case ao mesmo tempo a Sociedade para a Difusi\u00f3n do Co\u00f1ecemento \u00datil. O seu obxectivo era difundir todo tipo de co\u00f1ecementos (especialmente o co\u00f1ecemento cient\u00edfico) por medio de tratados econ\u00f3micos e claramente escritos polos mellores autores da \u00e9poca. Un dos seus escritores m\u00e1is prol\u00edficos e eficaces era De Morgan. Escribiu unha grande obra sobre o c\u00e1lculo diferencial e integral que foi publicada pola Sociedade; e escribiu unha sexta parte dos artigos na Penny Cyclopedia, tam\u00e9n publicada pola Sociedade, as\u00ed como noutras publicaci\u00f3ns. Cando De Morgan se trasladou a vivir en Londres, atopou un amigo af\u00edn en William Frend, a pesar da s\u00faa \"herex\u00eda matem\u00e1tica\" sobre cantidades negativas. Ambos ti\u00f1an amplos co\u00f1ecementos aritm\u00e9ticos, e os seus puntos de vista relixiosos eran bastante similares. Frend viv\u00eda nun suburbio de Londres, nunha casa de campo que antes fora ocupada por Daniel Defoe e Isaac Watts. De Morgan, acompa\u00f1ado da s\u00faa frauta, era un visitante benvido.\nThe London University, da que De Morgan era profesor, \u00e9 unha instituci\u00f3n distinta da Universidade de Londres, que foi fundada preto de dez anos m\u00e1is tarde polo Goberno do Reino Unido, co fin de outorgar graos despois do exame, sen ning\u00fan tipo de cualificaci\u00f3n previa como o per\u00edodo de residencia. The London University estaba afiliada como un colexio de ensino \u00e1 Universidade de Londres, e o seu nome foi cambiado a University College. A Universidade de Londres fracasou como organismo unicamente examinador e converteuse nunha instituci\u00f3n de ensino tradicional. De Morgan era un mestre de grande \u00e9xito na docencia das matem\u00e1ticas. Daba clases dunha hora de duraci\u00f3n, e ao final de cada clase expu\u00f1a unha serie de problemas e exemplos ilustrativos do tema sobre o que disertara. Convidaba os seus estudantes a sentar con el e a mostrarlle os seus resultados, que tra\u00eda revisados antes da seguinte clase. En opini\u00f3n de De Morgan, a comprensi\u00f3n profunda e a asimilaci\u00f3n de grandes principios era moito m\u00e1is importante que a destreza simplemente anal\u00edtica na aplicaci\u00f3n de principios e medios para manexar casos particulares.\nDurante este per\u00edodo, tam\u00e9n promoveu a obra do matem\u00e1tico indio autodidacta Ramchundra. Supervisou a publicaci\u00f3n en Londres do libro de Ramchundra \"M\u00e1ximos e m\u00ednimos\" en 1859. Na introduci\u00f3n ao libro, reco\u00f1eceu ser consciente da tradici\u00f3n india da l\u00f3xica, a\u00ednda que non se sabe se isto tivo algunha influencia sobre o seu propio traballo.\nAs\u00ed mesmo, foi titor de Ada Lovelace, coa que mantivo posteriormente correspondencia escrita.\n\u00daltimos anos.\nEn 1866 a c\u00e1tedra de filosof\u00eda mental do \"University College\" quedou vacante. James Martineau, un cl\u00e9rigo unitarista e profesor de filosof\u00eda mental, foi recomendado formalmente polo Senado ao Consello, mais no Consello hab\u00eda alg\u00fans que se opu\u00f1an a un cl\u00e9rigo unitarista, e outros que se opu\u00f1an \u00e1 filosof\u00eda te\u00edsta. Foi nomeado ent\u00f3n un laico da escola de Alexander Bain e Herbert Spencer. De Morgan considerou que se incumprira a antiga norma da neutralidade relixiosa e renunciou de inmediato. Ti\u00f1a ent\u00f3n sesenta anos de idade. Os seus alumnos asegur\u00e1ronlle unha pensi\u00f3n de 500 libras anuais, mais as s\u00faas desgrazas continuaron. D\"o\"us anos m\u00e1is tarde, morreu o seu fillo George (o \"Bernoulli m\u00e1is novo\", como Augustus gozaba ouvir que o chamaban, en alusi\u00f3n aos eminentes matem\u00e1ticos pai e fillo deste nome). Este golpe foi seguido pola morte dunha filla. Cinco anos despois da s\u00faa dimisi\u00f3n do University College, De Morgan faleceu por unha afecci\u00f3n nerviosa o 18 de marzo de 1871.\nFamilia.\nAugustus foi un do sete irm\u00e1ns De Morgan, catro dos cales sobreviviron ata a idade adulta.\nNo outono de 1837, casou con Sophia Elizabeth (1809-1892), a filla m\u00e1is vella de William Frend (1757-1841) e de Sarah Blackburne (1779-?), neta de Francis Blackburne (1705-1787), arcediano de Cleveland.\nDe Morgan tivo tres fillos e catro fillas, inclu\u00edda a autora de contos de fadas Mary De Morgan. O seu fillo m\u00e1is vello foi o ceramista William De Morgan. O seu segundo fillo, George De Morgan adquiriu gran prestixio matem\u00e1tico no University College e na Universidade de Londres. Con outro exalumno de ideas af\u00edns concibiu a idea de fundar a Sociedade Matem\u00e1tica de Londres, onde os artigos matem\u00e1ticos non s\u00f3 ser\u00edan arquivados (como na Royal Society), sen\u00f3n que ser\u00edan realmente lidos e debatidos. A primeira reuni\u00f3n celebrouse no University College; De Morgan foi o primeiro presidente e o seu fillo o primeiro secretario. Foi o comezo da Sociedade Matem\u00e1tica de Londres.\nPrincipais publicaci\u00f3ns.\nOs escritos de De Morgan publicados en forma de obras completas, forman unha pequena biblioteca, como \u00e9 o caso dos seus escritos para a Sociedade do Co\u00f1ecemento \u00datil. A mellor presentaci\u00f3n da s\u00faa visi\u00f3n da \u00e1lxebra at\u00f3pase no volume titulado \"Trigonometr\u00eda e \u00c1lxebra Dupla\", publicado en 1849. A s\u00faa obra m\u00e1is peculiar foi o seu estudo dos que el denominaba \"paradoxers\" (\"A Budget of Paradoxes\"); que orixinalmente apareceu publicado en forma de cartas nas columnas da revista do Athen\u00e6um; foi revisada e ampliada por De Morgan nos \u00faltimos anos da s\u00faa vida, e publicada postumamente pola s\u00faa vi\u00fava. Dende o punto de vista estritamente acad\u00e9mico, a s\u00faa obra m\u00e1is reco\u00f1ecida \u00e9 \"A l\u00f3xica formal ou o c\u00e1lculo de inferencias necesarias e probables\" (1847)."}
{"id": "512780", "revid": "85894", "url": "https://gl.wikipedia.org/wiki?curid=512780", "title": "O Mes\u00f3n, Quintela, Castro de Rei", "text": "O Mes\u00f3n \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (tres homes e d\u00faas mulleres).\nToponimia.\nO top\u00f3nimo \"Mes\u00f3n\" pode facer referencia a un establecemento p\u00fablico onde se serve comida, ou tam\u00e9n pode estar vinculado cun or\u00f3nimo que fai referencia a unha zona ch\u00e1 e elevada, nunha relaci\u00f3n figurada co termo \"meso\" semellante \u00e1 existente entre \"meseta\" e \"mesa\"."}
{"id": "512781", "revid": "85894", "url": "https://gl.wikipedia.org/wiki?curid=512781", "title": "O Monte, Quintela, Castro de Rei", "text": "O Monte \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1."}
{"id": "512782", "revid": "89787", "url": "https://gl.wikipedia.org/wiki?curid=512782", "title": "Pagani", "text": "Pagani Automobili S.p.A. (co\u00f1ecido habitualmente como Pagani) \u00e9 un fabricante italiano de coches deportivos e compo\u00f1entes de fibra de carbono. A compa\u00f1\u00eda fundouse en 1992 polo arxentino Horacio Pagani e ten a s\u00faa sede en San Cesario sul Panaro, preto de M\u00f3dena, Italia.\nHistoria.\nHoracio Pagani, que anteriormente xestionaba o departamento de compostos de Lamborghini, fundou Pagani Composite Research en 1988. Esta nova compa\u00f1\u00eda traballou con Lamborghini en numerosos proxectos, inclu\u00eddo o restyling do Lamborghini Countach Edici\u00f3n 25\u00ba Aniversario, o Lamborghini LM002, o P140 Concept e o Diablo. A finais dos anos 80, Pagani comezou a dese\u00f1ar o seu propio coche, ent\u00f3n chamado \"Proxecto C8\". Pagani planeou renomear o C8 como \"Fangio F1\" para honrar ao seu amigo, o cinco veces campi\u00f3n arxentino de F\u00f3rmula 1, Juan Manuel Fangio.\nEn 1991, Pagani creou Modena Design para satisfacer a crecente demanda dos seus servizos de dese\u00f1o, enxe\u00f1ar\u00eda e prototipado. En 1992 comezou a construci\u00f3n do prototipo Fangio F1 e en 1993 o coche se probaba no t\u00fanel de vento de Dallara con resultados positivos. En 1994, Mercedes-Benz acordou subministrar a Pagani motores V12. O custo destes coches ascende a un total de 2,3 mill\u00f3ns de d\u00f3lares.\nO \u00faltimo coche recibiu o nome de Zonda C12, o primeiro da li\u00f1a Zonda (o nome Fangio F1 abandonouse por respecto a Fangio, falecido en 1995). Presentouse por primeira vez no Sal\u00f3n do Autom\u00f3bil de Xenebra de 1999.\nEn 2005, Pagani anunciou que planeaba triplicar a s\u00faa produci\u00f3n nos seguintes tres anos e entrar no mercado estadounidense en 2007.\nO 30 de xu\u00f1o de 2010, Pagani obtivo un novo r\u00e9cord de procuci\u00f3n coches usando a base do Pagani Zonda R e completando o circu\u00edto de N\u00fcrburgring en 6:47, superando ao Ferrari 599XX.\nPagani Zonda.\nO primeiro modelo de Pagani, o Zonda, est\u00e1 propulsado por un motor DOHC V12 de montaxe central fabricado pola divisi\u00f3n AMG de Mercedes-Benz AMG. O dese\u00f1o do coche inspirouse nos cazas a reacci\u00f3n e nos famosos coches Sauber-Mercedes Silver Arrow Grupo C e presenta varios elementos de dese\u00f1o exclusivos, inclu\u00eddo o seu sistema de escape circular de catro tubos.\nA produci\u00f3n do Zonda rematou co Zonda HP Barchetta. S\u00f3 se produciron tres cunha unidade retida para a colecci\u00f3n persoal de Horacio Pagani e as outras d\u00faas custaron 15 mill\u00f3ns de d\u00f3lares.. \nZonda Cinque.\nPagani anunciou unha variante do Zonda chamada \"Zonda Cinque\" que se presentou como modelo do 2009. O Cinque est\u00e1 baseado no Zonda R, s\u00f3 de pista, pero presenta un novo Mercedes-Benz M297 Motor V12, aerodin\u00e1mica activa, e presenta elementos exteriores do novo material \"fibra de carbono-titanio\", que \u00e9 m\u00e1is forte e lixeiro que a t\u00edpica fibra de carbono. S\u00f3 se produciron cinco, dos cales xa se falou.\nPagani anunciou o Zonda Cinque Roadster en xullo de 2009, dos cales produc\u00edronse s\u00f3 cinco. O roadster usa o mesmo Mercedes-Benz M297 motor V12 que a versi\u00f3n cup\u00e9, pero f\u00edxose m\u00e1is lixeiro e forte para manter o coche estruturalmente r\u00edxido. Tanto o cup\u00e9 coma o roadster aceleran de 0 a 100 km/h en 3,4 segundos, 0 a 200 km/h en 9,6 segundos e logra unha velocidade m\u00e1xima de 349 km/h. O Cinque usa freos carbono-cer\u00e1micos de Brembo. Axudan a desacelerar o coche desde 100 km/h a 0 km/h en 2,1 segundos e de 200 km/h a 0 kim/h en 4,3 segundos. A aceleraci\u00f3n lateral m\u00e1xima \u00e9 de 1,45 g cos pneum\u00e1ticos de estrada. O coche produce de carga aerodin\u00e1mica a 300 km/h.\nZonda Tricolore.\nNo Sal\u00f3n do Autom\u00f3bil de Xenebra de 2010, Pagani presentou o exclusivo Zonda Tricolore, constru\u00eddo para conmemorar o 50 aniversario do Frecce Tricolori, o escuadr\u00f3n acrob\u00e1tico da Forza A\u00e9rea Italiana. Orixinalmente destinado a limitarse a un \u00fanico coche, finalmente produc\u00edronse tres. O Tricolore est\u00e1 baseado nunha especificaci\u00f3n do Zonda Cinque, constru\u00eddo sobre un chasis de carbono titanio con transmisi\u00f3n secuencial e escape de titanio. O motor M297 Mercedes AMG motor V12 de 7.3L produce 670 hp (679 PS; 500 kW), que axuda ao coche a alcanzar unha velocidade m\u00e1xima de 349 km/h e unha aceleraci\u00f3n de 0 a 100 km/h de 3,2 segundos.\nPagani Huayra.\nO Pagani Huayra, o sucesor do Pagani Zonda, presentouse inicialmente cun comunicado de prensa o 25 de xaneiro de 2011. Foi presentado oficialmente no Sal\u00f3n do Autom\u00f3bil de Xenebra de 2011. O coche recibe o nome de Huayra en honor ao deus do vento Inca, Huayra-tata. O motor \u00e9 un twin-turbo de 6,0 litros M158 motor V12 de Mercedes-AMG que produce e de torque. O corpo do Huayra est\u00e1 feito de carbotanio, unha composici\u00f3n lixeira de fibra de carbono e titanio. O Huayra foi redese\u00f1ado desde cero, pero comparte moitas calidades visuais co seu predecesor. O coche pode acelerar de 0 a 100 km/h en 3,2 segundos e ten unha velocida m\u00e1xima de 378 km/h. S\u00f3 se produciron 100 unidades do Huayra, custando cada un 1.000.000 de libras sen opci\u00f3ns.\nHuayra BC.\nUnha versi\u00f3n extrema, enfocada aos circu\u00edtos, do Huayra chamada Huayra BC presentouse no Sal\u00f3n do Autom\u00f3bil de Xenebra de 2016. O Huayra BC leva o nome do falecido Benny Caiola, un amigo de Horacio Pagani e o primeiro cliente de Pagani. O Huayra BC ten unha versi\u00f3n mellorada do motor est\u00e1ndar do Huayra, producindo e de torque.&gt; O peso red\u00facese en a s\u00f3 , grazas ao uso dun novo material chamado \"carbon-triax\" no coche que Pagani afirma que \u00e9 un 50% m\u00e1is lixeiro e un 20% m\u00e1is forte que a fibra de carbono normal, dando ao coche unha relaci\u00f3n potencia/peso de por cabalo de potencia. O Huayra BC usa un sistema de escape de titanio lixeiro, novas rodas de aliaxe de aluminio e un interior espido. Os pneum\u00e1ticos son Pirelli P-Zero Corsa que incl\u00faen 12 compostos diferentes de caucho, e as suspensi\u00f3ns e as forquitas est\u00e1n feitas de aluminio de calidade aeron\u00e1utica, co\u00f1ecido como Avional. O Huayra BC tam\u00e9n ten un novo paragolpes dianteiro con divisor e aletas dianteiras, saias laterais m\u00e1is profundas e un difusor de aire que estende todo o ancho do paragolpes traseiro xunto cunha \u00e1 traseira grande. O coche usa un Xtrac de 7 velocidades transmisi\u00f3n manual secuencial e ten un accionamento electrohidr\u00e1ulico. Pagani quedou cunha caixa de cambios dun s\u00f3 embrague porque pesa un 40% menos que as caixas de cambios de dobre embrague.\nS\u00f3 se fabricaron 20 unidades do Huayra BC, todas elas xa vendidas,cada unidade custaba 2,1 mill\u00f3ns de euros.\nHuayra Roadster.\nDespois de 2 anos de desenvolvemento, o Huayra Roadster presentouse oficialmente no Sal\u00f3n do Autom\u00f3bil de Xenebra de 2017. \nO dese\u00f1o do coche sufriu varios cambios, sendo o m\u00e1is notable a parte traseira, con solapas fixas con forma de p\u00e1lpebra actualizadas que continuaron co dese\u00f1o e finalmente acabaron nas luces traseiras. Inclu\u00edronse ventilaci\u00f3ns na tapa traseira do motor para un arrefriamento eficiente do motor, e as rodas actualiz\u00e1ronse especificamente para o coche xunto cos pneum\u00e1ticos P-Zero de [[Pirelli], xunto coa adici\u00f3n dun aler\u00f3n na parte dianteira. O coche ten portas convencionais en lugar das [[portas de \u00e1 de gaivota]] usadas no cup\u00e9 xa que estas portas non se poden montar nun coche aberto. O coche ten o mesmo motor [[twin-turbo]] [[motor V12|V12]] que o coup\u00e9 pero coa potencia actualizada a a 6.200 rpm e de par a 2.400 rpm. A potencia entr\u00e9gase \u00e1s rodas traseiras mediante un [[Xtrac]] de 7 velocidades [[transmisi\u00f3n manual secuencial]] que \u00e9 un 40% m\u00e1is lixeiro que o seu hom\u00f3logo cup\u00e9. O coche constru\u00eduse cun material desenvolvido por Pagani chamado 'carbon triax', que \u00e9 unha combinaci\u00f3n de tri-eixe [[fibra de vidro]] con [[fibra de carbono]]. Isto permitiu ao coche pesar menos que o seu hom\u00f3logo cup\u00e9, por un total de , facendo \u00e9 o primeiro roadster m\u00e1is lixeiro que o cup\u00e9. S\u00f3 vend\u00e9ronse 100, todos antes de que rematase a produci\u00f3n.\nPagani dixo que o coche poder\u00eda acelerar a 1,8 G.\nEdici\u00f3ns feitas \u00e1 medida.\nContinuando coa s\u00faa tradici\u00f3n do Zonda, Pagani produciu varios Huayras \u00e1 medida.\nV\u00e9xase tam\u00e9n.\nLigaz\u00f3ns externas.\n[[Categor\u00eda:Fabricantes de autom\u00f3biles]]\n[[Categor\u00eda:Empresas de Italia]]"}
{"id": "512783", "revid": "98629", "url": "https://gl.wikipedia.org/wiki?curid=512783", "title": "Khanato de Bukhara", "text": "O Khanato de Bukhara (en Persa \u062e\u0627\u0646\u0627\u062a \u0628\u062e\u0627\u0631\u0627; en uzbeko: Buxoro Xonlig) foi un estado uzbeko de Asia Central que existiu dende comezos do s\u00e9culo XVI ata finais do s\u00e9culo XVIII. A cidade de Bukhara converteuse na capital durante o reinado do khan Ubaydallah (1533\u20131540), e o seu m\u00e1ximo apoxeo foi durante o reinado do khan Abdullah II.\nNas fontes da segunda metade do s\u00e9culo XVII, empr\u00e9gase a expresi\u00f3n \"92 tribos uzbekas\" en relaci\u00f3n a parte da poboaci\u00f3n do territorio do khanato de Bukhara.\nDinast\u00eda Shayb\u00e1nida.\nA dinast\u00eda Shayb\u00e1nida gobernou o khanatao durante os primeiros 98 anos do estado, dende a s\u00faa fundaci\u00f3n no ano 1500 ata case finais do s\u00e9cuo XVI, no ano 1598. Durante esa \u00e9poca a capital Bukhara converteuse nun centro cultural das artes, da caligraf\u00eda e mesmo da educaci\u00f3n.\n\u00c1 parte da publicaci\u00f3n de bastantes libros, moitos deles sobre historia, institu\u00eduse unha rede de escolas onde os fillos das familias das clases superiores enviaban os seus fillos para recibiren unha educaci\u00f3n elemental, que comezaba aos seis anos de idade. Dous anos despois, consider\u00e1base que estaban preparados para ingresar na madrasa, cun plan educativo que constaba de tres ciclos de sete anos de duraci\u00f3n cada un, co que a duraci\u00f3n completa dos estudos era de vinte un anos. Os alumnos estudaban teolox\u00eda, aritm\u00e9tica, leis, l\u00f3xica, m\u00fasica e poes\u00eda. Este sistema educativo exerceu unha influencia positiva no desenvolvemento das linguas persa e uzbeka, as\u00ed como por outra banda, na evoluci\u00f3n da literatura, as ciencias, as artes e as t\u00e9cnicas aplicadas.\nDinast\u00eda Janid.\nA dinast\u00eda Janid (descendentes dos astrakh\u00e1nidas) gobernaron o khanato entre 1599 e 1747. Yar Muhammad e a s\u00faa familia fuxiran despois de que Astrakhan caese en mans de Rusia. Tivo un fillo chamado Jani Muhammad que tivo dous fillos chamados Baqi Muhammad e Vali Muhammad coa s\u00faa esposa, filla do \u00faltimo gobernante shayb\u00e1nida. Os Janid eran descendentes de Xenxis Kan.\nEn 1740 o khanato foi conquistado por Nadir Shah, xa de Ir\u00e1n. Trala s\u00faa morte en 1747, o khanato foi conquistado polos descendentes do emir uzbeko Khudayar Bi, mediante a posici\u00f3n ministerial de \"ataliq\". En 1785, o seu descendente, Shah Murad, formalizou o goberno da dinast\u00eda da familia (Manghit) e o khanato converteuse no emirato de Bukhara. Os Manghits non eran descendentes de Xenxis Kan e tomaron o t\u00edtulo isl\u00e1mico de emir en lugar de khan xa que a s\u00faa lexitimidade non se baseaba nesa descendencia."}
{"id": "512784", "revid": "85894", "url": "https://gl.wikipedia.org/wiki?curid=512784", "title": "Pereiras, Quintela, Castro de Rei", "text": "Pereiras \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (tres homes e d\u00faas mulleres)."}
{"id": "512785", "revid": "85894", "url": "https://gl.wikipedia.org/wiki?curid=512785", "title": "O Picato, Quintela, Castro de Rei", "text": "O Picato \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 3 habitantes (un home e d\u00faas mulleres)."}
{"id": "512786", "revid": "85894", "url": "https://gl.wikipedia.org/wiki?curid=512786", "title": "A Reigada, Quintela, Castro de Rei", "text": "A Reigada \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitante (unha muller)."}
{"id": "512787", "revid": "85894", "url": "https://gl.wikipedia.org/wiki?curid=512787", "title": "O Rollo, Quintela, Castro de Rei", "text": "O Rollo \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (6 homes e 10 mulleres)."}
{"id": "512788", "revid": "85894", "url": "https://gl.wikipedia.org/wiki?curid=512788", "title": "O Xordo, Quintela, Castro de Rei", "text": "O Xordo \u00e9 un lugar da parroquia de Quintela no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 25 habitantes (11 homes e 14 mulleres)."}
{"id": "512789", "revid": "85894", "url": "https://gl.wikipedia.org/wiki?curid=512789", "title": "A Barcia, Ramil, Castro de Rei", "text": "A Barcia \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. "}
{"id": "512790", "revid": "85894", "url": "https://gl.wikipedia.org/wiki?curid=512790", "title": "O Bat\u00e1n, Ramil, Castro de Rei", "text": "O Bat\u00e1n \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. "}
{"id": "512791", "revid": "85894", "url": "https://gl.wikipedia.org/wiki?curid=512791", "title": "O Caxigal, Ramil, Castro de Rei", "text": "O Caxigal \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (4 homes e 8 mulleres)."}
{"id": "512792", "revid": "85894", "url": "https://gl.wikipedia.org/wiki?curid=512792", "title": "Entrambos R\u00edos, Ramil, Castro de Rei", "text": "Entrambos R\u00edos \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1."}
{"id": "512793", "revid": "85894", "url": "https://gl.wikipedia.org/wiki?curid=512793", "title": "Fondoi, Ramil, Castro de Rei", "text": "Fondoi \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (2 homes e 3 mulleres)."}
{"id": "512794", "revid": "85894", "url": "https://gl.wikipedia.org/wiki?curid=512794", "title": "Gargall\u00e1n, Ramil, Castro de Rei", "text": "Gargall\u00e1n \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (1 home e 6 mulleres)."}
{"id": "512796", "revid": "85894", "url": "https://gl.wikipedia.org/wiki?curid=512796", "title": "A Granda, Ramil, Castro de Rei", "text": "A Granda \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (9 homes e 12 mulleres)."}
{"id": "512797", "revid": "85894", "url": "https://gl.wikipedia.org/wiki?curid=512797", "title": "A Igrexa, Ramil, Castro de Rei", "text": "A Igrexa \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 0 habitantes.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512798", "revid": "85894", "url": "https://gl.wikipedia.org/wiki?curid=512798", "title": "Lamarredonda, Ramil, Castro de Rei", "text": "Lamarredonda \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1."}
{"id": "512799", "revid": "85894", "url": "https://gl.wikipedia.org/wiki?curid=512799", "title": "A Lamela, Ramil, Castro de Rei", "text": "A Lamela \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1.\nToponimia.\nO or\u00f3nimo Lamela \u00e9 un top\u00f3nimo que prov\u00e9n do lat\u00edn , e indica un lugar con lama ou lodo."}
{"id": "512800", "revid": "85894", "url": "https://gl.wikipedia.org/wiki?curid=512800", "title": "Medianeiros, Ramil, Castro de Rei", "text": "Medianeiros \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (3 homes e 1 muller)."}
{"id": "512801", "revid": "85894", "url": "https://gl.wikipedia.org/wiki?curid=512801", "title": "P\u00edquene, Ramil, Castro de Rei", "text": "P\u00edquene \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1."}
{"id": "512802", "revid": "85894", "url": "https://gl.wikipedia.org/wiki?curid=512802", "title": "Ramil, Ramil, Castro de Rei", "text": "Ramil \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 10 habitantes (3 homes e 7 mulleres)."}
{"id": "512803", "revid": "85894", "url": "https://gl.wikipedia.org/wiki?curid=512803", "title": "Reguntille, Ramil, Castro de Rei", "text": "Reguntille \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (2 homes e 6 mulleres)."}
{"id": "512804", "revid": "1131", "url": "https://gl.wikipedia.org/wiki?curid=512804", "title": "La vida es sue\u00f1o", "text": "La vida es sue\u00f1o \u00e9 unha obra de teatro de Pedro Calder\u00f3n da Barca estreada en 1635 e pertencente ao movemento literario do barroco. O tema central \u00e9 a liberdade do ser humano para configurar a s\u00faa vida, sen deixarse levar por un suposto destino.\nSinopse.\nA obra trata da vida de Sexismundo, fillo do rei-astr\u00f3logo Basilio, de Polonia, que encerreo o seu propio fillo dentro dunha torre despois de interpretar no hor\u00f3scopo que o nacemento do seu fillo lle traer\u00eda moitas desgrazas. Co paso do tempo, o rei ordena que traian do c\u00e1rcere o seu fillo, mais este comp\u00f3rtase dunha maneira incivilizada e volve ser encerrado. O pobo libera o pr\u00edncipe Sexismundo cando se decata de que volveu ser encarcerado.\nEstrutura.\nA obra de Calder\u00f3n div\u00eddese en tres actos:"}
{"id": "512805", "revid": "85894", "url": "https://gl.wikipedia.org/wiki?curid=512805", "title": "O San Queitano, Ramil, Castro de Rei", "text": "O San Queitano \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 18 habitantes (11 homes e 7 mulleres)."}
{"id": "512806", "revid": "85894", "url": "https://gl.wikipedia.org/wiki?curid=512806", "title": "As Teixoeiras, Ramil, Castro de Rei", "text": "As Teixoeiras \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1."}
{"id": "512808", "revid": "85894", "url": "https://gl.wikipedia.org/wiki?curid=512808", "title": "Val de Calvos, Ramil, Castro de Rei", "text": "Val de Calvos \u00e9 un lugar da parroquia de Ramil no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (3 homes e 3 mulleres)."}
{"id": "512810", "revid": "85894", "url": "https://gl.wikipedia.org/wiki?curid=512810", "title": "O Agri\u00f1o, Ribeiras de Lea, Castro de Rei", "text": "O Agri\u00f1o \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1."}
{"id": "512811", "revid": "85894", "url": "https://gl.wikipedia.org/wiki?curid=512811", "title": "As Areeiras, Ribeiras de Lea, Castro de Rei", "text": "As Areeiras \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1."}
{"id": "512812", "revid": "85894", "url": "https://gl.wikipedia.org/wiki?curid=512812", "title": "Os Campos, Ribeiras de Lea, Castro de Rei", "text": "Os Campos \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 4 habitantes (catro mulleres)."}
{"id": "512813", "revid": "85894", "url": "https://gl.wikipedia.org/wiki?curid=512813", "title": "Castrill\u00f3n, Ribeiras de Lea, Castro de Rei", "text": "Castrill\u00f3n \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 38 habitantes (21 homes e 17 mulleres)."}
{"id": "512814", "revid": "85894", "url": "https://gl.wikipedia.org/wiki?curid=512814", "title": "Castro de Ribeiras de Lea, Ribeiras de Lea, Castro de Rei", "text": "Castro de Ribeiras de Lea \u00e9 unha vila da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 397 habitantes (202 homes e 195 mulleres)."}
{"id": "512815", "revid": "85894", "url": "https://gl.wikipedia.org/wiki?curid=512815", "title": "O Chairo, Ribeiras de Lea, Castro de Rei", "text": "O Chairo \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 46 habitantes (25 homes e 21 mulleres)."}
{"id": "512816", "revid": "85894", "url": "https://gl.wikipedia.org/wiki?curid=512816", "title": "O Mu\u00ed\u00f1o, Ribeiras de Lea, Castro de Rei", "text": "O Mu\u00ed\u00f1o \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1."}
{"id": "512817", "revid": "85894", "url": "https://gl.wikipedia.org/wiki?curid=512817", "title": "Portalodoso, Ribeiras de Lea, Castro de Rei", "text": "Portalodoso \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (8 homes e 4 mulleres)."}
{"id": "512818", "revid": "85894", "url": "https://gl.wikipedia.org/wiki?curid=512818", "title": "A Silvosa, Ribeiras de Lea, Castro de Rei", "text": "A Silvosa \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 45 habitantes (26 homes e 19 mulleres)."}
{"id": "512819", "revid": "85894", "url": "https://gl.wikipedia.org/wiki?curid=512819", "title": "A Torre, Ribeiras de Lea, Castro de Rei", "text": "A Torre \u00e9 un lugar da parroquia de Ribeiras de Lea no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 23 habitantes (8 homes e 15 mulleres)."}
{"id": "512820", "revid": "85894", "url": "https://gl.wikipedia.org/wiki?curid=512820", "title": "Beloi, San Xiao de Mos, Castro de Rei", "text": "Beloi \u00e9 un lugar da parroquia de San Xiao de Mos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 14 habitantes (7 homes e 7 mulleres)."}
{"id": "512821", "revid": "85894", "url": "https://gl.wikipedia.org/wiki?curid=512821", "title": "Os Capar\u00eds, San Xiao de Mos, Castro de Rei", "text": "Os Capar\u00eds \u00e9 un lugar da parroquia de San Xiao de Mos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 23 habitantes (10 homes e 13 mulleres)."}
{"id": "512822", "revid": "85894", "url": "https://gl.wikipedia.org/wiki?curid=512822", "title": "A Carballosa, San Xiao de Mos, Castro de Rei", "text": "A Carballosa \u00e9 un lugar da parroquia de San Xiao de Mos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 56 habitantes (27 homes e 29 mulleres)."}
{"id": "512823", "revid": "85894", "url": "https://gl.wikipedia.org/wiki?curid=512823", "title": "Folgar, San Xiao de Mos, Castro de Rei", "text": "Folgar \u00e9 un lugar da parroquia de San Xiao de Mos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 11 habitantes (5 homes e 6 mulleres)."}
{"id": "512824", "revid": "85894", "url": "https://gl.wikipedia.org/wiki?curid=512824", "title": "O Mato, San Xiao de Mos, Castro de Rei", "text": "O Mato \u00e9 un lugar da parroquia de San Xiao de Mos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 35 habitantes (21 homes e 14 mulleres)."}
{"id": "512825", "revid": "85894", "url": "https://gl.wikipedia.org/wiki?curid=512825", "title": "O Monte, San Xiao de Mos, Castro de Rei", "text": "O Monte \u00e9 un lugar da parroquia de San Xiao de Mos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (7 homes e 5 mulleres)."}
{"id": "512826", "revid": "1822", "url": "https://gl.wikipedia.org/wiki?curid=512826", "title": "Iapeto (l\u00faa)", "text": ""}
{"id": "512828", "revid": "85894", "url": "https://gl.wikipedia.org/wiki?curid=512828", "title": "Sa, San Xiao de Mos, Castro de Rei", "text": "Sa \u00e9 un lugar da parroquia de San Xiao de Mos no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 28 habitantes (10 homes e 18 mulleres)."}
{"id": "512829", "revid": "85894", "url": "https://gl.wikipedia.org/wiki?curid=512829", "title": "Casari\u00f1o, Santa Comba de Oriz\u00f3n, Castro de Rei", "text": "Casari\u00f1o \u00e9 un lugar da parroquia de Santa Comba de Oriz\u00f3n no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (2 homes e 3 mulleres)."}
{"id": "512830", "revid": "85894", "url": "https://gl.wikipedia.org/wiki?curid=512830", "title": "O Castro, Santa Comba de Oriz\u00f3n, Castro de Rei", "text": "O Castro \u00e9 un lugar da parroquia de Santa Comba de Oriz\u00f3n no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 11 habitantes (5 homes e 6 mulleres)."}
{"id": "512831", "revid": "53322", "url": "https://gl.wikipedia.org/wiki?curid=512831", "title": "Partido Galego", "text": "O Partido Galego (PG) \u00e9 un partido pol\u00edtico de centro galeguista de \u00e1mbito auton\u00f3mico, que nace o 12 de decembro de 2020 no concello de Melide coa intenci\u00f3n de representar a todas as persoas que se senten galegas e espa\u00f1olas e que consideran que Galicia \u00e9 unha comunidade aut\u00f3noma que conta cunha cultura e unha lingua propia diferenciada do resto de comunidades.\nPos\u00fae unha ideolox\u00eda centrista cun fondo sentimento galeguista, que trata de representar unha ampla parte da poboaci\u00f3n galega.\nIdeolox\u00eda.\nO perfil pol\u00edtico do Partido Galego sit\u00faase na centralidade pol\u00edtica, tendo como piar principal da s\u00faa ideolox\u00eda un forte sentimento galeguista.\nO Partido Galego ten como intereses principais a defensa e a protecci\u00f3n da cultura galega, a defensa dos piares do benestar p\u00fablicos (educaci\u00f3n, sanidade, servizos sociais e pensi\u00f3ns), a defensa da ecolox\u00eda, a defensa do rural e a defensa do desenvolvemento sostible dos sectores produtivos da comunidade conectando coa sociedade galega.\nA s\u00faa acci\u00f3n pol\u00edtica c\u00e9ntrase en gran medida no apoio e mellora en sectores consolidados tales como a pesca, gandar\u00eda, viticultura etc., as\u00ed como en impulsar sectores potenciais da industria, xerando unha produci\u00f3n que atenda a econom\u00eda circular amosando especial atenci\u00f3n no conxunto da cadea de valor. O Partido Galego aposta polo comercio sostible, tratando de fomentar que esta actividade se exerza no comercio de proximidade e que sexa ecol\u00f3xico.\nLogotipo.\nO logo representa o conxunto das ideas b\u00e1sicas do partido e est\u00e1 formado polas siglas PG. Nelas dist\u00ednguense un carballo (\u00e1rbore propia do clima oce\u00e1nico de Galicia), unha rede de pesca (propia dun dos sectores produtivos m\u00e1is importantes da comunidade), a bandeira de Galicia e as lentes de Castelao (timidamente ocultas entre as letras gue e o na palabra \"galego\"). \nTraxectoria.\nO Partido Galego presentouse o 12 de decembro de 2020 en Melide. Def\u00ednese como un partido de \"centro transversal\" e sit\u00faase a si mesmo \"no espazo do galeguismo, da moderaci\u00f3n, e do equilibrio medioambiental\".\nMoitos dos seus dirixentes iniciais proced\u00edan de Compromiso por Galicia, e a cor do logotipo \u00e9 verde tam\u00e9n, como a de Compromiso. A disposici\u00f3n gr\u00e1fica das siglas (PG) \u00e9 moi semellante \u00e1s do extinto Partido Galeguista Dem\u00f3crata, na etapa en que fora dirixido por Manoel Soto. O seu presidente \u00e9 Xos\u00e9 Mosquera."}
{"id": "512832", "revid": "85894", "url": "https://gl.wikipedia.org/wiki?curid=512832", "title": "Freinobal, Santa Comba de Oriz\u00f3n, Castro de Rei", "text": "Freinobal \u00e9 un lugar da parroquia de Santa Comba de Oriz\u00f3n no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (1 home e 1 muller)."}
{"id": "512833", "revid": "85894", "url": "https://gl.wikipedia.org/wiki?curid=512833", "title": "Oriz\u00f3n, Santa Comba de Oriz\u00f3n, Castro de Rei", "text": "Oriz\u00f3n \u00e9 un lugar da parroquia de Santa Comba de Oriz\u00f3n no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 3 habitantes (3 homes)."}
{"id": "512834", "revid": "85894", "url": "https://gl.wikipedia.org/wiki?curid=512834", "title": "As Pedreiras, Santa Comba de Oriz\u00f3n, Castro de Rei", "text": "As Pedreiras \u00e9 un lugar da parroquia de Santa Comba de Oriz\u00f3n no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitante (1 home)."}
{"id": "512835", "revid": "85894", "url": "https://gl.wikipedia.org/wiki?curid=512835", "title": "Quintela, Santa Comba de Oriz\u00f3n, Castro de Rei", "text": "Quintela \u00e9 un lugar da parroquia de Santa Comba de Oriz\u00f3n no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (7 homes e 5 mulleres)."}
{"id": "512836", "revid": "85894", "url": "https://gl.wikipedia.org/wiki?curid=512836", "title": "Santa Comba, Santa Comba de Oriz\u00f3n, Castro de Rei", "text": "Santa Comba \u00e9 un lugar da parroquia de Santa Comba de Oriz\u00f3n no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (4 homes e 1 muller)."}
{"id": "512837", "revid": "85894", "url": "https://gl.wikipedia.org/wiki?curid=512837", "title": "A Aldea, Santa Locaia, Castro de Rei", "text": "A Aldea \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 20 habitantes (10 homes e 10 mulleres)."}
{"id": "512838", "revid": "72012", "url": "https://gl.wikipedia.org/wiki?curid=512838", "title": "Echinorhinidae", "text": ""}
{"id": "512839", "revid": "85894", "url": "https://gl.wikipedia.org/wiki?curid=512839", "title": "Barxa, Santa Locaia, Castro de Rei", "text": "Barxa \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 49 habitantes (23 homes e 26 mulleres)."}
{"id": "512840", "revid": "85894", "url": "https://gl.wikipedia.org/wiki?curid=512840", "title": "As Casas Novas, Santa Locaia, Castro de Rei", "text": "As Casas Novas \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (10 homes e 11 mulleres)."}
{"id": "512841", "revid": "85894", "url": "https://gl.wikipedia.org/wiki?curid=512841", "title": "O Cord\u00f3n, Santa Locaia, Castro de Rei", "text": "O Cord\u00f3n \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 3 habitantes (un home e d\u00faas mulleres)."}
{"id": "512842", "revid": "85894", "url": "https://gl.wikipedia.org/wiki?curid=512842", "title": "A Cruz, Santa Locaia, Castro de Rei", "text": "A Cruz \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 25 habitantes (13 homes e 12 mulleres)."}
{"id": "512843", "revid": "85894", "url": "https://gl.wikipedia.org/wiki?curid=512843", "title": "Os Curr\u00e1s, Santa Locaia, Castro de Rei", "text": "Os Curr\u00e1s \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 20 habitantes (10 homes e 10 mulleres)."}
{"id": "512844", "revid": "85894", "url": "https://gl.wikipedia.org/wiki?curid=512844", "title": "As Golpilleiras, Santa Locaia, Castro de Rei", "text": "As Golpilleiras \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (11 homes e 10 mulleres)."}
{"id": "512845", "revid": "85894", "url": "https://gl.wikipedia.org/wiki?curid=512845", "title": "Hedrosa, Santa Locaia, Castro de Rei", "text": "Hedrosa \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 16 habitantes (8 homes e 8 mulleres)."}
{"id": "512846", "revid": "85894", "url": "https://gl.wikipedia.org/wiki?curid=512846", "title": "Pi\u00f1or, Santa Locaia, Castro de Rei", "text": "Pi\u00f1or \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 10 habitantes (5 homes e 5 mulleres)."}
{"id": "512847", "revid": "85894", "url": "https://gl.wikipedia.org/wiki?curid=512847", "title": "Portomu\u00ed\u00f1o, Santa Locaia, Castro de Rei", "text": "Portomu\u00ed\u00f1o \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 14 habitantes (7 homes e 7 mulleres)."}
{"id": "512848", "revid": "85894", "url": "https://gl.wikipedia.org/wiki?curid=512848", "title": "Prado, Santa Locaia, Castro de Rei", "text": "Prado \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1."}
{"id": "512849", "revid": "85894", "url": "https://gl.wikipedia.org/wiki?curid=512849", "title": "Pumar da Costa, Santa Locaia, Castro de Rei", "text": "Pumar da Costa \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 14 habitantes (10 homes e 4 mulleres)."}
{"id": "512850", "revid": "85894", "url": "https://gl.wikipedia.org/wiki?curid=512850", "title": "Sabugueiro, Santa Locaia, Castro de Rei", "text": "Sabugueiro \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 29 habitantes (12 homes e 17 mulleres)."}
{"id": "512851", "revid": "85894", "url": "https://gl.wikipedia.org/wiki?curid=512851", "title": "Sandamil, Santa Locaia, Castro de Rei", "text": "Sandamil \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 24 habitantes (11 homes e 13 mulleres)."}
{"id": "512852", "revid": "85894", "url": "https://gl.wikipedia.org/wiki?curid=512852", "title": "As Teixoeiras, Santa Locaia, Castro de Rei", "text": "As Teixoeiras \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (2 homes e 3 mulleres)."}
{"id": "512853", "revid": "85894", "url": "https://gl.wikipedia.org/wiki?curid=512853", "title": "O Touredal, Santa Locaia, Castro de Rei", "text": "O Touredal \u00e9 un lugar da parroquia de Santa Locaia no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (2 homes e 3 mulleres)."}
{"id": "512854", "revid": "85894", "url": "https://gl.wikipedia.org/wiki?curid=512854", "title": "Amor\u00edn, Triab\u00e1, Castro de Rei", "text": "Amor\u00edn \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (9 homes e 12 mulleres)."}
{"id": "512855", "revid": "1131", "url": "https://gl.wikipedia.org/wiki?curid=512855", "title": "Secundino Iglesias Ortigueira", "text": "Secundino Iglesias Ortigueira, co\u00f1ecido co pseud\u00f3nimo de Siorty, nado en Portas en 1918 e finado en Vigo o 8 de novembro de 1982, foi un reporteiro gr\u00e1fico galego.\nTraxectoria.\nTraballou en RENFE e foi fot\u00f3grafo de r\u00faa. Comezou a s\u00faa carreira en 1952 no diario \"El Pueblo Gallego\" da man de \u201cHincha Perico\u201d (Jos\u00e9 Ram\u00f3n Mart\u00ednez). En 1962 ingresou no \"Faro de Vigo\", onde traballou at\u00e9 a s\u00faa retirada por enfermidade en 1975. Colaborou tam\u00e9n con \"La Hoja del Lunes\", \"Meta\", \"Marca\", \"\" e a revista \"Blanco y Negro\".\nEn outubro de 1966, acompa\u00f1ou a \u00c1lvaro Cunqueiro e Francisco Fern\u00e1ndez del Riego a Inglaterra, con ocasi\u00f3n da celebraci\u00f3n do milenario da vitoria do duque Guillerme sobre Haroldo II, o rei sax\u00f3n, na Batalla de Hastings.\nReco\u00f1ecementos.\nEn outubro de 1962 recibiu o premio Mart\u00edn Codax xunto cos xornalistas Gustavo Luca de Tena e Cuco Cerecedo pola serie \"As R\u00edas Baixas\", publicada en \"El Pueblo Gallego\". En 1971 recibiu o primeiro premio de fotograf\u00eda deportiva."}
{"id": "512856", "revid": "23204", "url": "https://gl.wikipedia.org/wiki?curid=512856", "title": "T\u00eda (mitolox\u00eda)", "text": "Na mitolox\u00eda grega, T\u00eda, a Divina, Tea ou Teia (en grego \u0398\u03b5\u03af\u03b1), tam\u00e9n chamada Eurifaesa (\u0395\u03c5\u03c1\u03c5\u03c6\u03b1\u03b5\u03c3\u03c3\u03b1 \"Euryphaessa\", 'a de amplo brillo' , era unha Tit\u00e1nide, filla de Xea (a Terra) e Urano (o Ceo). Considerouse deusa da vista e a que dotaba \u00f3 ouro, \u00e1 prata e \u00e1s xemas do seu brillo e valor .\nMitolox\u00eda.\nUniuse a Hiperi\u00f3n, un dos seus irm\u00e1ns, do que tivo tres fillos: Helios (o Sol), Eos (a Aurora) e Selene (a L\u00faa).\nNoutras tradici\u00f3ns, T\u00eda \u00e9 o nome dunha ninfa que se uniu a Apolo, con quen tivo un fillo chamado Delfo. Outras fontes fana amante de Poseid\u00f3n ou do mesmo Zeus, con quen tivo dous fillos: Magnes e Maced\u00f3n.\nTrala Titanomaquia, na que as Tit\u00e1nides permaneceron neutrais, foi vivir \u00f3 palacio do seu fillo Helios."}
{"id": "512857", "revid": "1822", "url": "https://gl.wikipedia.org/wiki?curid=512857", "title": "Tea (mitolox\u00eda)", "text": ""}
{"id": "512858", "revid": "1822", "url": "https://gl.wikipedia.org/wiki?curid=512858", "title": "Helio (mitolox\u00eda)", "text": ""}
{"id": "512859", "revid": "98629", "url": "https://gl.wikipedia.org/wiki?curid=512859", "title": "Equinorr\u00ednidos", "text": "A dos equinorr\u00ednidos (\"Echinorhinidae\") \u00e9 unha familia de peixes elasmobranquios selaquimorfos da superorde dos escualiformes.\n\u00c9 unha familia monot\u00edpica, xa que comprende un s\u00f3 x\u00e9nero, \"Echinorhinus\". \nAs s\u00faas especies distrib\u00faense por todos os oc\u00e9anos do mundo, tanto en rexi\u00f3ns litorais como en mar a f\u00f3ra.\nTaxonom\u00eda.\nDescrici\u00f3n.\nFamilia.\nA familia foi descrita en 1862 polo icti\u00f3logo estadounidense Theodore Nicholas Gill.\nX\u00e9nero.\nO x\u00e9nero describ\u00edrao en 1816 o naturalista franc\u00e9s Henri Marie Ducrotay de Blainville.\nEtimolox\u00edas.\nO nome cient\u00edfico da familia, \"Echinorhinidae\", est\u00e1 formado, segundo a norma, sobre a ra\u00edz do seu x\u00e9nero tipo, e \u00fanico, \"Echinorhin-\", coa adici\u00f3n do sufixo do lat\u00edn cient\u00edfico \"-\u01d0dae\", propio dos nomes das familias de animais.\nO nome do x\u00e9nero, \"Echinorhinus\", est\u00e1 formado polos elementos do lat\u00edn cient\u00edfico \"echin-\" e -\"rhinus\", tirados dos termos do grego antigo \u1f10\u03c7\u1fd6\u03bd\u03bf\u03c2 \"ech\u0129nos\" (\"espi\u00f1a\") e \u03c1\u03b9\u03bd\u03cc\u03c2 \"rin\u00f3s\" (\"nariz\"). Literalmente: \"os que te\u00f1en espi\u00f1as no nariz\".\nEspecies.\nA familia, como quedou dito, est\u00e1 integrada por un s\u00f3 x\u00e9nero, \"Echinorhinus\", que alberga soamente d\u00faas especies:\nEn Galicia.\nNas augas galegas enc\u00f3ntrase a especie \"Echinorhinus brucus\"."}
{"id": "512860", "revid": "72012", "url": "https://gl.wikipedia.org/wiki?curid=512860", "title": "Echinorhinus", "text": ""}
{"id": "512861", "revid": "85894", "url": "https://gl.wikipedia.org/wiki?curid=512861", "title": "Manuel Trobo Rivera", "text": "Manuel Pedro Trobo Rivera, nado en Galdo (Viveiro) en 1910 e finado no mesmo concello o 13 de xaneiro de 1946, foi un falanxista galego.\nTraxectoria.\nFillo de Jos\u00e9 Trobo Pardo. Estudou o bacharelato en Lugo. Foi fundador de Falange Espa\u00f1ola de Viveiro. Logo do golpe de Estado do 18 de xullo de 1936 foi nomeado xefe de Falange de Viveiro e participou na represi\u00f3n. Despois foi industrial dedicado ao transporte de peixe. Foi executado pola guerrilla o 13 de xaneiro de 1946.\nVida persoal.\nCasou con \u00c1ngela Miranda Miranda."}
{"id": "512862", "revid": "1131", "url": "https://gl.wikipedia.org/wiki?curid=512862", "title": "Siorty", "text": ""}
{"id": "512863", "revid": "132357", "url": "https://gl.wikipedia.org/wiki?curid=512863", "title": "T\u00e1rtaro (mitolox\u00eda)", "text": "Na mitolox\u00eda grega, o T\u00e1rtaro (, \"T\u00e1rtaros\") \u00e9 o profundo abismo que se usa como calabozo de tormento e sufrimento para os malvados e como prisi\u00f3n para os Tit\u00e1ns. T\u00e1rtaro \u00e9 o lugar onde, de acordo coas Gorxias de Plat\u00f3n (\u00a0400 a.C.), as almas son xulgadas despois a morte e onde os malvados reciben o castigo divino. O T\u00e1rtaro tam\u00e9n se considera unha forza ou deidade primixenia xunto a entidades como a Terra, Noite e Tempo.\nMitolox\u00eda grega.\nNa mitolox\u00eda grega, o T\u00e1rtaro \u00e9 a vez unha deidade e un lugar no inframundo grego. Nas antigas fontes \u00f3rficas e nas escolas de misterio, o T\u00e1rtaro \u00e9 tam\u00e9n a primeira entidade ilimitada da que nacen a luz e o cosmos.\nSegundo a mitolox\u00eda grega, o T\u00e1rtaro \u00e9 unha rexi\u00f3n do inframundo situada moi por debaixo do inferno:\n \nHes\u00edodo descr\u00edbeo como rodeado de murallas con portas de bronce - que puxera Poseid\u00f3n- e todo el cuberto por unha \"escuridade de tres capas\", de modo que os Tit\u00e1ns permanecen nel baixo escuras tebras.\nCo tempo, o T\u00e1rtaro pasou a ser identificado co propio inferno, lugar de castigo para os que pecaban, polo que se op\u00f3n \u00f3s Campos Elisios.\nMitolox\u00eda.\nUtilizouse como lugar afastado onde os deuses encerraban \u00f3s seus inimigos: Urano e Cronos \u00f3s Ciclopes, Zeus \u00f3s Tit\u00e1ns e \u00f3s Xigantes. \nIncluso os deuses son ameazados con el cando se opo\u00f1en a Zeus. O mesmo Apolo foi condenado \u00f3 T\u00e1rtaro por matar \u00f3s Ciclopes (que crearan o raio de Zeus) a\u00ednda que foi salvado porque a s\u00faa nai Leto suplicoulle a Zeus que o perdoase.\nOutros.\nTam\u00e9n se denomina T\u00e1rtaro \u00e1 personificaci\u00f3n do inframundo, que se uniu a Xea e tivo varios monstros como fillos, como Tif\u00f3n."}
{"id": "512864", "revid": "85894", "url": "https://gl.wikipedia.org/wiki?curid=512864", "title": "Bardancos, Triab\u00e1, Castro de Rei", "text": "Bardancos \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (1 homes e 1 mulleres)."}
{"id": "512865", "revid": "85894", "url": "https://gl.wikipedia.org/wiki?curid=512865", "title": "O Barroso, Triab\u00e1, Castro de Rei", "text": "O Barroso \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 2 habitantes (1 home e 1 muller)."}
{"id": "512866", "revid": "85894", "url": "https://gl.wikipedia.org/wiki?curid=512866", "title": "A Bouza Vella, Triab\u00e1, Castro de Rei", "text": "A Bouza Vella \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 14 habitantes (6 homes e 8 mulleres)."}
{"id": "512867", "revid": "85894", "url": "https://gl.wikipedia.org/wiki?curid=512867", "title": "A Cabana, Triab\u00e1, Castro de Rei", "text": "A Cabana \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 40 habitantes (19 homes e 21 mulleres)."}
{"id": "512868", "revid": "5863", "url": "https://gl.wikipedia.org/wiki?curid=512868", "title": "Mar\u00eda Andall\u00f3n", "text": ""}
{"id": "512869", "revid": "89787", "url": "https://gl.wikipedia.org/wiki?curid=512869", "title": "Felipe Juaristi", "text": "Felipe Juaristi Galdos, nado en Azkoitia, Gip\u00fascoa, o 12 de xu\u00f1o de 1957, \u00e9 un escritor en \u00e9uscaro. \n\u00c9 m\u00e1is co\u00f1ecido como poeta, a\u00ednda que publicou novelas e contos. Traduciu ao espa\u00f1ol varios textos literarios vascos. Ga\u00f1ou varios premios, entre eles o Premio Euskadi d\u00faas veces. Tam\u00e9n ga\u00f1ou o primeiro premio no concurso \"Bizi, Irakurri 2002\" polo seu traballo \"Haydn-en loroa.\"\nFoi Premio Rosal\u00eda de Castro no 2002 do Centro PEN Galicia.\nTraxectoria.\nEstudou Xornalismo e Sociolox\u00eda na Universidade Complutense de Madrid e traballou en diversos medios de comunicaci\u00f3n como cr\u00edtico literario. Tam\u00e9n foi o director de Euskadi Irratiko desde 2010. Traballou en ETB e na Universidade do Pa\u00eds Vasco, na escola de formaci\u00f3n de profesores. Foi un dos fundadores das revistas de \"Literatura Kazeta\" e \"Porrot,\" ademais de editor nas editoras Baroja e Bermingham.\nAs s\u00faas lecturas lev\u00e1rono cara \u00e1 literatura e Antonio Machado foi un dos autores que o fascinou. \u00c9 m\u00e1is co\u00f1ecido polo seu traballo no campo da poes\u00eda. Neste campo, recibiu d\u00faas veces o Premio Euskade de Literatura, o Premio Lizardi e o Premio da Cr\u00edtica de poes\u00eda en \u00e9uscaro catro veces. Entre os seus principais poemarios incl\u00faense \"Denbora, nostalgia\" (1985), \"Hiriaren melankolia\" (1987) e \"Laino artean zelatari\" (1993). Na d\u00e9cada dos 90 publicou principalmente obras para nenos e mozos, e tam\u00e9n destacou como tradutor neste campo, a\u00ednda que seguiu estreitamente relacionado coa poes\u00eda, tanto na s\u00faa obra, como lector ou preparando e traducindo publicaci\u00f3ns doutros poetas.\nDespois da novela curta \"Intzentsua lurrean bezala\" (1988), publicou a s\u00faa primeira novela a principios dos anos 90, \"Arinago duk haizea, Absalon,\" qu\"e\" tam\u00e9n se publicou en castel\u00e1n en 1992 \"(M\u00e1s leve es el viento, Absal\u00f3n)\". En 1996 publicouse \"Bordelera.\" Ga\u00f1ou o Premio Euskadi de Literatura en 1998 polo seu libro de poes\u00eda \"Xeograf\u00eda de preguntas\" ( 1997) (publicado en castel\u00e1n en 2000, \"Geograf\u00eda de las preguntas\" ). \"Airezko emakumeak\" lanarekin (\"Mujeres de aire\"; Erein, 2004) foi finalista do Premio Euskadi 2005.\nEn canto \u00e1 literatura infantil e xuvenil, o traballo creativo de Felipe Juaristi est\u00e1 dotado de calidade e beleza por todos os lados. Publicou libros dirixidos a este p\u00fablico, inclu\u00edndo \"Tristuraren teoria\" (1993), que ga\u00f1ou o premio Lizardi ese ano, \"Ilargi lapurra\" (1994), \"Sagitario\" (1995) e \"Eguzkiren etxea\" (1998). En 2000 ga\u00f1ou o Premio Euskadi de Literatura por segunda vez no campo da literatura infantil pola s\u00faa obra \"Animalien inauteria\" .\nFoi nomeado acad\u00e9mico correspondente da Euskaltzaindia o 26 de maio de 2006."}
{"id": "512870", "revid": "1131", "url": "https://gl.wikipedia.org/wiki?curid=512870", "title": "Echinorhinus brucus", "text": "Echinorhinus brucus, co\u00f1ecido en galego como cravudo, \u00e9 unha especie de peixe elasmobranquio selaquimorfo da superorde dos escualiformes, unha das d\u00faas integradas na actualidade (2020) na familia dos equinorr\u00ednidos.\nTaxonom\u00eda.\nDescrici\u00f3n.\nA especie foi descrita en 1788 polo naturalista franc\u00e9s Pierre Joseph Bonnaterre, baixo o nome de \"Squalus brucus\", na s\u00faa obra \"Tableau encyclop\u00e9dique et m\u00e9thodique des trois regnes de la nature. Ichthyologie\".\nSin\u00f3nimos.\nAdemais de polo seu nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nEn Galicia.\nEsta especie frecuenta as augas galegas, onde foi citado por primeira vez en 1919 por Od\u00f3n de Buen y del Cos, como \"Echinorhinus spinosus\".\nNome galego.\nA Real Academia Galega d\u00e1 para esta especie o nome de cravudo. R\u00edos Panisse, xa dera para a especie, que identifica como \"Echinorhinus spinosus\" (Gmelin), o nome de cravudo, segundo Lozano Cabo, opinando que quizais sexa o garvudo que se define como \u00abescualo, pez de mar\u00bb, no \"dicionario\" de Franco Grande.\nV\u00e9xase tam\u00e9n.\nOutros artigos.\n "}
{"id": "512871", "revid": "72012", "url": "https://gl.wikipedia.org/wiki?curid=512871", "title": "Cravudo", "text": ""}
{"id": "512872", "revid": "72012", "url": "https://gl.wikipedia.org/wiki?curid=512872", "title": "Don", "text": ""}
{"id": "512873", "revid": "4817", "url": "https://gl.wikipedia.org/wiki?curid=512873", "title": "Orlets 2", "text": "Orlets 2 ou Yenisey foi un tipo de sat\u00e9lite de reco\u00f1ecemento fotogr\u00e1fico ruso sucesores dos Orlets 1.\nCaracter\u00edsticas.\nOs Orlets 2 eran versi\u00f3ns melloradas dos Orlets 1. Tam\u00e9n eran sat\u00e9lites de reco\u00f1ecemento que usaban unha c\u00e1mara panor\u00e1mica e pel\u00edcula fotogr\u00e1fica que era devolta \u00e1 Terra para a s\u00faa an\u00e1lise, pero en lugar de oito c\u00e1psulas, como os Orlets 1, usaban 22 c\u00e1psulas para poder enviar m\u00e1is material fotogr\u00e1fico. A maior masa dos sat\u00e9lites fixo que tiveran que ser lanzados mediante foguetes Zenit 2. En total lanz\u00e1ronse dous Orlets 2, un en 1994 e outro en 2000."}
{"id": "512874", "revid": "72012", "url": "https://gl.wikipedia.org/wiki?curid=512874", "title": "Zenit 2", "text": ""}
{"id": "512875", "revid": "72012", "url": "https://gl.wikipedia.org/wiki?curid=512875", "title": "Kosmos 2290", "text": ""}
{"id": "512876", "revid": "72012", "url": "https://gl.wikipedia.org/wiki?curid=512876", "title": "Kosmos 2372", "text": ""}
{"id": "512877", "revid": "29496", "url": "https://gl.wikipedia.org/wiki?curid=512877", "title": "L\u00edquido lavavaixelas", "text": ""}
{"id": "512878", "revid": "1131", "url": "https://gl.wikipedia.org/wiki?curid=512878", "title": "Igrexa da Nosa Se\u00f1ora da Escravitude", "text": ""}
{"id": "512882", "revid": "1131", "url": "https://gl.wikipedia.org/wiki?curid=512882", "title": "As Orfas", "text": ""}
{"id": "512884", "revid": "6939", "url": "https://gl.wikipedia.org/wiki?curid=512884", "title": "A interpretaci\u00f3n dos so\u00f1os", "text": ""}
{"id": "512886", "revid": "98629", "url": "https://gl.wikipedia.org/wiki?curid=512886", "title": "Margarita Mariscal de Gante", "text": "Margarita Mariscal de Gante y Mir\u00f3n, nada en Madrid o 10 de xaneiro de 1954, \u00e9 unha pol\u00edtica e xurista espa\u00f1ola, ministra de Xustiza no primeiro goberno de Jos\u00e9 Mar\u00eda Aznar, sendo a primeira muller que se puxo \u00e1 fronte desta carteira en Espa\u00f1a.\nTraxectoria.\nMariscal de Gante naceu en 1954, filla de Jaime Mariscal de Ghent, xu\u00edz do Tribunal de Orde P\u00fablico creado na Espa\u00f1a franquista. O irm\u00e1n deste xu\u00edz, o inspector Mariscal de Gante, foi tam\u00e9n co\u00f1ecido por convidar a Antonio Gonz\u00e1lez Pacheco, alias \"Billy el Ni\u00f1o\", a participar nunha celebraci\u00f3n nunha comisar\u00eda de Madrid.\nMariscal de Gante estudou dereito na Universidade Complutense de Madrid, e en 1980 ingresou na carreira xudicial, ocupando unha praza no xulgado de Aguilar de la Frontera (C\u00f3rdoba), e posteriormente de Aranjuez. En 1986 foi nomeada maxistrada do Xulgado de Primeira Instancia de Madrid, e o 6 de novembro de 1990, converteuse na primeira muller vogal do Consello Xeral do Poder Xudicial.\nCoa vitoria do Partido Popular nas elecci\u00f3ns xerais de 1996 foi nomeada ministra de Xustiza por parte de Jos\u00e9 Mar\u00eda Aznar na formaci\u00f3n do seu primeiro goberno, cargo que desenvolveu ata o final da lexislatura.\nNas elecci\u00f3ns xerais do ano 2000 foi elixida deputada ao Congreso dos Deputados pola circunscrici\u00f3n de Albacete. Dende abril de 2002 a xaneiro de 2004 foi vicepresidenta primeira da Mesa do Congreso. Dende o 23 de xullo de 2012 \u00e9 membro do Tribunal de Contas, elixida por parte do Senado."}
{"id": "512887", "revid": "47401", "url": "https://gl.wikipedia.org/wiki?curid=512887", "title": "Margarita Mariscal de Gante Mir\u00f3n", "text": ""}
{"id": "512888", "revid": "89787", "url": "https://gl.wikipedia.org/wiki?curid=512888", "title": "Tatsuya Nakadai", "text": "Tatsuya Nakadai (\u4ef2\u4ee3 \u9054\u77e2), nado como Motohisa Nakadai en Toquio o 13 de decembro de 1932, \u00e9 un actor xapon\u00e9s co\u00f1ecido pola ampla variedade de personaxes que interpretou e as s\u00faas moitas colaboraci\u00f3ns con c\u00e9lebres directores de cinema xaponeses. Apareceu en once filmes dirixidos por Masaki Kobayashi e en cinco de Akira Kurosawa, ademais de filmes de Hiroshi Teshigahara, Mikio Naruse, Kihachi Okamoto, Hideo Gosha, Shir\u014d Toyoda e Kon Ichikawa.\nTraxectoria.\nNakadai naceu nunha familia moi pobre e non puido permitirse unha educaci\u00f3n universitaria, dando p\u00e9 a que pasase \u00e1 actuaci\u00f3n. Admiraba os filmes estadounidenses e era fan de actores como John Wayne e Marlon Brando. Tam\u00e9n gustaba dos musicais de Broadway, e viaxaba unha vez ao ano en Nova York para velos. Nakadai traballaba como dependente en Toquio antes de co\u00f1ecer casualmente o director Masaki Kobayashi que o contratou para o filme \"Kabe atsuki heya\". O ano seguinte fixo unha breve aparici\u00f3n sen acreditar en \"Os sete samurais\", de Akira Kurosawa, onde se ve uns segundos como un samurai que cami\u00f1a pola aldea. O papel de Nakadai neste filme foi tecnicamente o seu debut, xa que o filme de Kobayashi se atrasou tres anos debido a un tema controvertido. O seu papel revelaci\u00f3n como actor chegou cando interpretou a Jo, un yakuza, en \"Kuroi kawa\", tam\u00e9n de Kobayashi. Nakadai continuou a traballar con este director na d\u00e9cada de 1960, ga\u00f1ando o seu primeiro Blue Ribbon por \"Seppuku\" (o seu filme favorito) como o \"r\u014dnin\" que vai envellecendo Hanshiro Tsugumo.\nNakadai apareceu noutros dous filmes de Kurosawa na d\u00e9cada de 1980. En \"Kagemusha\" Nakadai interpreta tanto o ladr\u00f3n do t\u00edtulo convertido en dobre de corpo como o famoso \"daimy\u014d\" Takeda Shingen por quen o ladr\u00f3n se ten que facer pasar. Este papel duplo valeulle o seu segundo Blue Ribbon ao mellor actor. En \"Ran\" Nakadai interpretou outro \"daimy\u014d\", Hidetora Ichimonji (baseado no rei Lear, de Shakespeare, e inspirado no \"daimy\u014d\" hist\u00f3rico M\u014dri Motonari).\nDeu clases e preparou a actores novos como K\u014dji Yakusho, Mayumi Wakamura, T\u014dru Masuoka, Azusa Watanabe e Kenichi Takit\u014d entre outros.\nEn 2015, recibiu a Orde da Cultura."}
{"id": "512889", "revid": "839", "url": "https://gl.wikipedia.org/wiki?curid=512889", "title": "Jon Kortazar", "text": "Jon Kortazar Uriarte, nado en Mundaka, Biscaia o 29 de outubro de 1955, \u00e9 un escritor e cr\u00edtico literario en lingua \u00e9uscara.\nTraxectoria.\nDoutor en Filolox\u00eda Vasca e dende 1992 \u00e9 profesor de literatura en \u00e9uscaro na Universidade do Pa\u00eds Vasco. Tam\u00e9n foi profesor visitante na Universidade se Santiago de Compostela.\nA\u00ednda que tam\u00e9n escribiu libros de ficci\u00f3n, o seu traballo principal estivo no campo da investigaci\u00f3n. \u00c9 o autor que m\u00e1is traballou no campo da cr\u00edtica literaria e escribiu numerosas publicaci\u00f3ns e artigos sobre o tema, especialmente literatura do s\u00e9culo XX e especialmente poes\u00eda: \"Teor\u00eda pr\u00e1ctica po\u00e9tica de Esteban Urkiaga Lauaxeta\" (1986), \"Laberintoaren oroimena\" (1983), \"Luma eta lurra: euskal poesia 80ko hamarkadan\" (1987), \"Jose Maria Agirre, Xabier Lizardi\" \"(1896-1933)\" (1995), \"Juan Mari Lekuonaren olerkigintza\" (1997) e \"Euskal literaturaren historia txikia\" (1997). Publicou as s\u00faas obras cr\u00edticas e artigos en varias revistas literarias do Pa\u00eds Vasco e do estranxeiro. Por outra banda, c\u00f3mpre mencionar \"a\" obra \"Euskal Literatura XX mendean (\"1990),que leva seis edici\u00f3ns nunha d\u00e9cada. Nesta antolox\u00eda presenta todos os \u00e1mbitos da literatura, clasificados cronoloxicamente polo autor e a s\u00faa obra, e situando cada un no seu propio contexto hist\u00f3rico e cultural. A segunda edici\u00f3n deste traballo publicouse en 1994 e a terceira en 2000. A \u00faltima edici\u00f3n incl\u00fae tam\u00e9n escritores que destacaron desde 1990 e tam\u00e9n completou a bibliograf\u00eda.\nDesde os anos 1980, Jon Kortazar traballou na realizaci\u00f3n de \"Euskalerriko Atlas Etnolinguistikoa\" e na realizaci\u00f3n de estudos en Sukarrieta, Mundaka e Bermeo. Colaborou na prensa escrita do Pa\u00eds Vasco, (\"Deia, El Correo\") e en \"El Pa\u00eds\" e o suplemento cultural \"Babelia\". Conferenciante en Universidades estranxeiras e docente nas de Ohio (Estados Unidos), Tubinga, Colonia, Berl\u00edn e Kiel (Alema\u00f1a) e Oxford (Gran Breta\u00f1a), e na Universidade Nacional de La Plata (Arxentina).\nA s\u00faa obra foi traducida ao catal\u00e1n, ingl\u00e9s e alem\u00e1n. "}
{"id": "512890", "revid": "89787", "url": "https://gl.wikipedia.org/wiki?curid=512890", "title": "Puntos de Lagrange", "text": "En mec\u00e1nica celeste, os puntos de Lagrange, puntos lagrangianos, L-points ou puntos de libraci\u00f3n, son puntos orbitais preto de dous corpos masivos que comparten \u00f3rbita. Nos puntos de Lagrange, as forzas gravitacionais das masas cancelan a aceleraci\u00f3n centr\u00edpeta.\nHistoria.\nOs tres puntos de Lagrange colineares (L1, L2, L3) foron descubertos por Leonhard Euler uns poucos anos antes de que o matem\u00e1tico italiano Joseph-Louis Lagrange descubrise os outros dous.\nEn 1772, Lagrange publicou un \"Ensaio sobre o problema dos tres corpos\". No primeiro cap\u00edtulo considerou o problema xeral dos tres corpos. A partir de a\u00ed, no segundo cap\u00edtulo, demostrou d\u00faas soluci\u00f3ns, a colinear e a equil\u00e1tera, para tres masas calquera con \u00f3rbitas cirrulares.\nOs puntos.\nDos cinco puntos de Lagrange, tres son sempre inest\u00e1beis e dous poden ser est\u00e1beis. Os puntos de Lagrange inest\u00e1beis denom\u00ednanse L1, L2 e L3. Est\u00e1n situados ao longo dunha li\u00f1a que conecta os centros de gravidade das d\u00faas masas.\nOs puntos que poden ser est\u00e1beis (dependendo da relaci\u00f3n entre as masas dos dous corpos principais) denom\u00ednanse: L4 e L5. Formam o v\u00e9rtice de dous tri\u00e1ngulos equil\u00e1teros, que te\u00f1en as masas dos astros grandes nos seus v\u00e9rtices de base. A letra \"L\" que define os lugares empr\u00e9gase en homenaxe ao f\u00edsico.\nL1.\nNo sistema Sol-Terra o punto L1 \u00e9 propicio para a utilizaci\u00f3n de sat\u00e9lites artificiais de observaci\u00f3n solar. A visi\u00f3n do astro neste lugar \u00e9 ininterrompida. Actualmente \u00e9 onde se atopa en \u00f3rbita a sonda de observaci\u00f3n solar SOHO.\nL2.\nO punto L2 est\u00e1 localizado na parte exterior da \u00f3rbita terrestre ao longo da recta que une a Terra e o Sol. Neste punto est\u00e1 instalado dende 2001 o sat\u00e9lite de WMAP e, de xeito posterior o telescopio espacial James Webb que complementa o Telescopio Hubble (en xaneiro de 2022), e o observatorio Gaia da ESA (en 2014).\nS\u00e1bese que os puntos de L1 e L2 son inest\u00e1beis e que \u00e9 necesario axustar a escala orbital a cada 23 d\u00edas aproximadamente, ata se atinguir novamente un punto de equilibrio.\nL3.\nO punto L3 tam\u00e9n se atopa ao longo da mesma recta que liga L1-L2, mais nunha posici\u00f3n sim\u00e9trica oposta ao centro das masas. A NASA non encontrou a\u00ednda unha funcionalidade para o punto L3. O Sol estar\u00e1 sempre entre este punto e un observador localizado na Terra, impedindo a s\u00faa visualizaci\u00f3n directa. Foi a partir desta premisa que apareceu a teor\u00eda dun \"Planeta X\" no punto de L3, t\u00f3pico popular na ficci\u00f3n cient\u00edfica leiga. A inestabilidade orbital non permitir\u00eda tal astro naquel lugar.\nL4 e L5.\nOs puntos L4 e L5 sit\u00faanse sobre a \u00f3rbita terrestre en posici\u00f3ns sim\u00e9tricas en relaci\u00f3n coa Terra. As direcci\u00f3ns de ambos os puntos forman \u00e1ngulos de 60\u00b0 coa recta que une os dous corpos principais.\nDependendo da relaci\u00f3n entre as masas dos dous corpos, estes puntos poden ser est\u00e1beis ou inest\u00e1beis. Son est\u00e1beis para os sistemas gravitacionais Sol-Terra, Sol-X\u00fapiter e Terra-L\u00faa.\nPuntos Troianos.\nOs obxectos en \u00f3rbita nos puntos de L4 e L5 te\u00f1en a designaci\u00f3n de obxectos troianos. Agamemnon, Achilles e Hektor en \u00f3rbita no sistema Sol-X\u00fapiter son exemplos t\u00edpicos. No Sistema Solar existen centenas de asteroides troianos, a maior\u00eda na \u00f3rbita con X\u00fapiter, al\u00e9n de varias l\u00faas de Saturno que te\u00f1en compa\u00f1eiros troianos.\nAta hoxe non se atopou ning\u00fan obxecto grande na \u00f3rbita troiana Terra-L\u00faa. A Terra pos\u00fae un asteroide troiano co\u00f1ecido, o 2010 TK7, situado no punto L4 do sistema Sol-Terra. En 1956, o astr\u00f3nomo polaco Kazimierz Kordylewski descubriu concentraci\u00f3ns de po c\u00f3smico nos puntos troianos do sistema Terra-Lua. Recentemente, a sonda espacial COBE IRAS confirmou a existencia dun anel de po pr\u00f3ximo \u00e1 \u00f3rbita da Terra arredor do Sol. Este anel local\u00edzase achegado aos puntos troianos, mais existen d\u00fabidas debido \u00e1 presi\u00f3n da radiaci\u00f3n solar sobre o po c\u00f3smico. O asteroide 3753 Cruithne p\u00f3dese atopar oscilando arredor dun dos puntos lagrangeanos do sistema Sol-Terra."}
{"id": "512891", "revid": "51040", "url": "https://gl.wikipedia.org/wiki?curid=512891", "title": "OSIRIS-REx", "text": "OSIRIS-REx (\"Origins, Spectral Interpretation, Resource Identification, Security, Regolith Explorer\") \u00e9 unha sonda espacial da Universidade de Arizona e da NASA lanzada o 8 de setembro de 2016 mediante un foguete Atlas 5 desde Cabo Ca\u00f1averal para estudar e recoller mostras do asteroide 101955 Bennu.\nCaracter\u00edsticas.\nOSIRIS-REx \u00e9 a terceira misi\u00f3n do programa New Frontiers. Foi dese\u00f1ada para estudar e recoller mostras dun asteroide pr\u00f3ximo \u00e1 Terra, 101955 Bennu, un asteroide carbon\u00e1ceo de categor\u00eda Apolo, potencialmente perigoso. Os obxectivos de OSIRIS-REx son:\nA nave foi lanzada o 8 de setembro de 2016 e chegou Bennu en decembro de 2018, estudandoo ata a recollida de mostras que tivo lugar en outubro de 2020. OSIRIS-REx deixar\u00e1 Bennu en 2021 para enviar as mostras recollidas nunha c\u00e1psula de reentrada atmosf\u00e9rica na Terra en setembro de 2023.\nA forma da nave \u00e9 aproximadamente c\u00fabica, con 2,72 m de altura e 3,1 m de ancho, e con dous paneis solares cunha superficie total de 8,5 m2 que xeran enerx\u00eda que \u00e9 almacenada en varias bater\u00edas de i\u00f3ns de litio. A masa ao lanzamento, inclu\u00eddo propelente, era de 1529 kg. O sistema de propulsi\u00f3n usa propulsores de 200 N de pulo alimentados por hidracina e as comunicaci\u00f3ns te\u00f1en lugar a trav\u00e9s dunha antena parab\u00f3lica de 2 m de di\u00e1metro. O mecanismo de recollida de mostras usa un brazo rob\u00f3tico denominado TAGSAM (\"Touch and Go Sample Acquisition Mechanism\") cun cabeceiro cun \u00e1rea de recolecci\u00f3n e un sistema de chorros de nitr\u00f3xeno para mover o regolito da superficie do asteroide e metelo no sistema de captura.\nAdemais do sistema de recollida de mostras OSIRIS-REx leva a bordo os seguintes instrumentos:"}
{"id": "512892", "revid": "69467", "url": "https://gl.wikipedia.org/wiki?curid=512892", "title": "San Pedro de Trones, A Ponte de Domingos Fl\u00f3rez", "text": "San Pedro de Trones \u00e9 unha localidade do municipio da Ponte de Domingos Fl\u00f3rez, na provincia de Le\u00f3n. En 2011 ti\u00f1a 369 habitantes.\nXentilicio.\nO seu xentilicio \u00e9 troneiro ou pedrelo.\nXeograf\u00eda.\nAt\u00f3pase pr\u00f3ximo \u00e1 estrada CL-536 (antiga N-120) e \u00e1s localidades da Ponte e Castroquilame. Situado no l\u00edmite leste de Galicia, ten un clima oce\u00e1nico con tendencias mediterr\u00e1neas. A temperatura media \u00e9 duns 13\u00a0\u00b0C (xaneiro 5\u00a0\u00b0C, agosto 22\u00a0\u00b0C). Con precipitaci\u00f3ns m\u00e1is frecuentes no inverno, o ver\u00e1n segue sendo moi seco. O sol loce unha media de 2100 horas por ano.\nOs seus barrios son La Cruz, Acebreiro, Pandela, Penelas, Carballal, Carballeda, Outeiro, Chao de San Miguel, La Torre, El Poulo e El Soto.\nEconom\u00eda.\nPos\u00fae unha grande industria louseira. Antes deste s\u00e9culo destacou polos teares de lenzo e no seu primeiro cuarto contaba con f\u00e1brica de electricidade, mu\u00ed\u00f1os de fari\u00f1a, carpintar\u00edas, ferrar\u00edas, f\u00e1bricas de gasosas e augardente, etc.\nHistoria.\nEn 1890 in\u00edciase a explotaci\u00f3n das primeiras canteiras de lousa nas proximidades de San Pedro; o seu transporte fac\u00edase en carros de bois, pag\u00e1ndose catro pesetas polo porte de cada carro at\u00e9 a estaci\u00f3n de Sobradelo; posteriormente unha barca permitiu achegar a mercador\u00eda \u00e1 estaci\u00f3n de Quere\u00f1o. A primeira vez que se cita esta vila \u00e9 en 1182 cando pertenc\u00eda ao mosteiro de Montes. Pertenceu despois ao Marquesado de Vilafranca, e a s\u00faa abad\u00eda a igrexa de San Pedro.\nMonumentos.\nO Museo da Lousa recolle elementos relacionados coa industria extractiva da lousa ao longo da historia. Serie de pezas etnogr\u00e1ficas e de artes decorativas e instrumental e obxectos relativos \u00e1 explotaci\u00f3n antiga da lousa. Exponse unha colecci\u00f3n arqueol\u00f3xica, na que destaca, a magn\u00edfica espada de Vilafranca, as\u00ed como unha serie de pezas etnogr\u00e1ficas e de artes decorativas. Instrumental e obxectos relativos \u00e1 explotaci\u00f3n antiga da lousa.\nS ermida da Virxe da Estrela, de estilo neorrom\u00e1nico con forma de estrela octogonal, foi constru\u00edda sobre outra do s\u00e9culo XI. A imaxe que garda no seu interior da virxe da Estrela \u00e9 unha talla de madeira que imita a outra do s\u00e9culo XIII da catedral de Plasencia."}
{"id": "512894", "revid": "47401", "url": "https://gl.wikipedia.org/wiki?curid=512894", "title": "Punto de Lagrange", "text": ""}
{"id": "512896", "revid": "23204", "url": "https://gl.wikipedia.org/wiki?curid=512896", "title": "Candice Bergen", "text": "Candice Patricia Bergen, nada en Beverly Hills o 9 de maio de 1946, \u00e9 unha actriz estadounidense.\nCon m\u00faltiples talentos, Candice foi tam\u00e9n modelo de alta costura, xornalista, fot\u00f3grafa, escritora de obras de teatro e dun libro con s\u00faas memorias. Foi a primeira muller que presentou o programa de televisi\u00f3n \"Saturday Night Live\", durante a temporada de estrea en 1975.\nTraxectoria.\nBergen naceu o 9 de maio de 1946 no Hollywood Presbyterian Hospital nos \u00c1nxeles. A s\u00faa nai, Frances Bergen (de solteira Westerman), fora unha modelo de Powers co\u00f1ecida profesionalmente como Frances Westcott. O seu pai, Edgar Bergen, era un famoso ventr\u00edlocuo, c\u00f3mico e actor. Os seus av\u00f3s paternos eras inmigrantes suecos que anglicanizaron o seu apelidos, orixinariamente Berggren.\nBergen criouse en Beverly Hills, California e asistiu \u00e1 Harvard-Westlake School. De nena, \u00e1s veces era descrita como \"a irmanci\u00f1a de Charlie McCarthy\" facendo referencia ao monicreque do seu pai, o que a irritaba.\nComezou a aparecer no programa radiof\u00f3nico do seu pai con poucos anos, e en 1958, con once anos, apareceu co seu pai no programa de Groucho Marx \"You Bet Your Life\", como Candy Bergen. Dixo que cando crecese quer\u00eda dese\u00f1ar roupa. Posteriormente asistiu \u00e1 Universidade de Pensilvania, mais como logo reco\u00f1eceu non tomou a s\u00faa educaci\u00f3n en serio e tras suspender dous cursos sobre arte e \u00f3pera, ped\u00edronlle que abandonase. Finalmente recibiu un doutoramento honor\u00edfico desta universidade en maio de 1992.\nTraballou como modelo antes de dedicarse \u00e1 interpretaci\u00f3n, aparecendo na portada de \"Vogue\". Recibiu clases de interpretaci\u00f3n no HB Studio de Nova York, comezando no cinema nos anos 60. A pesar das cr\u00edticas dos seus primeiros filmes, foi candidata ao Globo de Ouro \u00e1 mellor actriz secundaria no cinema e ao \u00d3scar \u00e1 mellor actriz secundaria polo filme \"Starting Over\".\nEn 1982, despois do \u00e9xito de \"Gandhi\", que recibiu oito \u00d3scars, e en que ela fixo o papel da destacada fot\u00f3grafa Margaret Bourke-White, unha das poucas occidentais a compartiren a intimidade do l\u00edder indio durante a s\u00faa vida, Bergen pasou a traballar na televisi\u00f3n, actuando en diversas series. Alcanzou o seu maior \u00e9xito coa serie \"Murphy Brown\", en que interpretaba a decidida reporteira televisiva do t\u00edtulo, e pola cal recibiu cinco premios Emmy \u00e1 mellor actriz de comedia.\nPosteriormente volveu actuar no cinema, participando de \"Miss axente especial\" con Sandra Bullock ou en \"View from the Top\" do brasileiro Bruno Barreto. Na televisi\u00f3n, participou na serie \"Boston Legal\" na ABC.\nVida persoal.\nActivista pol\u00edtica, Bergen aceptou unha cita con Henry Kissinger. Durante os seus d\u00edas de activismo participou nunha broma Yippie cando ela, Abbie Hoffman e outros lanzaron billetes de d\u00f3lar no chan da bolsa de Nova York en 1967, levando ao seu pechamento temporal. En 1972 participou na recollida de fondos e na organizaci\u00f3n da campa\u00f1a presidencial de George McGovern.\nBergen e o seu antigo mozo Terry Melcher viviron no 10050 Cielo Drive nos \u00c1nxeles, que posteriormente foi ocupado por Sharon Tate e o seu marido Roman Polanski. Tate e outras catro persoas foron asasinadas na casa o 9 de agosto de 1969 por seguidores de Charles Manson. Houbo especulaci\u00f3ns iniciais sobre se Melcher puido ser a v\u00edtima prevista, a\u00ednda que Melcher, o seu antigo compa\u00f1eiro de piso Mark Lindsay e Vincent Bugliosi indicaron que Manson sab\u00eda que Melcher xa non viv\u00eda na casa nesa \u00e9poca.\nEntre 1971 e arredor de 1975, Bergen mantivo unha relaci\u00f3n co produtor e guionista de Hollywood Bert Schneider.\nO 27 de setembro de 1980, casou co director de cinema franc\u00e9s Louis Malle. Tiveron unha filla, chamada Chloe Fran\u00e7oise, en 1985. A parella estivo casada ata o pasamento de Malle por cancro o d\u00eda de acci\u00f3n de grazas de 1995. Bergen fala franc\u00e9s con fluidez.\nEst\u00e1 casada co magnate inmobiliario e fil\u00e1ntropo neoiorquino Marshall Rose dende 2000."}
{"id": "512898", "revid": "25871", "url": "https://gl.wikipedia.org/wiki?curid=512898", "title": "Salas, A Ponte de Domingos Fl\u00f3rez", "text": "Salas (oficialmente en castel\u00e1n Salas de la Ribera) \u00e9 unha localidade do municipio leon\u00e9s da Ponte de Domingos Fl\u00f3rez, na comunidade aut\u00f3noma de Castela e Le\u00f3n.\nEst\u00e1 situada na beira esquerda do r\u00edo Sil, fronte \u00e1 aldea de Sobredo, en Quere\u00f1o (Rubi\u00e1), e a 3 km da vila da Ponte, capital municipal. O patrimonio relixioso de Salas incl\u00fae a igrexa parroquial, dedicada a Santo Andr\u00e9 Ap\u00f3stolo, e a ermida do Santo Cristo, no extremo oposto da da localidade.\nHistoria.\nNo s\u00e9culo XIII, tras a devoluci\u00f3n de Ponferrada \u00e1 Orde do Temple por parte do rei Afonso VIII de Le\u00f3n e Galicia en 1211, a localidade de Salas quedou encadrada dentro da encomenda templaria ponferradina. As\u00ed, o 7 de marzo de 1222 o mestre Pedro Alvitiz subscribiu co bispo de Astorga unha carta de composici\u00f3n acerca dos dereitos a percibir nas behetr\u00edas do val de Salas.\nXa na Idade Contempor\u00e1nea, as\u00ed se describ\u00eda o lugar no tomo XIII do \"Dicionario xeogr\u00e1fico-estat\u00edstico-hist\u00f3rico de Espa\u00f1a e as s\u00faas posesi\u00f3ns de Ultramar\", obra impulsada por Pascual Madoz a mediados do s\u00e9culo\u00a0:"}
{"id": "512903", "revid": "98629", "url": "https://gl.wikipedia.org/wiki?curid=512903", "title": "Orbiting Solar Observatory", "text": "Orbiting Solar Observatory ou OSO foi unha serie de observatorios espaciais solares da NASA lanzados entre 1962 e 1969.\nCaracter\u00edsticas.\nOs sat\u00e9lites OSO eran observatorios espaciais adicados a estudar o Sol no rango do ultravioleta, os raios X e os raios gamma. Tam\u00e9n estudou fontes gal\u00e1cticas nese rango de lonxitudes de onda.\nOs sat\u00e9lites estaban dese\u00f1ados cun sistema de dobre xiro que permit\u00eda apuntar alg\u00fans instrumentos con precisi\u00f3n ao Sol mentres que outros pod\u00edan estudar outros obxectos. Os observatorios OSO descubrieron os Buratos coroais, fixeron as primeiras observaci\u00f3ns orbitais da Gegenschein e estudaron por primeira vez desde \u00f3rbita a coroa solar e os campos magn\u00e9ticos solares e a s\u00faa relaci\u00f3n coa actividade solar.\nConstru\u00edronse oito sat\u00e9lites OSO, un dos cales (OSO B) foi destru\u00eddo nunha explosi\u00f3n antes do lanzamento na que morreron varios t\u00e9cnicos. OSO C fallou en chegar a \u00f3rbita debido a problemas no seu foguete lanzador, un Delta C."}
{"id": "512904", "revid": "72012", "url": "https://gl.wikipedia.org/wiki?curid=512904", "title": "OSO 4", "text": ""}
{"id": "512905", "revid": "72012", "url": "https://gl.wikipedia.org/wiki?curid=512905", "title": "OSO 2", "text": ""}
{"id": "512906", "revid": "72012", "url": "https://gl.wikipedia.org/wiki?curid=512906", "title": "OSO C", "text": ""}
{"id": "512907", "revid": "72012", "url": "https://gl.wikipedia.org/wiki?curid=512907", "title": "OSO 3", "text": ""}
{"id": "512908", "revid": "72012", "url": "https://gl.wikipedia.org/wiki?curid=512908", "title": "OSO 7", "text": ""}
{"id": "512909", "revid": "72012", "url": "https://gl.wikipedia.org/wiki?curid=512909", "title": "OSO 6", "text": ""}
{"id": "512910", "revid": "89787", "url": "https://gl.wikipedia.org/wiki?curid=512910", "title": "Stephen S. Oswald", "text": "Stephen Scot Oswald, nado en Seattle (Washington) o 30 de xu\u00f1o de 1951, \u00e9 un astronauta estadounidense retirado que formou parte das misi\u00f3ns STS-41, STS-56 e STS-67.\nTraxectoria.\nOswald graduouse en enxe\u00f1ar\u00eda aeroespacial pola Academia Naval dos Estados Unidos en 1973. Foi seleccionado como astronauta pola NASA en novembro de 1984, participando nas misi\u00f3ns STS-41, STS-56 e STS-67, pasando un total de 33,94 d\u00edas no espazo."}
{"id": "512911", "revid": "98629", "url": "https://gl.wikipedia.org/wiki?curid=512911", "title": "As Nosas", "text": "As Nosas \u00e9 un xornal dixital de informaci\u00f3n deportiva e de \u00e1mbito galego dirixido pola xornalista Silvia Carregal (A Coru\u00f1a, 1973) e cun equipo conformado por tres redactores (Patri Campos, Iago Cerezuela e Carolina Regueira). Ademais, conta co reforzo dos departamentos de dese\u00f1o, fotograf\u00eda, edici\u00f3n audiovisual e redacci\u00f3n de \u00c1rtabra Comunicaci\u00f3n, empresa editoria de \"As Nosas\".\nNaceu a comezos de 2020 \u00abpara darlle o protagonismo que a muller no deporte en Galicia reclama e merece\u00bb. Desde a s\u00faa li\u00f1a editorial, pretende achegar unha visi\u00f3n de x\u00e9nero que fomente na sociedade valores de igualdade, sororidade, respecto, superaci\u00f3n, e competitividade sa."}
{"id": "512912", "revid": "865", "url": "https://gl.wikipedia.org/wiki?curid=512912", "title": "BAe ATP", "text": ""}
{"id": "512913", "revid": "89787", "url": "https://gl.wikipedia.org/wiki?curid=512913", "title": "Sal Khan", "text": "Salman Amin Khan, nado en Nova Orle\u00e1ns o 11 de outubro de 1976, \u00e9 un profesor, inform\u00e1tico, enxe\u00f1eiro el\u00e9ctrico e matem\u00e1tico estadounidense, que en setembro de 2006 creou unha organizaci\u00f3n de aprendizaxe electr\u00f3nica de educaci\u00f3n gratu\u00edta chamada Khan Academy, que produciu m\u00e1is de 6500 lecci\u00f3ns en v\u00eddeo sobre diferentes materias acad\u00e9micas, centr\u00e1ndose orixinariamente en matem\u00e1ticas e ciencias. Recibiu o Premio Princesa de Asturias de Cooperaci\u00f3n Internacional en 2019.\nEn 2012, a revista \"Time\" nomeouno na s\u00faa listaxe anual das 100 persoas m\u00e1is influentes do mundo. O mesmo ano apareceu na portada de \"Forbes\".\nTraxectoria.\nSalman Khan naceu en Luisiana no seo dunha familia bengal\u00ed. O seu pai era de Barisal (Bangladesh), e a s\u00faa nai era de Murshidabad, Bengala Occidental (India). Asistiu \u00e1 escola p\u00fablica Grace King High School en Metairie, Louisiana, onde, como lembra, \"alg\u00fans compa\u00f1eiros de clase sa\u00edan do c\u00e1rcere e outros \u00eda as mellores universidades\". Traballou como debuxante no xornal do instituto e graduouse como mellor alumno en 1994.\nKhan realizou estudos no Instituto de Tecnolox\u00eda de Massachusetts, onde obtivo se graduou cun Bachelor of Science e un Master of Science no Curso 6 (enxe\u00f1ar\u00eda el\u00e9ctrica e ciencias da computaci\u00f3n) e outro no Curso 18 (matem\u00e1ticas), en 1998. Foi presidente da clase no seu \u00faltimo ano. Tam\u00e9n pos\u00fae un mestrado en administraci\u00f3n de empresas pola Harvard Business School.\nA idea de Khan Academy xurdiu mentres procuraba a maneira de axudar a s\u00faa prima Nadia en 2004. Cando outros parentes e amigos pediron a s\u00faa axuda moveu os seus tutoriais de Yahoo! a YouTube onde creou unha conta o 16 de novembro de 2006. A popularidade dos seus v\u00eddeos educativos levouno a abandonar o seu traballo como analista financeiro a finais de 2009.\nA Academia \u00e9 unha organizaci\u00f3n sen fins de lucro que ten como obxectivo cambiar a educaci\u00f3n compartindo co\u00f1ecementos para calquera persoa en calquera lugar; os recursos da p\u00e1xina est\u00e1n dispo\u00f1ibles na s\u00faa totalidade de xeito gratu\u00edto.\nVida persoal.\nKhan est\u00e1 casado coa m\u00e9dica paquistan\u00ed Umaima Marvi. A parella vive cos seus fillos en Mountain View, California."}
{"id": "512915", "revid": "1131", "url": "https://gl.wikipedia.org/wiki?curid=512915", "title": "Ant\u00f3n Costa Rico", "text": "Ant\u00f3n Costa Rico, nado en Castellar de la Frontera (provincia de C\u00e1diz) o 28 de setembro de 1952, \u00e9 un pedagogo galego de orixe andaluza.\nTraxectoria.\nFillo dunha familia modesta, con catro meses de idade, os seus pais traslad\u00e1ronse a Galicia, \u00e1 Mari\u00f1a de Lugo. \u00c9 nesta provincia onde comezou os seus estudos no Seminario de Mondo\u00f1edo. Posterioermente, decidiu estudar o Grao de Pedagox\u00eda na Universidade Pontificia de Salamanca.\nDoutorouse pola Universidade de Salamanca en 1982, cunha tese sobre a historia da escola primaria en Galicia entre 1900 e 1936. Foi un dos fundadores do movemento de renovaci\u00f3n pedag\u00f3xica Nova Escola Galega en 1983. \u00c9 membro do Seminario de Estudos Galegos, ao que representa no Consello Escolar de Galicia. Foi un dos promotores das revistas pedag\u00f3xicas \"As Roladas\" (1980) e \"Revista Galega de Educaci\u00f3n\" (1986).\nDe 1985 a 2010 foi profesor na Facultade de Filosof\u00eda e CC. da Educaci\u00f3n da Universidade de Santiago de Compostela. En 2010, exerceu como Catedr\u00e1tico na mesma Facultade, ata a s\u00faa xubilaci\u00f3n en 2020.\n\u00c9 presidente da Asociaci\u00f3n Espa\u00f1ola de Historia da Educaci\u00f3n."}
{"id": "512917", "revid": "85894", "url": "https://gl.wikipedia.org/wiki?curid=512917", "title": "Os Canedos, Triab\u00e1, Castro de Rei", "text": "Os Canedos \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (4 homes e 5 mulleres)."}
{"id": "512918", "revid": "1131", "url": "https://gl.wikipedia.org/wiki?curid=512918", "title": "Punta Centoleira", "text": "Punta Centoleira \u00e9 un saliente costeiro situado en Agui\u00f1o (Ribeira).\nEste cabo marca o extremo norte da zona interior da r\u00eda de Arousa "}
{"id": "512919", "revid": "85894", "url": "https://gl.wikipedia.org/wiki?curid=512919", "title": "O Carballo, Triab\u00e1, Castro de Rei", "text": "O Carballo \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (11 homes e 10 mulleres)."}
{"id": "512920", "revid": "85894", "url": "https://gl.wikipedia.org/wiki?curid=512920", "title": "As Casti\u00f1eiras, Triab\u00e1, Castro de Rei", "text": "As Casti\u00f1eiras \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (4 homes e 5 mulleres)."}
{"id": "512921", "revid": "85894", "url": "https://gl.wikipedia.org/wiki?curid=512921", "title": "O Formigueiro, Triab\u00e1, Castro de Rei", "text": "O Formigueiro \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (3 homes e 5 mulleres)."}
{"id": "512922", "revid": "85894", "url": "https://gl.wikipedia.org/wiki?curid=512922", "title": "A Granda, Triab\u00e1, Castro de Rei", "text": "A Granda \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 27 habitantes (13 homes e 14 mulleres)."}
{"id": "512923", "revid": "85894", "url": "https://gl.wikipedia.org/wiki?curid=512923", "title": "A Igrexa, Triab\u00e1, Castro de Rei", "text": "A Igrexa \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 23 habitantes (9 homes e 14 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "512924", "revid": "85894", "url": "https://gl.wikipedia.org/wiki?curid=512924", "title": "O Monte, Triab\u00e1, Castro de Rei", "text": "O Monte \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 35 habitantes (18 homes e 17 mulleres)."}
{"id": "512925", "revid": "85894", "url": "https://gl.wikipedia.org/wiki?curid=512925", "title": "As Motas, Triab\u00e1, Castro de Rei", "text": "As Motas \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 15 habitantes (6 homes e 9 mulleres)."}
{"id": "512926", "revid": "85894", "url": "https://gl.wikipedia.org/wiki?curid=512926", "title": "A Ponte, Triab\u00e1, Castro de Rei", "text": "A Ponte \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 12 habitantes (6 homes e 6 mulleres)."}
{"id": "512927", "revid": "85894", "url": "https://gl.wikipedia.org/wiki?curid=512927", "title": "Rego de Bouzas, Triab\u00e1, Castro de Rei", "text": "Rego de Bouzas \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 22 habitantes (10 homes e 12 mulleres)."}
{"id": "512928", "revid": "85894", "url": "https://gl.wikipedia.org/wiki?curid=512928", "title": "Rozas, Triab\u00e1, Castro de Rei", "text": "Rozas \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 9 habitantes (5 homes e 4 mulleres)."}
{"id": "512929", "revid": "85894", "url": "https://gl.wikipedia.org/wiki?curid=512929", "title": "O Soutelo, Triab\u00e1, Castro de Rei", "text": "O Soutelo \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 6 habitantes (2 homes e 4 mulleres)."}
{"id": "512930", "revid": "85894", "url": "https://gl.wikipedia.org/wiki?curid=512930", "title": "A Teixoeira, Triab\u00e1, Castro de Rei", "text": "A Teixoeira \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 20 habitantes (10 homes e 10 mulleres)."}
{"id": "512931", "revid": "85894", "url": "https://gl.wikipedia.org/wiki?curid=512931", "title": "Xesto, Triab\u00e1, Castro de Rei", "text": "Xesto \u00e9 un lugar da parroquia de Triab\u00e1 no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (1 home e 6 mulleres)."}
{"id": "512932", "revid": "85894", "url": "https://gl.wikipedia.org/wiki?curid=512932", "title": "O Campo, Viladonga, Castro de Rei", "text": "O Campo \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 7 habitantes (4 homes e 3 mulleres)."}
{"id": "512933", "revid": "85894", "url": "https://gl.wikipedia.org/wiki?curid=512933", "title": "A Ca\u00f1oteira, Viladonga, Castro de Rei", "text": "A Ca\u00f1oteira \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (4 homes e 1 muller)."}
{"id": "512934", "revid": "85894", "url": "https://gl.wikipedia.org/wiki?curid=512934", "title": "A Carreira, Viladonga, Castro de Rei", "text": "A Carreira \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 1 habitante (1 home)."}
{"id": "512935", "revid": "85894", "url": "https://gl.wikipedia.org/wiki?curid=512935", "title": "A Casela, Viladonga, Castro de Rei", "text": "A Casela \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 14 habitantes (3 homes e 11 mulleres)."}
{"id": "512936", "revid": "85894", "url": "https://gl.wikipedia.org/wiki?curid=512936", "title": "A Cova, Viladonga, Castro de Rei", "text": "A Cova \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 21 habitantes (7 homes e 14 mulleres)."}
{"id": "512937", "revid": "85894", "url": "https://gl.wikipedia.org/wiki?curid=512937", "title": "A L\u00f3ngara, Viladonga, Castro de Rei", "text": "A L\u00f3ngara \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1."}
{"id": "512938", "revid": "85894", "url": "https://gl.wikipedia.org/wiki?curid=512938", "title": "Monteb\u00f3n, Viladonga, Castro de Rei", "text": "Monteb\u00f3n \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "512939", "revid": "85894", "url": "https://gl.wikipedia.org/wiki?curid=512939", "title": "O Rodao, Viladonga, Castro de Rei", "text": "O Rodao \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 5 habitantes (2 homes e 3 mulleres)."}
{"id": "512940", "revid": "85894", "url": "https://gl.wikipedia.org/wiki?curid=512940", "title": "A R\u00faa de Abaixo, Viladonga, Castro de Rei", "text": "A R\u00faa de Abaixo \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 11 habitantes (7 homes e 4 mulleres)."}
{"id": "512941", "revid": "85894", "url": "https://gl.wikipedia.org/wiki?curid=512941", "title": "A R\u00faa de Arriba, Viladonga, Castro de Rei", "text": "A R\u00faa de Arriba \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1."}
{"id": "512942", "revid": "85894", "url": "https://gl.wikipedia.org/wiki?curid=512942", "title": "Salcedo, Viladonga, Castro de Rei", "text": "Salcedo \u00e9 un lugar da parroquia de Viladonga no concello lugu\u00e9s de Castro de Rei na comarca da Terra Ch\u00e1. Segundo o IGE, en 2019 ti\u00f1a 17 habitantes (8 homes e 9 mulleres)."}
{"id": "512944", "revid": "25871", "url": "https://gl.wikipedia.org/wiki?curid=512944", "title": "Hassan Diab", "text": "Hassan Diab (en \u00e1rabe : \u062d\u0633\u0627\u0646 \u062f\u064a\u0627\u0628) nado en Beirut o 6 de xaneiro de 1959, \u00e9 un enxe\u00f1eiro e acad\u00e9mico liban\u00e9s, que foi primeiro ministro do L\u00edbano de xaneiro a agosto de 2020. Antes do ser primeiro ministro, Diab exerceu como ministro de Educaci\u00f3n liban\u00e9s entre 2011 e 2014, baixo a presidencia de Michel Suleiman .\nBiograf\u00eda.\nDiab naceu nunha familia libanesa en Beirut en 1959. Licenciado en enxe\u00f1ar\u00eda de comunicaci\u00f3ns, na Universidade Metropolitana de Leeds en 1981. Despois obtivo un mestrado en enxe\u00f1ar\u00eda de sistemas pola Universidade de Surrey en 1982 e un doutoramento en enxe\u00f1ar\u00eda inform\u00e1tica pola Universidade de Bath en 1985. \nDiab est\u00e1 casado con Nuwar Mawlawi e ten tres fillos. Actualmente vive en Beirut. \u00c9 un musulm\u00e1n sunita.\nDiab foi profesor de enxe\u00f1ar\u00eda el\u00e9ctrica na Universidade Americana de Beirut (AUB). Tam\u00e9n foi vicepresidente de programas externos rexionais na AUB de outubro de 2006 a xu\u00f1o de 2011. O 13 de xu\u00f1o de 2011 foi nomeado Ministro de Educaci\u00f3n e Educaci\u00f3n Superior como parte do gabinete de Najib Mikati, en substituci\u00f3n de Hassan Mneimneh. Foi sucedido por Elias Abu Saab como ministro de Educaci\u00f3n, o 15 de febreiro de 2014.\nFoi nomeado primeiro ministro liban\u00e9s para suceder a Saad Hariri o 19 de decembro de 2019, no medio das protestas no L\u00edbano entre 2019 e 2020 que causaran a dimisi\u00f3n de Hariri. A candidatura de Diab obtivo o apoio de 69 membros do parlamento do L\u00edbano, a maior\u00eda simple; o seu apoio veu dos partidos que compo\u00f1en a Alianza do 8 de marzo.\nO 10 de agosto de 2020, Diab dimitiu, xunto co seu goberno, tras varias protestas da poboaci\u00f3n tras as explosi\u00f3ns no porto de Beirut unha semana antes."}
{"id": "512946", "revid": "5863", "url": "https://gl.wikipedia.org/wiki?curid=512946", "title": "Festa do marisco do Grove", "text": "A Festa do marisco do Grove, ou festa de exaltaci\u00f3n do marisco do Grove, \u00e9 unha festa gastron\u00f3mica que se celebra cada ano no concello do Grove. Cel\u00e9brase desde 1963, e est\u00e1 declarada festa de interese tur\u00edstico nacional de Espa\u00f1a.\nCaracter\u00edsticas.\nDurante o festexo p\u00f3\u00f1ense \u00e1 venda mariscos e peixes a prezos populares, preparados e servidos polos habitantes do lugar. Os produtos da zona atraen cada ano miles de persoas, convertendo este evento en toda unha referencia e facendo que O Grove alcanzase o sobrenome de \"para\u00edso do marisco\". Ademais, na festa, non faltan a m\u00fasica e os bailes populares, os concursos e as competici\u00f3ns deportivas, as\u00ed como seminarios e exposici\u00f3ns.\nEste evento gastron\u00f3mico-cultural pon de relevo os piares b\u00e1sicos da econom\u00eda deste pobo costeiro: o turismo e a pesca. Ambos os dous, conxugados, fan pos\u00edbel que esta festa de promoci\u00f3n cultural siga adiante.\nA gran calidade dos produtos do mar ofrecidos, o custe axustado dos pratos, o servizo dentro das carpas, o ambiente festivo, os espect\u00e1culos, concertos e a gran variedade de actividades atraen cada ano milleiros de persoas para gozar na festa m\u00e1is importante do concello, e unha das m\u00e1is importantes de Espa\u00f1a a nivel gastron\u00f3mico, polo que foi declarada de Interese Tur\u00edstico Nacional o ano 2013 e agora ten o punto de mira en conseguir a declaraci\u00f3n de Interese Tur\u00edstico Internacional.\nA Festa do Marisco do Grove cel\u00e9brase cada ano coincidindo coa ponte do Pilar, nas primeiras semanas de outubro, cando o marisco se encontra na s\u00faa \u00e9poca de esplendor en sabor e a\u00ednda mant\u00e9n uns prezos para todas as bolsas xusto antes de empezar a escalada de prezos para o Nadal. "}
{"id": "512947", "revid": "23204", "url": "https://gl.wikipedia.org/wiki?curid=512947", "title": "Robert Sheehan", "text": "Robert Michael Sheehan, nado en Port Laoise, no condado de Laois, o 7 de xaneiro de 1988, \u00e9 un actor irland\u00e9s. \u00c9 co\u00f1ecido polos seus papeis en series de televisi\u00f3n como o de Nathan Young en \"Misfits\", Darren Treacy en \"Love/Hate\" ou Klaus Hargreeves en \"The Umbrella Academy\", as\u00ed como en filmes como \"Mortal Engines\" e \"\".\nSheehan recibiu m\u00faltiples nomeamentos aos \"Irish Film and Television Award\" e aos BAFTA. En 2020, foi clasificado no posto 41 do \"The Irish Times\" entre os mellores actores irlandeses."}
{"id": "512948", "revid": "23204", "url": "https://gl.wikipedia.org/wiki?curid=512948", "title": "Robert Michael Sheehan", "text": ""}
{"id": "512950", "revid": "72012", "url": "https://gl.wikipedia.org/wiki?curid=512950", "title": "Festa de exaltaci\u00f3n do marisco do Grove", "text": ""}
{"id": "512952", "revid": "23204", "url": "https://gl.wikipedia.org/wiki?curid=512952", "title": "The Princess Switch", "text": "The Princess Switch \u00e9 un filme estadounidense de 2018 dirixido por Mike Rohl a partir dun gui\u00f3n de Robin Bernheim e Megan Metzger. Est\u00e1 protagonizado por Vanessa Hudgens, Sam Palladio e Nick Sagar. O concepto do filme, que se fundamenta en d\u00faas persoas id\u00e9nticas que intercambian lugares, bas\u00e9ase na novela \"The Prince and the Pauper\" de Mark Twain, publicada en 1881.\nO filme estreouse o 16 de novembro de 2018 a trav\u00e9s de Netflix. Tivo unha secuela, \"\", que se estreou o 19 de novembro de 2020."}
{"id": "512953", "revid": "85894", "url": "https://gl.wikipedia.org/wiki?curid=512953", "title": "Raimundo Otero Bra\u00f1as", "text": "Raimundo Otero Bra\u00f1as, nado en Ferrol cara a 1889 e finado no mesmo concello o 25 de agosto de 1983, foi un practicante e m\u00e9dico galego.\nTraxectoria.\nPracticante da zona de Ferrol. De orientaci\u00f3n libertaria. Cando se produciu o golpe de Estado do 18 de xullo de 1936 estaba destinado como oficial auxiliar de Sanidade da Armada na Base de Ma\u00f3 (Menorca). Foi membro do comit\u00e9 que impediu que triunfase naquela base da Mari\u00f1a militar o golpe.\nEn 1954 foi detido por prestar axuda ao guerrrilleiro Francisco Mart\u00ednez Leira \u201cPancho\u201d, ferido de bala en novembro. Segundo a s\u00faa familia, era o enfermeiro de confianza da guerrilla antifranquista de Ferrolterra. Chegou a ser capit\u00e1n de Sanidade Militar no momento do seu retiro. Finou en 1983.\nVida persoal.\ncasou con Mercedes Par\u00eds G\u00f3mez e foi pai de Mercedes e Raimundo Otero Par\u00eds."}
{"id": "512954", "revid": "5863", "url": "https://gl.wikipedia.org/wiki?curid=512954", "title": "Xos\u00e9 M. Malheiro Guti\u00e9rrez", "text": ""}
{"id": "512957", "revid": "15490", "url": "https://gl.wikipedia.org/wiki?curid=512957", "title": "Veda", "text": "O termo veda pode referirse a:"}
{"id": "512958", "revid": "98629", "url": "https://gl.wikipedia.org/wiki?curid=512958", "title": "Labourse", "text": "Labourse \u00e9 un concello do departamento franc\u00e9s do Paso de Calais.\nXeograf\u00eda.\nLabourse constit\u00fae un \u00fanico n\u00facleo de poboaci\u00f3n, conformado como unha vila. Sit\u00faase a 3 km. ao sueste de B\u00e9thune e 22 ao suroeste de Lille cos que se comunica por medio das estradas D65 e D943. Ademais a autoestrada A26 atravesa o concello. Ao norte limita co concello de Beuvry, ao leste con Sailly-Labourse, ao sueste con Mazingarbe, ao suroeste con N\u0153ux-les-Mines e ao oeste con Verquigneul. Entre 1793 e 1801 tivo como nome oficial La Bourse.\nPol\u00edtica e administraci\u00f3n.\nO concello at\u00f3pase no distrito de B\u00e9thune e para as elecci\u00f3ns a deputados dende 2012 forma parte da d\u00e9cima circunscrici\u00f3n do Paso de Calais.\nEntre 1801 e 1973 formou parte do cant\u00f3n de Cambrin, ano no que se integrou no de N\u0153ux-les-Mines. Durante a redifinici\u00f3n cantonal de 2014 o cant\u00f3n pasou de 4 a 13 concellos, entre os que se mantivo Labourse.\nLabourse foi membro da Comunidade de Concellos de N\u0153ux e Contorna, creada en 1992 e que desapareceu en 2014 para se integrar no seo da Comunidade de Aglomeraci\u00f3n do Artois mais como consecuencia dunha nova lei en 2015 sobre a organizaci\u00f3n territorial que establec\u00eda que os establecementos p\u00fablicos de cooperaci\u00f3n intercomunal tivan que contar cun m\u00ednimo de 15000 habitantes a CA de Artois fusionouse como Comunidade de Concellos de Artois-Lys e a Comunidade de Concellos de Artois-Flandres para formar o 1 de xaneiro de 2017 a Comunidade de Aglomeraci\u00f3n de B\u00e9thune-Bruay, Artois-Lys Romane, da que entrou a formar parte Labourse.\nAdemais o concello tam\u00e9n \u00e9 membro do SIVOM do B\u00e9thunois, o que lle asegura varios servizos en especial hidr\u00e1ulicos, de restauraci\u00f3n escolar, centros de lecer ou mantemento de redes viarias.\nPoboaci\u00f3n.\nEn 2017, o concello contaba con 2 847 habitantes, un 17,21 % m\u00e1is en relaci\u00f3n a 2012 (Paso de Calais : +0,3 %, Francia : +2,36 %).\nEstrutura da poboaci\u00f3n.\nA s\u00faa poboaci\u00f3n \u00e9 relativamente nova. A taxa da poboaci\u00f3n de m\u00e1is de 60 anos (17,2 %) \u00e9 de certo inferior ao total nacional (25,3 %) e o departamental (24,4 %). A repartici\u00f3n da poboaci\u00f3n por idade era en 2017 a seguinte: \nVivendas.\nEn 2017 hab\u00eda 1086 vivendas, 1023 constitu\u00edan a vivenda principal da familia e 59 estaban desocupadas. 1084 eren casas e 2 apartamentos. Das 1023 vivendas principais, 687 estaban ocupadas polos seus propietarios, 321 estaban alugadas e ocupadas polos arrendatarios e 15 m\u00e1is estaban cedidas a t\u00edtulo gratu\u00edto; 38 ti\u00f1an dous cuartos, 107 tres, 298 catro e 579 cinco ou m\u00e1is. Do total de vivendas, 829 dispu\u00f1an ademais dunha praza de aparcadoiro. En 425 vivendas hab\u00eda un autom\u00f3bil e en 496 dous ou m\u00e1is.\nEconom\u00eda.\nEn 2007 a poboaci\u00f3n en idade de traballar era de 1.807 persoas, 1331 eran activas e 476 inactivas. Das 1331 activas 1157 estaban ocupadas (624 homes e 533 mulleres) e 174 espaban paradas.\nActividade econ\u00f3mica.\nDos 88 establecementos que hab\u00eda en 2014, 5 eran de empresas extractivas, 1 alimentaria, 2 dedicadas \u00e1 fabricaci\u00f3n de material el\u00e9ctrico e inform\u00e1ticos, 13 de empresas de fabricaci\u00f3n doutros produtos industrias, 10 de construci\u00f3n, 18 de comercio e reparaci\u00f3n de autom\u00f3biles, 1 de transportes, 5 de hostaler\u00eda e restauraci\u00f3n, 1 financeira, 7 cient\u00edficas e t\u00e9cnicas, 7 entidades da administraci\u00f3n p\u00fablica e 17 empresas clasificadas como outras actividades de servizos.\nDos 30 establecementos de servizos aos particulares en 2019, 1 era unha oficina de correo, 2 talleres de repaci\u00f3n de autom\u00f3biles, 1 taller de inspecci\u00f3n t\u00e9cnica de veh\u00edculos, 4 negocios de albaneler\u00eda, 7 de decoraci\u00f3n-pintura, 2 de fontaner\u00eda, 1 de electricidade, 1 de construci\u00f3n, 5 sal\u00f3ns de peiteado, 1 restaurante, 2 inmobiliarias e 2 de beleza.\nPatrimonio.\nUn dos monumentos m\u00e1is salientables do patrimonio arquitect\u00f3nico do concello \u00e9 a igrexa parroquial dedicada a San Marti\u00f1o, inscrita como monumento hist\u00f3rico o 26 de maio de 1926, data do s\u00e9culo X e constit\u00fae unha das igrexas m\u00e1is antigas do Paso de Calais; reconstru\u00eduse no s\u00e9culo XVI."}
{"id": "512959", "revid": "22795", "url": "https://gl.wikipedia.org/wiki?curid=512959", "title": "Veda (prohibici\u00f3n)", "text": "A veda \u00e9 a prohibici\u00f3n de cazar ou pescar certas especies de animais terrestres ou acu\u00e1ticos nun sitio ou nunha \u00e9poca determinados. Por extensi\u00f3n denom\u00ednase tam\u00e9n veda ao per\u00edodo de tempo que dura a prohibici\u00f3n de cazar ou de pescar.\nCaracter\u00edsticas.\nA s\u00faa finalidade \u00e9 a de permitir que ocorra o ciclo de reproduci\u00f3n da especie e a recuperaci\u00f3n das s\u00faas poboaci\u00f3ns.\nRealizada cada ano, e normalmente no mesmo per\u00edodo, as vedas demostraron seren efectivas para a recuperaci\u00f3n dos recursos. Ademais, o seu establecemento por parte das autoridades e o seu acatamento por parte de cazadores, pescadores, comerciantes e consumidores, produce m\u00faltiples beneficios para cada un deles, as\u00ed como para os ecosistemas e a conservaci\u00f3n do recurso.\nOs per\u00edodos de veda de poden variar coa especie a protexer, a temporalidade de prohibici\u00f3n e as rexi\u00f3ns onde se establece."}
{"id": "512960", "revid": "98629", "url": "https://gl.wikipedia.org/wiki?curid=512960", "title": "T\u00e1rtaro (deus)", "text": "Segundo a mitolox\u00eda grega, T\u00e1rtaro \u00e9 a personificaci\u00f3n desa rexi\u00f3n do inframundo co\u00f1ecida co mesmo nome de T\u00e1rtaro, onde os deuses encerraban \u00f3s seus inimigos: Urano e Cronos \u00f3s Ciclopes, e Zeus \u00f3s Tit\u00e1ns e \u00f3s Xigantes. \nMitolox\u00eda.\nT\u00e1rtaro, xa como deus, uniuse a Xea (A Terra), coa que tivo dous fillos, monstruosos: Tif\u00f3n e Equidna. Alg\u00fans autores engaden tam\u00e9n \u00e1 aguia de Zeus e a T\u00e1natos, un ser masculino que simboliza a Morte, a\u00ednda que Hes\u00edodo o fai fillo de Nicte (a Noite), xunto a Hipno (o Sono) ."}
{"id": "512963", "revid": "865", "url": "https://gl.wikipedia.org/wiki?curid=512963", "title": "MiG-17", "text": ""}
{"id": "512964", "revid": "865", "url": "https://gl.wikipedia.org/wiki?curid=512964", "title": "MiG-15", "text": ""}
{"id": "512965", "revid": "865", "url": "https://gl.wikipedia.org/wiki?curid=512965", "title": "MiG-25", "text": ""}
{"id": "512966", "revid": "865", "url": "https://gl.wikipedia.org/wiki?curid=512966", "title": "MiG-23", "text": ""}
{"id": "512967", "revid": "865", "url": "https://gl.wikipedia.org/wiki?curid=512967", "title": "MiG-21", "text": ""}
{"id": "512969", "revid": "865", "url": "https://gl.wikipedia.org/wiki?curid=512969", "title": "MiG-29", "text": ""}
{"id": "512971", "revid": "22795", "url": "https://gl.wikipedia.org/wiki?curid=512971", "title": "Veda (relixi\u00f3n)", "text": "En relixi\u00f3n, denom\u00ednase Veda a cada un dos textos sagrados que constit\u00faen o fundamento da tradici\u00f3n relixiosa da India. Estes textos est\u00e1n escritos en s\u00e1nscrito arcaico.\nOs Vedas pertencen ao vedismo, ou relixi\u00f3n do per\u00edodo v\u00e9dico, historicamente anterior ao hindu\u00edsmo. \nTextos.\nSon catro textos on recompilaci\u00f3ns de himnos, colecci\u00f3ns de oraci\u00f3ns, f\u00f3rmulas de consagraci\u00f3n e expiaci\u00f3n dirixidos aos deuses, escotos nunha lingua chamada s\u00e1nscrito v\u00e9dico, do que posteriormente se orixinou o s\u00e1nscrito cl\u00e1sico. Inicialmente, os Vedas transmit\u00edanse s\u00f3 oralmente, e a\u00ednda hoxe, nalgunhas rexi\u00f3ns da India, como Kerala, hai escolas v\u00e9dicas onde os nenos aprenden o seu contido de memoria.\nPatrimonio mundial da humanidade.\nA tradici\u00f3n do canto v\u00e9dico foi cualificada pola UNESCO en 2008 como Patrimonio cultural inmaterial da Humanidade."}
{"id": "512972", "revid": "5863", "url": "https://gl.wikipedia.org/wiki?curid=512972", "title": "Bernardina Oliveira", "text": ""}
{"id": "512975", "revid": "5863", "url": "https://gl.wikipedia.org/wiki?curid=512975", "title": "Sergio Pitol Dem\u00e9neghi", "text": ""}
{"id": "512976", "revid": "5863", "url": "https://gl.wikipedia.org/wiki?curid=512976", "title": "Carmen Hermo S\u00e1nchez", "text": ""}
{"id": "512977", "revid": "5863", "url": "https://gl.wikipedia.org/wiki?curid=512977", "title": "Jorge Edwards Vald\u00e9s", "text": ""}
{"id": "512978", "revid": "5863", "url": "https://gl.wikipedia.org/wiki?curid=512978", "title": "\u00c1lvaro Mutis Jaramillo", "text": ""}
{"id": "512980", "revid": "5863", "url": "https://gl.wikipedia.org/wiki?curid=512980", "title": "Jos\u00e9 Emilio Pacheco Berny", "text": ""}
{"id": "512981", "revid": "5863", "url": "https://gl.wikipedia.org/wiki?curid=512981", "title": "Daniel Llorente Rey", "text": ""}
{"id": "512985", "revid": "5863", "url": "https://gl.wikipedia.org/wiki?curid=512985", "title": "Pere Gimferrer Torrens", "text": ""}
{"id": "512988", "revid": "1822", "url": "https://gl.wikipedia.org/wiki?curid=512988", "title": "Pl\u00e9iades (mitolox\u00eda)", "text": "Na mitolox\u00eda grega, as Pl\u00e9iades (en grego antigo \u03a0\u03bb\u03b5\u03b9\u03b1\u03c2 \"Pleias\", \"moitas\"; \u03a0\u03bb\u03b5\u03b9\u03ac\u03b4\u03b5\u03c2 \"Plei\u00e1des\", \"fillas de Pl\u00e9ione\"; ou \u03a0\u03b5\u03bb\u03b5\u03b9\u03b1\u03b4\u03b5\u03c2 \"Peleiades\", \"pombas\") (tam\u00e9n chamadas \"Atl\u00e1ntides\", polo seu pai) eran as sete fillas do tit\u00e1n Atlas e a ninfa mari\u00f1a Pl\u00e9ione, nacidas no monte Cilene: Alc\u00edone, M\u00e9rope, Celeno, Electra, Est\u00e9rope, T\u00e1ixete e Maia.\nMitolox\u00eda.\nAlc\u00edone e Celeno casaron con Poseid\u00f3n; unha das descendentes da primeira foi Ant\u00edope, unha das amantes de Zeus, que tam\u00e9n mantivo relaci\u00f3ns con outras pl\u00e9iades (con Maia tivo a Hermes; con T\u00e1ixete tivo a Lacedem\u00f3n). Est\u00e9rope tivo un fillo con Ares.\nAs Pl\u00e9iades foron ninfas na corte de Artemisa, compart\u00edan a afecci\u00f3n pola caza desta e, como ela, intentaban manter a s\u00faa virxindade.\nOs mit\u00f3grafos afirman que unha delas era case invisible, pero mentres uns din que era Electra, outros afirman que foi M\u00e9rope (que casou con S\u00edsifo, un mortal, e perdeu o brillo que ti\u00f1an as irm\u00e1s; por iso a estrela que leva o seu nome \u00e9 a menos brillante da constelaci\u00f3n). Por veces, a ninfa Calipso e Dione tam\u00e9n son consideradas como Pl\u00e9iades.\nA lenda conta que estando as sete mozas coa nai Pl\u00e9ione, achegouse Ori\u00f3n, un xigante cazador que se namorou delas e, \u00f3 ser rexeitado, perseguiunas durante cinco anos. As rapazas foron transformadas en pombas e Zeus apiadouse e converteunas nas estrelas da constelaci\u00f3n do seu nome (catasterismo), \u00e1 vez que converteu a Ori\u00f3n na constelaci\u00f3n hom\u00f3nima. Crese que, no ceo, Ori\u00f3n segue persegu\u00edndoas.\nOutras lendas esta transformaci\u00f3n pola dor que lles produciu ver o seu pai Atlas condenado a soster o mundo sobre os seus ombreiros, como castigo por apoiar os Xigantes na guerra contra Zeus (Xigantomaquia). \nTrala ca\u00edda de Troia, Electra foi transformada en cometa.\nAs Pl\u00e9iades e a agricultura.\nHes\u00edodo utiliza a presenza das Pl\u00e9iades no ceo para marcar dous momentos fundamentais para o agricultor: a sega o 14 de maio, cando aparecen antes de sa\u00edr o sol; e a sementeira o 3 de novembro, cando desaparecen tras sa\u00edr o sol."}
{"id": "512990", "revid": "5863", "url": "https://gl.wikipedia.org/wiki?curid=512990", "title": "Sergio Ram\u00edrez Mercado", "text": ""}
{"id": "512992", "revid": "4817", "url": "https://gl.wikipedia.org/wiki?curid=512992", "title": "Pl\u00e9iades (hom\u00f3nimos)", "text": "O nome Pl\u00e9iades pode referisrse \u00e1s:"}
{"id": "512993", "revid": "5863", "url": "https://gl.wikipedia.org/wiki?curid=512993", "title": "Antonio Gamoneda Lob\u00f3n", "text": ""}
{"id": "512994", "revid": "1822", "url": "https://gl.wikipedia.org/wiki?curid=512994", "title": "T\u00e1nato", "text": ""}
{"id": "512996", "revid": "15490", "url": "https://gl.wikipedia.org/wiki?curid=512996", "title": "Aquilla Smith", "text": "Aquilla Smith, nado o 28 de abril de 1806 en Nenagh, condado de Tipperary, e finado o 23 de marzo de 1890 en Dubl\u00edn, foi un m\u00e9dico, numism\u00e1tico e arque\u00f3logo irland\u00e9s.\nComo numism\u00e1tico, foi unha autoridade en moeda irlandesa.\nTraxectoria.\nVida familiar.\nSmith naceu en Nenagh, Co. Tipperary, en 1806 fillo m\u00e1is novo de Aquilla e de Catherine Doolan.\nEn 1831 casou coa s\u00faa curm\u00e1 Esther Faucett, con quen tivo trece fillos, un deles o destacado historiador e indoloxista Vincent Arthur Smith (1843-1920).\nCarreira m\u00e9dica.\nLogo dalg\u00fans anos de educaci\u00f3n en instituci\u00f3ns privadas, en 1823 ingresou no \"Trinity College\", da Universidade de Dubl\u00edn, na capital irlandesa, e en 1825 pasou a ser alumno do Real Colexio de Cirurxi\u00e1ns de Irlanda (\"Royal College of Surgeons\"), a\u00ednda que unha doenza o obrigou a deter os seus estudos e, finalmente, en 1827 optou por abandonar a cirurx\u00eda en favor da medicina. As\u00ed foi que en 1833 acadou a s\u00faa graduaci\u00f3n en Medicina e en 1839 recibiu o doutoramentio con honras pola Universidade de Dubl\u00edn, e ese mesmo ano foi elixido membro do \"King and Queen's College of Physicians\".\nSmith foi posteriormente profesor de \"Materia Medica\" no mesmo \"King and Queen's College\" e de Farmacia na na \"School of Physic\" entre 1864 e 1881, e exerceu como m\u00e9dico no hospital Sir Patrick Dun.\nAquilla Smith Foi o representante do Colexio Irland\u00e9s de M\u00e9dicos (\"Irish College of Physicians\") no Consello M\u00e9dico Xeral de Irlanda de 1851 a 1890. Ademais, foi o editor da publicaci\u00f3n peri\u00f3dica \"Dublin Pharmacopaeia\" (1850).\nCarreira numism\u00e1tica.\nSmith amosou desde ben cedo o seu interese pola numism\u00e1tica, alentado polo seu amigo Richard Sainthill \u2013arredor de 500 ilustraci\u00f3ns da obra deste \u00faltimo titulada \"An Olla podrida\" (1853) eran obra de Smith, e o seu segundo volume est\u00e1 dedicado a el\u2013.\nOs traballos de mellora das infraestruturas en Irlanda na primeira metade do s\u00e9culo XIX deixou ao descuberto unha importante cantidade de achados arqueol\u00f3xicos e Aquilla Smith, xunto con numism\u00e1ticos como John Lindsay (1789-1870) e fil\u00f3logos como J. H. Todd (1805-1869), trataron de facer un estudo cr\u00edtico dese material. Paralelamente ao estudo, Smith foi xuntando unha das mellores colecci\u00f3ns de moedas e fichas comerciais irlandesas, que posteriormente foron adquiridas pola Real Academia de Irlanda, en 1872.\nAquilla Smith foi elixido membro da Real Academia de Irlanda en 1835 e entrou a formar parte do seu consello directivo en 1838. Ademais, foi tam\u00e9n membro da \"Royal Numismatic Society\", de Londres, durante m\u00e1is de tres d\u00e9cadas.\nReco\u00f1ecementos.\nPremio Aquilla Smith.\nNa memoria de Aquilla Smith, o \"Trinity College\" de Dubl\u00edn institu\u00edu en 1932 o Premio Aquilla Smith, dotado duns fondos legados por un dos seus fillos, Walter G.Smith. Con el, pr\u00e9miase anualmente o estudante con mellores resultados acad\u00e9micos en Patolox\u00eda e Microbiolox\u00eda, no terceiro ano dos estudos de Medicina.\nPublicaci\u00f3ns.\nSmith concentrou os seus artigos cient\u00edficos nunhas poucas revistas; os relativos \u00e1 medicina en \"Journal of Medical Science\", de Dubl\u00edn, e os relacionados coa numism\u00e1tica e a arqueolox\u00eda fundamentalmente en \"Numismatic Chronicle\", en \"Transactions Proceedings of the Royal Irish Academy\", en \"Proceedings of the Royal Irish Academy\", en \"Journal of Historical and Archaeological Association\" e en \"Journal of Medical Science\". As s\u00faas ilustraci\u00f3ns foron publicadas na s\u00faa maior\u00eda en \"Transactions of the Kilkenny Archaeological Society\". Esta \u00e9 unha escolma do m\u00e1is significativo da s\u00faa obra:"}
{"id": "512997", "revid": "5863", "url": "https://gl.wikipedia.org/wiki?curid=512997", "title": "Francisco Ayala Garc\u00eda-Duarte", "text": ""}
{"id": "512998", "revid": "5863", "url": "https://gl.wikipedia.org/wiki?curid=512998", "title": "Luis Rosales Camacho", "text": ""}
{"id": "512999", "revid": "5863", "url": "https://gl.wikipedia.org/wiki?curid=512999", "title": "Gerardo Diego Cendoya", "text": ""}
{"id": "513000", "revid": "15490", "url": "https://gl.wikipedia.org/wiki?curid=513000", "title": "Miren Agur Meabe", "text": "Miren Agur Meabe Plaza, nada o 7 de outubro de 1962 en Lekeitio, Biscaia, \u00e9 unha escritora e tradutora en lingua \u00e9uscara.\nDesde o ano 2006 \u00e9 membro colaborador da Real Academia da Lingua Vasca-Euskaltzaindia.\u200b\nTraxectoria.\nEstudou na Escola de Formaci\u00f3n do Profesorado de Derio, especialidade en Humanidades, despois estudou Filolox\u00eda Vasca. Ensinou durante varios anos na escola Kiriki\u00f1o de Bilbao e desde 1990 tam\u00e9n traballou como directora de publicaci\u00f3ns e xerente en Giltza-Edeb\u00e9. Traballou en creaci\u00f3n literaria, traduci\u00f3n e escrita. Como escritora, \u00e9 co\u00f1ecida en d\u00faas \u00e1reas: a poes\u00eda e a literatura infantil e xuvenil. Tam\u00e9n traballou noutros x\u00e9neros: contacontos e novelas, por exemplo.\nO seu primeiro traballo, publicouse en 1986, \"Uneka...\" \"Gaba\". Mostra os signos do simbolismo e logo a idea principal que se formar\u00e1 a posmodernidade: que vivimos s\u00f3 en momentos. Para deixar paso a esta idea principal, Miren Agur Meabe empregou unha escrita moi pr\u00f3xima \u00e1 linguaxe l\u00edrica, d\u00e1ndolle prioridade ao eu e aos momentos. \nDespois mergullouse na poes\u00eda e ga\u00f1ou o premio do concello de Lasarte-Oria (1991), o seu traballo sobre \"Oi hondarrezko emakaitz\". \u00c9 unha colecci\u00f3n de poemas sobre o mito de Pen\u00e9lope, publicada por \"Idatz &amp; Mintz\" Labayru (1999), a\u00ednda que alg\u00fans dos textos do libro aparecen no libro de poemas m\u00e1is co\u00f1ecido de Miren Agur Meabe, \"Azalaren kodea\" (2000). Nesta obra, como indica a s\u00faa poes\u00eda, introduciu un novo discurso baseado no corpo. Os t\u00edtulos das secci\u00f3ns do libro tam\u00e9n indican os diferentes escritos feitos ao redor do corpo: \"notas\", \"cicatrices\", \"tatuaxes\" e \"contra\" - \"signos\". \nEsta nova linguaxe, que parece estar ligada ao corpo da muller, est\u00e1 relacionada co desexo de comunicaci\u00f3n consistente en xestos, a\u00ednda que se dea con palabras. A vida da autora \u00e9 o punto de partida dos seus poemas. Alg\u00fans dos textos est\u00e1n en castel\u00e1n, catal\u00e1n, ingl\u00e9s etc.\nNo seu terceiro libro de poemas, \"Bitsa eskuetan\" (2010 ), xorden as s\u00faas constantes po\u00e9ticas: a busca da identidade, as referencias ao contexto coti\u00e1n, a conciencia do suxeito feminino, a expresi\u00f3n expl\u00edcita do desexo etc.\nRecibiu o Premio da Cr\u00edtica polos dous libros mencionados en 2001 e 2011. En 2021 recibiu o primeiro Premio Nacional de Poes\u00eda outorgado a unha obra en \u00e9uscaro. Segundo o xurado: \"Nola gorde errautsa kolkoan\" (C\u00f3mo gardar cinza no peito) d\u00e1 cabida a multitude de voces, estilos e tons e ofrece unha dimensi\u00f3n ir\u00f3nica na s\u00faa linguaxe e na actitude que plasma.\nLiteratura infantil e xuvenil.\nMiren Agur Meabe tam\u00e9n traballou en literatura infantil e xuvenil. Estas \u00e1reas incl\u00faen: \"Bisita\" (2001), \"Joanes eta Bioletaren bihotza\" (2002), \"Etxe bitan bizi naiz\" (2003), \"Nola zuzendu andere\u00f1o gaizto bat\" (2003), \"Amal\" (2003), \"Supositorioak otsoarentzat\" (2006) e \"Izar bat zopan\" (2008). Como se pode ver, a autora abriuse cami\u00f1o desde o 2000. Tam\u00e9n est\u00e1n dispo\u00f1ibles versi\u00f3ns en catal\u00e1n, castel\u00e1n e galego dalg\u00fans destes libros.\nNon obstante, tivo a maior repercusi\u00f3n na literatura xuvenil. Publicou varios traballos, dos cales tres ga\u00f1aron o Premio Euskadi. Os tres foron traducidos ao castel\u00e1n.\nA novela \"Itsaslabarreko etxea\" (2001) combina aventura, amor e terror. O libro \"Urtebete itsasargian\" (2006) trata da guerra civil, contada dende a perspectiva dun neno. Esta obra c\u00e9ntrase nos pasaxes da vida diaria e na sensibilidade do neno. A\u00ednda que pode lembrar a obra escrita por Joseba Sarrionandia sobre o mesmo tema, en comparaci\u00f3n co que escribiu Sarrionandia, a obra de Miren Agur Meabe presta m\u00e1is atenci\u00f3n aos incidentes coti\u00e1ns e ao mundo interior da mocidade, como o co\u00f1ecemento do amor.\n\"Zer da, ba, maitasuna?\" (2008 ), combinando narrativa e poes\u00eda, abordou cuesti\u00f3ns \u00edntimas e sociais."}
{"id": "513001", "revid": "5863", "url": "https://gl.wikipedia.org/wiki?curid=513001", "title": "Alejo Carpentier Valmont", "text": ""}
{"id": "513007", "revid": "1131", "url": "https://gl.wikipedia.org/wiki?curid=513007", "title": "Voo 625 de Air Mauritanie", "text": "O voo 625 de Air Mauritanie foi o accidente dun Fokker F28 Fellowship 4000 que se esnafrou ao aterrar no aeroporto de Tidjikja, Mauritania, o d\u00eda 1 de xullo de 1994 durante unha tormenta de area. Os 4 tripulantes e 76 dos 89 pasaxeiros morreron no sisintro. Foi o peor accidente dun Fokker 28 e o peor accidente a\u00e9reo de Mauritania.\nAvi\u00f3n.\nO avi\u00f3n accidentado era un Fokker F28-4000 Fellowship (n\u00famero de serie 11092) que fixera o seu primeiro voo o 3 de xullo de 1975. O aparello estaba impulsado por dous motores turboventiladores RB183-555-15H. O 30 de xullo de 1976 o avi\u00f3n foi entregado a Linjeflyg co rexistro PH-SIX. En abril de 1978 converteuse \u00e1 variante -4000 variant, e pasou \u00e1 frota de NLM Cityhopper o 17 dese mes. O 27 de abril de 1979 foi alugado a Libyan Arab Airlines (o rexistro segu\u00eda sendo o mesmo). O 26 de febreiro de 1980 alugouse a Pars Air e o seu rexistro cambiou a EP-PBG. O 26 de novembro o aparello regresou a Linjeflyg, e foi rexistrado PH-SIX novamente. O 15 de decembro de 1983 o avi\u00f3n vendeuse a Air Mauritanie recibindo o rexistro 5T-CLF.\nAccidente.\nO aparello operaba o voo MR625 (outras fontes din que o n\u00famero de voo era o MR251) entre Nouakchott e Tidjika. A bordo hab\u00eda 89pasaxeiros e 4 tripulantes. A aterraxe en Tidjika realizouse no medio dunha tormenta de area. O F28 fixo varias aproximaci\u00f3ns ao aeroporto antes de realizar unha aterraxe moi dura que causou que o tren de aterraxe dianteiro colapsase e o avi\u00f3n sa\u00edse da pista, esnafr\u00e1ndose contra un afloramento rochoso e incendi\u00e1ndose. S\u00f3 13 pasaxeiros sobreviviron ao accidente."}
{"id": "513011", "revid": "5863", "url": "https://gl.wikipedia.org/wiki?curid=513011", "title": "Wordpress.com", "text": ""}
{"id": "513012", "revid": "65337", "url": "https://gl.wikipedia.org/wiki?curid=513012", "title": "Smith, Aquilla", "text": ""}
{"id": "513014", "revid": "1822", "url": "https://gl.wikipedia.org/wiki?curid=513014", "title": "Grazas", "text": ""}
{"id": "513015", "revid": "1131", "url": "https://gl.wikipedia.org/wiki?curid=513015", "title": "Rozavales", "text": "O top\u00f3nimo galego Rozavales pode referirse a:"}
{"id": "513016", "revid": "89787", "url": "https://gl.wikipedia.org/wiki?curid=513016", "title": "Cervo acu\u00e1tico", "text": "O cervo acu\u00e1tico (\"Hydropotes inermis\") \u00e9 unha especie de cervo pequeno con m\u00e1is semellanzas cos cervos almiscreiros que coa familia dos c\u00e9rvidos. Orixinario da China e Corea, existen d\u00faas subespecies: a chinesa (\"Hydropotes inermis inermis\") e a coreana (\"Hydropotes inermis argyropus\"). Malia certas peculiaridades anat\u00f3micas, que incl\u00faen un par de cairos prominentes, e a s\u00faa carencia de hastas, \u00e9 clasificado como un cervo. Os seus trazos anat\u00f3micos \u00fanicos levaron a que fose clasificado no seu propio x\u00e9nero (Hydropotes) as\u00ed como na s\u00faa propia subfamilia (Hydropotinae). Por\u00e9n, estudos de secuencias de ADN mitocondrial e de citocromo b sit\u00faano preto do grupo \"Capreolus\", dentro da secci\u00f3n do Vello Mundo da subfamilia Capreolinae. Os seus prominentes cairos, semellantes aos dos cervos almiscreitos, provocaron que \u00e1mbalas d\u00faas subespecies sexan chamadas coloquialmente \"vampire deer\" (\"cervo vampiro\") en \u00e1reas angl\u00f3fonas \u00e1s que foron importados. A especie est\u00e1 clasificada como vulnerable pola IUCN. Foi descrita por vez primeira no mundo occidental por Robert Swinhoe en 1870."}
{"id": "513017", "revid": "23204", "url": "https://gl.wikipedia.org/wiki?curid=513017", "title": "Hydropotes inermis", "text": ""}
{"id": "513018", "revid": "23204", "url": "https://gl.wikipedia.org/wiki?curid=513018", "title": "Hydropotes", "text": ""}
{"id": "513019", "revid": "23204", "url": "https://gl.wikipedia.org/wiki?curid=513019", "title": "Hydropotinae", "text": ""}
{"id": "513023", "revid": "5863", "url": "https://gl.wikipedia.org/wiki?curid=513023", "title": "Alumnado con necesidades especiais", "text": ""}
{"id": "513026", "revid": "15490", "url": "https://gl.wikipedia.org/wiki?curid=513026", "title": "El Correo Espa\u00f1ol (Bos Aires)", "text": ""}
{"id": "513027", "revid": "23204", "url": "https://gl.wikipedia.org/wiki?curid=513027", "title": "Cervo das pampas", "text": "O cervo das pampas (\"Ozotoceros bezoarticus\") \u00e9 unha especie de cervo que vive nas pampas de Am\u00e9rica do Sur, en terreos de baixa altitude. O seu h\u00e1bitat tam\u00e9n incl\u00fae zonas h\u00famidas e outeiros, a mi\u00fado con seca invernal, e vexetaci\u00f3n alta de abondo como para cubrir un cervo en p\u00e9. A maior\u00eda dos exemplares en liberdade vive nas terras h\u00famidas do Pantanal, onde se est\u00e1n a levar a cabo acci\u00f3ns pola s\u00faa conservaci\u00f3n, as\u00ed como noutras \u00e1reas con ciclos anuais de asulagamento. A actividade humana cambiou fortemente o seu h\u00e1bitat orixinal. S\u00e1bese que poden vivir at\u00e9 os 12 anos en liberdade, e a\u00ednda m\u00e1is en catividade, mais a especie est\u00e1 ameazada pola caza e pola perda do seu h\u00e1bitat. Existe unha gran conciencia entre a poboaci\u00f3n sobre a s\u00faa perda, xa que unha poboaci\u00f3n saudable de cervo das pampas mant\u00e9n unha pradeira saudable, e a pradeira \u00e9 o fogar de numerosas especies, algunhas das cales tam\u00e9n est\u00e1n ameazadas. Moitas aves de Am\u00e9rica do Norte migran cara ao sur nesas \u00e1reas, e se o h\u00e1bitato do cervo das pampas desaparece, crese que isto afectar\u00e1 \u00e1 poboaci\u00f3n destas especies de paxaros. Existen uns 80\u00a0000 exemplares de cervo das pampas, a maior\u00eda dos cales viven no Brasil."}
{"id": "513028", "revid": "23204", "url": "https://gl.wikipedia.org/wiki?curid=513028", "title": "Ozotoceros bezoarticus", "text": ""}
{"id": "513029", "revid": "85894", "url": "https://gl.wikipedia.org/wiki?curid=513029", "title": "Cervo, Cervo, Cervo", "text": "Cervo \u00e9 un lugar da parroquia de Cervo no concello lugu\u00e9s de Cervo na comarca da Mari\u00f1a Occidental. Segundo o IGE, en 2019 ti\u00f1a 477 habitantes (240 homes e 237 mulleres)."}
{"id": "513031", "revid": "23204", "url": "https://gl.wikipedia.org/wiki?curid=513031", "title": "Cervo dos pantanos", "text": "O cervo dos pantanos (\"Blastocerus dichotomus\") \u00e9 a meirande especie de cervo de Am\u00e9rica do Sur, chegando a medir 2 metros de longo e unha altura at\u00e9 a cernella de 1,2 metros. Habita na Arxentina, Bolivia, o Per\u00fa, o Brasil, o Uruguai e Paraguai. Antigamente habitaba na maior\u00eda das rexi\u00f3ns tropicais e subtropicais do continente, chegando ata os Andes, o sur da selva amaz\u00f3nica e o norte da pampa arxentina. No presente, o seu h\u00e1bitat est\u00e1 reducido a poboaci\u00f3ns illadas en marismas e zonas h\u00fammidas das concas dos r\u00edos Paran\u00e1, Paraguai, Araguaia e Guapore. Tam\u00e9n hai pequenas poboaci\u00f3ns ao sur do Amazonas, inclu\u00edndo no Per\u00fa onde est\u00e1 protexido no Parque Nacional Bahuaja-Sonene. Est\u00e1 clasificado como unha especie vulnerable pola Uni\u00f3n Internacional para a Conservaci\u00f3n da Natureza e polo CITES Appendix I."}
{"id": "513032", "revid": "23204", "url": "https://gl.wikipedia.org/wiki?curid=513032", "title": "Blastocerus dichotomus", "text": ""}
{"id": "513033", "revid": "15490", "url": "https://gl.wikipedia.org/wiki?curid=513033", "title": "Pi\u00f3n (f\u00edsica)", "text": "Pi\u00f3n (abreviatura do voc\u00e1bulo grego \"pi meson\"), \u00e9 o nome que reciben, conxuntamente, tres part\u00edculas subat\u00f3micas: \u03c00, \u03c0+, \u03c0\u2212. O pi\u00f3n foi descuberto en 1947 usando a c\u00e1mara de burbullas. Ten n\u00famero de estra\u00f1eza igual a 0. Poden formarse como produto de desintegraci\u00f3n dos Ka\u00f3ns, violando a simetr\u00eda C-P.\nEstrutura dos pi\u00f3ns.\nOs pi\u00f3ns est\u00e1n formados por quark. No caso do pi\u00f3n positivo (\u03c0+), comprende quark arriba e un quark anti-abaixo. A forza forte \u00e9 mediada por glu\u00f3ns. A forza forte ten tres tipos de cargas, vermella, verde e azul; o quark arriba ten carga azul, e o anti-abaixo, anti-azul, polo que o pi\u00f3n ten carga forte neutra.\n[a] Inexacta debido \u00e1 ser diferentes de cero as masas dos quark."}
{"id": "513036", "revid": "98629", "url": "https://gl.wikipedia.org/wiki?curid=513036", "title": "The Prince and the Pauper (filme de 1990)", "text": "The Prince and the Pauper \u00e9 un filme animado estadounidense de 1990 producido por Walt Disney Animation Studios e dirixido por George Scribner. Conta coa voz de Wayne Allwine no papel de Mickey Mouse, e bas\u00e9ase na novela hom\u00f3nima de Mark Twain publicada en 1881. Foi o derradeiro filme de Disney en usar o proceso de animaci\u00f3n tradici\u00f3n, antes de comezar co proceso dixital. Alg\u00fans obxectos, como o carro, foron creados en ordenador antes de seren impresos en papel e de seren animados con c\u00e9lulas de Xerox.\nO filme estreouse o 16 de novembro de 1990, sendo a primeira curtametraxe producida por Disney para acompa\u00f1ar a estrea dunha longametraxe do estudio, sendo esta curta a acompa\u00f1ante do filme \"The Rescuers Down Under\", unha secuela do filme de 1977 \"The Rescuers\"."}
{"id": "513038", "revid": "15490", "url": "https://gl.wikipedia.org/wiki?curid=513038", "title": "Pi\u00f3n (F\u00edsica)", "text": ""}
{"id": "513039", "revid": "23204", "url": "https://gl.wikipedia.org/wiki?curid=513039", "title": "Lobo das pradar\u00edas", "text": ""}
{"id": "513040", "revid": "85894", "url": "https://gl.wikipedia.org/wiki?curid=513040", "title": "O Calvario, Arcill\u00e1, Cospeito", "text": "O Calvario \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 15 habitantes (7 homes e 8 mulleres)."}
{"id": "513042", "revid": "85894", "url": "https://gl.wikipedia.org/wiki?curid=513042", "title": "O Campo, Arcill\u00e1, Cospeito", "text": "O Campo \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1."}
{"id": "513043", "revid": "85894", "url": "https://gl.wikipedia.org/wiki?curid=513043", "title": "Cas\u00e1s, Arcill\u00e1, Cospeito", "text": "Cas\u00e1s \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 34 habitantes (15 homes e 19 mulleres)."}
{"id": "513044", "revid": "85894", "url": "https://gl.wikipedia.org/wiki?curid=513044", "title": "A Grandela, Arcill\u00e1, Cospeito", "text": "A Grandela \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 20 habitantes (9 homes e 11 mulleres)."}
{"id": "513045", "revid": "85894", "url": "https://gl.wikipedia.org/wiki?curid=513045", "title": "O Monte, Arcill\u00e1, Cospeito", "text": "O Monte \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 38 habitantes (21 homes e 17 mulleres)."}
{"id": "513046", "revid": "22570", "url": "https://gl.wikipedia.org/wiki?curid=513046", "title": "CryoSat", "text": "CryoSat \u00e9 un sat\u00e9lite de observaci\u00f3n da Terra desenvolvido pola Axencia Espacial Europea (ESA) como parte do seu programa Planeta Vivo (ESA Living Planet). O obxectivo da misi\u00f3n \u00e9 estudar o xeo polar e a s\u00faa evoluci\u00f3n para proporcionar datos para os estudos realizados sobre o cambio clim\u00e1tico da Terra. Despois dun primeiro fallo de lanzamento en 2005, constru\u00eduse unha segunda copia e colocouse en \u00f3rbita en 2010. Comezou unha misi\u00f3n cunha duraci\u00f3n inicial de 3 anos. O instrumento principal do sat\u00e9lite \u00e9 un radar altim\u00e9trico encargado de medir a \u00e1rea e o espesor do xeo. O sat\u00e9lite a\u00ednda estaba operativo 10 anos despois do seu lanzamento.\nHist\u00f3rico.\nCryosat-1.\nO lanzamento de Cryosat-1 ten lugar o 8 de outubro de 2005 \u00e1s 15:02 UT, desde o Cosm\u00f3dromo de Plesetsk en Rusia. O sat\u00e9lite deb\u00eda ser colocado en \u00f3rbita polo lanzador de lanzamentos ruso, da compa\u00f1\u00eda Eurockot, pero tras o fracaso da secuencia de extinci\u00f3n da segunda etapa e separaci\u00f3n coa terceira etapa, a \u00f3rbita falla e o sat\u00e9lite volve caer no oc\u00e9ano \u00c1rtico preto do polo norte. O custo da misi\u00f3n foi de 136 mill\u00f3ns de euros .\nContinuaci\u00f3n do programa con CryoSat-2.\nDespois do fracaso do lanzamento, a ESA estuda a construci\u00f3n dunha segunda unidade CryoSat-2, tendo en conta os desaf\u00edos asociados \u00e1 misi\u00f3n. O novo sat\u00e9lite estivo dispo\u00f1ible en 3 anos, en comparaci\u00f3n cos 5 anos para a primeira copia. A ESA considerou como alternativa embarcar instrumentos CryoSat a bordo doutros sat\u00e9lites de observaci\u00f3n. Finalmente, durante a conferencia ministerial da ESA, que se celebra en Berl\u00edn, os d\u00edas 5 e 6 de decembro de 2005 e na que se votou o orzamento do programa de observaci\u00f3n da Terra, t\u00f3mase a decisi\u00f3n de constru\u00edr unha nova copia de Cryosat. Cryosat-2 foi lanzado desde o Cosm\u00f3dromo de Baikonour por un foguete Dnepr o 8 de abril de 2010 \u00e1s 15\u00a0h\u00a057 CEST .\nCaracter\u00edsticas do sat\u00e9lite.\nCryoSat ten 4,6\u00a0m de longo, 2,34 de largo e 2,2\u00a0de alto, cunha masa total de 669\u00a0kg (inclu\u00eddos 36\u00a0de combustible). Compacto, non ten pezas m\u00f3biles (as\u00ed os seus paneis solares son fixos), o que reduce os custos e proporciona unha gran inercia e estabilidade, esenciais para o seu radar altim\u00e9trico SIRAL . Circula nunha \u00f3rbita polar circular a 717\u00a0km de altitude, cunha inclinaci\u00f3n de 92 \u00ba, o que lle permite observar zonas situadas en latitudes altas, ata 88 \u00b0. A diferenza da maior\u00eda dos sat\u00e9lites de observaci\u00f3n, non se sit\u00faa nunha \u00f3rbita sincronizada co Sol que crea tensi\u00f3ns t\u00e9rmicas inusuales (todas as partes do sat\u00e9lite est\u00e1n \u00e1 s\u00faa vez expostas ao Sol ou \u00e1 sombra) e provocan frecuentes eclipses. A duraci\u00f3n inicial da misi\u00f3n de 3 anos foi precedida dun per\u00edodo de 6 meses adicado \u00e1 cualificaci\u00f3n e calibraci\u00f3n. Astrium \u00e9 o principal contratista do sat\u00e9lite Cryosat-2. O sitio industrial alem\u00e1n de Astrium en Friedrichshafen \u00e9 o responsable da plataforma e da integraci\u00f3n de instrumentos por sat\u00e9lite.\nInstrumentos CryoSat.\nSIRAL.\nSIRAL (SAR Interferometer Radar ALtimeter) \u00e9 o principal instrumento do sat\u00e9lite CryoSat, un radar de modo interferom\u00e9trico que emite unha serie de pulsos de onda de radar de 50 microsegundos moi curtos. Este instrumento deber\u00eda permitirlle medir os cambios no espesor do xeo ao longo dun ano, cunha precisi\u00f3n de ao redor de 2 a 5\u00a0cm, para o oc\u00e9ano \u00c1rtico. Para a Ant\u00e1rtida, a precisi\u00f3n ser\u00eda da orde de 2\u00a0mm . O instrumento SIRAL est\u00e1 desenvolvido por Thales Alenia Space, en Tolosa.\nDORIS.\nDORIS \u00e9 un instrumento que permite determinar con gran precisi\u00f3n tanto a traxectoria do sat\u00e9lite como a situaci\u00f3n no chan.\nResultados operativos.\nOs primeiros resultados operativos present\u00e1ronse na conferencia ESA \"Planeta vivo\" que tivo lugar do 28 de xu\u00f1o ao 2 de xullo de 2010 en Bergen, Noruega. Foi necesario facer a \u00f3rbita m\u00e1is circular (a 'circularizaci\u00f3n' da \u00f3rbita) empregando unha pequena cantidade de reservas de propelente, sen impacto na vida do sat\u00e9lite. Os primeiros produtos operativos subministr\u00e1ronse aos usuarios en outubro de 2010 ao finalizar a regularizaci\u00f3n do sat\u00e9lite."}
{"id": "513047", "revid": "88215", "url": "https://gl.wikipedia.org/wiki?curid=513047", "title": "AA Dominicos", "text": ""}
{"id": "513049", "revid": "85894", "url": "https://gl.wikipedia.org/wiki?curid=513049", "title": "Pereiras, Arcill\u00e1, Cospeito", "text": "Pereiras \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 1 habitante (1 home)."}
{"id": "513050", "revid": "85894", "url": "https://gl.wikipedia.org/wiki?curid=513050", "title": "Pumares, Arcill\u00e1, Cospeito", "text": "Pumares \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 0 habitantes."}
{"id": "513051", "revid": "85894", "url": "https://gl.wikipedia.org/wiki?curid=513051", "title": "Ramil, Arcill\u00e1, Cospeito", "text": "Ramil \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 12 habitantes (6 homes e 6 mulleres)."}
{"id": "513052", "revid": "15490", "url": "https://gl.wikipedia.org/wiki?curid=513052", "title": "El Correo (hom\u00f3nimos)", "text": "El Correo \u00e9 o nome de varios xornais de diferentes pa\u00edses:"}
{"id": "513053", "revid": "85894", "url": "https://gl.wikipedia.org/wiki?curid=513053", "title": "Rego, Arcill\u00e1, Cospeito", "text": "Rego \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 14 habitantes (7 homes e 7 mulleres)."}
{"id": "513054", "revid": "85894", "url": "https://gl.wikipedia.org/wiki?curid=513054", "title": "O Sisto, Arcill\u00e1, Cospeito", "text": "O Sisto \u00e9 un lugar da parroquia de Arcill\u00e1 no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 19 habitantes (7 homes e 12 mulleres)."}
{"id": "513055", "revid": "85894", "url": "https://gl.wikipedia.org/wiki?curid=513055", "title": "O Campo da Aldea, Bestar, Cospeito", "text": "O Campo da Aldea \u00e9 un lugar da parroquia de Bestar no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "513056", "revid": "85894", "url": "https://gl.wikipedia.org/wiki?curid=513056", "title": "O Monte, Bestar, Cospeito", "text": "O Monte \u00e9 un lugar da parroquia de Bestar no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 23 habitantes (12 homes e 11 mulleres)."}
{"id": "513057", "revid": "85894", "url": "https://gl.wikipedia.org/wiki?curid=513057", "title": "Os Prados, Bestar, Cospeito", "text": "Os Prados \u00e9 un lugar da parroquia de Bestar no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 3 habitantes (1 home e 2 mulleres)."}
{"id": "513058", "revid": "89787", "url": "https://gl.wikipedia.org/wiki?curid=513058", "title": "Edward Thomas", "text": "Edward Thomas, nado o 31 de decembro de 1813 en Londres e finado o 10 de febreiro en 1886 en Kensington, Gran Londres, foi un funcionario ingl\u00e9s da \"East India Company\" co\u00f1ecido polos seus traballos sobre numism\u00e1tica e antig\u00fcidades da India.\nTraxectoria.\nEdward Thomas era fillo do cirurxi\u00e1n gal\u00e9s Honoratus Leigh Thomas (1769-1846) e foi educado na \"East India College\" en Haileybury, Hertfordshire, unha instituci\u00f3n acad\u00e9mica onde se preparaban os futuros funcionarios da India Brit\u00e1nica. \nTrasladouse \u00e1 India en 1832 para prestar os seus servizos en Bengala, mais a s\u00faa m\u00e1 sa\u00fade obrigouno a pasar varias tempadas de baixa m\u00e9dica en Inglaterra. Este problema motivou que tivese que rexeitar o posto de secretario de Asuntos Exteriores do Goberno da India que lle ofreceu o administrador colonial, Lord Dalhousie, en 1852.\nLogo de exercer durante un curto per\u00edodo como xu\u00edz en Delhi, Thomas foi nomeado xu\u00edz superintendente dos territorios de Saugor e Nerbudda, ata que se retirou en 1857.\nA partir do seu retiro, dedicouse en exclusiva \u00e1s actividades acad\u00e9micas, sobre todo acudindo a reuni\u00f3ns en sociedades eruditas e escribindo sobre arqueolox\u00eda e numism\u00e1tica asi\u00e1ticas. Durante catro d\u00e9cadas foi membro da \"Asiatic Society\", da que exerceu como tesoureiro durante 25 anos.\nEdward Thomas morreu en Kensington, no distrito de Kensington e Chelsea, no Gran Londres, o 10 de febreiro de 1886.\nReco\u00f1ecementos.\nComo resultado dos seus traballos, Tomas foi elixido en 1871 membro da \"Royal Society\" e en 1884 foi nomeado Compa\u00f1eiro da Orde do Imperio da India. Entre outras instituci\u00f3ns acad\u00e9micas, foi tam\u00e9n membro correspondente do Instituto de Francia (1873) e membro honor\u00edfico da Academia Rusa, en San Petersburgo.\nPublicaci\u00f3ns.\nThomas est\u00e1 considerado como un autor de estudos anovadores en varias \u00e1reas do saber, como a numism\u00e1tica (cu\u00f1axes bactrianas e indoesc\u00edticas, e moedas sas\u00e1nidas), a metrolox\u00eda india, ou as xoias e as inscrici\u00f3ns persas. Moitos dos seus numerosos artigos apareceron publicados na revista \"Numismatic Chronicle\", da \"Royal Numismatic Society\" (entre 1847 e 1883) e tam\u00e9n no \"Journal\" \"of the Royal Asiatic Society\"."}
{"id": "513059", "revid": "85894", "url": "https://gl.wikipedia.org/wiki?curid=513059", "title": "O Toxal, Bestar, Cospeito", "text": "O Toxal \u00e9 un lugar da parroquia de Bestar no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 2 habitantes (2 homes)."}
{"id": "513060", "revid": "85894", "url": "https://gl.wikipedia.org/wiki?curid=513060", "title": "Os Trobos, Bestar, Cospeito", "text": "Os Trobos \u00e9 un lugar da parroquia de Bestar no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 11 habitantes (5 homes e 6 mulleres)."}
{"id": "513061", "revid": "85894", "url": "https://gl.wikipedia.org/wiki?curid=513061", "title": "Aldea, Bex\u00e1n, Cospeito", "text": "Aldea \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 1 habitante (1 home)."}
{"id": "513062", "revid": "65337", "url": "https://gl.wikipedia.org/wiki?curid=513062", "title": "E. Thomas", "text": ""}
{"id": "513063", "revid": "85894", "url": "https://gl.wikipedia.org/wiki?curid=513063", "title": "Aldea, Mom\u00e1n, Cospeito", "text": "Aldea \u00e9 un lugar da parroquia de Mom\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 15 habitantes (5 homes e 10 mulleres)."}
{"id": "513064", "revid": "65337", "url": "https://gl.wikipedia.org/wiki?curid=513064", "title": "Thomas, Edward", "text": ""}
{"id": "513065", "revid": "85894", "url": "https://gl.wikipedia.org/wiki?curid=513065", "title": "Bogalloso, Bex\u00e1n, Cospeito", "text": "Bogalloso \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 22 habitantes (10 homes e 12 mulleres)."}
{"id": "513066", "revid": "85894", "url": "https://gl.wikipedia.org/wiki?curid=513066", "title": "Cal, Bex\u00e1n, Cospeito", "text": "Cal \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 17 habitantes (7 homes e 10 mulleres)."}
{"id": "513067", "revid": "85894", "url": "https://gl.wikipedia.org/wiki?curid=513067", "title": "As Folgueiras, Bex\u00e1n, Cospeito", "text": "As Folgueiras \u00e9 un lugar da parroquia de Bex\u00e1n ou Rubi\u00f1os no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 3 habitantes (2 homes e 1 muller)."}
{"id": "513068", "revid": "85894", "url": "https://gl.wikipedia.org/wiki?curid=513068", "title": "Fontela, Bex\u00e1n, Cospeito", "text": "Fontela \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 12 habitantes (4 homes e 8 mulleres)."}
{"id": "513069", "revid": "85894", "url": "https://gl.wikipedia.org/wiki?curid=513069", "title": "O Pacio, Bex\u00e1n, Cospeito", "text": "O Pacio \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 1 habitante (1 home)."}
{"id": "513070", "revid": "85894", "url": "https://gl.wikipedia.org/wiki?curid=513070", "title": "Pedralba, Bex\u00e1n, Cospeito", "text": "Pedralba \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 5 habitantes (3 homes e 2 mulleres)."}
{"id": "513071", "revid": "85894", "url": "https://gl.wikipedia.org/wiki?curid=513071", "title": "Pereira Corval, Bex\u00e1n, Cospeito", "text": "Pereira Corval \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 1 habitantes (1 home)."}
{"id": "513072", "revid": "85894", "url": "https://gl.wikipedia.org/wiki?curid=513072", "title": "Rodeiro, Bex\u00e1n, Cospeito", "text": "Rodeiro \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 2 habitantes (2 mulleres).\nTop\u00f3nimo.\n\"Rodeiro\" \u00e9 un top\u00f3nimo latino que se refire aos cumes circulares, como poden ser os outeiros ou as localizaci\u00f3ns de castros."}
{"id": "513073", "revid": "85894", "url": "https://gl.wikipedia.org/wiki?curid=513073", "title": "Vilaboa, Bex\u00e1n, Cospeito", "text": "Vilaboa \u00e9 un lugar da parroquia de Bex\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 3 habitantes (2 homes e 1 muller)."}
{"id": "513074", "revid": "85894", "url": "https://gl.wikipedia.org/wiki?curid=513074", "title": "Agrelo, Cospeito, Cospeito", "text": "Agrelo \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1."}
{"id": "513075", "revid": "85894", "url": "https://gl.wikipedia.org/wiki?curid=513075", "title": "Bodenlle, Cospeito, Cospeito", "text": "Bodenlle \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1."}
{"id": "513076", "revid": "85894", "url": "https://gl.wikipedia.org/wiki?curid=513076", "title": "A Fonte, Cospeito, Cospeito", "text": "A Fonte \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 62 habitantes (29 homes e 33 mulleres)."}
{"id": "513077", "revid": "85894", "url": "https://gl.wikipedia.org/wiki?curid=513077", "title": "O Vao, Cospeito, Cospeito", "text": "O Vao \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 2 habitantes (1 home e 1 muller)."}
{"id": "513078", "revid": "85894", "url": "https://gl.wikipedia.org/wiki?curid=513078", "title": "O Mornelo, Cospeito, Cospeito", "text": "O Mornelo \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 21 habitantes (12 homes e 9 mulleres)."}
{"id": "513079", "revid": "85894", "url": "https://gl.wikipedia.org/wiki?curid=513079", "title": "Paredes, Cospeito, Cospeito", "text": "Paredes \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 32 habitantes (17 homes e 15 mulleres)."}
{"id": "513080", "revid": "85894", "url": "https://gl.wikipedia.org/wiki?curid=513080", "title": "Perotato, Cospeito, Cospeito", "text": "Perotato \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 5 habitantes (1 home e 4 mulleres)."}
{"id": "513081", "revid": "85894", "url": "https://gl.wikipedia.org/wiki?curid=513081", "title": "Rebux\u00edn, Cospeito, Cospeito", "text": "Rebux\u00edn \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 13 habitantes (5 homes e 8 mulleres)."}
{"id": "513082", "revid": "85894", "url": "https://gl.wikipedia.org/wiki?curid=513082", "title": "A Regueira, Cospeito, Cospeito", "text": "A Regueira \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 24 habitantes (12 homes e 12 mulleres)."}
{"id": "513083", "revid": "85894", "url": "https://gl.wikipedia.org/wiki?curid=513083", "title": "Ribela, Cospeito, Cospeito", "text": "Ribela \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 3 habitantes (1 home e 2 mulleres)."}
{"id": "513084", "revid": "85894", "url": "https://gl.wikipedia.org/wiki?curid=513084", "title": "As Teixoeiras, Cospeito, Cospeito", "text": "As Teixoeiras \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 0 habitantes."}
{"id": "513085", "revid": "85894", "url": "https://gl.wikipedia.org/wiki?curid=513085", "title": "As Teixoeiras, Rioaveso, Cospeito", "text": "As Teixoeiras \u00e9 un lugar da parroquia de Rioaveso no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 12 habitantes (5 homes e 7 mulleres)."}
{"id": "513086", "revid": "85894", "url": "https://gl.wikipedia.org/wiki?curid=513086", "title": "As Teixoeiras, Grandal, Vilarmaior", "text": "As Teixoeiras \u00e9 un lugar da parroquia de Rioaveso no concello coru\u00f1\u00e9s de Vilarmaior na comarca de Betanzos."}
{"id": "513087", "revid": "85894", "url": "https://gl.wikipedia.org/wiki?curid=513087", "title": "O Toiral, Cospeito, Cospeito", "text": "O Toiral \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1."}
{"id": "513088", "revid": "85894", "url": "https://gl.wikipedia.org/wiki?curid=513088", "title": "A Torre, Cospeito, Cospeito", "text": "A Torre \u00e9 un lugar da parroquia de Cospeito no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 3 habitantes (3 mulleres)."}
{"id": "513089", "revid": "23204", "url": "https://gl.wikipedia.org/wiki?curid=513089", "title": "Vanessa Anne Hudgens", "text": ""}
{"id": "513090", "revid": "89787", "url": "https://gl.wikipedia.org/wiki?curid=513090", "title": "Tempada 2020/21 do HC Liceo", "text": "A tempada 2020/21 foi a 42\u00aa tempada do HC Liceo na OK Liga de xeito consecutivo e dende a s\u00faa fundaci\u00f3n en 1972.\nO equipo proclamouse subcampi\u00f3n de liga por 18\u00aa vez na s\u00faa historia, e conquistou a s\u00faa 10\u00aa Copa do Rei, despois de derrotar na final ao FC Barcelona.\nResumo da tempada.\nMaio.\nEn maio de 2020, tras darse por rematadas as competici\u00f3ns que foran paralizadas por mor da pandemia por coronavirus, o Liceo comezou a traballar na planificaci\u00f3n da nova tempada. O 5 de maio Bruno Di Benedetto anunciou a s\u00faa marcha do club, regresando ao Lleida. Poucos d\u00edas despois f\u00edxose oficial a chegada do seu substituto, o coru\u00f1\u00e9s C\u00e9sar Carballeira, que volv\u00eda ao Liceo dous anos despois da s\u00faa marcha ao Reus.\nXullo.\nA mediados de xullo anunciouse a renovaci\u00f3n do adestrador Juan Copa por unha tempada m\u00e1is.\nAgosto.\nO 17 de agosto o club anunciou a trav\u00e9s de Twitter a fichaxe do dianteiro catal\u00e1n Jordi Adroher, procedente do Benfica. O d\u00eda 23 o club informou na s\u00faa web da ampliaci\u00f3n de contrato a Fabri Ciocale e a s\u00faa cesi\u00f3n por unha tempada ao HC Braga portugu\u00e9s. A finais de agosto o Liceo comezou a s\u00faa pretempada cunha pequena xira por Portugal, onde se enfrontou a Barcelos, Valongo e Porto, cun balance dunha vitoria, un empate e unha derrota respectivamente.\nSetembro.\nO 4 de setembro, repetindo a f\u00f3rmula usada con Ciocale, o club anunciou a renovaci\u00f3n e cesi\u00f3n ao Riba d'Ave HC do tam\u00e9n arxentino Facu Bridge. A finais de mes deu comezo a OK Liga, xog\u00e1ndose os partidos ou ben a porta pechada ou con limitaci\u00f3ns de capacidade. O Liceo disputou o seu primeiro partido o 26 de setembro no campo do Igualada.\nDecembro.\nO 7 de decembro o equipo fixo historia, ao lograr coa s\u00faa vitoria por 5-1 fronte ao Palafrugell en Riazor, o mellor arrinque da s\u00faa historia, con 11 vitorias nos 11 primeiros partidos de liga, xeira que se aumentou na xornada seguinte ata as 12 vitorias. O d\u00eda 10 o club anunciou que reforzaba o cadro de xogadores coa reincorporaci\u00f3n de Fabri Ciocale, que marchara cedido tres meses antes a Portugal.\nFebreiro.\nO 12 de febreiro o club anunciou a renovaci\u00f3n do contrato de Jordi Adroher ata o final da tempada 2021/22, e catro d\u00edas despois fixo o mesmo con Roberto Di Benedetto.\nMarzo.\nO 5 de marzo anunciouse a renovaci\u00f3n do capit\u00e1n, Dava Torres, ata 2022.\nAbril.\nO 19 de abril o club anunciou a renovaci\u00f3n do gardameta Carles Grau por unha tempada m\u00e1is, ata 2022.\nXu\u00f1o.\nO 17 de xu\u00f1o, catro d\u00edas despois do remate das competici\u00f3ns oficiais, o club anunciou a sa\u00edda dos xogadores arxentinos Franco Platero e Fabri Ciocale, que ficharon polo Oliveirense portugu\u00e9s e o Valdagno italiano respectivamente."}
{"id": "513091", "revid": "88215", "url": "https://gl.wikipedia.org/wiki?curid=513091", "title": "Igualada Rigat HC", "text": ""}
{"id": "513093", "revid": "23204", "url": "https://gl.wikipedia.org/wiki?curid=513093", "title": "The Knight Before Christmas", "text": "The Knight Before Christmas \u00e9 un filme estadounidense de 2019 dirixido por Monika Mitchell e escrito por Cara J. Russell. Estreouse o 21 de novembro de 2019.\nA rodaxe produciuse en Orillia e Bracebridge en Ontario, no Canad\u00e1, entre abril e maio de 2019, coas escenas do castelo de Norwich rodadas no castelo Charleville en Tullamore, Irlanda."}
{"id": "513094", "revid": "89787", "url": "https://gl.wikipedia.org/wiki?curid=513094", "title": "Hells Angels", "text": "Hells Angels Motorcycle Club (HAMC polas s\u00faas siglas en ingl\u00e9s) (\"Club de motocicletas Anxos do Inferno\") \u00e9 un club de moteiros de orixe estadounidense. As motocicletas m\u00e1is t\u00edpicas do club son as Harley-Davidson. Nos Estados Unidos e no Canad\u00e1, os Hells Angels son sociedades co\u00f1ecidas como Hells Angels Motorcycle Corporation. Alcumes habituais do club son \"H.A.\", \"Red &amp; White\", \"HAMC\" e \"81\".\nO club foi fundado en Fontana (California) en 1948. Ao cabo duns anos adher\u00edronse outras cuadrillas e clubs da \u00e1rea e actualmente crese que ten entre 2000 e 3600 membros repartidos por todo o mundo.\nEn maio de 2019, un tribunal de Utrecht emitiu un veredito que fixo dos Pa\u00edses Baixos o primeiro pa\u00eds en prohibir completamente os Hells Angels; outros pa\u00edses como Alema\u00f1a prohibira cap\u00edtulos locais, mais nunca o club completo. O Departamento de Xustiza dos Estados Unidos considera o club unha organizaci\u00f3n criminal.\nHistoria.\nOs Hells Angels fund\u00e1ronse o 17 de marzo de 1948, pola familia Bishop, veteranos estadounidenses de guerra en Fontana, California, aos que seguiu unha am\u00e1lgama de antigos membros de diversos clubs de motocicletas, tales como o Pissed Off Bastards de Bloomington. A p\u00e1xina web dos Hells Angels nega a insinuaci\u00f3n de que calquera inadaptado ou tropas descontentas estean conectados co club. Tam\u00e9n sinala que o nome foi suxerido por Arvid Olsen, un dos fundadores, que servira no escuadr\u00f3n dos \"Anxos do Inferno\" dos Tigres Voadores na China durante a segunda guerra mundial. O nome de \"Anxos do Inferno\" inspirouse na denominaci\u00f3n t\u00edpica dos escuadr\u00f3ns estadounidenses ou outros grupos de loita, cun t\u00edtulo feroz e desafiante da morte na primeira e segunda guerra mundial, por exemplo, os Flying Tigers (grupo de voluntarios estadounidenses) en Birmania e na China colocaron tres escuadr\u00f3ns de P-40 e o terceiro foi chamado \"Anxos do Inferno\". En 1930, o filme de Howard Hughes \"Hell's Angels\" mostrou as faza\u00f1as extraordinarias e perigosas da aviaci\u00f3n, e crese que os grupos da segunda guerra mundial que utilizaron ese nome base\u00e1rono no filme.\nParte da historia temper\u00e1 da HAMC non est\u00e1 clara, e as versi\u00f3ns difiren. Segundo Ralph 'Sonny' Barger, fundador do cap\u00edtulo de Oakland, os primeiros cap\u00edtulos do club fund\u00e1ronse en San Francisco, Gardena, Fontana e Oakland, todos en California, e os membros non eran conscientes de que xa exist\u00edan outros clubs de motos. Un dos clubs menos co\u00f1ecidos existiu en North Chino, Pomona, a finais dos anos sesenta. Outras fontes afirman que os Hells Angels de San Francisco foron organizados en 1953 por Rocky Graves, un membro do club Anxo do Inferno de San Bernardino (\"Berdoo\") o que implicaba que os Anxos dos Infernos de San Francisco eran conscientes dos seus antecedentes. Os Hells Angels de \"Frisco\" foron reorganizados en 1955 con trece socios fundadores, con Frank Sadilek como presidente, e empregando un logotipo m\u00e1is pequeno e orixinal. O cap\u00edtulo de Oakland, dirixido ent\u00f3n por Barger, usou unha versi\u00f3n maior do remendo da \"Cabeza da Morte\" alcumado o \"Barger m\u00e1is grande\", que foi empregado por primeira vez en 1959. Posteriormente converteuse no logo est\u00e1ndar do club.\nOs Hells Angels adoitan ser representados de forma semim\u00edtica e rom\u00e1ntica: libres de esp\u00edrito e ligados pola fraternidade e a lealdade. Noutras ocasi\u00f3ns, como no filme de Roger Corman de 1966, \"Os anxos do inferno\", son descritos como violentos e nihilistas, pouco m\u00e1is que unha banda criminal violenta e un azoute da sociedade.\nO club f\u00edxose prominente e estableceu a s\u00faa notoriedade como parte do movemento da contracultura dos anos 60 na escena de Haight-Ashbury de San Francisco, tendo un papel en moitos dos acontecementos do movemento. Os membros estaban conectados con moitos dos l\u00edderes da contracultura, como Ken Kesey e os Merry Pranksters, Allen Ginsberg, Jerry Garcia e os Grateful Dead, Timothy Leary, os Beatles, os Rolling Stones, Mick Farren e Tom Wolfe. O club lanzou a carreira do xornalista \"gonzo\" Hunter S. Thompson.\nIncidentes e actividades criminais.\nNumerosas polic\u00edas e axencias de intelixencia internacionais clasifican os Hells Angels como unha das \"catro grandes\" bandas de motociclistas estadounidenses, xunto cos Pagans, Outlaws e Bandidos, e soste\u00f1en que os membros levan a cabo crimes violentos xeneralizados, inclu\u00eddos o tr\u00e1fico de drogas, o tr\u00e1fico de bens roubados e a extorsi\u00f3n e que est\u00e1n involucrados na prostituci\u00f3n. Os membros da organizaci\u00f3n afirman continuamente que son s\u00f3 un grupo de entusiastas das motocicletas que se uniron para montar xuntos, para organizar eventos sociais como viaxes en grupo, recadaci\u00f3ns de fondos, festas e manifestaci\u00f3ns de motocicletas e que calquera crime \u00e9 responsabilidade dos individuos que os levaron a cabo e non do club no seu conxunto."}
{"id": "513097", "revid": "5312", "url": "https://gl.wikipedia.org/wiki?curid=513097", "title": "Partido Cat\u00f3lico Tradicionalista", "text": "O Partido Cat\u00f3lico Tradicionalista, ou partido mellista, foi un partido pol\u00edtico espa\u00f1ol fundado en 1919 por Juan V\u00e1zquez de Mella como resultado do seu enfrontamento con Xaime de Borb\u00f3n, pretendente e m\u00e1ximo dirixente do carlismo. \nTraxectoria.\nA escisi\u00f3n no tradicionalismo entre partidarios e detractores de Mella produciuse trala publicaci\u00f3n en \"El Correo Espa\u00f1ol\" (principal medio de difusi\u00f3n carlista) dunha mensaxe antixerman\u00f3fila do pretendente, a pesar da oposici\u00f3n do ent\u00f3n director do xornal, Miguel Fern\u00e1ndez Pe\u00f1aflor. \nComo resultado diso, V\u00e1zquez de Mella encabezou unha disidencia e fundou un tradicionalismo sen rei, a\u00ednda que ideoloxicamente indistinguible do carlismo. As figuras m\u00e1is prestixiosas do carlismo pronunci\u00e1ronse a prol de V\u00e1zquez de Mella. Ao abandonar toda pretensi\u00f3n din\u00e1stica, acentuou o seu car\u00e1cter confesional cat\u00f3lico e de patriotismo espa\u00f1olista, o que aumentaba as posibilidades de V\u00e1zquez de Mella como aglutinador das extremas dereitas.\nNa prensa, estableceuse unha loita polo control do \u00f3rgano central de partido \"El Correo Espa\u00f1ol\", que se saldou a favor de Xaime de Borb\u00f3n. V\u00e1zquez de Mella expuxo a s\u00faa postura desde a tribuna acolledora de \"El Debate\", e iniciou a publicaci\u00f3n dunha \"Hoja Tradicionalista\", que apareceu a mediados de marzo e publicouse sen periodicidade fixa nin indicaci\u00f3n de data. Na primeira das \"Hojas Tradicionalistas\", Mella consideraba ilusorio calquera levantamento contra o Ex\u00e9rcito, como o que os carlistas esperan, e prop\u00f3n os termos dunha nova alianza entre as forzas conservadoras e o ex\u00e9rcito \u00abna loita contra o antimilitarismo e a desorde social\u00bb.\nCando, o 16 de setembro de 1919, comeza a publicaci\u00f3n de \"El Pensamiento Espa\u00f1ol\", \u00f3rgano da Comu\u00f1\u00f3n ou Partido Tradicionalista, cuxos redactores foran expulsados en 1919 de \"El Correo Espa\u00f1ol,\" desapareceu a \"Hoja\".\nO partido mellista apoiou a ditadura de Primo de Rivera e languideceu durante a mesma, especialmente trala morte de V\u00e1zquez de Mella. Segundo Josep Carles Clemente, os seus seguidores reintegr\u00e1ron en 1931 \u2014os integristas far\u00edano cara a 1932\u2014 no movemento carlista, na Comu\u00f1\u00f3n Tradicionalista.\nIdeolox\u00eda.\nA ideolox\u00eda do partido base\u00e1base na interpretaci\u00f3n que fac\u00eda V\u00e1zquez de Mella do tradicionalismo, e en particular propugnaba:"}
{"id": "513100", "revid": "15490", "url": "https://gl.wikipedia.org/wiki?curid=513100", "title": "Partido Mellista", "text": ""}
{"id": "513101", "revid": "7523", "url": "https://gl.wikipedia.org/wiki?curid=513101", "title": "Sekou Doumbouya", "text": "Sekou Oumar Doumbouya, nado o 23 de decembro de 2000 en Conakry (Guinea), \u00e9 un xogador franc\u00e9s de baloncesto profesional que xoga nos Delaware Blue Coats da NBA G League.\nTraxectoria profesional.\nO 20 de xu\u00f1o de 2019, Doumbouya foi elixido na 15\u00aa posici\u00f3n do Draft da NBA de 2019 polos Detroit Pistons, convert\u00e9ndose no primeiro xogador nado na Guinea en ser elixido no Draft da NBA. O 4 de xullo de 2019, asinou o seu contrato de rookie cos Pistons.\nO 4 de setembro de 2021, Doumbouya e Jahlil Okafor foron traspasados \u00f3s Brooklyn Nets a cambio de DeAndre Jordan. O 6 de outubro de 2021, foi traspasado de novo, desta vez \u00f3s Houston Rockets xunto a unha elecci\u00f3n da segunda rolda do Draft de 2024, pero foi cortado polos Rockets o d\u00eda seguinte.\nO 12 de outubro de 2021, Doumbouya asinou cos Los Angeles Lakers. O 16 de novembro de 2021, foi cortado polos Lakers."}
{"id": "513103", "revid": "30296", "url": "https://gl.wikipedia.org/wiki?curid=513103", "title": "Deividas Sirvydis", "text": "Deividas Sirvydis, nado o 10 de xu\u00f1o de 2000 en Vilnius, \u00e9 un xogador lituano de baloncesto profesional que xoga nos Motor City Cruise da NBA G League.\nTraxectoria profesional.\nO 20 de xu\u00f1o de 2019, Sirvydis foi elixido na 37\u00aa posici\u00f3n do Draft da NBA de 2019 polos Dallas Mavericks, e foi inmediatamente traspasado \u00f3s Detroit Pistons a cambio de Isaiah Roby e d\u00faas futuras elecci\u00f3ns da segunda rolda do Draft. O 1 de decembro de 2020, asinou un contrato por tres tempadas cos Pistons."}
{"id": "513104", "revid": "98629", "url": "https://gl.wikipedia.org/wiki?curid=513104", "title": "Fon Cortizo", "text": "Fon Cortizo, nado en Vigo en 1978, \u00e9 un cineasta e guionista galego. En novembro de 2020 estrenou a longametraxe \u201c9 Fugas\u201d no Festival Internacional de Cine de Xix\u00f3n, recibindo o Premio (ex aequo) \u00e1 mellor longametraxe na secci\u00f3n internacional Retueyos.\nTraxectoria.\nNo 2001 graduouse en Comunicaci\u00f3n Audiovisual e dende ent\u00f3n comezou a traballar en televisi\u00f3n como operador de c\u00e1mara. A partir do 2007 comezou a participar no desenvolvemento de proxectos para televisi\u00f3n e cinema como director de fotograf\u00eda, realizador e director.\nEntre as s\u00faas obras destacan os traballos no eido do documental \u201cContrafaces\u201d (2015) , estreada no festival Visions du Reel (2015, Su\u00edza) e \u201cAysha\u201d (2016) estreada no Festival Play-Doc (2017, Tui) e merecedora dos premios \u00e1 Mellor Curtametraxe Galega e Mellor Gui\u00f3n no Festival Curtocircu\u00edto (2018, Santiago de Compostela) e o Premio ao Mellor Documental no Festival DUAF (2018, Nova York).\nEn 2020 estreou o filme \u201c9 Fugas\u201d no Festival Internacional de Cine de Xix\u00f3n , resultando ga\u00f1ador do Premio \u00e1 Mellor Longametraxe da secci\u00f3n internacional Reyumes (ex aequo). \u201c9 Fugas\u201d \u00e9 unha longametraxe de ficci\u00f3n constru\u00edda sobre unha banda sonora creada por unha orquestra de improvisaci\u00f3n. O filme est\u00e1 protagonizado polas actrices Mar\u00eda Roja e Olga Cameselle.\nDesde 2020 \u00e9 presidente de CREA (Asociaci\u00f3n Galega de Profesionais da Realizaci\u00f3n e a Direcci\u00f3n)."}
{"id": "513105", "revid": "85894", "url": "https://gl.wikipedia.org/wiki?curid=513105", "title": "Alfonso Lois", "text": "Alfonso Lois Sancho, nado en Pontevedra en 1875 e finado na mesma cidade o 3 de xaneiro de 1960, foi un escritor, xornalista e m\u00fasico galego.\nTraxectoria.\nFillo de Rogelio Lois Est\u00e9vez. Funcionario do Concello de Pontevedra. Foi un dos fundadores da revista \"Hebe\" (1920-1921). Colaborou en \"El Progreso\", \"El Diario de Pontevedra\" e outros peri\u00f3dicos pontevedreses asinando \u00e1s veces cos pseud\u00f3nimos Liso, Lios, Osil e HP. Como m\u00fasico foi o compositor de \"\u00a1Viva mi compadre!\", da balada \"Airi\u00f1os de Pontevedra\" estreada en 1920, e outras pezas. Finou en Pontevedra o 3 de xaneiro de 1960 con 84 anos."}
{"id": "513106", "revid": "1888", "url": "https://gl.wikipedia.org/wiki?curid=513106", "title": "Alfonso Lois Sancho", "text": ""}
{"id": "513107", "revid": "5863", "url": "https://gl.wikipedia.org/wiki?curid=513107", "title": "Branca Vilela Fern\u00e1ndez", "text": ""}
{"id": "513108", "revid": "5863", "url": "https://gl.wikipedia.org/wiki?curid=513108", "title": "Blanca Vilela Fern\u00e1ndez", "text": ""}
{"id": "513109", "revid": "5863", "url": "https://gl.wikipedia.org/wiki?curid=513109", "title": "Blanca Vilela", "text": ""}
{"id": "513110", "revid": "5863", "url": "https://gl.wikipedia.org/wiki?curid=513110", "title": "Palacete de Juan Fl\u00f3rez", "text": ""}
{"id": "513111", "revid": "5863", "url": "https://gl.wikipedia.org/wiki?curid=513111", "title": "Casa Alonso Escudero", "text": ""}
{"id": "513112", "revid": "865", "url": "https://gl.wikipedia.org/wiki?curid=513112", "title": "Vought F8U Crusader", "text": ""}
{"id": "513113", "revid": "98629", "url": "https://gl.wikipedia.org/wiki?curid=513113", "title": "Alice in Borderland", "text": " \u00e9 un manga de suspense escrito e ilustrado por Haro Aso. Foi serializado pola revista \"Sh\u014dnen Sunday S\" de Shogakukan dende novembro de 2010 at\u00e9 marzo de 2015, e posteriormente foi publicado en \"Weekly Sh\u014dnen Sunday\" dende abril de 2015 ata marzo de 2016.\n\"Alice in Borderland\" foi adaptado nun original video animation (OVA) en 2014 de tres episodios. Netflix adaptou a historia nunha serie de acci\u00f3n en vivo dirixida por Shinsuke Sat\u014d, a cal foi estreada en decembro de 2020.\nSinopse.\nArisu, Karube e Segawa son un tr\u00edo de delincuentes xuven\u00eds que est\u00e1n aburridos das s\u00faas vidas actuais. Durante unha celebraci\u00f3n con foguetes, Arisu desexa vivir nun mundo distinto que puidese ser m\u00e1is emocionante para el. O seu desexo c\u00famprese, e os tres son transportados a un mundo paralelo exactamente igual que o seu no que desapareceu todo a xente. Despois de percorrer o festival baleiro de persoas, co\u00f1ecen unha muller que lles di que acaban de \"entrar no xogo\". Despois ela expl\u00edcalles en Borderland, deben xogar distintos xogos para sobrevivir.\nNos medios.\nOVA.\nNo ano 2014, o manga foi adaptado nunha OVA de tres episodios producida por Silver Link e Connect, e dirixida por Hideki Tachibana.\nSerie de acci\u00f3n en vivo.\nNetflix produciu unha seri de acci\u00f3n en vivo dirixida por Shinsuke Sat\u014d, a cal se estreou o 10 de decembro de 2020 en m\u00e1is de 190 pa\u00edses de maneira simult\u00e1nea. A serie de Netflix componse de 16 episodios e est\u00e1 protagonizada por Kento Yamazaki e Tao Tsuchiya."}
{"id": "513114", "revid": "23204", "url": "https://gl.wikipedia.org/wiki?curid=513114", "title": "Imawa no Kuni no Arisu", "text": ""}
{"id": "513115", "revid": "23204", "url": "https://gl.wikipedia.org/wiki?curid=513115", "title": "Original video animation", "text": ""}
{"id": "513118", "revid": "5863", "url": "https://gl.wikipedia.org/wiki?curid=513118", "title": "Eixo", "text": ""}
{"id": "513123", "revid": "5863", "url": "https://gl.wikipedia.org/wiki?curid=513123", "title": "Alfonso Costa Beiro", "text": ""}
{"id": "513124", "revid": "865", "url": "https://gl.wikipedia.org/wiki?curid=513124", "title": "Douglas DC-8-63", "text": ""}
{"id": "513125", "revid": "17467", "url": "https://gl.wikipedia.org/wiki?curid=513125", "title": "Douglas DC-9-10", "text": ""}
{"id": "513126", "revid": "865", "url": "https://gl.wikipedia.org/wiki?curid=513126", "title": "C-54 Skymaster", "text": ""}
{"id": "513127", "revid": "839", "url": "https://gl.wikipedia.org/wiki?curid=513127", "title": "Yusif Muhsin Bixara", "text": "Yusif Muhsin Bixara (en ), nado en Arbi-Qushaya o 19 de marzo de 1935 e finado o 9 de xu\u00f1o de 2020, foi un eclesi\u00e1stico cat\u00f3lico maronita, arcebispo de Chipre entre 1986 e 1988, e arcebispo de Antilias entre 1988 e 2012.\nTraxectoria.\nNaceu o 19 de marzo de 1935 en Arbi-Qushaya, ent\u00f3n parte do Gran L\u00edbano. O 19 de abril de 1963 foi ordenado sacerdote.\nO 4 de abril de 1986 foi nomeado arcebispo de Chipre. Foi ordenado bispo o 18 de maio seguinte, polo patriarca Nasrala Pedro Sufair, e tivo como co-ordenantes ao bispo de Xunia Xukrala Harb e ao bispo curial Rulan Abu Xauda.\nO 11 de xu\u00f1o de 1988 foi nomeado arcebispo de Antilias. Permaneceu no cargo at\u00e9 que se retirou o 16 de xu\u00f1o de 2012. Finou o 9 de xu\u00f1o de 2020."}
{"id": "513129", "revid": "88215", "url": "https://gl.wikipedia.org/wiki?curid=513129", "title": "CP Voltreg\u00e0 Stern Motor", "text": ""}
{"id": "513130", "revid": "88215", "url": "https://gl.wikipedia.org/wiki?curid=513130", "title": "CH Lloret Vila Esportiva", "text": ""}
{"id": "513131", "revid": "88215", "url": "https://gl.wikipedia.org/wiki?curid=513131", "title": "CE Vendrell", "text": ""}
{"id": "513132", "revid": "88215", "url": "https://gl.wikipedia.org/wiki?curid=513132", "title": "CP Vic", "text": ""}
{"id": "513135", "revid": "88215", "url": "https://gl.wikipedia.org/wiki?curid=513135", "title": "CE Noia Freixenet", "text": ""}
{"id": "513136", "revid": "1888", "url": "https://gl.wikipedia.org/wiki?curid=513136", "title": "Premio de novela Ciudad de Oviedo", "text": "O Premio de novela Ciudad de Oviedo \u00e9 un certame literario convocado polo Concello de Oviedo."}
{"id": "513137", "revid": "98629", "url": "https://gl.wikipedia.org/wiki?curid=513137", "title": "De Havilland Canada DHC-6 Twin Otter", "text": "O de Havilland Canada DHC-6 Twin Otter, no presente comercializado como Viking Air DHC-6 Twin Otter, \u00e9 un avi\u00f3n utilitario canadense para 19 pasaxeiros e con capacidade STOL desenvolvido por de Havilland Canada e producido actualmente por Viking Air. O seu tren triciclo fixo, a capacidade STOL, os motores turboh\u00e9lice e unha alta taxa de ascenso fixeron do DHC-6 un exitoso avi\u00f3n de proximidade, as\u00ed como un bo avi\u00f3n de carga e de evacuaci\u00f3n m\u00e9dica. Ademais, o Twin Otter \u00e9 popular en operaci\u00f3ns de paracaidismo, e \u00e9 usado polo equipo de paracaidismo do Ex\u00e9rcito dos Estados Unidos e polo 98\u00ba Escuadr\u00f3n de Adestramento de Voo da USAF.\nDese\u00f1o e desenvolvemento.\nO desenvolvemento do avi\u00f3n comezou en 1964, voando por primeira vez o 20 de maio de 1965. Xurdiu como un substituto bimotor do DHC-3 Otter dun s\u00f3 motor, mantendo as s\u00faas capacidades STOL. O seu dese\u00f1o inclu\u00eda flaps e aler\u00f3ns no bordo de ataque de dobre ra\u00f1ura que actuaban ao un\u00edsono cos flaps para mellorar as caracter\u00edsticas STOL. A dispo\u00f1ibilidade do motor turboh\u00e9lice de 410 kW Pratt &amp; Whitney Canada PT6A-20 a principios dos 60 fixo o concepto dun bimotor m\u00e1is factible. Un DHC-3 Otter co seu motor de pist\u00f3n substitu\u00eddo por dous motores PT6A-4 xa voara en 1963 e fora estensamente modificado para investigar as capacidades STOL. Para os operadores en zonas remotas a fiabilidade mellorada dos turboh\u00e9lices e o mellor rendemento dunha configuraci\u00f3n de dous motores o DHC-6 converteuse inmediatamente nunha popular alternativa ao avi\u00f3n de pist\u00f3ns Otter, que levaba voando dende 1951.\nOs primeiros seis avi\u00f3ns producidos foron designados Series 1, indicando que eran prototipos. A serie inicial de produci\u00f3n estaba formada por avi\u00f3ns da Series 100, con n\u00fameros de serie do 7 ao 115. En 1968 comezou a fabricarse a Series 200, a partir do exemplar con n\u00famero de serie 116. Ao principio da fabricaci\u00f3n da serie 200 realiz\u00e1ronse cambios que inclu\u00edan unha mellora do rendemento STOL, un nariz m\u00e1is longo que equipaba un compartimento de equipaxe maior (ag\u00e1s para avi\u00f3ns equipados con frotadores), e a instalaci\u00f3n dunha porta m\u00e1is grande no compartimento de equipaxe traseiro. Todos os aparellos das series 1, 100 e 200 e as s\u00faas variantes (110, 210) levaban motores PT6A-20.\nEn 1969 introduc\u00eduse a Series 300, comezando co n\u00famero de serie 231. Mellorouse tanto o rendemento do avi\u00f3n como a s\u00faa carga \u00fatil equip\u00e1ndoo cos motores m\u00e1is potentes PT6A-27. Este era un motor de 510 kW que foi cualificado para 460 kW para ser usado na Series 300 Twin Otter. A serie 300 demostrou ser a variante m\u00e1is exitosa do aparello, vend\u00e9ndose 614 unidades coas s\u00faas subvariantes antes de que rematase a produci\u00f3n en Toronto por parte de de Havilland Canada no ano 1988.\nNova produci\u00f3n.\nDespois do fin da fabricaci\u00f3n da serie 300, Viking Air de Victoria, Columbia Brit\u00e1nica, mercou as ferramentas para producir pezas de reposto para todos os avi\u00f3ns de de Havilland Canada f\u00f3ra de produci\u00f3n. O 24 de febreiro de 2006 Viking mercou os certificados de tipo a Bombardier Aerospace de todos os avi\u00f3n f\u00f3ra de produci\u00f3n de de Havilland Canada (do DHC-1 ao DHC-7). A propiedade dos certificados d\u00e1balle os dereitos exclusivos de fabricaci\u00f3n de novos avi\u00f3ns.\nO 17 de xullo de 2006, no Farnborough Airshow, Viking Air anunciou a s\u00faa intenci\u00f3n de ofrecer unha serie 400 do Twin Otter. O 2 de abril de 2007 Viking anunciou que se ti\u00f1a 27 pedidos e opci\u00f3ns reiniciar\u00eda a produci\u00f3n do Twin Otter con motores Pratt &amp; Whitney Canada PT6A-34. En novembro dese ano a compa\u00f1\u00eda ti\u00f1a 40 pedidos en firme e 10 opci\u00f3ns de compra e creouse unha li\u00f1a de montaxe en Calgary, Alberta. Zimex Aviation de Su\u00edza recibiu o primeiro avi\u00f3n de produci\u00f3n, con n\u00famero de serie 845, en xullo de 2010.\nA mediados de 2014 Viking levaba xa fabricados 55 aparellos na s\u00faa f\u00e1brica de Calgary. O ritmo de produci\u00f3n en 2014 era de 24 avi\u00f3ns por ano. En abril de 2015 Viking anunciou unha reduci\u00f3n no ritmo a 18 por ano. O 17 de xu\u00f1o de 2015 Viking asociouse coa firma chinesa Reignwood Aviation Group. O grupo mercar\u00eda 50 aparellos e ter\u00eda a representaci\u00f3n exclusiva da serie 400 na China.\nEntre os grandes cambios introducidos na serie 400 incl\u00faese unsistema de avi\u00f3nica totalmente integrado Honeywell Primus Apex, eliminaci\u00f3n do sistema el\u00e9ctrico de CA, eliminaci\u00f3n do sistema de copia de seguridade beta, modernizaci\u00f3n dos sistemas el\u00e9ctrico e de luces, e o uso de materiais compostos para estruturas que non soportan cargas como as portas.\nEn 2019 Viking comezou a realizar compo\u00f1entes de pl\u00e1stico no Twin Otter usando impresi\u00f3n 3D para reducir custos."}
{"id": "513139", "revid": "89787", "url": "https://gl.wikipedia.org/wiki?curid=513139", "title": "Belide, Go\u00e1, Cospeito", "text": "Belide \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 35 habitantes (20 homes e 15 mulleres)."}
{"id": "513140", "revid": "89787", "url": "https://gl.wikipedia.org/wiki?curid=513140", "title": "Borrig\u00f3n, Go\u00e1, Cospeito", "text": "Borrig\u00f3n \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 32 habitantes (18 homes e 14 mulleres)."}
{"id": "513141", "revid": "89787", "url": "https://gl.wikipedia.org/wiki?curid=513141", "title": "A Bouza, Go\u00e1, Cospeito", "text": "A Bouza \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 4 habitantes (3 homes e 1 muller)."}
{"id": "513142", "revid": "89787", "url": "https://gl.wikipedia.org/wiki?curid=513142", "title": "Carballa, Go\u00e1, Cospeito", "text": "Carballa \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 1 habitante (1 home)."}
{"id": "513143", "revid": "89787", "url": "https://gl.wikipedia.org/wiki?curid=513143", "title": "Carballal, Go\u00e1, Cospeito", "text": "Carballal \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 14 habitantes (7 homes e 7 mulleres)."}
{"id": "513144", "revid": "23204", "url": "https://gl.wikipedia.org/wiki?curid=513144", "title": "Os Carr\u00e1s, Go\u00e1, Cospeito", "text": "Os Carr\u00e1s \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1."}
{"id": "513145", "revid": "89787", "url": "https://gl.wikipedia.org/wiki?curid=513145", "title": "A Casabranca, Go\u00e1, Cospeito", "text": "A Casabranca \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 13 habitantes (6 homes e 7 mulleres)."}
{"id": "513146", "revid": "89787", "url": "https://gl.wikipedia.org/wiki?curid=513146", "title": "O Castro, Go\u00e1, Cospeito", "text": "O Castro \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 3 habitantes (2 homes e 1 muller)."}
{"id": "513147", "revid": "89787", "url": "https://gl.wikipedia.org/wiki?curid=513147", "title": "Celeirote, Go\u00e1, Cospeito", "text": "Celeirote \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 13 habitantes (7 homes e 6 mulleres)."}
{"id": "513148", "revid": "88215", "url": "https://gl.wikipedia.org/wiki?curid=513148", "title": "AD Valongo", "text": ""}
{"id": "513149", "revid": "1888", "url": "https://gl.wikipedia.org/wiki?curid=513149", "title": "Jes\u00fas Louz\u00e1n Gir\u00e1ldez", "text": "Jes\u00fas Louz\u00e1n Gir\u00e1ldez, nado cara a 1899 e finado no Porri\u00f1o o 26 de maio de 1966, foi un empresario e pol\u00edtico galego.\nTraxectoria.\nDono da empresa Manufacturas del Caucho J. L. G. Na Rep\u00fablica foi presidente da sociedade deportiva \"El pedal\" en 1934. Logo do golpe de Estado do 18 de xullo de 1936 e trala destituci\u00f3n da xunta anterior, foi nomeado xefe local de Falange do Porri\u00f1o en febreiro de 1937. En abril de 1939 agrediu ao secretario do Xulgado do Porri\u00f1o Luis Rom\u00e1n Santal\u00f3 Junquera. Volveu ser nomeado xefe de Falange en agosto de 1939. Foi nomeado alcalde do Porri\u00f1o o 27 de xaneiro de 1940. Foi destitu\u00eddo polo gobernador civil o 25 de xaneiro de 1941, a\u00ednda que foi reintegrado novamente ao cargo ata o seu cesamento definitivo en novembro de 1941.\nVida persoal.\nCasou con Carmen Avenda\u00f1o Pazo, e foi pai de Mar\u00eda del Carmen, Mar\u00eda del Rosario e Roberto Louz\u00e1n Avenda\u00f1o."}
{"id": "513151", "revid": "89787", "url": "https://gl.wikipedia.org/wiki?curid=513151", "title": "General Dynamics", "text": "General Dynamics Corporation (GD) \u00e9 unha corporaci\u00f3n aeroespacial e de defensa estadounidense. En 2019 era o quinto contratista de defensa m\u00e1is grande dos Estados Unidos e o sexto do mundo en n\u00famero de vendas. A compa\u00f1\u00eda ocupou o posto 92 na lista Fortune 500 de 2019 das maiores empresas dos Estados Unidos por ingresos totais. A s\u00faa sede at\u00f3pase en Reston, Virxinia.\nFormada en 1954 coa fusi\u00f3n do fabricante de submarinos Electric Boat e o fabricante de avi\u00f3ns Canadair, evolucionou a trav\u00e9s de m\u00faltiples fusi\u00f3ns e desinvestimentos e stitures and changed markedly in the post\u2013Cold War era of defense consolidation. A antiga Fort Worth Division de General Dynamics, que fabricou o F-16 Fighting Falcon, foi vendida \u00e1 Lockheed Corporation in 1993, pero GD volveu a entrar no negocio da produci\u00f3n de aeronaves en 1999 ao mercar ao fabricante de avi\u00f3ns executivos Gulfstream Aerospace."}
{"id": "513152", "revid": "89787", "url": "https://gl.wikipedia.org/wiki?curid=513152", "title": "Marie-Paule Kieny", "text": "Marie-Paule Kieny, nada en Estrasburgo o 24 de abril de 1955, \u00e9 unha vir\u00f3loga, experta en sa\u00fade p\u00fablica e divulgadora cient\u00edfica francesa. \u00c9 a directora de investigaci\u00f3n no Institut national da sant\u00e9 et da recherche m\u00e9dicale (INSERM) e xefa da xunta da Iniciativa Medicamentos para Enfermidades Esquecidas (DNDi, polas s\u00faas siglas en Ingl\u00e9s).\nTraxectoria.\nCompletou o seu doutoramento en microbiolox\u00eda en 1980 na Universidade de Montpellier, e recibiu a s\u00faa Habilitation \u00e0 Diriger deas Recherches en 1995 na Universidade de Estrasburgo. Despois de conseguir o seu doutoramento, Kieny ocupou un posto en Transgene SA en Estrasburgo, como directora cient\u00edfica axudante baixo a direcci\u00f3n do bi\u00f3logo molecular Jean-Pierre Lecocq at\u00e9 1988. Converteuse en directora de investigaci\u00f3n do INSERM por primeira vez entre 1999 e 2000. Ademais, foi membro da Iniciativa Europea de Vacinas (EVI) at\u00e9 2010.\nKieny foi directora de investigaci\u00f3n de vacinas da Organizaci\u00f3n Mundial da Sa\u00fade (OMS) de 2002 a 2010, sobre todo durante a pandemia de gripe porcina de 2009. Foi ascendida a directora xeral adxunta, desempe\u00f1ando un importante papel de liderado durante a epidemia de \u00e9bola de 2014-2016 en \u00c1frica Occidental e a epidemia de virus do Zika de 2015-2016. Kieny mesmo se inscribiu ela mesma como suxeito de probas para a seguridade das novas vacinas contra o virus do \u00c9bola que se est\u00e1n desenvolvendo, no medio das preocupaci\u00f3ns sobre a lox\u00edstica e a \u00e9tica das probas terap\u00e9uticas e preventivas das primeiras etapas do \u00c9bola no contexto dunha epidemia en curso.\nDada a lentitude do desenvolvemento de novas terapias en resposta ao brote, Kieny e os seus colegas comezaron a elaborar un marco para acelerar o desenvolvemento e alentar aos investigadores a compartir os datos abertamente sen preocuparse por que sa\u00edsen \u00e1 luz. Destacou o \u00e9xito do desenvolvemento de vacinas eficaces para o seu despregamento nun futuro brote. Tras o brote de \u00e9bola na Rep\u00fablica Democr\u00e1tica do Congo en 2014, Kieny declarou que a vacina poder\u00eda non ser necesaria, xa que o brote non era tan grave como se tem\u00eda anteriormente.\nKieny tam\u00e9n participou na soluci\u00f3n da actual crise de resistencia a antibi\u00f3ticos coa OMS, supervisando a primeira lista de Medicamentos Esenciais da OMS que incl\u00fae directrices sobre o uso adecuado dos antibi\u00f3ticos no marco da asistencia sanitaria universal. Tam\u00e9n axudou a preparar unha lista de bacterias resistentes aos antibi\u00f3ticos \u00e1s que se deber\u00eda dar prioridade para a investigaci\u00f3n m\u00e1is al\u00f3 da tuberculose extremadamente resistente aos medicamentos, como as cepas de \"Acinetobacter baumannii\" e \"Pseudomonas aeruginosa\" resistentes ao Carbapenem.\nKieny foi unha das sete expertas en vacinas entrevistadas en 2012 por \"Wired\" acerca do que a pr\u00f3xima d\u00e9cada depara \u00e1 innovaci\u00f3n das vacinas.\nEn 2017, uniuse \u00e1 xunta directiva do Proxecto de Vacinas Humanas (HVP), foi nomeada directora interina do Banco de Patentes de Medicamentos (MPP) e uniuse \u00e1 Iniciativa Medicamentos para Enfermidades Esquecidas (DNDi) como xefa da xunta. Como directora do MPP, Kieny supervisou a concesi\u00f3n de licenzas do medicamento Mavyret contra a hepatite C para a produci\u00f3n de xen\u00e9ricos.\nReco\u00f1ecementos.\nEn 2016, Kieny foi condecorada coa medalla da Lexi\u00f3n de Honra. Ao ano seguinte, o Institut national da sant\u00e9 et da recherche m\u00e9dicale (INSERM) concedeulle o Premio Internacional INSERM 2017.\nEn 2019, a Universidade Aut\u00f3noma de Barcelona (UAB) investiu a Kieny como doutora honoris causa polo seu compromiso coa sa\u00fade p\u00fablica e a atenci\u00f3n sanitaria universal en todo o mundo."}
{"id": "513153", "revid": "865", "url": "https://gl.wikipedia.org/wiki?curid=513153", "title": "Boeing 737 MAX 9", "text": ""}
{"id": "513156", "revid": "89787", "url": "https://gl.wikipedia.org/wiki?curid=513156", "title": "Alexander Cunningham", "text": "Sir Alexander Cunningham, nado o 23 de xaneiro de 1814 en Westminster, Londres, e finado o 28 de novembro de 1893 na mesma cidade, foi un enxe\u00f1eiro militar do ex\u00e9rcito brit\u00e1nico pertencente ao Grupo de Enxe\u00f1eiros de Bengala, estudoso da historia, a arqueolox\u00eda e a numism\u00e1tica da India, e fundador do Servizo Arqueol\u00f3xico da India.\n\u00c9 autor de numerosos traballos monogr\u00e1ficos e foi un importante coleccionista. Algunhas das s\u00faas colecci\u00f3ns perd\u00e9ronse, mais a maior\u00eda das s\u00faas moedas de prata e de ouro, e un notable grupo de esculturas e xoias budistas foron adquiridas polo Museo Brit\u00e1nico en 1894.\nO seu fillo \u00e9 o matem\u00e1tico Allan Cunningham (1842-1928).\nTraxectoria.\nFormaci\u00f3n e xuventude.\nCunningham naceu en Londres en 1814, fillo do poeta escoc\u00e9s Allan Cunningham (1784-1842) e da s\u00faa muller, Jean Walker (1791-1864). Xunto co seu irm\u00e1n m\u00e1is vello, Joseph, recibiu a educaci\u00f3n primaria no \"Christ's Hospital\", de Londres. Coa influencia de Walter Scott (1771-1832), ambos os irm\u00e1ns lograron ingresar como cadetes no \"East India Company's Addiscombe Seminary\", unha academia militar onde se preparaban os futuros oficiais do ex\u00e9rcito na \"East India Company\". A\u00ed estiveron entre 1829 e 1831, e logo continuaron a s\u00faa formaci\u00f3n t\u00e9cnica no \"Royal Engineers Estate\", en Chatham. \nAlexander ingresou con 19 anos no Grupo de Enxe\u00f1eiros de Bengala como tenente segundo e pasou os seguintes 28 anos ao servizo do Goberno brit\u00e1nico da India. Pouco despois da s\u00faa chegada \u00e1 India, o 9 de xu\u00f1o de 1833, co\u00f1eceu o orientalista e anticuario James Prinsep (1799-1840), con quen mantivo un contacto diario, concretamente entre 1837 e 1838, e con quen forxou unha estreita amizade. Prinsep transmitiulle o interese pola arqueolox\u00eda e polas antig\u00fcidades da India.\nEntre 1836 e 1840 foi o axudante de campo de Lord Auckland, o gobernador xeral da India. Durante este per\u00edodo visitou Caxemira, que daquela non estaba a\u00ednda totalmente explorada.\nCarreira militar.\nEn 1841, Cunningham foi nomeado enxe\u00f1eiro executivo do rei de Oudh, e o ano seguinte foi chamado para intervir militarmente contra o levantamento do gobernante de Jaipur en Bundelkland. Logo foi destinado \u00e1 India central, antes de intervir na batalla de Punniar en decembro de 1843. Posteriormente exerceu como enxe\u00f1eiro en Gwalior e foi o responsable da construci\u00f3n dunha ponte de pedra con arcos sobre o r\u00edo Morar en 1844-1845. Os dous anos seguintes foi destinado ao Punjab, onde interveu na construci\u00f3n de d\u00faas pontes no r\u00edo Beas, antes da batalla de Sobraon. \nEn 1846, Cunningham foi comisionado, xunto con P. A. Vans Agnew, para a delimitaci\u00f3n de fronteiras, e o ano seguinte dirixiu unha nova comisi\u00f3n para fixar os l\u00edmites entre Ladakh e o T\u00edbet. A comisi\u00f3n creouse para delimitar o Imperio polo norte logo da primeira guerra entre os brit\u00e1nicos e o Imperio Sikh, conclu\u00edda en 1846. Algunhas das primeiras publicaci\u00f3ns de Cunningham xurdiron das s\u00faas visitas aos templos de Caxemira e das s\u00faas viaxes a Ladakh durante o seu mandato nesa comisi\u00f3n. \nTam\u00e9n participou nas batallas de Chillianwala e de Gujrat entre 1848 e 1849. En 1851 explorou os monumentos budistas da India central xunto co tenente Maisey e escribiu un relato sobre iso.\nEn 1856 foi nomeado por dous anos enxe\u00f1eiro xefe de Birmania, que acababa de ser anexionada polos brit\u00e1nicos, e desde 1858 ocupou durante tres anos o mesmo posto nas provincias do noroeste. En 1860 foi nomeado coronel dos enxe\u00f1eiros reais. Cunningham retirouse o 30 de xu\u00f1o de 1861, co rango de maior xeneral.\nO Servizo Arqueol\u00f3xico da India.\nCunningham amosou o seu interese polas antig\u00fcidades desde os comezos da s\u00faa traxectoria. Logo de que o xeneral mercenario italiano Jean Baptiste Ventura, inspirado polos exploradores franceses en Exipto, escavara as bases das columnas para descubrir grandes achados de moedas romanas e bactrianas, as escavaci\u00f3ns convert\u00e9ronse nunha actividade habitual entre os anticuarios brit\u00e1nicos.\nEn 1834, Cunningham publicou no \"Journal of the Asiatic Society of Bengal\" un ap\u00e9ndice a un artigo de James Prinsep sobre as reliquias da stupa de Mankiala. En 1837 levou a cabo escavaci\u00f3ns en Sarnath xunto co coronel F. C. Maisey, e fixo minuciosos debuxos de esculturas. En 1842 escavou en Sankissa, e en 1851 en Sanchi. En 1854 publicou \"The Bhilsa Topes\", un intento de establecemento da historia do budismo baseada en evidencias arquitect\u00f3nicas.\nEn 1851 tomou contacto co coronel William Henry Sykes (1790-1872) e coa \"East India Company\" para tratar sobre os custos do establecemento dun servizo arqueol\u00f3xico, e propuxo as bases do orzamento necesario, argumentando que:\nLogo da s\u00faa retirada como enxe\u00f1eiro militar en 1861, Lord Canning, daquela Vicerrei da India, nomeou a Cunningham inspector arqueol\u00f3xico do Goberno da India. Ocupou este posto ata 1865, e logo cesou por falta de fondos. \nA maior\u00eda dos anticuarios do s\u00e9culo XIX que se interesaron por identificar as principais cidades mencionadas nos textos indios antigos fix\u00e9rono xuntando pistas achadas nas cr\u00f3nicas cl\u00e1sicas grecorromanas e nos diarios de viaxeiros \u00e1 India, como Xuanzang e Fa Xian. Cunningham foi quen de identificar alg\u00fans dos lugares citados por Xuanzang e contou entre os seus principais logros a identificaci\u00f3n de Aornos, Taxila, Sangala, Srughna, Ahichchhatra, Bairat, Sankisa, Shravasti, Kaushambi, Padmavati, Vaishali e Nalanda. De xeito diferente aos seus contempor\u00e1neos, Cunningham tam\u00e9n confirmaba as s\u00faas identificaci\u00f3ns con estudos de campo. A identificaci\u00f3n de Taxila, sinaladamente, resultou dif\u00edcil en parte por mor dos erros nas distancias rexistradas por Plinio na s\u00faa \"Naturalis Historia\", que apuntaban a unha situaci\u00f3n nalg\u00fan lugar do r\u00edo Haro, a dous d\u00edas cami\u00f1ando desde o Indo. Cunningham decatouse de que esa posici\u00f3n non concordaba cos itinerarios dos peregrinos chineses e, en particular, coas descrici\u00f3ns de Xuanzang. En contra de Plinio, esas fontes sinalaban que a viaxe a Taxila desde o Indo duraba tres d\u00edas e, xa que logo, suxeriu un lugar diferente para a localizaci\u00f3n da cidade. As posteriores exploraci\u00f3ns de Cunningham en 1863 e 1864 dun sitio en Shah-dheri confirmaron que a s\u00faa hip\u00f3tese fora a correcta.\nDespois da desaparici\u00f3n do Servizo Arqueol\u00f3xico en 1865, Cunningham regresou a Inglaterra e escribiu a primeira parte de \"Ancient Geography of India\" (1871), que abrangu\u00eda o per\u00edodo budista, mais non puido rematar a segunda parte, dedicada ao pe\u00edodo muslm\u00e1n. Durante esta etapa en Londres exerceu como director do \"Delhi and London Bank\". \nEn 1870, o vicerrei da India Lord Mayo restableceu o Servizo Arqueol\u00f3xico da India, con Cunningham como director xeral desde o 1 de xaneiro de 1871. No seu regreso \u00e1 India, fixo traballos de campo cada inverno e realizou escavaci\u00f3ns e investigaci\u00f3ns desde Taxila ata Gaur. Elaborou 24 informes, trece como autor e o resto como supervisor doutros autores. Entre outros traballos salientables deste per\u00edodo est\u00e1n o primeiro volume do \"Corpus Inscriptionum Indicarum\" (1877), que incl\u00fae copias dos edictos de A\u015boka, as\u00ed como \"The Stupa of Bharhut\" (1879) e \"Book of Indian Eras\" (1883), que permit\u00eda a dataci\u00f3n das antig\u00fcidades indias. \nCunningham retirouse do Servizo Arqueol\u00f3xico da India o 30 de setembro de 1885 e regresou a Londres, onde continuou coas s\u00faas investigaci\u00f3ns e coas s\u00faas publicaci\u00f3ns.\nCunningham numism\u00e1tico.\nAlexander Cunningham reuniu unha gran colecci\u00f3n numism\u00e1tica, a\u00ednda que unha boa parte dela se perdeu cando o barco de vapor no que viaxaba naufragou fronte \u00e1s costas de Ceil\u00e1n en novembro de 1884. O Museo Brit\u00e1nico, no entanto, puido adquirir a maior\u00eda das moedas de ouro e de prata que conformaban a colecci\u00f3n. Ademais, Cunningham \u00e9 autor de numerosos artigos sobre numism\u00e1tica india, fundamentalmente publicados en \"Journal of the Asiatic Society\" e en \"Numismatic Chronicle\", da \"Royal Numismatic Society\".\nVida familiar.\nDous dos irm\u00e1ns de Alexander Cunningham, Francis e Joseph, adquiriron notoriedade polas s\u00faas actividades na India Brit\u00e1nica, en tanto que outro, Peter, \u00e9 co\u00f1ecido como autor do libro \"Handbook of London\" (1849).\nCunningham casou con Alicia Maria Whish, filla de Martin Whish, o 30 de marzo de 1840. A parella tivo dous fillos, o tenente coronel Allan J. C. Cunningham (1842-1928), matem\u00e1tico e tam\u00e9n membro do Grupo de Enxe\u00f1eiros de Bengala, e Alexander F. D. Cunningham (1852-1935) funcionario civil na India.\nCunningham morreu o 28 de novembro de 1893 na s\u00faa casa de South Kensington e foi soterrado no cemiterio Kensal Green, de Londres.\nPublicaci\u00f3ns.\nEsta \u00e9 unha escolma dos traballos monogr\u00e1ficos publicados por Alexander Cunningham ao longo da s\u00faa traxectoria:"}
{"id": "513159", "revid": "1505", "url": "https://gl.wikipedia.org/wiki?curid=513159", "title": "Lura com\u00fan", "text": ""}
{"id": "513160", "revid": "89787", "url": "https://gl.wikipedia.org/wiki?curid=513160", "title": "Mazandar\u00e1n", "text": "A provincia de Mazandar\u00e1n (, en , \"Ost\u0101n-e M\u0101zandar\u0101n\"), \u00e9 unha provincia iraniana localizada ao longo da costa sur do mar Caspio e na zona central da cordilleira de Alborz, no norte de Ir\u00e1n.\nA provincia \u00e9 unha das provincias m\u00e1is densamente poboadas de Ir\u00e1n e pos\u00fae diversos recursos naturais, especialmente grandes reservas de petr\u00f3leo e gas natural. Os catro condados m\u00e1is grandes da provincia son Sari, Amol, Nur e Tonekabon. Foi fundada en 1937.\nA natureza diversa da provincia caracter\u00edzase por chairas, pradar\u00edas, bosques e selvas situadas entre as praias do mar Caspio e a abrupta e nevada serra de Alborz, inclu\u00edndo o Monte Damavand, un dos picos e volc\u00e1ns m\u00e1is altos de Asia.\nMazandar\u00e1n \u00e9 un importante piscicultor, e a acuicultura proporciona un engadido econ\u00f3mico importante \u00e1 agricultura tradicional predominante. Outra importante contribuci\u00f3n \u00e1 econom\u00eda \u00e9 a industria do turismo, pois persoas de todo Ir\u00e1n adoitan visitar a \u00e1rea. Mazandar\u00e1n \u00e9 tam\u00e9n un centro en crecemento de biotecnolox\u00eda.\nDivisi\u00f3ns administrativas.\nA provincia cobre unha \u00e1rea de 23,842\u00a0km2. Sari \u00e9 a capital da provincia.\nMazandar\u00e1n est\u00e1 dividido a 20 condados (\"shahrest\u0101n\" en persa). Todos os xahrest\u00e1ns deben o seu nome ao seu centro administrativo, excepto Savadkooh.\nHistoria.\nD\u00e1tanse ocupaci\u00f3ns humanas na \u00e1rea de polo menos hai 75,000 anos. Escavaci\u00f3ns recentes en Gohar Tape en Rostamkola proban asentamentos humanos de m\u00e1is de 5,000 anos, sendo a \u00e1rea considerada un dos sitios hist\u00f3ricos m\u00e1is importantes de Ir\u00e1n. Xogou unha funci\u00f3n importante no desenvolvemento cultural e urbano da rexi\u00f3n.\nMazandar\u00e1n \u00e9 unha das \u00e1reas m\u00e1is antigas sen un patrimonio n\u00f3made significativo, sen\u00f3n m\u00e1is ben sedentario.\nO pobo tradicional da rexi\u00f3n son os mazanderanis, que falan unha lingua iraniana estreitamente ligada co gilaki e o sangiseri, mais tam\u00e9n ten semellanzas con varias linguas cauc\u00e1sicas, reflectindo a historia da rexi\u00f3n e os seus pobos.\nA principios do s\u00e9culo XX, Reza Xa conectou o norte de Elbourz coas ladeiras do sur constru\u00edndo sete estradas novas e ferrocarr\u00eds, e as provincias de Mazandar\u00e1n e Guil\u00e1n empezaron a ser co\u00f1ecidas polo nome de \"Shomal\" polos iranianos (que significa \"o norte\" en persa). Mazandar\u00e1n \u00e9 unha provincia do Caspio do norte de Ir\u00e1n \nLocalizado na costa do sur do mar Caspio, limita polo norte con Rusia (a trav\u00e9s do mar), e coas provincias de Golest\u00e1n, Semn\u00e1n, Teher\u00e1n, Alborz, Qazvin e Guil\u00e1n. Sari \u00e9 a cidade m\u00e1is grande e a capital provincial.\nA provincia de Mazandar\u00e1n incl\u00faese na Primeira Rexi\u00f3n, dentro das cinco rexi\u00f3ns nas que se xuntan as provincias, s\u00f3 para prop\u00f3sitos de coordinaci\u00f3n e desenvolvemento, desde o 22 de xu\u00f1o de 2014.\nHistoria preisl\u00e1mica.\nAntes da chegada de falantes iranios a Ir\u00e1n, os habitantes nativos desta rexi\u00f3n eran cazadores e pastores de subsistencia. Os estudos arqueol\u00f3xicos realizados en covas en Behshahr datan restos de \"ca.\" 9500 a. C. Os amardos eran os que habitaban toda a rexi\u00f3n monta\u00f1osa arredor do mar Caspio, inclu\u00edndo a actual Amol.\nO territorio co\u00f1ecido como Mazandar\u00e1n mudou de mans entre varias dinast\u00edas desde cedo na s\u00faa historia. Hai varias fortalezas do Imperio Parto e do Imperio Sas\u00e1nida, e moitos lugares de enterramento espallados pola provincia. Durante esta era, Mazandar\u00e1n formaba parte de Hircania, sendo unha das provincias importantes desta. No 662, dez anos despois da morte de Iazdeguerd III, o \u00faltimo emperador sas\u00e1nida, un grande ex\u00e9rcito musulm\u00e1n baixo as ordes de Hassan ibn Ali invadiu Tabarest\u00e1n.\n\u00c1 chegada do imperio sas\u00e1nida, o rei de Mazandar\u00e1n (Tabarist\u00e1n e Padashkhwargar) era Gushnasp, cuxos antepasados reinaron na rexi\u00f3n baixo o imperio parto desde a \u00e9poca de Alexandre o Grande. En 529\u2013536, Mazandar\u00e1n foi gobernado polo pr\u00edncipe sas\u00e1nida Kawus, fillo de Kawadh. Anushirawan, o rei sas\u00e1nida, derrotou a Zarmihr, quen afirmaba descender do lendario Kaveh o Ferreiro. Esta dinast\u00eda gobernou a zona at\u00e9 645, cando Gil Gilanshah (un descendante do rei sas\u00e1nida Jamasp e un fillo de Piruz) uniu Mazandar\u00e1n a Guil\u00e1n.\nNo 651 o imperio sas\u00e1nida caeu, e todos os dominios do imperio gradualmente foron caendo baixo control \u00e1rabe, excepto a rexi\u00f3n do Caspio de Ir\u00e1n (como Tabarist\u00e1n).\nHistoria isl\u00e1mica.\nTabarist\u00e1n mantivo unha existencia independente do Califato Omeia que substitu\u00edu o imperio sas\u00e1nida a principios do s\u00e9culo VII, con dinast\u00edas zoroastristas independentes tales como a Bavanda e a Karen, que mantiveron unha eficaz guerra de guerrillas contra o islam. Formouse un estado xi\u00edta alide durante un curto per\u00edodo tempo antes de acabar nas mans dos pr\u00edncipes Ziyaridas. Mazandar\u00e1n, ao contrario que o resto das terras iranianas, mantivo un zoroastrismo maioritario at\u00e9 o s\u00e9culo XII, grazas ao seu illamento e a unha f\u00e9rrea poboaci\u00f3n que loitou durante s\u00e9culos contra os ex\u00e9rcitos do Califa. Durante o per\u00edodo postisl\u00e1mico as dinast\u00edas locais divid\u00edanse en tres clases: familias locais de orixe preisl\u00e1mica; sa\u00eddes alides; e outras familias locais de importancia secundaria.\nOs Bawandidas, quen afirmaban descender de Kawus, proporcionaron tres dinast\u00edas. A primeira dinast\u00eda (665\u20131007) foi derrocada na conquista de Tabarist\u00e1n por Ziyarid Kabus b. Wushmgir. A segunda dinast\u00eda reinou desde 1073 a 1210, at\u00e9 que Mazandar\u00e1n foi conquistado por 'Ala al-Din Muhammad Khwarzamshah. A terceira gobernou desde 1237 a 1349 como vasalos dos mongois. Afrasiyab Chulawi matou o \u00faltimo representante dos Bawandidas.\nOs Karinidas afirmaban descender de Karin, irm\u00e1n de Zarmihr, que era un gobernante preisl\u00e1mico sas\u00e1nida. O seu \u00faltimo representante, Mazyar, foi matado en 839.\nOs Paduspanidas afirmaban descender dos Dabuyidas do norte. Gobernaron desde o 660 durante o reinado dos alides de quen eran vasalos. Logo foron vasalos dos Buyidas e Bawandidas, que os botaron en 1190. A dinast\u00eda, restaurada en 1209\u201310, sobreviviu at\u00e9 os tempos de Timur; a rama descendente de Kawus, o fillo de Kayumarth, reinou at\u00e9 1567, e outra rama, descendente de Iskandar, o fillo de Kayumarth, at\u00e9 1574.\nDurante os s\u00e9culos IX e XI, houbo varias incursi\u00f3ns militares acometidas polos rus' entre 864 e 1041 polas costas do mar Caspio de Ir\u00e1n, Acerbaix\u00e1n e Daguest\u00e1n, co\u00f1ecidas como as expedici\u00f3ns dos rus' no mar Caspio. Inicialmente, os rus' apareceron en Serkland no s\u00e9culo IX viaxando como mercadores pola ruta comercial do Volga, vendendo peles, mel e escravos. As primeiras redadas produc\u00edronse a pequena escala entre finais do s\u00e9culo IX e principios do s\u00e9culo XX. Os rus' realizaron a s\u00faa primeira expedici\u00f3n grande en 913, chegando en 500 barcos, facendo pillaxes nas partes occidentais de Gorg\u00e1n as\u00ed como en Mazandar\u00e1n e Guil\u00e1n, tomando escravos e bens.\nNa era saf\u00e1vida Mazandar\u00e1n foi colonizado por grandes cantidades de xeorxianos, circasianos, armenios e outros pobos do C\u00e1ucaso, cuxos descendentes a\u00ednda viven en Mazandar\u00e1n. Existen lugares en Mazandar\u00e1n que a\u00ednda levan o nome de \"Gorji\" (do xeorxiano) neles, a pesar de que a maior\u00eda dos xeorxianos e circasianos est\u00e1n totalmente asimilados aos mazandaranis. A historia da colonizaci\u00f3n xeorxiana est\u00e1 descrita por Iskandar Beg Munshi, na \"Tarikh-e Alam-Ara-ye Abbasi\" do s\u00e9culo XVII, e tanto a colonizaci\u00f3n circasiana como xeorxiana por Pietro Della Valle, entre outros autores.\nAntes do reinado de Nader Xa, a provincia foi brevemente ocupada polo ex\u00e9rcito ruso despois da guerra ruso-persa de 1722\u201323, volvendo a pertencer a Persia en 1735. Tam\u00e9n despois das guerras ruso-persas de 1804\u201313 e 1826\u201328 a influencia rusa no norte de Ir\u00e1n, e especialmente en Mazandar\u00e1n e Guil\u00e1n, deixou certa pegada.\nEra moderna.\nDurante o reinado de Fath-Ali Xa Qajar, a verdosa rexi\u00f3n de Mazandar\u00e1n foi ga\u00f1ando fama como \u00e1rea recreativa. Tapuria permaneceu independente at\u00e9 1596, cando Xa Abbas I, mazandarani por parte da s\u00faa nai, incorporou Mazandar\u00e1n ao seu imperio saf\u00e1vida, forzando a moitos armenios, circasianos, xeorxianos, kurdos e qajaritas a asentarse en Mazandar\u00e1n. Pietro della Valle, quen visitou unha localidade pr\u00f3xima de Firuzkuh en Mazandar\u00e1n, anotou que as mulleres mazandaranis nunca levaban o veo e non dubidaban en falarlle aos estranxeiros. Tam\u00e9n anotou a cantidade extremadamente grande de circasianos e xeorxianos na rexi\u00f3n, e que nunca atopara persoas con tanto civismo como os mazandaranis.\nDespois do per\u00edodo saf\u00e1vida, os qajaritas empezaron a facer campa\u00f1as cara ao sur desde Mazandar\u00e1n con Agha Mohammad Khan, quen incorporou Mazandar\u00e1n ao seu imperio en 1782. O 21 de marzo de 1782, Agha Mohammad Xa proclamou Sari como a s\u00faa capital imperial. Mazandar\u00e1n foi lugar de guerras locais naqueles anos, o cal propiciou a transferencia da capital desde Sari a Teher\u00e1n por Fath Ali Xa.\nXeograf\u00eda e poboaci\u00f3n.\nXeograf\u00eda.\nMazandar\u00e1n at\u00f3pase na costa do sur do mar Caspio. Est\u00e1 bordeado polas provincias de Golest\u00e1n, Semn\u00e1n e Teher\u00e1n. Tam\u00e9n ten fronteiras con Qazvin e Guil\u00e1n ao oeste. Mazandar\u00e1n div\u00eddese xeograficamente en d\u00faas partes: as chairas litorais, e as \u00e1reas monta\u00f1osas. A cordilleira de Alborz rodea a faixa litoral e chairas do Caspio, a xeito de enorme muro. Debido a brisa do mar permanente e aos ventos locais das costas do sur e orientais do mar Caspio, f\u00f3rmanse pequenas monta\u00f1as areosas, cre\u00e1ndose unha especie de barreira natural entre o mar e a chaira. Os terreos do Alborz at\u00f3panse normalmente nevados, os cales discorren paralelos \u00e1 costa sur do mar Caspio, dividindo a provincia a moitos vales illados. A provincia pos\u00fae un clima moderado subtropical cunha temperatura media de 25\u00a0\u00b0C no ver\u00e1n e sobre 8\u00a0\u00b0C durante o inverno. A pesar de que a neve pode caer fortemente nas monta\u00f1as en inverno, \u00e9 raro que neve a nivel do mar.\nEcorrexi\u00f3ns:\nA produci\u00f3n total de madeira destes bosques est\u00edmase en 269 022 metros c\u00fabicos. O parque nacional de Golest\u00e1n e a divisoria de augas forestal de Shastkolateh at\u00f3panse na provincia de Golest\u00e1n e de Mazandar\u00e1n. A \u00e1rea total de bosque hircaniano est\u00edmase en 965 000\u00a0ha, das cales 487 195\u00a0ha son utilizadas comercialmente, 184 000\u00a0ha son protexidas e o resto son consideradas terras ou montes sen utilizar. As divisorias de augas de Kojoor, Dohezar e Sehezar at\u00f3panse nesta provincia. A estepa forestal do Elburz \u00e9 unha ecorrexi\u00f3n consistente nun estreito arco \u00e1rido e monta\u00f1oso duns mil quil\u00f3metros ao sur do mar Caspio, que discorre polo norte de Ir\u00e1n desde a fronteira de Acerbaix\u00e1n at\u00e9 case a fronteira con Turkmenist\u00e1n. Cobre 63 300 quil\u00f3metros cadrados e comprende as pendentes meridionais e orientais das monta\u00f1as do Alborz, as\u00ed como os seus cumes. A ecorrexi\u00f3n dos bosques mixtos hircanianos caspianos, coas s\u00faas chairas e ladeiras cheas de verde, reciben a humidade precisa para manterse as\u00ed do mar Caspio. A ecorrexi\u00f3n do deserto persa forma a s\u00faa fronteira meridional. A cordilleira do Alborz est\u00e1 composta principalmente por granito, as\u00ed como por rochas sedimentarias tales como calcarias, shales, arenitas e tufos. E tam\u00e9n rochas metam\u00f3rficas tales como xistos, m\u00e1rmores e anfibolitas. O clima \u00e9 \u00e1rido cunha precipitaci\u00f3n anual que var\u00eda desde 150\u00a0mm a 500\u00a0mm, caendo principalmente como forma de neve no inverno.\nMedio ambiente.\nO agora extinto tigre do Caspio e o cabalo do Caspio son dous dos animais da provincia de Mazandar\u00e1n.\nA Convenci\u00f3n relativa \u00e1s Zonas H\u00famidas de Importancia Internacional, especialmente como H\u00e1bitat de Aves Acu\u00e1ticas celebrouse en 1971 en Mazandar\u00e1n na cidade de Ramsar.\nAo contrario que o resto de Ir\u00e1n, Mazander\u00e1n est\u00e1 ba\u00f1ado por numerosos r\u00edos e regatos de monta\u00f1a, todos flu\u00edndo desde as monta\u00f1as cara ao mar. O viaxeiro alem\u00e1n Gmelin, quen visitou este pa\u00eds arredor de 1771, di que no espazo de oito millas, na cami\u00f1o desde Resht a Amot, avistou 250 correntes de auga, moitas delas sendo tan extremadamente anchas e profundas, que a pasaxe a trav\u00e9s delas \u00e9 \u00e1s veces impracticable durante semanas.\nClima.\nO clima de Mazandar\u00e1n est\u00e1 baixo a influencia de varias caracter\u00edsticas que o determinan: a latitude xeogr\u00e1fica, a cordilleira de Alborz, a elevaci\u00f3n sobre o nivel de mar, a distancia ao mar, as terras \u00e1ridas do sur de Turkmenist\u00e1n, as correntes de ar rexionais e locais, e a diversa vexetaci\u00f3n. Estas condici\u00f3ns provocan unha divisi\u00f3n clim\u00e1tica da provincia en tres tipos: (1) clima caspiano moderado con ver\u00e1ns quentes e h\u00famidos e invernos suaves e h\u00famidos, (2) clima monta\u00f1oso moderado con invernos fr\u00edos e longos e ver\u00e1ns suaves e curtos, e (3) clima monta\u00f1oso fr\u00edo con longos invernos fr\u00edos e ver\u00e1ns frescos e curtos. Nesta \u00faltima rexi\u00f3n hai nevaradas durante case todo o ano, incluso no medio do ver\u00e1n.\nAs chairas occidentais e centrais da provincia, at\u00e9 as abas setentrionais do Alborz, experimentan o clima suave da rexi\u00f3n do Caspio. En altitudes de 1,500 a 3,000 metros prevalece un clima monta\u00f1oso moderado con longos invernos fr\u00edos e ver\u00e1ns curtos e suaves. Nesta rexi\u00f3n, a neve cobre partes da provincia mesmo no medio da estaci\u00f3n c\u00e1lida. De feito, a neve pode verse nesta rexi\u00f3n mesmo nos meses m\u00e1is quentes do ano.\nDemograf\u00eda.\nA poboaci\u00f3n da provincia estivo medrando durante os \u00faltimos 50 anos. A seguinte t\u00e1boa mostra a poboaci\u00f3n da provincia.\nA poboaci\u00f3n \u00e9 predominantemente mazandarani, cunha minor\u00eda de gilakis, acerbaixanos, xeorxianos, armenios, circasianos, turcom\u00e1ns e outros.\nNos \u00faltimos anos a rexi\u00f3n viu un fluxo entrante de iranianos desde outras rexi\u00f3ns de Ir\u00e1n, moitos deles atra\u00eddos pola s\u00faa natureza e a costa.\nCidades m\u00e1is poboadas.\nA seguinte t\u00e1boa ofrece unha listaxe ordenada das cidades m\u00e1is poboadas de Mazandar\u00e1n.\nComunicaci\u00f3ns.\nTren.\nA primeira estaci\u00f3n de tren foi feita pola dinast\u00eda Pahlavi.\nEstradas.\nMazandar\u00e1n est\u00e1 conectado con Teher\u00e1n pola estrada de Haraz (Amol-Rudehen), a estrada de Kandovan (Chalus-Karaj) e a estrada de Firoozkooh (Qaem Shahr-Rudehen).\nAeroportos.\n\u00c1 parte do aeroporto de Dasht-e Naz, que se atopa na capital, Sari, existen outros dous aeroportos, o aeroporto de Noshahr e o aeroporto internacional de Ramsar.\nFerrocarril.\nO ferrocraril de Mazandar\u00e1n est\u00e1 xestionado polo Departamento Ferroviario Norte de Ferrocarr\u00eds Iranianos. O Departamento conecta a provincia con Teher\u00e1n ao do sur e con Gorg\u00e1n ao leste. As cidades de Sari, Qaemshahr e Pol Sefid son as principais estaci\u00f3ns do Departamento. O ferrocarril transiraniano foi un importante proxecto de construci\u00f3n ferroviaria iniciado en 1927 e completado en 1938, baixo a direcci\u00f3n do monarca iraniano Reza Xa, e enteiramente realizado con capital local. Liga a capital Teher\u00e1n co Golfo P\u00e9rsico e o mar Caspio.\nCultura.\nO pobos da provincia foron tradicionalmente seculares, polo que as mulleres tiveron m\u00e1is liberdade e independencia que os seus veci\u00f1os persas.\nLingua.\nO mazanderani ou tabari \u00e9 unha lingua iraniana do noroeste. Existen varios dialectos do mazandarani falados na provincia de Mazandar\u00e1n, as\u00ed como na veci\u00f1a provincia de Golest\u00e1n. Hoxe en d\u00eda, os mazandaranis tam\u00e9n usan o persa (persa occidental). A xente alfabetizada pode comunicarse e ler en persa perfectamente.\nAs persoas que residen en Chalus empregan a lingua mazanderani. O dialecto de Kalarestaqi f\u00e1lase ao oeste de Chalus e o dialecto de Kojuri no leste, as\u00ed como tam\u00e9n os residentes de Nowshahr.\nUnha versi\u00f3n lixeiramente diferente do dialecto oriental do gilaki empr\u00e9gase na cidade de Ramsar.\nNa cidade de Galoogah f\u00e1lase un dialecto do azar\u00ed.\nGastronom\u00eda.\nA coci\u00f1a da rexi\u00f3n \u00e9 moi rica en produtos do mar, e o arroz est\u00e1 presente en moitas comidas. A coci\u00f1a mazanderan\u00ed \u00e9 diversa pod\u00e9ndose clasificar en d\u00faas rexi\u00f3ns: a coci\u00f1a da costa \u00e9 diferente da da monta\u00f1a, mentres que a xente do Alborz emprega herbas. na costa destaca o peixe con arroz e verduras.\nNa literatura.\n \nNa epopea persa do \"Shahnameh\", Mazandar\u00e1n menci\u00f3nase en d\u00faas secci\u00f3ns diferentes. A primeira menci\u00f3n \u00e9 impl\u00edcita, cando Fereydun pon a s\u00faa capital nunha cidade chamada Tamishe preto de Amol:\n\u0628\u06cc\u0627\u0631\u0627\u0633\u062a \u06af\u06cc\u062a\u06cc \u0628\u0633\u0627\u0646 \u0628\u0647\u0634\u062a... \u0628\u0647 \u062c\u0627\u06cc \u06af\u06cc\u0627 \u0633\u0631\u0648 \u06af\u0644\u0628\u0646 \u0628\u06a9\u0634\u062a\n\u0627\u0632 \u0622\u0645\u0644 \u06af\u0630\u0631 \u0633\u0648\u06cc \u062a\u0645\u06cc\u0634\u0647 \u06a9\u0631\u062f ... \u0646\u0634\u0633\u062a \u0627\u0646\u062f\u0631 \u0622\u0646 \u0646\u0627\u0645\u0648\u0631 \u0628\u06cc\u0634\u0647 \u06a9\u0631\u062f\nE cando Manuchehr est\u00e1 regresando \u00e1 capital de Fereydun, Tamisheh, en Mazandar\u00e1n (co\u00f1ecido como Tabarest\u00e1n), tras a s\u00faa vitoria sobre Salm e Tur.\nNa segunda secci\u00f3n, unha rexi\u00f3n chamada Mazandar\u00e1n \u00e9 mencionada na era de Kai Kavoos; \u00e9 unha \u00e1rea habitada maioritariamente por divs (demos). O lendario Xa Kaykavoos, as\u00ed como o heroe iraniano Rostam, ir\u00e1n a Mazandar\u00e1n con intenci\u00f3n de batallar cos demos.\nNun verso do \"Shahnameh\", Zal dille a Kai Kavoos: \"ouv\u00edn novas inquietantes de que o rei est\u00e1 planeando ir a Mazandar\u00e1n\".\nDe todos os xeitos, este Mazandar\u00e1n non se considera equivalente \u00e1 provincia moderna de Mazandar\u00e1n, sendo unha terra ao oeste de Ir\u00e1n. A provincia actual formaba parte de Tabarist\u00e1n; o nome Mazandar\u00e1n \u00e9 de creaci\u00f3n m\u00e1is tard\u00eda, quizais baseado na terminolox\u00eda local.\nN'\"A Pantasma da \u00d3pera\" de Gaston Leroux, un dos personaxes era anteriormente daroga (xefe de polic\u00eda) de Mazander\u00e1n.\nFestividades.\nO Ano Novo tabariano, ou Neowrez, ou Nowruz, ocorre nos d\u00edas \"pintek\" do calendario tabariano. No calendario mazanderani, o ano div\u00eddese en 12 meses de trinta d\u00edas e nun de cinco d\u00edas, e normalmente empeza o 21 de marzo, sendo o Neowrez Khani unha das tradici\u00f3ns m\u00e1is populares do pobo mazanderani.\nTirgan \u00e9 a festividade iraniana do solsticio de ver\u00e1n, que se celebra anualmente o 13 de Tir (3, 4 ou 5 de xullo). Real\u00edzanse salpicaduras de auga, danzas, recitais de poes\u00eda, e t\u00f3manse comidas tradicionais como a sopa de espinacas e o sholezard. O costume de po\u00f1er fitas co arco da vella nos pulsos, que se levan durante dez d\u00edas e logo se botan a unha corrente de auga, \u00e9 tam\u00e9n un xeito a festexar esta festividade os nenos. Outra festa famosa \u00e9 o Varf Chal, cerimonia tradicional con case 800 anos t\u00edpico de Mazandar\u00e1n asociada coa auga que se celebra en Ab Ask. Tam\u00e9n t\u00edpico do lugar \u00e9 o xogo de loita lochu.\nM\u00fasica e danza.\nA m\u00fasica desta rexi\u00f3n est\u00e1 relacionada co estilo de vida dos seus habitantes, e as s\u00faas cantigas tratan temas sobre os montes, o cultivo e outras actividades agrarias ou o pastoreo. O baile m\u00e1is famoso desta rexi\u00f3n \u00e9 o baile shomali, as\u00ed como o baile do pau que fan os homes. M\u00fasicas populares da provincia son o Taleb e Zohre, o Amiri Khani e o Katuli.\nEscolas e universidades.\nAs principais universidades de Mazandar\u00e1n son:\nDeportes.\nMazandar\u00e1n xerou unha gran cantidade de loitadores. O f\u00fatbol e o voleibol son outros xogos populares con xogadores nas Ligas de Ir\u00e1n e no seu equipo nacional. A halterofilia, o taekwondo, o tenis de mesa, o boxeo, o kickboxing, o kung fu, o karate, ou o rally, son outros deportes practicados con \u00e9xitos. Kalleh Mazandaran VC, Shamoushak Noshahr F.C. e F.C. Nassaji Mazandaran son tres equipos famosos da provincia. Kalleh ga\u00f1ou d\u00faas veces a Liga de Voleibol de Ir\u00e1n e unha vez o Campionato Asi\u00e1tico de Clubs de Voleibol.\nEconom\u00eda.\nA provincia \u00e9 unha das cinco m\u00e1is ricas de Ir\u00e1n. O petr\u00f3leo estimulou industrias tales como o procesado de alimentos, cementos, t\u00e9xtiles, algod\u00f3n e pesca, como tam\u00e9n do caviar. A Organizaci\u00f3n do Patrimonio Cultura de Ir\u00e1n sita uns 630 sitios hist\u00f3ricos e culturais significantes. Ao longo desta costa do mar Caspio prod\u00facese arroz, cereais, froitas, algod\u00f3n, t\u00e9, tabaco, cana de azucre, flores, auga mineral, caviar, l\u00e1cteos, c\u00e1rnicos e seda.\nMazandar\u00e1n, con 230.000 hect\u00e1reas de cultivo, produce sobre un mill\u00f3n de toneladas de arroz ao ano, o 42 por cento do total de Ir\u00e1n.\nSobre uns 70 tipos de produtos agr\u00edcolas se cultivan en Mazandar\u00e1n, o que abastece o 40% da demanda dom\u00e9stica de arroz e o 50% dos c\u00edtricos. A provincia \u00e9 o \u00fanico produtor de kiwi de Ir\u00e1n.\nMazandar\u00e1n ten 3.500 unidades industriais e de produci\u00f3n.\nExportaci\u00f3n.\nAlema\u00f1a, Rusia, Iraq, Francia, Turqu\u00eda, Casaquist\u00e1n, a India, Malaisia, os Emiratos \u00c1rabes Unidos, Afganist\u00e1n, Belar\u00fas, Italia, Bahrain, Paquist\u00e1n, Su\u00edza, Ucra\u00edna, os Estados Unidos, Espa\u00f1a, os Pa\u00edses Baixos e Asia Central son os principais destinos de exportaci\u00f3n de Mazandar\u00e1n. A provincia no 2017 exportou bens cun valor de preto de 800 mill\u00f3ns de d\u00f3lares. As principais exportaci\u00f3ns da provincia consist\u00edan en produtos l\u00e1cteos (57%), produtos alimenticios (12%), produtos industriais (10%), tubaxes e perf\u00eds (8%) e cemento (7%).\nGas e petr\u00f3leo.\nDe 1951 a 1978 e especialmente tras a creaci\u00f3n da Compa\u00f1\u00eda Nacional de Petr\u00f3leo Iraniana, realiz\u00e1ronse varias perforaci\u00f3ns petrol\u00edferas. A finais dos 1970, explot\u00e1ranse 16 pozos, e todos de gas natural, e estudos t\u00e9cnicos amosaban que continuar con eles non resultaba rendible.\nTurismo.\nSobre uns 15 mill\u00f3ns de iranianos e sobre 400,000 estranxeiros, son os turistas que visitaban cada ano a provincia. As s\u00faas principais atracci\u00f3ns tur\u00edsticas son: m\u00e1is de 800 sitios hist\u00f3ricos e culturais rexistrados, 338 quil\u00f3metros de costa, fontes de auga en xunglas e monta\u00f1as, cachoeiras e covas.\nFilband, vila pr\u00f3xima \u00e1 cidade de Babol, destaca polos seus ceos de nubes cumulosas, especialmente en primavera.\nMazandar\u00e1n foi escolleita como capital tur\u00edstica pola Organizaci\u00f3n de Cooperaci\u00f3n Econ\u00f3mica (ECO) en 2022.\nPersonalidades.\nPersoas nadas ou relacionadas coa Mazandar\u00e1n actual ou hist\u00f3rica son:"}
{"id": "513161", "revid": "88215", "url": "https://gl.wikipedia.org/wiki?curid=513161", "title": "Fabri Ciocale", "text": "Fabrizio Mart\u00edn Ciocale, nado en Buenos Aires o 8 de setembro de 1998 \u00e9 un xogador de h\u00f3ckey a pat\u00edns arxentino, que xoga de dianteiro no Deportivo Liceo, da OK Liga.\nTraxectoria.\nComezou na secci\u00f3n de h\u00f3ckey a pat\u00edns do V\u00e9lez S\u00e1rsfield onde militou ata 2016, momento no que fichou polo HC Liceo e se instalou en Galicia, terra de onde emigrara cara \u00e1 Arxentina a s\u00faa bisavoa. Xogou catro tempadas no filial do club coru\u00f1\u00e9s, nas tres \u00faltimas compaxinando os partidos do filial co primeiro equipo, co que debutou en maio de 2018 fronte ao Igualada HC.\nNa tempada 2020/21 o club ampliou o seu contrato e cedeuno por unha tempada ao HC Braga portugu\u00e9s. Despois de s\u00f3 10 partidos co club luso reincorporouse ao Liceo en decembro de 2020 para reforzar o equipo de Juan Copa, l\u00edder da OK Liga. Acadou finalmente o subcampionato de liga, e conquistou a Copa do Rei, despois de derrotar na final ao F\u00fatbol Club Barcelona. Uns d\u00edas despois o club galego anunciou a marcha do xogador, que fichou polo Valdagno italiano.\nNa s\u00faa \u00fanica tempada en Italia acabou sexto na liga do pa\u00eds e acadou as semifinais da Copa WSE, onde o seu equipo foi eliminado polo Follonica. En xullo de 2022 anunciouse o seu regreso ao Liceo, que durante a s\u00faa ausencia conseguira o t\u00edtulo de liga e estaba a atravesar a fase de renovaci\u00f3n de xogadores m\u00e1is profunda da s\u00faa historia.\nSelecci\u00f3n arxentina.\nEn 2017 disputou coa selecci\u00f3n arxentina sub-20 o Campionato do Mundo sub-20, onde o seu equipo rematou cuarto. En 2019 foi convocado pola selecci\u00f3n arxentina absoluta para competir na Copa das Naci\u00f3ns de Montreux, acabando subcampi\u00f3n."}
{"id": "513162", "revid": "88215", "url": "https://gl.wikipedia.org/wiki?curid=513162", "title": "Fabrizio Ciocale", "text": ""}
{"id": "513163", "revid": "865", "url": "https://gl.wikipedia.org/wiki?curid=513163", "title": "Boeing 777-9", "text": ""}
{"id": "513164", "revid": "865", "url": "https://gl.wikipedia.org/wiki?curid=513164", "title": "ATR 42-320", "text": ""}
{"id": "513165", "revid": "865", "url": "https://gl.wikipedia.org/wiki?curid=513165", "title": "ATR 72-201", "text": ""}
{"id": "513167", "revid": "89787", "url": "https://gl.wikipedia.org/wiki?curid=513167", "title": "\u00d3rbita alta terrestre", "text": "Unha \u00f3rbita alta terrestre \u00e9 unha \u00f3rbita xeoc\u00e9ntrica cunha altitude enteiramente por riba da \u00f3rbita xeoestacionaria (ou xeosincr\u00f3nica, isto \u00e9, cunha altura de 35 786 quil\u00f3metros). O per\u00edodo orbital de tales \u00f3rbitas \u00e9 maior que 24\u00a0horas, polo que os sat\u00e9lites en tales \u00f3rbitas te\u00f1en un movemento aparente retr\u00f3grado. Ou sexa, mesmo se te\u00f1en unha \u00f3rbita progrado (90\u00b0 &gt; inclinaci\u00f3n \u2265 0\u00b0), a s\u00faa velocidade angular orbital \u00e9 menor que a velocidade de rotaci\u00f3n da Terra, o que causa que o seu movemento sexa visto dende a superficie terrestre como indo cara \u00f3 oeste."}
{"id": "513168", "revid": "865", "url": "https://gl.wikipedia.org/wiki?curid=513168", "title": "Boeing 767-200", "text": ""}
{"id": "513169", "revid": "865", "url": "https://gl.wikipedia.org/wiki?curid=513169", "title": "Boeing 747-200B", "text": ""}
{"id": "513170", "revid": "865", "url": "https://gl.wikipedia.org/wiki?curid=513170", "title": "Boeing 747-400BCF", "text": ""}
{"id": "513171", "revid": "865", "url": "https://gl.wikipedia.org/wiki?curid=513171", "title": "Airbus A300B4", "text": ""}
{"id": "513172", "revid": "865", "url": "https://gl.wikipedia.org/wiki?curid=513172", "title": "BAe 146-100", "text": ""}
{"id": "513173", "revid": "65337", "url": "https://gl.wikipedia.org/wiki?curid=513173", "title": "Cunningham, Alexander", "text": ""}
{"id": "513174", "revid": "65337", "url": "https://gl.wikipedia.org/wiki?curid=513174", "title": "Cunningham", "text": "O apelido Cunningham pode estar referido a:"}
{"id": "513177", "revid": "54334", "url": "https://gl.wikipedia.org/wiki?curid=513177", "title": "Carme Valls", "text": "Carme Valls Llobet, nada en Barcelona o 21 de maio de 1945 \u00e9 unha pol\u00edtica e m\u00e9dica espa\u00f1ola, especializada en endocrinolox\u00eda e medicina con perspectiva de x\u00e9nero. Dirixe o programa \u00abMuller, Sa\u00fade e Calidade de Vida\u00bb no Centro de An\u00e1lise e Programas Sanitarios (CAPS). Entre 1999 e 2006 foi deputada no Parlamento de Catalu\u00f1a na V e VI lexislaturas polo Partido dos Socialistas de Catalu\u00f1a - Ciutadans pel Canvi.\nA s\u00faa reivindicaci\u00f3n m\u00e1is importante \u00e9 a inclusi\u00f3n das diferenzas entre homes e mulleres no dese\u00f1o e an\u00e1lise de estudos sobre patolox\u00edas e tratamentos.\nTraxectoria.\nLicenciada en Medicina pola Universitat de Barcelona, de 1962 a 1968 foi delegada do seu curso, elixida democr\u00e1ticamente, e en 1966 participou na fundaci\u00f3n do Sindicato Democr\u00e1tico de Estudantes da Universitat de Barcelona, acto co\u00f1ecido como caputxinada.\nDirixe o programa \"Muller, Sa\u00fade e Calidade de Vida\" no Centro de An\u00e1lise e Programas Sanitarios (CAPS) ONG da que \u00e9 membro desde 1983 e da que \u00e9 vicepresidenta. A organizaci\u00f3n ten como obxectivo investigar e p\u00f3r en evidencia as diferenzas de x\u00e9nero na sa\u00fade e nos servizos sanitarios, as\u00ed como proporcionar \u00e1s mulleres o acceso \u00e1 informaci\u00f3n e aos recursos para mellorar a s\u00faa calidade de vida. Foi profesora na Universitat de Barcelona da materia \u00abMulleres e homes: epidemiolox\u00eda das diferenzas\u00bb.\nPresidenta da Fundaci\u00f3n Catalu\u00f1a S\u00e9culo XXI e deputada do Parlamento de Catalu\u00f1a polo PSC-Ciutadans pel Canvi \u00e1s elecci\u00f3ns no Parlamento de Catalu\u00f1a de 1999 e 2003.\nMedicina con perspectiva de x\u00e9nero.\nValls defende a introduci\u00f3n da Ciencia da Diferenza nos estudos universitarios das Ciencias da Sa\u00fade, Medicina, Enfermar\u00eda e Psicolox\u00eda. Foi pioneira en Espa\u00f1a en expor a alerta no terreo da investigaci\u00f3n m\u00e9dica sobre as diferenzas en mortalidade e morbilidade entre mulleres e homes seguindo a li\u00f1a de traballo de Lois Verbrugge da Universidade de M\u00edchigan e dun movemento internacional de investigadores que na d\u00e9cada dos 90 impulsou a inclusi\u00f3n das mulleres nos ensaios cl\u00ednicos e o rigor cient\u00edfico aplicado ao estudo dos problemas m\u00e1is habituais nas mulleres.\nFoi a finais do s\u00e9culo XX cando se empezou a analizar e demostrar que exist\u00edan diferenzas nas enfermidades que afectaban con m\u00e1is frecuencia a mulleres, sinalando a maior prevalencia de enfermidades cr\u00f3nicas e a utilizaci\u00f3n dos servizos sanitarios entre o sexo feminino por mor dos riscos adquiridos polos aspectos psicosociais de mulleres e homes.\nUnha diferenza biol\u00f3xica entre homes e mulleres que en ning\u00fan caso, sinala Valls, \u00e9 un signo de inferioridade. \"Creo que chegou a \u00e9poca de evitar todos os reduccionismos etiol\u00f3xicos e saber que aos problemas complexos non podemos darlle soluci\u00f3ns simplistas. As diferenzas na biolox\u00eda das mulleres son simplemente diferenzas, e non inferioridades. Telas en conta no momento de estudar as causas da dor e o cansazo das mulleres \u00e9 unha necesidade cient\u00edfica. Os estereotipos de x\u00e9nero sempre querer\u00e1n considerar inferior o que lles ocorra \u00e1s mulleres. As aproximaci\u00f3ns m\u00e1is cient\u00edficas axudar\u00e1n a co\u00f1ecer mellor as verdadeiras etiolox\u00edas dos seus problemas.\" Valls que tam\u00e9n denuncia a utilizaci\u00f3n por parte da industria farmac\u00e9utica das mulleres como obxecto de mercado, introducindo f\u00e1rmacos cuxos efectos non foran estudados en mulleres nin en animais de experimentaci\u00f3n femias e que provocaron graves trastornos de sa\u00fade \u00e1s mulleres.\n\u00c9 autora de varios libros de divulgaci\u00f3n m\u00e9dica e membro do consello de redacci\u00f3n de rev\u00edsta Mulleres e Sa\u00fade (MyS) editada polo programa Muller, Sa\u00fade e Calidade de Vida do CAPS creada en 1996 e cuxo n\u00famero \"0\" apareceu nas xornadas feministas catal\u00e1s \u201c20 Anys de Feminisme\u201d."}
{"id": "513181", "revid": "23204", "url": "https://gl.wikipedia.org/wiki?curid=513181", "title": "Canis adustus", "text": "O chacal riscado (Canis adustus) \u00e9 un membro da familia \"Canidae\" que s\u00f3 se atopa na \u00c1frica subsahariana. Difer\u00e9nciase dos seus m\u00e1is pr\u00f3ximos parentes, o chacal dourado (\"Canis aureus\") e o chacal de lombo negro (\"Canis mesomelas\") polas s\u00faas patas e orellas considerablemente m\u00e1is curtas, o seu pelame m\u00e1is claro e a presenza dunhas raias brancas pouco definidas nos ombros, costados e cola. O tama\u00f1o \u00e9 intermedio entre as d\u00faas especies antes mencionadas.\nEste animal \u00e9 predominantemente nocturno e crepuscular. De h\u00e1bitos omn\u00edvoros, come froitos, invertebrados, vertebrados pequenos e medianos (tan dispares como peixes e cr\u00edas de gacela) e preas. Pode vivir de forma solitaria, en parella ou en pequenos grupos familiares e defende o seu territorio ante intrusos. Habita en sabanas bastante h\u00famidas e arboradas, chegando at\u00e9 os l\u00edmites da selva tropical africana. Pola contra, evita ambientes m\u00e1is secos, onde se atopan os chacais dourados e de lombo negro. At\u00f3pase tanto a nivel do mar como en zonas monta\u00f1osas at\u00e9 os 2700 metros de altura.\nComo especie, \u00e9 capaz de adaptarse aos cambios r\u00e1pidos do ambiente, polo que non ten problemas para colonizar chairas de inundaci\u00f3n estacional, pantanos e \u00e1reas modificadas polo home, inclu\u00eddos campos de cultivo. Dentro destes, sente predilecci\u00f3n polos de millo, onde se alimenta das mazarocas. Os chacais riscados non escavan tobos, sen\u00f3n que buscan refuxios naturais ou ocupan termiteiros abandonados. Marca os l\u00edmites do seu territorio con ouri\u00f1os e feces, e a comunicaci\u00f3n con outros individuos bas\u00e9ase nun amplo repertorio de ladridos, alaridos e gru\u00f1idos. O sonoro nome do animal en suahili, \"bweha\", ten precisamente unha orixe onomatopeica.\nAs femias son menores que os machos. A \u00e9poca de cr\u00eda var\u00eda segundo a zona; o per\u00edodo de xestaci\u00f3n oscila entre 57 e 70 d\u00edas, ao termo dos cales as femias dan a luz de 3 a 6 cr\u00edas. Alcanzan a madurez sexual aos 6 ou 8 meses de idade e independ\u00edzanse aos 11.\nSubespecies.\nReco\u00f1\u00e9cense sete subespecies:"}
{"id": "513187", "revid": "65337", "url": "https://gl.wikipedia.org/wiki?curid=513187", "title": "Robert Smith (hom\u00f3nimos)", "text": "Robert Smith pode estar referido a:"}
{"id": "513188", "revid": "112903", "url": "https://gl.wikipedia.org/wiki?curid=513188", "title": "Linguas hmong-mien", "text": "A linguas hmong-mien ou miao-yao son unha familia ling\u00fc\u00edstica de linguas tonais que se falan na China e Indochina. Incl\u00faen as linguas hmong e mien.\nClasificaci\u00f3n.\nAs d\u00faas ramas da familia hmong-mien son as seguintes."}
{"id": "513192", "revid": "89787", "url": "https://gl.wikipedia.org/wiki?curid=513192", "title": "Linguas hm\u00f3ngicas", "text": "As linguas hm\u00f3ngicas (hmong) ou miao forman unha das d\u00faas ramas da familia ling\u00fc\u00edstica hmong-mien.\nLinguas.\nAs linguas hm\u00f3ngicas son as seguintes:"}
{"id": "513193", "revid": "1131", "url": "https://gl.wikipedia.org/wiki?curid=513193", "title": "Smith", "text": "O apelido ingl\u00e9s Smith (\"ferreiro\") pode estar referido a:"}
{"id": "513196", "revid": "89787", "url": "https://gl.wikipedia.org/wiki?curid=513196", "title": "Linguas mi\u00e9nicas", "text": "As linguas mi\u00e9nicas (mien) ou yao forman unha das d\u00faas ramas da familia ling\u00fc\u00edstica hmong-mien. As linguas son faladas polo pobo yao.\nLinguas.\nAs linguas mi\u00e9nicas son as seguintes."}
{"id": "513199", "revid": "23204", "url": "https://gl.wikipedia.org/wiki?curid=513199", "title": "Lingua Ai-cham", "text": ""}
{"id": "513200", "revid": "5863", "url": "https://gl.wikipedia.org/wiki?curid=513200", "title": "Mar\u00eda Paz Lago Mart\u00ednez", "text": ""}
{"id": "513201", "revid": "89787", "url": "https://gl.wikipedia.org/wiki?curid=513201", "title": "High School Musical", "text": "High School Musical \u00e9 un telefilme musical estadounidense escrito por Peter Barsocchini e dirixido por Kenny Ortega. \u00c9 o primeiro t\u00edtulo da franqu\u00eda musical \"High School Musical\". Foi descrito como unha adaptaci\u00f3n moderna de \"Romeo e Xulieta\", e \"High School Musical\" conta a historia de dous adolescentes de instituto que pertencen a dous grupos escolares rivais. Os protagonistas son Troy Bolton (Zac Efron), o capit\u00e1n do equipo de baloncesto, e Gabriella Montez (Vanessa Hudgens), unha t\u00edmida estudante transferida que \u00e9 brillante en matem\u00e1ticas e ciencias. Xuntos tentan obter os papeis principais na obra musical do instituto, o cal provoca a divisi\u00f3n entre t\u00f3dolos estudantes do centro.\nO \u00e9xito do filme provocou a creaci\u00f3n de toda unha fraqu\u00eda con d\u00faas secuelas, \"High School Musical 2\" (2007) e \"\" (2008), sendo esta \u00faltima adaptada ao teatro. \u00c9 a primeira Disney Channel Original Movie en ter unha secuela estreada nos cinemas."}
{"id": "513203", "revid": "19415", "url": "https://gl.wikipedia.org/wiki?curid=513203", "title": "Tempada 2020-2021 da OK Liga", "text": "A tempada 2020-2021 foi a 52\u00aa edici\u00f3n da OK Liga, a m\u00e1xima categor\u00eda do h\u00f3ckey a pat\u00edns de Espa\u00f1a. \nComezou o 26 de setembro de 2020 e rematou o 29 de maio de 2021. O FC Barcelona foi o equipo campi\u00f3n, por oitavo ano consecutivo.\nSistema de competici\u00f3n.\nA pandemia por coronavirus obrigou a suspender a tempada anterior antes de que esta se completase e sen producirse ning\u00fan descenso, pero si dous ascensos dende a OK Liga Prata (Matar\u00f3 e Vendrell), polo que a tempada 2020/21 conta con 16 equipos. O sistema de competici\u00f3n \u00e9 o dunha liga regular de todos contra todos e dobre volta.\nAdemais elimin\u00e1ronse os play-offs trala recomendaci\u00f3n do Consello Superior de Deportes de acurtar o m\u00e1ximo posible a tempada ante as posibles repuntas da enfermidade, polo que o primeiro clasificado despois das 30 xornadas ser\u00e1 proclamado campi\u00f3n.\nCatro equipos espa\u00f1ois disputar\u00e1n en 2020/21 a Liga Europea. Ser\u00e1n o campi\u00f3n da OK Liga, o campi\u00f3n da Copa do Rei 2020/21 e o campi\u00f3n da Liga Europea 2020/21 en caso de ser espa\u00f1ol, mentres que os seguintes clasificados de liga repartiranse o resto de prazas ata cubrir as catro. Os que rematen do 5\u00ba ao 8\u00ba posto competir\u00e1n na Copa WSE. Os catro \u00faltimos clasificados ao remate da tempada descender\u00e1n directamente \u00e1 OK Liga Prata, da que ascender\u00e1n \u00e1 s\u00faa vez directamente dous equipos (o primeiro de cada un dos dous grupos), para volver na tempada 2021/22 aos 14 equipos. Ademais os equipos clasificados no 11\u00ba e 12\u00ba lugar deber\u00e1n xogar unha fase de permanencia/ascenso contra os segundos clasificados dos dous grupos da OK Liga Prata. Ser\u00e1 unha \u00fanica eliminatoria a dobre volta para cada un dos equipos, defin\u00edndose os emparellamentos por sorteo. Os dous ga\u00f1adores de cadans\u00faa eliminatoria xogar\u00e1n na OK Liga na tempada 2021/22.\nEquipos.\nEquipos por comunidade aut\u00f3noma.\nPor primeira vez na historia da competici\u00f3n, participan 15 equipos catal\u00e1ns na liga, sendo o HC Liceo o \u00fanico club non catal\u00e1n.\nGoleadores.\nOs m\u00e1ximos goleadores da competici\u00f3n son:"}
{"id": "513204", "revid": "17467", "url": "https://gl.wikipedia.org/wiki?curid=513204", "title": "OK Liga masculina 2020-2021", "text": ""}
{"id": "513205", "revid": "17467", "url": "https://gl.wikipedia.org/wiki?curid=513205", "title": "OK Liga masculina 2020-21", "text": ""}
{"id": "513206", "revid": "17467", "url": "https://gl.wikipedia.org/wiki?curid=513206", "title": "Tempada 2020-21 da OK Liga masculina", "text": ""}
{"id": "513207", "revid": "88215", "url": "https://gl.wikipedia.org/wiki?curid=513207", "title": "Reus Deportiu Mir\u00f3", "text": ""}
{"id": "513208", "revid": "88215", "url": "https://gl.wikipedia.org/wiki?curid=513208", "title": "CE Lleida Llista Blava", "text": ""}
{"id": "513209", "revid": "23204", "url": "https://gl.wikipedia.org/wiki?curid=513209", "title": "Lista de meg\u00e1litos de Galicia", "text": "Esta \u00e9 unha lista de dolmens e m\u00e1moas de Galicia."}
{"id": "513211", "revid": "89787", "url": "https://gl.wikipedia.org/wiki?curid=513211", "title": "Cerveiro, Go\u00e1, Cospeito", "text": "Cerveiro \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 8 habitantes (3 homes e 5 mulleres)."}
{"id": "513212", "revid": "89787", "url": "https://gl.wikipedia.org/wiki?curid=513212", "title": "O Cerveiro, Santa Cristina, Cospeito", "text": "O Cerveiro \u00e9 un lugar da parroquia de Santa Cristina, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 8 habitantes (3 homes e 5 mulleres)."}
{"id": "513213", "revid": "89787", "url": "https://gl.wikipedia.org/wiki?curid=513213", "title": "Cima de Vila, Go\u00e1, Cospeito", "text": "Cima de Vila \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 6 habitantes (2 homes e 4 mulleres)."}
{"id": "513214", "revid": "89787", "url": "https://gl.wikipedia.org/wiki?curid=513214", "title": "Faladoira, Go\u00e1, Cospeito", "text": "Faladoira \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 7 habitantes (2 homes e 5 mulleres)."}
{"id": "513215", "revid": "89787", "url": "https://gl.wikipedia.org/wiki?curid=513215", "title": "As Fontes, Go\u00e1, Cospeito", "text": "As Fontes \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 9 habitantes (3 homes e 6 mulleres)."}
{"id": "513216", "revid": "89787", "url": "https://gl.wikipedia.org/wiki?curid=513216", "title": "Franqueira, Go\u00e1, Cospeito", "text": "Franqueira \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 17 habitantes (11 homes e 6 mulleres)."}
{"id": "513217", "revid": "89787", "url": "https://gl.wikipedia.org/wiki?curid=513217", "title": "Freires, Go\u00e1, Cospeito", "text": "Freires \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 7 habitantes (4 homes e 3 mulleres)."}
{"id": "513218", "revid": "89787", "url": "https://gl.wikipedia.org/wiki?curid=513218", "title": "Goelas, Go\u00e1, Cospeito", "text": "Goelas \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 23 habitantes (15 homes e 8 mulleres)."}
{"id": "513219", "revid": "89787", "url": "https://gl.wikipedia.org/wiki?curid=513219", "title": "Golpilleira, Go\u00e1, Cospeito", "text": "Golpilleira \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 17 habitantes (9 homes e 8 mulleres)."}
{"id": "513220", "revid": "89787", "url": "https://gl.wikipedia.org/wiki?curid=513220", "title": "Granda de Abaixo, Go\u00e1, Cospeito", "text": "Granda de Abaixo \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 9 habitantes (5 homes e 4 mulleres)."}
{"id": "513221", "revid": "89787", "url": "https://gl.wikipedia.org/wiki?curid=513221", "title": "Granda de Arriba, Go\u00e1, Cospeito", "text": "Granda de Arriba \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 6 habitantes (3 homes e 3 mulleres)."}
{"id": "513222", "revid": "89787", "url": "https://gl.wikipedia.org/wiki?curid=513222", "title": "Guisande, Go\u00e1, Cospeito", "text": "Guisande \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 18 habitantes (7 homes e 11 mulleres)."}
{"id": "513223", "revid": "98629", "url": "https://gl.wikipedia.org/wiki?curid=513223", "title": "A Igrexa, Go\u00e1, Cospeito", "text": "A Igrexa \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 3 habitantes (1 home e 2 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "513224", "revid": "98629", "url": "https://gl.wikipedia.org/wiki?curid=513224", "title": "Lamela, Go\u00e1, Cospeito", "text": "Lamela \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 6 habitantes (2 homes e 4 mulleres).\nToponimia.\nO or\u00f3nimo Lamela \u00e9 un top\u00f3nimo que prov\u00e9n do lat\u00edn , e indica un lugar con lama ou lodo."}
{"id": "513225", "revid": "89787", "url": "https://gl.wikipedia.org/wiki?curid=513225", "title": "Mide, Go\u00e1, Cospeito", "text": "Mide \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 21 habitantes (11 homes e 10 mulleres)."}
{"id": "513226", "revid": "89787", "url": "https://gl.wikipedia.org/wiki?curid=513226", "title": "Pacio, Go\u00e1, Cospeito", "text": "Pacio \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 41 habitantes (20 homes e 21 mulleres)."}
{"id": "513227", "revid": "89787", "url": "https://gl.wikipedia.org/wiki?curid=513227", "title": "Pedregal, Go\u00e1, Cospeito", "text": "Pedregal \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 14 habitantes (6 homes e 8 mulleres)."}
{"id": "513228", "revid": "89787", "url": "https://gl.wikipedia.org/wiki?curid=513228", "title": "Rebordelo, Go\u00e1, Cospeito", "text": "Rebordelo \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 2 habitantes (d\u00faas mulleres)."}
{"id": "513229", "revid": "89787", "url": "https://gl.wikipedia.org/wiki?curid=513229", "title": "Riocas\u00e1s, Go\u00e1, Cospeito", "text": "Riocas\u00e1s \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "513230", "revid": "85894", "url": "https://gl.wikipedia.org/wiki?curid=513230", "title": "Tumbo, Go\u00e1, Cospeito", "text": "Tumbo \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 38 habitantes (17 homes e 21 mulleres)."}
{"id": "513231", "revid": "89787", "url": "https://gl.wikipedia.org/wiki?curid=513231", "title": "Vista Alegre, Go\u00e1, Cospeito", "text": "Vista Alegre \u00e9 un lugar da parroquia de Go\u00e1, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 15 habitantes (7 homes e 8 mulleres)."}
{"id": "513232", "revid": "23204", "url": "https://gl.wikipedia.org/wiki?curid=513232", "title": "O Carboeiro, Muimenta, Cospeito", "text": "O Carboeiro \u00e9 un lugar da parroquia de Muimenta, no concello de Cospeito, na comarca da Terra Ch\u00e1."}
{"id": "513233", "revid": "89787", "url": "https://gl.wikipedia.org/wiki?curid=513233", "title": "Cima de Vila, Muimenta, Cospeito", "text": "Cima de Vila \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 33 habitantes (17 homes e 16 mulleres)."}
{"id": "513234", "revid": "89787", "url": "https://gl.wikipedia.org/wiki?curid=513234", "title": "Costa da Zapateira, Muimenta, Cospeito", "text": "Costa da Zapateira \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 98 habitantes (46 homes e 52 mulleres)."}
{"id": "513235", "revid": "23204", "url": "https://gl.wikipedia.org/wiki?curid=513235", "title": "O Freixo, Muimenta, Cospeito", "text": "O Freixo \u00e9 un lugar da parroquia de Muimenta, no concello de Cospeito, na comarca da Terra Ch\u00e1."}
{"id": "513236", "revid": "89787", "url": "https://gl.wikipedia.org/wiki?curid=513236", "title": "Muimenta, Muimenta, Cospeito", "text": "Muimenta \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 377 habitantes (185 homes e 192 mulleres)."}
{"id": "513237", "revid": "839", "url": "https://gl.wikipedia.org/wiki?curid=513237", "title": "Kemal al-Din", "text": ""}
{"id": "513238", "revid": "89787", "url": "https://gl.wikipedia.org/wiki?curid=513238", "title": "O Pacio, Muimenta, Cospeito", "text": "O Pacio \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 30 habitantes (20 homes e 10 mulleres)."}
{"id": "513239", "revid": "89787", "url": "https://gl.wikipedia.org/wiki?curid=513239", "title": "As Paincegas, Muimenta, Cospeito", "text": "As Paincegas \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 21 habitantes (15 homes e 6 mulleres)."}
{"id": "513240", "revid": "89787", "url": "https://gl.wikipedia.org/wiki?curid=513240", "title": "Pereiras, Muimenta, Cospeito", "text": "Pereiras \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 3 habitantes (1 home e 2 mulleres)."}
{"id": "513241", "revid": "89787", "url": "https://gl.wikipedia.org/wiki?curid=513241", "title": "O Porto do Sal, Muimenta, Cospeito", "text": "O Porto do Sal \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 55 habitantes (29 homes e 26 mulleres)."}
{"id": "513242", "revid": "89787", "url": "https://gl.wikipedia.org/wiki?curid=513242", "title": "Portoareoso, Muimenta, Cospeito", "text": "Portoareoso \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 15 habitantes (4 homes e 11 mulleres)."}
{"id": "513243", "revid": "839", "url": "https://gl.wikipedia.org/wiki?curid=513243", "title": "Moustafa Madbouly", "text": ""}
{"id": "513244", "revid": "89787", "url": "https://gl.wikipedia.org/wiki?curid=513244", "title": "O Pozo, Muimenta, Cospeito", "text": "O Pozo \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 22 habitantes (14 homes e 8 mulleres)."}
{"id": "513245", "revid": "89787", "url": "https://gl.wikipedia.org/wiki?curid=513245", "title": "O Rego da Cerva, Muimenta, Cospeito", "text": "O Rego da Cerva \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 6 habitantes (3 homes e 3 mulleres)."}
{"id": "513246", "revid": "89787", "url": "https://gl.wikipedia.org/wiki?curid=513246", "title": "A Regueiri\u00f1a, Muimenta, Cospeito", "text": "A Regueiri\u00f1a \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 8 habitantes (4 homes e 4 mulleres)."}
{"id": "513247", "revid": "89787", "url": "https://gl.wikipedia.org/wiki?curid=513247", "title": "Reigosela, Muimenta, Cospeito", "text": "Reigosela \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 14 habitantes (8 homes e 6 mulleres)."}
{"id": "513248", "revid": "88215", "url": "https://gl.wikipedia.org/wiki?curid=513248", "title": "CP Calafell Tot L'Any", "text": ""}
{"id": "513249", "revid": "89787", "url": "https://gl.wikipedia.org/wiki?curid=513249", "title": "A Traba, Muimenta, Cospeito", "text": "A Traba \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 21 habitantes (10 homes e 11 mulleres)."}
{"id": "513250", "revid": "89787", "url": "https://gl.wikipedia.org/wiki?curid=513250", "title": "Valmaior, Muimenta, Cospeito", "text": "Valmaior \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 30 habitantes (15 homes e 15 mulleres)."}
{"id": "513251", "revid": "839", "url": "https://gl.wikipedia.org/wiki?curid=513251", "title": "Ahmed Nazif", "text": ""}
{"id": "513252", "revid": "112903", "url": "https://gl.wikipedia.org/wiki?curid=513252", "title": "Linguas yao", "text": ""}
{"id": "513253", "revid": "112903", "url": "https://gl.wikipedia.org/wiki?curid=513253", "title": "Linguas miao", "text": ""}
{"id": "513254", "revid": "88215", "url": "https://gl.wikipedia.org/wiki?curid=513254", "title": "Tempada 2020-2021 da OK Liga masculina", "text": ""}
{"id": "513256", "revid": "112903", "url": "https://gl.wikipedia.org/wiki?curid=513256", "title": "Hespa\u00f1a", "text": ""}
{"id": "513257", "revid": "23204", "url": "https://gl.wikipedia.org/wiki?curid=513257", "title": "Lingua A'Tong", "text": ""}
{"id": "513259", "revid": "89787", "url": "https://gl.wikipedia.org/wiki?curid=513259", "title": "Vila da Igrexa, Muimenta, Cospeito", "text": "Vila da Igrexa \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 14 habitantes (9 homes e 5 mulleres)."}
{"id": "513260", "revid": "89787", "url": "https://gl.wikipedia.org/wiki?curid=513260", "title": "Vilar Corvelle, Muimenta, Cospeito", "text": "Vilar Corvelle \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 5 habitantes (1 home e 4 mulleres)."}
{"id": "513261", "revid": "89787", "url": "https://gl.wikipedia.org/wiki?curid=513261", "title": "Vilari\u00f1o, Muimenta, Cospeito", "text": "Vilari\u00f1o \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 22 habitantes (12 homes e 10 mulleres)."}
{"id": "513262", "revid": "89787", "url": "https://gl.wikipedia.org/wiki?curid=513262", "title": "A Vilerma, Muimenta, Cospeito", "text": "A Vilerma \u00e9 un lugar da parroquia de Muimenta, no concello de Cospeito, na comarca da Terra Ch\u00e1. Segundo o IGE, en 2019 ti\u00f1a 13 habitantes (5 homes e 8 mulleres)."}
{"id": "513263", "revid": "88215", "url": "https://gl.wikipedia.org/wiki?curid=513263", "title": "Copa WSE", "text": ""}
{"id": "513264", "revid": "85894", "url": "https://gl.wikipedia.org/wiki?curid=513264", "title": "A Millarada, Mom\u00e1n, Cospeito", "text": "A Millarada \u00e9 un lugar da parroquia de Mom\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 11 habitantes (4 homes e 7 mulleres)."}
{"id": "513265", "revid": "85894", "url": "https://gl.wikipedia.org/wiki?curid=513265", "title": "Mom\u00e1n de Abaixo, Mom\u00e1n, Cospeito", "text": "Mom\u00e1n de Abaixo \u00e9 un lugar da parroquia de Mom\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 33 habitantes (17 homes e 16 mulleres)."}
{"id": "513266", "revid": "85894", "url": "https://gl.wikipedia.org/wiki?curid=513266", "title": "Mom\u00e1n de Arriba, Mom\u00e1n, Cospeito", "text": "Mom\u00e1n de Arriba \u00e9 un lugar da parroquia de Mom\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 27 habitantes (11 homes e 16 mulleres)."}
{"id": "513267", "revid": "85894", "url": "https://gl.wikipedia.org/wiki?curid=513267", "title": "A Veiga do Pumar, Mom\u00e1n, Cospeito", "text": "A Veiga do Pumar \u00e9 un lugar da parroquia de Mom\u00e1n no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 29 habitantes (15 homes e 14 mulleres).\nO poboado creouse en 1966, no marco do plan do Instituto Nacional de Colonizaci\u00f3n."}
{"id": "513268", "revid": "85894", "url": "https://gl.wikipedia.org/wiki?curid=513268", "title": "Os Curr\u00e1s, Lamas, Cospeito", "text": "Os Curr\u00e1s \u00e9 un lugar da parroquia de Lamas no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 12 habitantes (6 homes e 6 mulleres)."}
{"id": "513269", "revid": "85894", "url": "https://gl.wikipedia.org/wiki?curid=513269", "title": "O Rebordelo, Lamas, Cospeito", "text": "O Rebordelo \u00e9 un lugar da parroquia de Lamas no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 39 habitantes (19 homes e 20 mulleres)."}
{"id": "513270", "revid": "85894", "url": "https://gl.wikipedia.org/wiki?curid=513270", "title": "O Toxal, Lamas, Cospeito", "text": "O Toxal \u00e9 un lugar da parroquia de Lamas no concello lugu\u00e9s de Cospeito na comarca da Terra Ch\u00e1. Segundo o IGE, en 2019 ti\u00f1a 10 habitantes (5 homes e 5 mulleres)."}
{"id": "513271", "revid": "85894", "url": "https://gl.wikipedia.org/wiki?curid=513271", "title": "Os Trobos, Lamas, Cospeito", "text": "Os Trobos \u00e9 un lugar da parroquia de Lamas no concello lugu\u00e9s de Cospeito na comarca da Terra Ch\u00e1."}
{"id": "513274", "revid": "85894", "url": "https://gl.wikipedia.org/wiki?curid=513274", "title": "Eduard von Zambaur", "text": "Eduard Karl Max Ritter von Zambaur, nado o 11 de maio de 1866 en Podg\u00f3rze, Cracovia, e finado o 10 de outubro de 1947 en Graz, foi un orientalista, numism\u00e1tico e oficial do ex\u00e9rcito austr\u00edaco.\nTraxectoria.\nComo militar.\nEduard von Zambaur era fillo dun xeneral do ex\u00e9rcito austr\u00edaco. Logo de recibir a s\u00faa educaci\u00f3n secundaria militar inferior en Koszeg (actualmente en Hungr\u00eda) e a superior en Hranice (hoxe na R. Checa), von Zambaur asistiu entre 1880 e 1883 \u00e1 Academia Militar Teresiana en Wiener Neustadt. En agosto de 1886 acadou o grao de tenente e en 1890 o de tenente primeiro. \nDe 1890 a 1893 foi instrutor na escola de cadetes de Viena, desde 1897 na Academia Militar Teresiana e a partir de 1913 na Escola Militar de Maribor.\nParalelamente \u00e1 s\u00faa actividade militar, entre 1890 e 1895 frecuentou a Academia Real e Imperial de Linguas Orientais (\"Kaiserlich-k\u00f6nigliche\" \"Akademie f\u00fcr Orientalische Sprachen\") en Viena, onde aprendeu \u00e1rabe, turco e persa. \nDurante a primeira guerra mundial foi o representante militar do Imperio Austroh\u00fangaro en Constantinopla. En 1917 foi ascendido ao rango de coronel e dous anos despois retirouse do servizo activo. Con todo, entre 1920 e 1925 foi o responsable do servizo de traduci\u00f3n da secci\u00f3n austr\u00edaca da Comisi\u00f3n Interaliada de Reparaci\u00f3ns.\nComo orientalista e numism\u00e1tico.\nOs intereses de von Zambaur como orientalista non se limitaron ao co\u00f1ecemento das linguas orientais, sen\u00f3n a aspectos hist\u00f3ricos e numism\u00e1ticos dos pobos da \u00e1rea isl\u00e1mica.\nAs moedas que adquiriu durante unha viaxe a Par\u00eds, entre as que hab\u00eda algunha de orixe persa, foron a base do seu interese pola moeda oriental, non s\u00f3 no relativo ao seu estudo sen\u00f3n tam\u00e9n como coleccionista. O seu artigo de 1915 \"Nouvelles contributions \u00e0 la numismatique orientale\" tivo moita repercusi\u00f3n nos c\u00edrculos numism\u00e1ticos da \u00e9poca e abriulle as portas para ser considerado unha autoridade na numism\u00e1tica do mundo isl\u00e1mico.\nAo seu regreso a Austria logo do seu retiro como representante militar en Constantinopla, en outono de 1918, unha boa parte da s\u00faa colecci\u00f3n de moedas perdeuse preto da fronteira austr\u00edaca en Galicia, e os exemplares que conservou viuse na obriga de venderllos ao Museo de Historia da Arte de Viena, por mor das dificultades econ\u00f3micas que padec\u00eda. Nesta \u00e9poca foi cando escribiu o traballo m\u00e1is salientable da s\u00faa traxectoria: \"Manuel de g\u00e9n\u00e9alogie et de chronologie pour l\u2019histoire de l\u2019Islam\". \nEn 1901 ingresou na Sociedade Numism\u00e1tica Austr\u00edaca e en 1929 foi elixido o seu presidente, posto que mantivo ata pouco antes da s\u00faa morte, en 1947."}
{"id": "513275", "revid": "1822", "url": "https://gl.wikipedia.org/wiki?curid=513275", "title": "Alcioneo", "text": "Na mitolox\u00eda grega, Alcioneo ou Alci\u00f3n (en grego, \"\u0386\u03bb\u03ba\u03c5\u03bf\u03bd\u03b5\u03cd\u03c2\"), era un xigante de inmenso tama\u00f1o e forza terrible, fillo -como o resto dos Xigantes- de Xea (a Terra) e Urano (o Ceo). \nOs Xigantes, incitados por Xea como vinganza pola sorte sufrida polos Ciclopes e os Hecatonquiros, tam\u00e9n fillos seus, rebel\u00e1ronse contra Zeus e o resto dos deuses ol\u00edmpicos nunha guerra co\u00f1ecida como Xigantomaquia, na que foron derrotados e mortos. A\u00ednda que os Xigantes foran de raza divina, eran mortais, pero sempre que foran feridos simultaneamente por un deus e un mortal, polo que Zeus chamou \u00f3 seu lado \u00f3 heroe Heracles.\nAlcioneo e Porfiri\u00f3n foron os principais protagonistas do enfrontamento. Alcioneo ti\u00f1a a propiedade da inmortalidade mentres loitase na terra onde nacera (Palene, na actual Macedonia), por iso ergu\u00edase de novo unha e outra vez tras ser ferido polas frechas de Heracles (envelenadas co sangue da Hidra de Lerna). Aconsellado por Atenea, Heracles logrou sacar a Alcioneo da s\u00faa terra e as\u00ed conseguiu acabar con el. As distintas fontes dan d\u00faas explicaci\u00f3ns: para uns arrastrouno ata f\u00f3ra do seu territorio; para outros, Heracles simulou fuxir enganando \u00f3 xigante, que \u00f3 perseguilo non se deu de conta que estaba f\u00f3ra da s\u00faa terra.\nDurante esta persecuci\u00f3n, Alcioneo lanzou unha rocha enorme contra Heracles, esmagando a 24 dos compa\u00f1eiros deste. Nalg\u00fan texto expl\u00edcase que o propio Heracles rexeitou a rocha coa s\u00faa clava, matando as\u00ed \u00f3 xigante. P\u00edndaro afirma que a rocha pod\u00eda verse no istmo de Corinto.\nAs fillas de Alcioneo (Alcipe, Ante, Asteria, Ctonia, Drimo, Metone, Palene e Phtonia ou Fostonia), chamadas as Alci\u00f3nides, bot\u00e1ronse \u00f3 mar, desesperadas pola morte do pai, e foron trasformadas pola deusa Anf\u00edtrite en picapeixes (\"Alcedo atthis\", da familia dos Alced\u00ednidos)."}
{"id": "513276", "revid": "65337", "url": "https://gl.wikipedia.org/wiki?curid=513276", "title": "Eduard Karl Max Ritter von Zambaur", "text": ""}
{"id": "513277", "revid": "65337", "url": "https://gl.wikipedia.org/wiki?curid=513277", "title": "Eduard Ritter von Zambaur", "text": ""}
{"id": "513278", "revid": "7523", "url": "https://gl.wikipedia.org/wiki?curid=513278", "title": "Killian Hayes", "text": "Killian Deron Antron Hayes, nado o 27 de xullo de 2001 en Lakeland, Florida, \u00e9 un xogador franco-estadounidense de baloncesto profesional que xoga nos Detroit Pistons da National Basketball Association (NBA).\nTraxectoria profesional.\nO 18 de novembro de 2020, Hayes foi elixido na 7\u00aa posici\u00f3n do Draft da NBA de 2020 polos Detroit Pistons."}
{"id": "513279", "revid": "23204", "url": "https://gl.wikipedia.org/wiki?curid=513279", "title": "The Christmas Chronicles", "text": "The Christmas Chronicles \u00e9 un filme estadounidense de 2018 dirixido por Clay Kaytis a partir dun gui\u00f3n de Matt Lieberman. Est\u00e1 protagonizado por Kurt Russell, Judah Lewis, Darby Camp, Lamorne Morris, Kimberly Williams-Paisley e Oliver Hudson. \u00c9 o primeiro t\u00edtulo da serie de filmes \"The Christmas Chronicles\". O filme foi producido por 1492 Pictures e Wonder Worldwide, e estreouse o 22 de novembro de 2018 en Netflix.\n\"The Christmas Chronicles\" recibiu valoraci\u00f3ns positivas por parte da cr\u00edtica, e tivo unha secuela, \"The Christmas Chronicles 2\", a cal se estreou o 25 de novembro de 2020."}
