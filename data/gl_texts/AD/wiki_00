{"id": "390734", "revid": "25871", "url": "https://gl.wikipedia.org/wiki?curid=390734", "title": "Catalonha", "text": ""}
{"id": "390735", "revid": "85894", "url": "https://gl.wikipedia.org/wiki?curid=390735", "title": "A Tapada, Castro, Carballedo", "text": "A Tapada \u00e9 un lugar da parroquia de Castro, no concello lugu\u00e9s de Carballedo, na comarca de Chantada.\nSegundo o INE en 2016 o lugar contaba con 4 habitantes, 2 mulleres e 2 homes.\nToponimia.\nO top\u00f3nimo deriva dun antigo , chousa ou terreo cercado."}
{"id": "390736", "revid": "15490", "url": "https://gl.wikipedia.org/wiki?curid=390736", "title": "Ralphie May", "text": "Ralph Duren \"Ralphie\" May, nado en Chattanooga, Tennessee o 17 de febreiro de 1972 e finado o 6 de outubro de 2017, foi un actor e comediante estadounidense."}
{"id": "390738", "revid": "85894", "url": "https://gl.wikipedia.org/wiki?curid=390738", "title": "Pepes, Castro, Carballedo", "text": "Pepes \u00e9 un lugar da parroquia de Castro, no concello lugu\u00e9s de Carballedo, na comarca de Chantada.\nSegundo o INE en 2016 o lugar contaba con 11 habitantes, 7 mulleres e 4 homes.\nToponimia.\nO top\u00f3nimo deriva do apelido \"Pepiz\" relacionado co antrop\u00f3nimo . Ning\u00fan outro lugar de Galicia leva este nome."}
{"id": "390739", "revid": "98629", "url": "https://gl.wikipedia.org/wiki?curid=390739", "title": "Antonio Rem\u00f3n Zarco del Valle y Huet", "text": "Antonio Rem\u00f3n Zarco del Valle y Huet, nado na Habana o 30 de maio de 1785 e finado en Madrid o 20 de abril de 1866, foi un militar, enxe\u00f1eiro e escritor espa\u00f1ol.\nTraxectoria.\nTraxectoria militar e pol\u00edtica.\nParticipou na campa\u00f1a de Portugal e despois na Guerra de Independencia espa\u00f1ola, conseguindo en 1812 o grao de brigadier. Foi capturado e conducido a Par\u00eds, onde permaneceu reclu\u00eddo en Vicennes, con outros xenerais espa\u00f1ois, at\u00e9 ser liberado ao remata-la guerra.\nAo establecerse o goberno provisional constitucional en 1820, desempe\u00f1ou durante sete d\u00edas en marzo de 1820 a carteira de ministro da Guerra de forma interina. Cargo, a partir do cal seguir\u00eda ascendendo rapidamente: Mariscal de Campo en 1821, Capit\u00e1n Xeneral de Arag\u00f3n en 1822 e deputado pola Habana en 1823, perdendo ese ano t\u00f3dolos seus honores e cargos. Foi Xefe do corpo de Estado Maior, ministro plenipotenciario en N\u00e1poles (1821) e Inglaterra (1822) e tam\u00e9n, en 1822, presidente da Deputaci\u00f3n de Catalu\u00f1a.\nTrala morte de Fernando VII, foi ministro da Guerra no goberno de Cea Berm\u00fadez (1833). Participou na primeira guerra carlista durante tres anos sendo ascendido a tenente xeneral dos ex\u00e9rcitos (1836) e enxe\u00f1eiro xeral das prazas e fronteiras do reino, inspector xeral do rexemento de enxe\u00f1eiros. Posteriormente foi nomeado embaixador en Prusia, Austria e Rusia, conseguindo que as d\u00faas primeiras potencias reco\u00f1eceran a Isabel II como ra\u00ed\u00f1a.\nFoi senador pola provincia de M\u00e1laga de 1838 a 1841, e despois senador vitalicio de 1845 a 1866.\nTraxectoria acad\u00e9mica.\nFoi autor de diversas publicaci\u00f3ns de car\u00e1cter hist\u00f3rico e cient\u00edfico, algunhas das cales public\u00e1ronse no Memorial do Arquivo do Corpo de Enxe\u00f1eiros. Foi membro fundador da Real Academia de Ciencias Exactas, F\u00edsicas e Naturais en 1847, e foi o seu primeiro presidente dende 1848 at\u00e9 1966. Ademais tam\u00e9n foi membro numerario da Real Academia de Ciencias de Sevilla, as\u00ed como numerario da Real Academia da Historia (elixido acad\u00e9mico honorario en 1843, e xa como numerario o 11 de xu\u00f1o de 1847, ocupando a Medalla n\u00ba7), da Real Academia de Ciencias e Artes de Barcelona, da Real Academia de Belas Artes de San Fernando de Madrid, da Real Academia de Belas Artes de San Lu\u00eds de Zaragoza e da Real Academia de Belas Artes da Pur\u00edsima Concepci\u00f3n de Valladolid. Foi socio do Ateneo de Madrid.\nIgualmente. foi membro de diversas academias no estranxeiro: entre elas a Imperial de Ciencias de San Petersburgo, a de Ciencias Militares de Suecia, a Sociedade Xeol\u00f3xica de Francia ou a Sociedade Xeogr\u00e1fica de Par\u00eds, entre outras. Intentou crear unha Biblioteca Militar de Autores Espa\u00f1ois.\nReco\u00f1ecementos e t\u00edtulos.\nXentilhome de c\u00e1mara do rei, cabaleiro da Gran Cruz de Carlos III (1834), de Isabel a Cat\u00f3lica, Laureada de San Fernando e San Hermenegildo, tres veces cabaleiro de primeira clase da de San Fernando e San Hermengildo, as\u00ed como foi condecorado coas cruces das batallas de Bail\u00e9n, Aranxuez, Almonacid, Chiclana e Albuera; d\u00faas veces ben\u00e9merito da patria e pai da provincia. Entre os t\u00edtulos que obtivo, atop\u00e1base o de Cabaleiro do V\u00e9laro de Ouro (1860).\nTam\u00e9n obtivo diversas condecoraci\u00f3ns no estranxeiro, como a gran cruz de San Bieito de Avis en Portugal, a Aguia Vermella de primeira clase de Prusia (1849) e gran oficial da Lexi\u00f3n de Honra de Francia."}
{"id": "390740", "revid": "85894", "url": "https://gl.wikipedia.org/wiki?curid=390740", "title": "Santa Baia, Castro, Carballedo", "text": "Santa Baia \u00e9 un lugar da parroquia de Castro, no concello lugu\u00e9s de Carballedo, na comarca de Chantada.\nSegundo o INE en 2016 o lugar estaba deshabitado.\nToponimia.\nO top\u00f3nimo \u00e9 un nome de santa, o mesmo que Santa Eulalia (do grego, \"a ben falada\"); \u00e9 pois un haxiotop\u00f3nimo."}
{"id": "390741", "revid": "25871", "url": "https://gl.wikipedia.org/wiki?curid=390741", "title": "British Virgin Islands", "text": ""}
{"id": "390742", "revid": "85894", "url": "https://gl.wikipedia.org/wiki?curid=390742", "title": "A Eirexe, Castro, Carballedo", "text": "A Eirexe \u00e9 un lugar da parroquia de Castro, no concello lugu\u00e9s de Carballedo, na comarca de Chantada.\nSegundo o INE en 2016 ti\u00f1a 1 habitante, home.\nToponimia.\nO top\u00f3nimo procede do lat\u00edn , o lugar onde est\u00e1 a igrexa. Mais a igrexa parroquial est\u00e1 no lugar de Castro."}
{"id": "390743", "revid": "85894", "url": "https://gl.wikipedia.org/wiki?curid=390743", "title": "O Ba\u00f1al, Castro, Carballedo", "text": "O Ba\u00f1al \u00e9 un lugar da parroquia de Castro, no concello lugu\u00e9s de Carballedo, na comarca de Chantada.\nSegundo o INE en 2016 o lugar contaba con 1 habitante, un home.\nToponimia.\nO top\u00f3nimo procede do lat\u00edn , relacionado con charcos ou ba\u00f1os.. O lugar est\u00e1 pr\u00f3ximo ao regato de Fond\u00f3s."}
{"id": "390746", "revid": "85894", "url": "https://gl.wikipedia.org/wiki?curid=390746", "title": "Nande, Castro, Carballedo", "text": "Nande \u00e9 un lugar da parroquia de Castro, no concello lugu\u00e9s de Carballedo, na comarca de Chantada.\nSegundo o INE en 2016 o lugar contaba con 3 habitantes, unha muller e dous homes.\nToponimia.\nO top\u00f3nimo fai referencia \u00e1s terras de , antrop\u00f3nimo visig\u00f3tico."}
{"id": "390748", "revid": "1131", "url": "https://gl.wikipedia.org/wiki?curid=390748", "title": "Aeroporto de Bremen", "text": "O aeroporto de Bremen (IATA: BRE, ICAO: EDDW) \u00e9 un aeroporto internacional que serve \u00e1 cidade e ao estado de Bremen, no norte de Alema\u00f1a. Est\u00e1 situado a 3,5\u00a0km ao sur da cidade e no ano 2016 pasaron polas s\u00faas instalaci\u00f3ns un total de 2 573 501 pasaxeiros. Nel operan principalmente voos cara destinos metropolitanos e de ocio en Europa e serve como base para Germania e Ryanair."}
{"id": "390754", "revid": "85894", "url": "https://gl.wikipedia.org/wiki?curid=390754", "title": "O Bosque, Castro, Carballedo", "text": "O Bosque \u00e9 un lugar da parroquia de Castro, no concello lugu\u00e9s de Carballedo, na comarca de Chantada.\nSegundo o INE en 2016 o lugar estaba deshabitado.\nToponimia.\nO top\u00f3nimo, de orixe incerta, fai referencia a un terreo con \u00e1rbores, unha pequena fraga."}
{"id": "390759", "revid": "1131", "url": "https://gl.wikipedia.org/wiki?curid=390759", "title": "Aeroporto de Bruxelas Sur-Charleroi", "text": "O aeroporto de Bruxelas Sur-Charleroi (IATA: CRL, ICAO: EBCI), tam\u00e9n chamado aeroporto de Charleroi ou aeroporto de Gosselies, \u00e9 un aeroporto internacional situado en Gosselies, unha parte da cidade de Charleroi en Valonia. O aeroporto at\u00f3pase a 7,4\u00a0km ao norte de Charleroi e a 46\u00a0km ao sur do centro de Bruxelas. En termos de pasaxeiros e movementos de avi\u00f3ns \u00e9 o segundo aeroporto m\u00e1is concorrido de B\u00e9lxica, pasando no ano 2016 7 303 720 pasaxeiros en 75 038 operaci\u00f3ns. Tam\u00e9n \u00e9 un importante aer\u00f3dromo para a aviaci\u00f3n xeral, sendo o fogar de 3 escolas de voo."}
{"id": "390760", "revid": "1131", "url": "https://gl.wikipedia.org/wiki?curid=390760", "title": "Aeroporto de Varsovia-Modlin", "text": "O aeroporto de Varsovia-Modlin (IATA: WMI, ICAO: EPMO) \u00e9 un aeroporto internacional polaco, anteriormente unha base militar sen uso, inaugurado en xu\u00f1o do ano 2012. Est\u00e1 situado a 40\u00a0km ao norte do centro da cidade de Varsovia, en Nowy Dw\u00f3r Mazowiecki, e ten unha capacidade m\u00e1xima duns 2-2,3 mill\u00f3ns de pasaxeiros por ano. O aeroporto est\u00e1 dese\u00f1ado para ser utilizado por aeroli\u00f1as de baixo custo para servir Varsovia. No ano 2015 foi o quinto aeroporto m\u00e1is concorrido de Polonia. No ano 2016 pasaron polas s\u00faas instalaci\u00f3ns un total de 2 860 874 pasaxeiros, en voos servidos unicamente por Ryanair. Por\u00e9n, o principal aeroporto internacional da cidade \u00e9 o de Varsovia-Chopin.\nHistoria.\nPrimeiro uso.\nOrixinalmente dese\u00f1ado para uso militar na Segunda Rep\u00fablica Polaca en 1937, non chegou a ser inaugurado polas autoridades do pa\u00eds. Por\u00e9n, comezou a ser operativo durante a segunda guerra mundial en 1940 como unha base a\u00e9rea para a \"Luftwaffe\" alem\u00e1 na Polonia ocupada. Tras a guerra, entre 1945 e 2000, foi usado polas forzas a\u00e9reas polaca e rusa. No ano 2000 o ministro polaco de defensa anunciou o peche do aer\u00f3dromo. A s\u00faa pista atop\u00e1base en malas condici\u00f3ns e carec\u00eda de luces axeitadas e axudas de navegaci\u00f3n de radio modernas como un ILS.\nRedesenvolvemento.\nPosteriormente, gran parte da s\u00faa superficie orixinal estivo dispo\u00f1ible como capital nunha empresa de xesti\u00f3n conxunta e responsabilidae limitada creada para xestionar o futuro aeroporto, Port Lotniczy Mazowsze Warszawa-Modlin Sp. z o.o. O aeroporto converteuse para o uso civil, principalmente como un substituto para a agora pechada terminal Etiuda para aeroli\u00f1as de baixo custo no principal aeroporto de Varsovia. Distintas propostas de datas de inauguraci\u00f3n foron pasando, e os plans de negocio con grandes melloras das infraestruturas, inclu\u00edda unha nova terminal de pasaxeiros, adi\u00e1ronse sen ning\u00fan progreso real na construci\u00f3n durante alg\u00fan tempo. Tam\u00e9n se completou unha avaliaci\u00f3n ambiental. En febreiro de 2008 anunciouse un calendario que programaba a apertura da actividade comercial a comezos de 2010. O 8 de febreiro de 2010 foi rexistrado oficialmente como aeroporto civil pola autoridade polaca de aviaci\u00f3n (Urz\u0105d Lotnictwa Cywilnego).\nNo mes de setembro de 2009 anunciouse que se estaban recibindo ofertas e que se asegurara financiamente por parte da Uni\u00f3n Europea para inaugurar o aeroporto en 2011, a tempo para a Eurocopa de F\u00fatbol do 2012. As obras comezaron finalmente no mes de outubro de 2010 e agard\u00e1base o seu remate para antes da Eurocopa; por\u00e9n, o prazo non se cumpriu e o aeroporto comezou a operar en xullo de 2012.\nA\u00ednda que o primeiro avi\u00f3n deber\u00eda partir de Modlin o 16 de xullo de 2012, o aeroporto inaugurouse oficialmente o d\u00eda anterior, e o primeiro voo de pasaxeiros dende Budapest chegou ao aeroporto ao redor das 17:30. As aeroli\u00f1as de baixo custo Wizz Air e Ryanair comezaron a usar o aeroporto como base.\nProblemas e crecemento.\nO 22 de decembro de 2012 anunciouse que a pista do aeroporto pechar\u00edase durante un per\u00edodo non definido para os avi\u00f3ns m\u00e1is grandes, como os Boeing 737 e Airbus A320, por motivos de seguridade. Ryanair confirmou o d\u00eda do peche da pista que desviar\u00eda todos os seus avi\u00f3ns ao aeroporto de Varsovia-Chopin ata que esta fose reparada. Wizz Air tam\u00e9n conformou que mudar\u00eda todos os seus voos cara Varsovia-Chopin ata a reapertura de Modlin. Esta chegar\u00eda seis meses despois, o d\u00eda 4 de xullo de 2013, despois de que rematasen os traballos para arranxar a pista. O 17 de xullo Wizz Air anunciou que non regresar\u00eda ao aeroporto a pesar da s\u00faa apertura, pero quedar\u00eda de todas formas en Varsovia-Chopin. Ryanair regresou a Modlin o d\u00eda 30 de setembro e dende ent\u00f3n engadiu novas rutas \u00e1 s\u00faa programaci\u00f3n inicial.\nO 19 de setembro de 2013 o ILS de categor\u00eda I estivo oficialmente listo para ser usado. Ao mesmo tempo comezaron as probas para o ILS de categor\u00eda II, que estivo operativo o 1 de maio de 2014.\nEn outubro de 2015 o aeroporto recibiu ao seu pasaxeiro 5 mill\u00f3ns. En decembro dese ano inaugurouse unha nova sala nas s\u00faas instalaci\u00f3ns.\nDende a inauguraci\u00f3n do novo aeroporto a d\u00eda de hoxe s\u00f3 \u00e9 usado por Ryanair, que incrementou a s\u00faa rede a 50 destinos, 43 deles anuais e 7 estacionais."}
{"id": "390762", "revid": "1131", "url": "https://gl.wikipedia.org/wiki?curid=390762", "title": "Aeroporto de Beauvais-Till\u00e9", "text": "O aeroporto de Beauvais-Till\u00e9 (IATA: BVA, ICAO: LFOB), comercializado como aeroporto de Par\u00eds-Beauvais, \u00e9 un aeroporto internacional pr\u00f3ximo \u00e1 cidade de Beauvais, na comuna francesa de Till\u00e9. \u00c9 o d\u00e9cimo aeroporto m\u00e1is concorrido de Francia, pasando polas s\u00faas instalaci\u00f3ns 3 997 856 pasaxeiros no ano 2016, e \u00e9 usado principalmente por aeroli\u00f1as de baixo custo.\nA pesar do seu nome comercial, o aeroporto at\u00f3pase na rexi\u00f3n da Picard\u00eda a 85\u00a0km ao norte de Par\u00eds. O nome de Par\u00eds-Beauvais foi usado de xeito non oficial ata que o aeroporto recibiu a s\u00faa nova marca no ano 2017."}
{"id": "390763", "revid": "1131", "url": "https://gl.wikipedia.org/wiki?curid=390763", "title": "Aeroporto de Pozna\u0144-\u0141awica", "text": "O aeroporto de Pozna\u0144-\u0141awica Henryk Wieniawski (IATA: POZ, ICAO: EPPO) \u00e9 un aeroporto polaco que serve \u00e1 cidade de Pozna\u0144. Constru\u00eddo no ano 1913, \u00e9 un dos aeroportos m\u00e1is antigos de Polonia. Est\u00e1 situado a 5\u00a0km ao oeste do centro de Pozna\u0144. Toma o seu nome da veci\u00f1anza de \u0141awica, parte do distrito de Grunwald, a\u00ednda que as s\u00faas instalaci\u00f3ns est\u00e1n realmente no distrito de Je\u017cyce."}
{"id": "390764", "revid": "1131", "url": "https://gl.wikipedia.org/wiki?curid=390764", "title": "Aeroporto de Weeze", "text": "O aeroporto de Weeze (IATA: NRN, ICAO: EDLV), tam\u00e9n co\u00f1ecido como aeroporto de Niederrhein, \u00e9 un aeroporto menor da rexi\u00f3n alem\u00e1 da Baixa Renania. \u00c9 usado principalmente por aeroli\u00f1as de baixo custo, especialmente por Ryanair. O aeroporto est\u00e1 situado a 3,7\u00a0km ao suroeste do municipio de Weeze, a 7\u00a0km ao noroeste de Kevelaer, a 33\u00a0km ao sueste da cidade neerlandesa de Nijmegen e a 48\u00a0km ao noroeste de Duisburgo."}
{"id": "390765", "revid": "89787", "url": "https://gl.wikipedia.org/wiki?curid=390765", "title": "Rafael Lapesa", "text": "Rafael Lapesa Melgar, nado en Valencia o 8 de febreiro de 1908 e finado en Madrid o 1 de febreiro de 2001, foi un fil\u00f3logo valenciano, profesor da Universidade de Madrid e membro da Real Academia Espa\u00f1ola e da Real Academia da Historia."}
{"id": "390766", "revid": "89787", "url": "https://gl.wikipedia.org/wiki?curid=390766", "title": "Pablo Fern\u00e1ndez Santos", "text": "Pablo Fern\u00e1ndez Santos, nado en Le\u00f3n, 4 de xu\u00f1o de 1976, \u00e9 un pol\u00edtico espa\u00f1ol, procurador nas Cortes de Castela e Le\u00f3n por Podemos.\nTraxectoria.\nPablo Fern\u00e1ndez \u00e9 licenciado en Dereito pola Universidade Complutense de Madrid. Foi traballador aut\u00f3nomo, rexentando un quiosco de prensa na s\u00faa cidade natal.\nEn 2014 comezou a s\u00faa militancia en Podemos, sendo elixido representante para o Consello Cidad\u00e1n do partido. En febreiro de 2015 as bases do partido escoll\u00e9rono como secretario xeral de Podemos en Castela e Le\u00f3n, sendo igualmente designado candidato \u00e1 presidencia da Xunta en abril do mesmo ano e conseguindo nas elecci\u00f3ns auton\u00f3micas de maio representaci\u00f3n nas Cortes por todas as provincias castel\u00e1-leonesas exceptuando Soria.\nEn maio de 2017 foi reelixido secretario xeral de Podemos en Castela e Le\u00f3n."}
{"id": "390767", "revid": "25871", "url": "https://gl.wikipedia.org/wiki?curid=390767", "title": "Filipe III de Francia", "text": "Filipe III de Francia, co\u00f1ecido como Filipe o Atrevido, nado o en Poissy, Illa de Francia, Reino de Francia, e finado o en Perpi\u00f1\u00e1n, Rosell\u00f3n, Reino de Mallorca, foi o Reino de Francia desde 1270 at\u00e9 a s\u00faa morte.\nEra fillo do rei Lu\u00eds IX (San Lu\u00eds), que morreu durante a Oitava Cruzada na que Filipe o acompa\u00f1aba.\nDurante o seu reinado Filipe fixo varias adquisici\u00f3ns territoriais, principalmente o Condado de Tolosa, anexionado en 1271.\nDespois das V\u00e9speras Sicilianas iniciadas polo rei Pedro III de Arag\u00f3n contra Carlos I de Sicilia, seu t\u00edo, liderou unha cruzada, sen \u00e9xito, para axudar Carlos.\nObrigado a retirarse, acabou morrendo en 1285, sendo sucedido polo seu fillo Filipe IV.\nFoi enterrado inicialmente en Narbona, e despois na Bas\u00edlica de Saint-Denis"}
{"id": "390769", "revid": "1987", "url": "https://gl.wikipedia.org/wiki?curid=390769", "title": "David Diop", "text": ""}
{"id": "390771", "revid": "27155", "url": "https://gl.wikipedia.org/wiki?curid=390771", "title": "Beta\u00edna", "text": "En qu\u00edmica, unha beta\u00edna \u00e9 calquera composto qu\u00edmico neutro cun grupo funcional cati\u00f3nico cargado positivamente como un amonio cuaternario ou cati\u00f3n fosfonio (xeralmente: i\u00f3ns onio) que non leva ning\u00fan \u00e1tomo de hidr\u00f3xeno e cun grupo funcional cargado negativamente como o grupo carboxilato, que non pode estar adxacente ao sitio cati\u00f3nico. Unha beta\u00edna pode ser un tipo espec\u00edfico de zwitteri\u00f3n. Historicamente o termo estaba reservado s\u00f3 para a TMG (trimetilglicina). Bioloxicamente, a beta\u00edna est\u00e1 implicada nas reacci\u00f3ns de metilaci\u00f3n e detoxificaci\u00f3n da homociste\u00edna.\nO nome do composto deriva da planta da que primeiro se illou, \"Beta vulgaris\" subsp. \"vulgaris\", a remolacha azucreira.\nEn sistemas biol\u00f3xicos, moitas das beta\u00ednas naturais serven como osm\u00f3litos org\u00e1nicos, as substancias sintetizadas ou captadas do medio polas c\u00e9lulas para protexerse do estr\u00e9s osm\u00f3tico, seca, alta salinidade ou alta temperatura. A acumulaci\u00f3n intracelular das beta\u00ednas, que non perturba a funci\u00f3n encim\u00e1tica, estrutura das prote\u00ednas e integridade da membrana, e permite a retenci\u00f3n de auga nas c\u00e9lulas, protexendo as\u00ed dos efectos da deshidrataci\u00f3n. \u00c9 tam\u00e9n un doante de metilo de importancia cada vez m\u00e1is reco\u00f1ecida en biolox\u00eda.\nGlicina beta\u00edna, a beta\u00edna orixinal.\nA beta\u00edna orixinal, \"N\",\"N\",\"N\"-trimetilglicina, foi nomeada as\u00ed por ser descuberta na remolacha azucreira (\"Beta vulgaris\" subsp. \"vulgaris\") no s\u00e9culo XIX. Este composto \u00e9 un pequeno amino\u00e1cido \"N\"-trimetilado, que existe en forma zwitteri\u00f3nica a pH neutro. Esta substancia \u00e9 agora a mi\u00fado chamada \"glicina beta\u00edna\" para distinguila doutras beta\u00ednas que est\u00e1n amplamente distribu\u00eddas en microorganismos, plantas e animais.\nUsos comerciais.\nAs fosfonio beta\u00ednas son intermediarios na reacci\u00f3n de Wittig.\nA adici\u00f3n da beta\u00edna nas reacci\u00f3ns en cadea da polimerase mellora a amplificaci\u00f3n do ADN ao reducir a formaci\u00f3n da estrutura secundaria en rexi\u00f3ns ricas en GC. A adici\u00f3n de beta\u00edna mellora a especificidade da reacci\u00f3n en cadea da polimerase ao eliminar a dependencia da composici\u00f3n de pares de bases na fusi\u00f3n do ADN."}
{"id": "390787", "revid": "1131", "url": "https://gl.wikipedia.org/wiki?curid=390787", "title": "Estaci\u00f3n de tren de Delft", "text": "A estaci\u00f3n de tren de Delft (en neerland\u00e9s: \"Station Delft\") \u00e9 a principal estaci\u00f3n ferroviaria desta localidade da Holanda Meridional, nos Pa\u00edses Baixos. Sit\u00faase nunha secci\u00f3n das li\u00f1as ferroviarias m\u00e1is antigas do pa\u00eds, que une as cidades da Haia e Rotterdam.\nHistoria.\nInstalaci\u00f3ns anteriores.\nInicialmente, a estaci\u00f3n de tren de Delft situ\u00e1base en Houttuinen, nas inmediaci\u00f3ns das instalaci\u00f3ns actuais, nun edificio que foi declarado en 2002 monumento nacional dos Pa\u00edses Baixos (\"rijksmonument\"). O primeiro tren que pasou por ela f\u00edxoo o 31 de maio de 1847, tres d\u00edas antes da apertura oficial ao p\u00fablico das instalaci\u00f3ns.\nO r\u00e1pido incremento do n\u00famero pasaxeiros e do transporte de mercador\u00edas fixo necesaria a construci\u00f3n dunha nova estaci\u00f3n, de maior tama\u00f1o, que foi inaugurada en 1885, ao do sur da estaci\u00f3n primitiva. Ese segundo edificio, dese\u00f1ado por Christiaan Posthumus Meyjes, goza dun indubidable valor hist\u00f3rico-art\u00edstico.\nO edificio actual.\nXunto cun novo t\u00fanel ferroviario de 2,3 quil\u00f3metros que discorre baixo o centro de cidade, a estaci\u00f3n actual inaugurouse o 28 de febreiro de 2015. O edificio novo, que comparte as instalaci\u00f3ns de estaci\u00f3n con oficinas p\u00fablicas municipais, foi dese\u00f1ado pola empresa de arquitectura Mecanoo, de \u00e1mbito internacional e orixinaria da propia cidade de Delft. O proxecto inclu\u00edu tam\u00e9n a reconstruci\u00f3n da estaci\u00f3n de autobuses, novas paradas do tranv\u00eda e a mellora do aparcadoiro de bicicletas.\nProxecto de zona ferroviaria de Delft.\nDesde 1964, o ferrocarril circulaba por Delft por un viaduto de dobre v\u00eda creado para eliminar os cruzamentos a nivel, concibido para mellorar a seguranza e a fluidez do tr\u00e1fico pola cidade. Cada d\u00eda pasaban por el entre 300 e 350 trens, e isto ocasionaba un importante problema de contaminaci\u00f3n ac\u00fastica. Para ver de solucionalo, en 1999 presentouse un proxecto de envergadura dese\u00f1ado polo experto en planificaci\u00f3n urbana catal\u00e1n Joan Busquets, que consistiu na substituci\u00f3n do viaduto por dous t\u00faneles baixo a cidade.\nA primeira fase das obras finalizouse en febreiro de 2015, e consistiu nun primeiro t\u00fanel con d\u00faas v\u00edas operativas. Prevese que o antigo viaduto sexa derrubado en 2020 e se vexa substitu\u00eddo por un segundo t\u00fanel, con d\u00faas novas v\u00edas, que discorra pola mesma traxectoria que o viaduto."}
{"id": "390788", "revid": "65337", "url": "https://gl.wikipedia.org/wiki?curid=390788", "title": "Station Delft", "text": ""}
{"id": "390789", "revid": "65337", "url": "https://gl.wikipedia.org/wiki?curid=390789", "title": "Estaci\u00f3n de ferrocarril de Delft", "text": ""}
{"id": "390790", "revid": "65337", "url": "https://gl.wikipedia.org/wiki?curid=390790", "title": "Estaci\u00f3n ferroviaria de Delft", "text": ""}
{"id": "390791", "revid": "65337", "url": "https://gl.wikipedia.org/wiki?curid=390791", "title": "Estaci\u00f3n de Delft", "text": ""}
{"id": "390792", "revid": "23204", "url": "https://gl.wikipedia.org/wiki?curid=390792", "title": "Bridei VI", "text": "Bridei, fillo de\u00a0Uurad\u00a0foi rei dos pictos\u00a0dende 842 at\u00e9 843. Dous dos seus irm\u00e1ns, Ciniod e Drest, que tam\u00e9n aparecen na lista de reis da cr\u00f3nica picta, reinaron despois del durante un breve per\u00edodo."}
{"id": "390793", "revid": "23204", "url": "https://gl.wikipedia.org/wiki?curid=390793", "title": "Bridei, fillo de Uurad", "text": ""}
{"id": "390794", "revid": "23204", "url": "https://gl.wikipedia.org/wiki?curid=390794", "title": "Bridei VI dos pictos", "text": ""}
{"id": "390795", "revid": "23204", "url": "https://gl.wikipedia.org/wiki?curid=390795", "title": "Ciniod II", "text": "Ciniod (en\u00a0ga\u00e9lico escoc\u00e9s: \"Cin\u00e1ed\") foi un rei dos\u00a0pictos\u00a0que gobernou \u00f3 redor do ano 843. O seu nome aparece como Kineth nas listas de reis da cr\u00f3nica picta. Segundo esta fonte, era fillo de Uurad (tam\u00e9n chamado \"Ferach\", \"Ferech\") e irm\u00e1n dos reis Bridei e Drest."}
{"id": "390796", "revid": "23204", "url": "https://gl.wikipedia.org/wiki?curid=390796", "title": "Ciniod II dos pictos", "text": ""}
{"id": "390797", "revid": "23204", "url": "https://gl.wikipedia.org/wiki?curid=390797", "title": "Cin\u00e1ed II dos pictos", "text": ""}
{"id": "390798", "revid": "23204", "url": "https://gl.wikipedia.org/wiki?curid=390798", "title": "Ciniod, fillo de Uurad", "text": ""}
{"id": "390799", "revid": "23204", "url": "https://gl.wikipedia.org/wiki?curid=390799", "title": "Bridei VII", "text": "Bridei (en ) foi un rei dos pictos dende 843 at\u00e9 845, competindo con Kenneth MacAlpin (Cin\u00e1ed III mac Ailp\u00edn/Ciniod III [fillo de] Elphin). Segundo a cr\u00f3nica picta, era fillo de Uuthoil (ou en ga\u00e9lico Fochel, Fotel; Fodel)."}
{"id": "390800", "revid": "23204", "url": "https://gl.wikipedia.org/wiki?curid=390800", "title": "Bridei, fillo de Uuthoil", "text": ""}
{"id": "390801", "revid": "23204", "url": "https://gl.wikipedia.org/wiki?curid=390801", "title": "Bridei VII dos pictos", "text": ""}
{"id": "390802", "revid": "23204", "url": "https://gl.wikipedia.org/wiki?curid=390802", "title": "Brude VII", "text": ""}
{"id": "390803", "revid": "5863", "url": "https://gl.wikipedia.org/wiki?curid=390803", "title": "Drest X", "text": "Drest (en\u00a0ga\u00e9lico escoc\u00e9s: \"Drust\"; lat\u00edn: \"Durst\") foi un rei dos\u00a0pictos desde 845 at\u00e9 848, un rival de Kenneth MacAlpin (Cin\u00e1ed mac Ailp\u00edn). Segundo a cr\u00f3nica picta, era o fillo de Uurad (tam\u00e9n escrito Vurad, Ferant, Ferat).\nDrest morreu en Scone nun acontecemento co\u00f1ecido na historia como a traiz\u00f3n de MacAlpin. Foi o derradeiro rei dos\u00a0pictos."}
{"id": "390804", "revid": "23204", "url": "https://gl.wikipedia.org/wiki?curid=390804", "title": "Drest, fillo de Uurad", "text": ""}
{"id": "390805", "revid": "23204", "url": "https://gl.wikipedia.org/wiki?curid=390805", "title": "Drest X dos pictos", "text": ""}
{"id": "390807", "revid": "1987", "url": "https://gl.wikipedia.org/wiki?curid=390807", "title": "Alan Orr Anderson", "text": "Alan Orr Anderson, nado en 1879 e finado en 1958, foi un historiador escoc\u00e9s. Graduouse na Universidade de Edimburgo.\nTraxectoria.\nEn 1908, despois de cinco anos de traballo esponsorizado polo Carnegie Trust, publicou \"Scottish Annals from English Chroniclers\", unha recompilaci\u00f3n de fontes sobre a historia de Escocia antes de 1286 escritas en Inglaterra ou por cronistas nados en Inglaterra. Catorce anos despois, publicou un traballo de dous volumes titulado \"Early Sources of Scottish History, A.D. 500 to 1286\", unha recompilaci\u00f3n de fontes meirande, desta volta a partir de material non ingl\u00e9s (a maior\u00eda ga\u00e9licas). At\u00e9 certo punto, este traballo superp\u00faxose coas recompilaci\u00f3ns publicadas por William Forbes Skene en \"Chronicles of the Picts and Scots\" (Edimburgo, 1867), pero o de Anderson difire do de Skene en que foron traducidas \u00f3 ingl\u00e9s.\nAnos de ler manuscritos dif\u00edciles baixo a escasa luz foron quizais a causa da falta de visi\u00f3n de Anderson, e durante un longo per\u00edodo de tempo, confiou nunha estudante graduada (posteriormente a s\u00faa muller) Marjorie Cunningham para facer os traballos de lectura. Morreu o 9 de decembro de 1958."}
{"id": "390808", "revid": "23204", "url": "https://gl.wikipedia.org/wiki?curid=390808", "title": "Lista de reis dos pictos", "text": "A lista de reis dos pictos\u00a0est\u00e1 baseada nas listas de reis da cr\u00f3nica picta. Estes son documentos tard\u00edos e non rexistran as datas nas que reinaron os reis. As diversas listas sobreviventes discrepan nos sitios e nos nomes dos reis, as\u00ed como a duraci\u00f3n dos seus reinados. Unha porci\u00f3n grande das listas, non reproducidas aqu\u00ed, pertencen \u00e1 mitolox\u00eda\u00a0mitolox\u00eda caledonia\u00a0ou irlandesa. As \u00faltimas partes das listas poden ser reconciliadas en gran parte con outras fontes.\nReis dos pictos.\nAs diferentes cores sinalan reis presuntamente relacionados.\nReis hist\u00f3ricos antigos.\nO primeiro rei picto que aparece en m\u00faltiples fontes antigas \u00e9 Bridei, fillo de Maelchon, e os reis do s\u00e9culo VI en diante poden ser considerados hist\u00f3ricos xa que as s\u00faas mortes aparecen reflectidas en fontes irlandesas.\nReis dos pictos 839\u2013848.\nAs mortes de E\u00f3gan e Bran levaron a unha \u00e9poca de conflito con moitos pretendentes \u00f3 trono dos pictos.\nReis dos pictos tradicionalmente contados como reis dos escoceses.\nCin\u00e1ed mac Ailp\u00edn (Kenneth MacAlpin en ingl\u00e9s) derrotou \u00f3s reis rivais arredor dos anos 845\u2013848. Tradicionalmente \u00e9 considerado o primeiro \"Rei dos escoceses\", ou dos \"Pictos e Escoceses\", xa que supostamente conquistou \u00f3s pictos como un gael. Por\u00e9n, a maior\u00eda dos estudosos modernos sinalan, que en realidade era \"Rei dos Pictos\", e os termos \"Rei de Alba\" ou \"Rei dos Escoceses\" non foi empregado at\u00e9 varias xeraci\u00f3ns despois del."}
{"id": "390809", "revid": "23204", "url": "https://gl.wikipedia.org/wiki?curid=390809", "title": "Drest II", "text": ""}
{"id": "390810", "revid": "1822", "url": "https://gl.wikipedia.org/wiki?curid=390810", "title": "Turismofobia", "text": "A turismofobia \u00e9 un neoloxismo pol\u00e9mico (formado a partir de \u00abturismo\u00bb e \u00ab-fobia\u00bb) referido ao odio, animadversi\u00f3n ou rexeitamento cara ao turismo e, m\u00e1is concretamente, aos efectos negativos que o turismo de masas trae a unha determinada poboaci\u00f3n ou sociedade. A saturaci\u00f3n tur\u00edstica, a sobreexplotaci\u00f3n hoteleira e as consecuencias negativas do turismo son alg\u00fans dos xermes da turismofobia, co\u00f1ecida noutros pa\u00edses coma \"overtourism\". Diversos grupos sociais amos\u00e1ronse en contra do turismo masivo, en ocasi\u00f3ns de xeito violento.\nCausas.\nA turismofobia e o rexeitamento te\u00f1en unha orixe complexa. Bas\u00e9ase principalmente na idea de que o impacto do turismo na econom\u00eda e na sociedade do pa\u00eds ou rexi\u00f3n receptora pos\u00faa m\u00e1is efectos negativos que positivos, ou ben que os efectos positivos non se reflicten na pr\u00e1ctica na meirande parte da poboaci\u00f3n. \nConversi\u00f3n de espazos p\u00fablicos en privados.\nA explotaci\u00f3n tur\u00edstica pode traer consigo o aproveitamento de espazos p\u00fablicos por empresas privadas, previa licenza das autoridades pertinentes. As\u00ed pois, isto pode significar que espazos p\u00fablicos, coma prazas, praias ou parques, pasen a ser utilizados por empresas ou particulares, privando aos residentes e \u00e1 cidadan\u00eda en xeral do usufruto destes espazos.\nMenci\u00f3n especial merecen os areais e praias. Estes espazos foron obxecto de uso privado, ben mediante a privaci\u00f3n dos accesos, ben mediante a colocaci\u00f3n de hamacas e parasoles.\nInflaci\u00f3n e reduci\u00f3n do poder adquisitivo.\nA recepci\u00f3n de turistas procedentes de pa\u00edses con maior poder adquisitivo pode levar a unha tendencia inflacionista e un aumento dos prezos que prexudicar\u00eda \u00f3s cidad\u00e1ns residentes. O aumento dos prezos do alugueiro ou da compra por metro cadrado dos inmobles son algunhas das principais problem\u00e1ticas que sinalan os colectivos \"anti-turismo\".\nEmprego precario.\nDiversos economistas soste\u00f1en que a turismofobia pode ter tam\u00e9n orixe na idea de que un modelo econ\u00f3mico baseado no turismo non se reflicte en mellor\u00eda econ\u00f3mica para a sociedade receptora dos turistas. O turismo crear\u00eda empregos principalmente no sector servizos, sobre todo en hostalar\u00eda e ocio. Estes \u00e1mbitos adoitan fomentar o traballo temporal, estacionario e precario, o cal non beneficiar\u00eda a econom\u00eda local."}
{"id": "390811", "revid": "23204", "url": "https://gl.wikipedia.org/wiki?curid=390811", "title": "Drest, fillo de Erp", "text": ""}
{"id": "390812", "revid": "23204", "url": "https://gl.wikipedia.org/wiki?curid=390812", "title": "Nechtan, fillo de Uuirp", "text": ""}
{"id": "390813", "revid": "23204", "url": "https://gl.wikipedia.org/wiki?curid=390813", "title": "Nechtan o Grande", "text": ""}
{"id": "390814", "revid": "23204", "url": "https://gl.wikipedia.org/wiki?curid=390814", "title": "Nechtan Celcamoth", "text": ""}
{"id": "390815", "revid": "23204", "url": "https://gl.wikipedia.org/wiki?curid=390815", "title": "Drest Gocinecht", "text": ""}
{"id": "390816", "revid": "23204", "url": "https://gl.wikipedia.org/wiki?curid=390816", "title": "Garthnac, fillo de Girom", "text": ""}
{"id": "390817", "revid": "23204", "url": "https://gl.wikipedia.org/wiki?curid=390817", "title": "Ganat, fillo de Gigurum", "text": ""}
{"id": "390818", "revid": "23204", "url": "https://gl.wikipedia.org/wiki?curid=390818", "title": "Kelturan, fillo de Gigurum", "text": ""}
{"id": "390819", "revid": "23204", "url": "https://gl.wikipedia.org/wiki?curid=390819", "title": "Talorc, fillo de Murtolic", "text": ""}
{"id": "390820", "revid": "23204", "url": "https://gl.wikipedia.org/wiki?curid=390820", "title": "Tolorg, fillo de Mordeleg", "text": ""}
{"id": "390821", "revid": "23204", "url": "https://gl.wikipedia.org/wiki?curid=390821", "title": "Drest, fillo de Manath", "text": ""}
{"id": "390822", "revid": "23204", "url": "https://gl.wikipedia.org/wiki?curid=390822", "title": "Drest, fillo de Munait", "text": ""}
{"id": "390823", "revid": "1131", "url": "https://gl.wikipedia.org/wiki?curid=390823", "title": "Aeroporto de Liexa", "text": "O aeroporto de Liexa (IATA: LGG, ICAO: EBLG), anteriormente chamado \"aeroporto de Liexa-Bierset\", \u00e9 un aeroporto internacional situado a 9,3\u00a0km ao oeste da cidade belga de Liexa, en Valonia. Est\u00e1 centrado principalmente no transporte de carga. A finais do ano 2015 era o 8\u00ba maior aeroporto de carga de Europa e o 22\u00ba do mundo."}
{"id": "390826", "revid": "23204", "url": "https://gl.wikipedia.org/wiki?curid=390826", "title": "Nechtan II", "text": ""}
{"id": "390827", "revid": "23204", "url": "https://gl.wikipedia.org/wiki?curid=390827", "title": "Gernard, fillo de Dompneth", "text": ""}
{"id": "390829", "revid": "1131", "url": "https://gl.wikipedia.org/wiki?curid=390829", "title": "O Couto Carballo", "text": "O top\u00f3nimo galego O Couto Carballo pode referirse a:"}
{"id": "390831", "revid": "1131", "url": "https://gl.wikipedia.org/wiki?curid=390831", "title": "O Couto de Abaixo", "text": ""}
{"id": "390832", "revid": "65337", "url": "https://gl.wikipedia.org/wiki?curid=390832", "title": "Cer\u00e1mica de Delft", "text": ""}
{"id": "390833", "revid": "65337", "url": "https://gl.wikipedia.org/wiki?curid=390833", "title": "Porcelana de Delft", "text": ""}
{"id": "390834", "revid": "65337", "url": "https://gl.wikipedia.org/wiki?curid=390834", "title": "Azul de Delft", "text": ""}
{"id": "390835", "revid": "75439", "url": "https://gl.wikipedia.org/wiki?curid=390835", "title": "David Guapo", "text": "David Callej\u00f3n, nado en Barcelona o 9 de decembro de 1981, m\u00e1is co\u00f1ecido como David Guapo, \u00e9 un humorista e cantautor catal\u00e1n.\nTraxectoria.\nComezou a s\u00faa carreira como m\u00fasico tocando a guitarra nalg\u00fans pubs de Barcelona. A\u00ednda que a s\u00faa estrea na televisi\u00f3n tivo lugar na canle de pay-per-view \"Paramount Comedy\", Berto Romero descubriuno durante unha das s\u00faas actuaci\u00f3ns e deulle a oportunidade de colaborar en \"Buenafuente\". Tam\u00e9n colaborou en programas como \"S\u00e9 lo que hicisteis\", \"El hormiguero\", \"Ya te digo\" de Europa FM, e \"Las ma\u00f1anas de la Cope\" a car\u00f3n de Ernesto S\u00e1enz de Buruaga. O salto definitivo deuno despois das s\u00faas aparici\u00f3ns no \"Club de la Comedia\", as\u00ed iniciou a xira en solitario para todo o territorio espa\u00f1ol. Tam\u00e9n fixo de actor para o filme \"Casting\" e na curtametraxe \"La muerte es cosa de dos\", da que tam\u00e9n \u00e9 produtor.\nComo m\u00fasico, David Callej\u00f3n lanzou un disco hom\u00f3nimo no mercado, no ano 2007."}
{"id": "390836", "revid": "23204", "url": "https://gl.wikipedia.org/wiki?curid=390836", "title": "David Callej\u00f3n", "text": ""}
{"id": "390838", "revid": "22570", "url": "https://gl.wikipedia.org/wiki?curid=390838", "title": "Carlos Sadness", "text": "Carlos Sadness, nado en\u00a0Barcelona, o 31 de marzo de 1987, \u00e9 un cantante, compositor e ilustrador espa\u00f1ol.\nTraxectoria.\nCarlos comezou como estudante de dese\u00f1o mentres publicaba algunhas canci\u00f3ns en myspace. Tras uns anos de percorrido underground chamou a atenci\u00f3n dos medios e discogr\u00e1ficas, chegando a ser, nomeado polo xornal \"El Pa\u00eds\" como \"un das facianas para o 2009\" e meses m\u00e1is tarde, facendo a canci\u00f3n do filme\u00a0\"Fuga de cerebros\". Durante ese ano traballou xunto a Fernando Vacas (produtor musical de Russian Red) en novas canci\u00f3ns en busca dun son diferente que abrir\u00eda unha nova etapa.\nDiscograf\u00eda.\nComo Carlos Sadness\nComo Shinoflow"}
{"id": "390839", "revid": "23204", "url": "https://gl.wikipedia.org/wiki?curid=390839", "title": "The Secret Life of Pets", "text": "The Secret Life of Pets \u00e9 un filme de animaci\u00f3n estadounidense producido por Illumination Entertainment e estreado no ano 2016. Foi dirixido por Chris Renaud e Yarrow Cheney, e escrito por Brian Lynch, Cinco Paul e Ken Daurio. Est\u00e1 protagonizado por Louis C.K., Eric Stonestreet, Kevin Hart, Steve Coogan, Ellie Kemper, Bobby Moynihan, Lake Bell, Dana Carvey, Hannibal Buress, Jenny Slate e Albert Brooks."}
{"id": "390840", "revid": "1131", "url": "https://gl.wikipedia.org/wiki?curid=390840", "title": "O Couto de Arriba", "text": ""}
{"id": "390841", "revid": "1131", "url": "https://gl.wikipedia.org/wiki?curid=390841", "title": "Couto de Baixo", "text": ""}
{"id": "390842", "revid": "1131", "url": "https://gl.wikipedia.org/wiki?curid=390842", "title": "Couto de Riba", "text": ""}
{"id": "390843", "revid": "1131", "url": "https://gl.wikipedia.org/wiki?curid=390843", "title": "O Couto do Medio", "text": ""}
{"id": "390844", "revid": "23204", "url": "https://gl.wikipedia.org/wiki?curid=390844", "title": "Pobo ember\u00e1", "text": "Os ember\u00e1, tam\u00e9n co\u00f1ecidos na literatura hist\u00f3rica como \"choc\u00f3\" ou \"kat\u00edo\" son un pobo ind\u00edxena de Colombia e Panam\u00e1. Na lingua ember\u00e1, a verba \"\u1ebdber\u00e1\" pode empregarse para referirse a persoa, home ou ind\u00edxena, dependendo do contexto no que se empregue. Hai arredor de 33\u00a0000 ember\u00e1 vivindo en Panam\u00e1 e uns 56\u00a0504 en Colombia.\nLingua.\nA lingua ember\u00e1 ou \"\u1ebdber\u00e1 bed\u00e9a\", non \u00e9 unha lingua \u00fanica sen\u00f3n un grupo ling\u00fc\u00edstico mutuamente intelixible que se fala a trav\u00e9s de Panam\u00e1 e Colombia. Xunto coa lingua wounaan, son os dous \u00fanicos membros vivos da familia de linguas choc\u00f3 e non est\u00e1n relacionadas con ningunha outra familia de Am\u00e9rica Central ou Am\u00e9rica do Sur, malia que no pasado se propuxeron relaci\u00f3ns coas linguas caribes, coas linguas arauacas e coas linguas chibchas."}
{"id": "390845", "revid": "23204", "url": "https://gl.wikipedia.org/wiki?curid=390845", "title": "Pobo choc\u00f3", "text": ""}
{"id": "390846", "revid": "23204", "url": "https://gl.wikipedia.org/wiki?curid=390846", "title": "Pobo kat\u00edo", "text": ""}
{"id": "390847", "revid": "23204", "url": "https://gl.wikipedia.org/wiki?curid=390847", "title": "Ember\u00e1", "text": ""}
{"id": "390848", "revid": "122821", "url": "https://gl.wikipedia.org/wiki?curid=390848", "title": "Lenovo", "text": "Lenovo Group Ltd. ou Lenovo PC International, tam\u00e9n acurtado como Lenovo (en , pinyin: Li\u00e1nxi\u01ceng j\u00edtu\u00e1n); anteriormente estilizado como lenovo) \u00e9 unha multinacional chinesa de tecnolox\u00eda con sedes en Beijing, e en Morrisville, Carolina do Norte. Dese\u00f1a, desenvolve, manufactura e vende ordenadores persoais, tabletas, tel\u00e9fonos intelixentes, estaci\u00f3ns de traballo, servidores, dispositivos de almacenamento de datos, software IT e televisi\u00f3ns intelixentes. Dende 2013, Lenovo \u00e9 o meirande vendedor de ordenadores persoais en unidades vendidas. Comercializa a li\u00f1a dos computadores ThinkPad, os port\u00e1tiles IdeaPad e Yoga e a li\u00f1a de ordenadores de escritorio IdeaCentre e ThinkCentre."}
{"id": "390849", "revid": "23204", "url": "https://gl.wikipedia.org/wiki?curid=390849", "title": "Lenovo Group Ltd.", "text": ""}
{"id": "390850", "revid": "23204", "url": "https://gl.wikipedia.org/wiki?curid=390850", "title": "Lenovo PC International", "text": ""}
{"id": "390851", "revid": "35560", "url": "https://gl.wikipedia.org/wiki?curid=390851", "title": "Toshiba", "text": ", co\u00f1ecida sinxelamente como Toshiba e estilizada como TOSHIBA, \u00e9 unha multinacional xaponesa de tecnolox\u00eda con sede en Toquio, no Xap\u00f3n. Os seus produtos e servizos diversificados incl\u00faen tecnolox\u00edas da informaci\u00f3n, sistemas e equipamentos de comunicaci\u00f3n, compo\u00f1entes e materiais electr\u00f3nicos, sistemas de infraestruturas sociais e industriais, electr\u00f3nica de consumo, equipamento m\u00e9dico, equipamento de oficina, as\u00ed como iluminaci\u00f3n e lox\u00edstica.\nToshiba foi fundada en 1939 como Tokyo Shibaura Denki K.K. a trav\u00e9s da fusi\u00f3n de Shibaura Seisaku-sho (fundada en 1875) e Tokyo Denki (fundada en 1890). O nome da compa\u00f1\u00eda foi cambiado oficialmente a Toshiba Corporation en 1978. Toshiba fixo un importante n\u00famero de adquisici\u00f3ns \u00f3 longo da s\u00faa historia, inclu\u00edndo a de Semp en 1977, a de Westinghouse Electric LLC no ano 2006, a de Landis+Gyr en 2011, e a do negocio point-of-sale de IBM en 2012."}
{"id": "390852", "revid": "27155", "url": "https://gl.wikipedia.org/wiki?curid=390852", "title": "Osmoprotector", "text": "Os osmoprotectores ou solutos compatibles son pequenas mol\u00e9culas que act\u00faan como osm\u00f3litos e axudan os organismos a sobrevivir ao estr\u00e9s osm\u00f3tico extremo. En plantas, a acumulaci\u00f3n destas substancias pode incrementar a supervivencia durante estreses como a seca. Exemplos de solutos compatibles son as beta\u00ednas, amino\u00e1cidos e o azucre trehalosa. Estas mol\u00e9culas acum\u00falanse nas c\u00e9lulas e equilibran a diferenza osm\u00f3tica entre o medio que rodea a c\u00e9lula e o citosol. En casos extremos, como nos rot\u00edferos bdeloideos, tard\u00edgrados, artemias e nematodos, estas mol\u00e9culas poden permitir que as c\u00e9lulas sobrevivan a pesar de quedaren completamente desecadas e permiten que entren nun estado de animaci\u00f3n suspendida chamado criptobiose. Neste estado o citosol e os osmoprotectores conv\u00e9rtense nun s\u00f3lido similar ao cristal que axuda a estabilizar as prote\u00ednas e membranas celulares antes os efectos dani\u00f1os do desecamento.\nOs solutos compatibles xogan tam\u00e9n un papel protector no mantemento da actividade encim\u00e1tica a trav\u00e9s dos ciclos de conxelaci\u00f3n-fusi\u00f3n e a maiores temperaturas. As s\u00faas acci\u00f3ns espec\u00edficas son desco\u00f1ecidas, pero crese que est\u00e1n preferentemente exclu\u00eddos da interface das prote\u00ednas debido \u00e1 s\u00faa propensi\u00f3n para formar estruturas na auga.\nFunci\u00f3n dos osmoprotectores.\nOs estreses abi\u00f3ticos son en conxunto responsables da perda de colleitas agr\u00edcolas en todo o mundo. Entre varios estreses abi\u00f3ticos, a seca e a salinidade son os m\u00e1is destrutivos. Os seres vivos adoptaron diferentes estratexias para enfrontarse a estes estreses. Como son caracteres complexos, as estratexias de cruzamento tradicional tiveron menos \u00e9xito en mellorar a tolerancia ante o estr\u00e9s por salinidade e seca. Os papeis dos solutos compatibles nos estreses por salinidade e seca foron estudados amplamente. A nivel fisiol\u00f3xico, o axuste osm\u00f3tico \u00e9 un mecanismo adaptativo implicado na tolerancia \u00e1 seca ou salinidade e permite o mantemento da presi\u00f3n de turxencia baixo condici\u00f3ns de estr\u00e9s. Hai crecentes evidencias en estudos in vivo e in vitro que implican estratexias fisiol\u00f3xicas, bioqu\u00edmicas, xen\u00e9ticas as\u00ed como estratexias moleculares que suxiren fortemente que os osm\u00f3litos como os compostos de amonio (poliaminas, glicina beta\u00edna, beta-alanina beta\u00edna, dimetil-sulfonio propionato e colina-O-sulfato), azucres e azucres-alcohol (frutano, trehalosa, manitol, d-ononitol e sorbitol) e amino\u00e1cidos (prolina e ecto\u00edna) realizan importantes funci\u00f3ns no axuste das plantas ante os estreses por salinidade e seca e detoxifican os efectos adversos das especies reactivas do ox\u00edxeno. C\u00f3mpre unha mellor comprensi\u00f3n destes dous conxuntos de par\u00e1metros para desenvolver medidas para aliviar os impactos dani\u00f1os destes estreses."}
{"id": "390853", "revid": "23204", "url": "https://gl.wikipedia.org/wiki?curid=390853", "title": "Toshiba Corporation", "text": ""}
{"id": "390854", "revid": "27155", "url": "https://gl.wikipedia.org/wiki?curid=390854", "title": "Soluto compatible", "text": ""}
{"id": "390855", "revid": "23204", "url": "https://gl.wikipedia.org/wiki?curid=390855", "title": "Tokyo Shibaura Denki K.K.", "text": ""}
{"id": "390857", "revid": "89787", "url": "https://gl.wikipedia.org/wiki?curid=390857", "title": "Mar\u00eda de Navarra", "text": "Mar\u00eda de Navarra, ou Mar\u00eda de \u00c9vreux, nada en Francia contra o ano 1330, e finada en Valencia, Reino de Valencia, o 29 de abril de 1347, foi infanta do Reino de Navarra e ra\u00ed\u00f1a consorte da Coroa de Arag\u00f3n desde 1338 at\u00e9 a s\u00faa morte.\nTraxectoria.\nOrixes familiares.\nEra a filla primox\u00e9nita da ra\u00ed\u00f1a Xoana II de Navarra, e do seu marido Filipe III de \u00c9vreux, reis de Navarra. Por li\u00f1a paterna era neta do rei Lu\u00eds X de Francia e de Margarida de Borgo\u00f1a, e por li\u00f1a materna do conde Lu\u00eds de \u00c9vreux e de Margarida de Artois. Era irm\u00e1 do rei Carlos II de Navarra, conde de \u00c9vreux, de Angulema e de Mortain, e da ra\u00ed\u00f1a consorte de Francia, Branca, esposa do rei Filipe VI.\nNacera en Francia, onde se educou nun ambiente cultural superior ao que exist\u00eda na Navarra onde reinaban seus pais.\nMatrimonio.\nCo fin de conseguir unha alianza entre o reino de Navarra e a Coroa de Arag\u00f3n ante es tensi\u00f3ns que hab\u00eda daquela co reino de Castela, os pais de Mar\u00eda pactaran o casamente da s\u00faa irm\u00e1 Xoana de \u00c9vreux con Pedro o Cerimonioso, naquel momento a\u00ednda infante; pero Xoana f\u00edxose monxa e entrou na abad\u00eda de Longchamps (Illa de Francia). Iso fixo cambiar os plans, e os reis de Navarra comprometeron a Mar\u00eda con Pedro de Arag\u00f3n o 6 de xaneiro de 1336, mediante unhas capitulaci\u00f3ns asinadas no castelo de Anet, onde se estipulaba un dote de 60 000 libras de Sanchete a pagar polos navarros ao futuro rei Pedro, e fix\u00e1base a residencia de Mar\u00eda en Tudela at\u00e9 que cumprira os doce anos; unha cl\u00e1usula do pacto matrimonial prescrib\u00eda que si Filipe e Xoana morreran sen fillos var\u00f3ns, o trono de Navarra ser\u00eda adxudicado a Mar\u00eda.\nA viaxe da infanta at\u00e9 Tudela, acompa\u00f1ada do seu s\u00e9quito, pasou por Roncesvalles, Pamplona e Olite, chegando a Tudela o 23 de maio de 1338.\nPedro dispuxera unha serie de agasallos de voda, entre os cales hab\u00eda unha coroa, seis aneis con esmeraldas, rub\u00eds e diamantes e un \"Libro de Horas\", obra de Ferrer Bassa. Ademais, deulle as cidades de Tarazona, Jaca e Teruel coas s\u00faas rendas, as\u00ed como 150 000 soldos barceloneses anuais. Estaba, por\u00e9n, molesto polo pagamento do dote que non chegaba, e que ter\u00eda que acabar de pagar a ra\u00ed\u00f1a Xoana cando o rei Filipe morreu en 1343.\nEstaba previsto que casaran en Zaragoza, pero Mar\u00eda encontrouse doente cando pasaba por Alag\u00f3n durante o seu viaxe, e tivo que parar al\u00ed. Pedro, fillo segundox\u00e9nito do rei de Arag\u00f3n, de Valencia e de Sarde\u00f1a, conde de Barcelona, de Urgell, de Emp\u00faries e dos outros condados catal\u00e1ns, Afonso IV de Arag\u00f3n e da s\u00faa primeira muller, a condesa de Urgel, Teresa de Entenza (ca. 1300 - Zaragoza 1327), filla de Gombaldo, bar\u00f3n de Entenza e se\u00f1or de Alcolea, e de Costanza de Antill\u00f3n. era a herdeira do condado de Urgell. que xa aceptara varios atrasos na data da voda, fixo vir o bispo de Ch\u00e2lons que, o 23 de xullo de 1338, celebrou a cerimonia en Alag\u00f3n, convert\u00e9ndose Mar\u00eda na primeira muller das catro que chegar\u00eda a ter Pedro. \nPor un documento datado o 23 de xullo de 1338, confirmouse que Pedro (\"Pedro... Rey de Arag\u00f3n de Valencia de Cerdennya de Corcegua e comte de Bar\u00e7alona\") casou con Mar\u00eda (\"dona Maria filla del... princep e sennyor don Phelip... rey de Navarra conte de Euroux de Engolesme de Morentayn e de Longauilla et de la... sennyora dona Johannya... Reyna del dicto Reyno\").\nMar\u00eda, ra\u00ed\u00f1a consorte.\nA vida de Mar\u00eda estivo marcada polo seu delicado estado de sa\u00fade e as constantes viaxes que estaba obrigada a facer. Ademais, desde que se consumou o matrimonio, e tal como estaba pactado, tivo os seus fillos de forma continuada at\u00e9 a s\u00faa morte, precisamente ocorrida a consecuencia do parto do seu \u00faltimo fillo.\nPor outra parte, polo inventario das propiedades que ti\u00f1a \u00e1 s\u00faa morte, s\u00e1bese que adquirira varias xoias para ela e as s\u00faas fillas na casa de Berne\u00e7, considerado o mellor ourive da \u00e9poca en Valencia.\nMorte.\nMar\u00eda morrreu en Valencia o 29 de abril de 1347, alg\u00fans despois de dar a luz ao herdeiro ao trono de Arag\u00f3n, Pedro, que morreu o d\u00eda do seu nacemento (11 de abril).\nFoi sepultada en Valencia, na igrexa de San Vicente de la Roqueta. Os seus restos foron trasladados un tempo despois ao Mosteiro de Santa Mar\u00eda de Poblet, en Catalu\u00f1a.\nO seu marido, Pedro IV, en xu\u00f1o dese mesmo ano, casou en segundas nupcias en Santar\u00e9m con Leonor de Portugal.\nDescendencia.\nMar\u00eda tivo co seu marido catro fillos:\nLegado.\nMar\u00eda fixo testamento o 9 de abril de 1347, pouco antes de morrer, no que manifestaba que quer\u00eda ser enterrada o mosteiro de Poblet, un desexo que se cumpriu cando o rei Pedro decidiu, \u00e1 morte da s\u00faa segunda esposa Leonor de Portugal, converteu Poblet no pante\u00f3n din\u00e1stico.\nDeixou os seus dereitos e posesi\u00f3ns de Navarra ao seu fillo (falecido) e, en segundo lugar, \u00e1s s\u00faas fillas. A coroa de ouro e pedras peciosas que lle dera o rei, legouna ao futuro rei de Arag\u00f3n.\nNa Biblioteca Marciana de Venecia cons\u00e9rvase o \"Llibre d'hores de la reina Maria de Navarra\" (\"Libro de horas da ra\u00ed\u00f1a Mar\u00eda de Navarra\"), obra de Ferrer Bassa."}
{"id": "390858", "revid": "23204", "url": "https://gl.wikipedia.org/wiki?curid=390858", "title": "Moonraker", "text": ""}
{"id": "390859", "revid": "5863", "url": "https://gl.wikipedia.org/wiki?curid=390859", "title": "Joaqu\u00edn Mar\u00eda Ferrer Cafranga", "text": "Joaqu\u00edn Mar\u00eda de Ferrer y Cafranga, nado en Pasaia (Guip\u00fascoa) o 8 de decembro de 1777 e finado en Santa \u00c1gueda (Guip\u00fascoa) o 30 de setembro de 1861, foi un pol\u00edtico e militar espa\u00f1ol.\nTraxectoria.\nAdicouse ao comercio con Am\u00e9rica e conseguiu facer fortuna. En 1811 aparece destinado como capit\u00e1n do Rexemento de Voluntarios Distinguidos da Concordia Espa\u00f1ola do Per\u00fa. Pasou, en terras americanas, catro anos at\u00e9 o seu retorno a Espa\u00f1a en 1815.\nFoi moi activo en pol\u00edtica, convert\u00e9ndose en deputado por Guip\u00fascoa nas elecci\u00f3ns de 1822 durante o Trienio Liberal. Pouco despois chegou a ser presidente do Congreso dende o 1 de maio at\u00e9 o 1 de xu\u00f1o de 1823. Ese mesmo ano, viuse obrigado a marchar ao exilio por mor do xiro absolutista de Fernando VII. Residiu en Francia e no Reino Unido pero regresou en 1833.\nDurante a minor\u00eda de idade de Isabel II, no goberno de Calatrava foi Ministro de Facenda durante un s\u00f3 d\u00eda (entre o 14 e o 15 de agosto de 1836), en momentos especialmente convulsos. Despois foi elixido deputado, de novo, e presidiu por segunda vez as Cortes Xerais entre o 2 e o 31 de xaneiro de 1837.\nVencellado a Baldomero Espartero e ao Partido Progresista, viuse desprazado da primeira li\u00f1a pol\u00edtica ata que este asumiu a rexencia. Volveu ostenar cargos variados: foi nomeado ministro de Facenda interino en varias ocasi\u00f3ns (do 10 de outubro de 1840 ao 16 de outubro de 1841), Ministro de Estado (do 3 de outubro de 1840 ao 10 de maio de 1841; e de novo do 10 ao 20 de maio do mesmo ano) e Presidente do Consello de Ministros entre o 10 e o 20 de maio de 1841. Entre 1837 e 1839 foi senador por Guip\u00fascoa e de 1841 a 1843 por Navarra e finalmente, en 1847, foi nomeado senador vitalicio.\nA partir de ent\u00f3n apenas participou na actividade pol\u00edtica, ag\u00e1s para algunhas misi\u00f3ns diplom\u00e1ticas e de relaci\u00f3ns comerciais internacionais."}
{"id": "390861", "revid": "15490", "url": "https://gl.wikipedia.org/wiki?curid=390861", "title": "Joaqu\u00edn Mar\u00eda Ferrer y Cafranga", "text": ""}
{"id": "390867", "revid": "23204", "url": "https://gl.wikipedia.org/wiki?curid=390867", "title": "Filipe III de Navarra", "text": "Filipe III de Navarra, tam\u00e9n co\u00f1ecido como Filipe de \u00c9vreux ou Filipe o Nobre, nado o 27 de marzo de 1306 e finado en Jerez de la Frontera o 16 de setembro de 1343, conde de \u00c9vreux e de Longueville, e rei de Navarra (por \"jure uxoris\").\nFoi o terceiro v\u00e1stago e segundo var\u00f3n de Lu\u00eds de \u00c9vreux e de Margarida de Artois. A trav\u00e9s do seu pai era descendente do rei San Lu\u00eds de Francia e, a trav\u00e9s da s\u00faa nai, de Lu\u00eds VIII de Francia.\nTraxectoria.\nEn 1319, a morte de seu pai converteu o seu irm\u00e1n m\u00e1is vello, Carlos, en herdeiro do Condado de Etampes, mentres que el herdar\u00eda o de \u00c9vreux, en Normand\u00eda. No ano anterior, con data 18 de xu\u00f1o, e co benepl\u00e1cito do seu primo o rei Filipe V de Francia, contraeu nupcias coa orfa Xoana II de Navarra, filla de Lu\u00eds X de Francia e da s\u00faa primeira esposa Margarida de Borgo\u00f1a, que fora afastada da sucesi\u00f3n ao trono franc\u00e9s en virtude da lei s\u00e1lica (e das sospeitas de bastard\u00eda que reca\u00edan nela), pero \u00e1 cal as Cortes de Navarra si reco\u00f1eceran como herdeira.\nAo morrer en 1328 Carlos IV de Francia, tam\u00e9n rei de Navarra, o novo rei Filipe VI fixo valer os dereitos de Xoana e, xunto a Filipe, foron ambos os dous coroados na catedral de Pamplona o 5 de marzo de 1329 como Xoana II e Filipe III, reis de Navarra.\nAs Cortes de Navarra admitiron que Filipe exercese o goberno, a\u00ednda que deber\u00eda cederllo ao seu primox\u00e9nito cando cumprira os 21 anos. Pero m\u00e1is interesados nos asuntos e a pol\u00edtica francesa, sobre todo en canto ao que significase Normand\u00eda, os novos monarcas non tardaron en abandonar Pamplona, gobernando o reino por intermedio de lugartenentes franceses.\nAntes de ser coroados na capital do reino pirenaico, Filipe de \u00c9vreux combateu na campa\u00f1a flamenga de Filipe VI e tam\u00e9n participou na batalla de Cassel. Igualmente estivo presente canda o rei franc\u00e9s en Amiens, cando o fillo da s\u00faa prima Isabel de Francia, Eduardo III de Inglaterra, rendeu homenaxe a Filipe VI polas s\u00faas posesi\u00f3ns en Aquitania.\nEn 1331 o rei de Navarra visitou Avi\u00f1\u00f3n onde, co rei de Francia, ambos os dous recibiron a cruz do papa para ir \u00e1 cruzada xunto co rei de Arag\u00f3n e o de Bohemia. Por\u00e9n, esta cruzada nunca se realizar\u00eda.\nIniciada a guerra dos Cen Anos p\u00faxose de parte de seu primo Filipe VI de Francia, e co rei escoc\u00e9s (David II) e o bohemio (Xo\u00e1n I) loitaron en Tournai e Cambrai.\nSendo Navarra un reino ib\u00e9rico, tam\u00e9n prestou atenci\u00f3n aos problemas que ocorr\u00edan na pen\u00ednsula, e participou na Reconquista, aliado do rei Afonso XI de Castela, contra o Reino de Granada, tomando parte no asedio de Alxeciras en (1343), onde foi ferido gravemente por unha frecha que se lle cravou no pescozo, o que o obrigou a regresar ao seu reino; pero a pesar dos coidados do seu f\u00edsico (m\u00e9dico), faleceu a finais de setembro en Jerez de la Frontera.\nO seu cad\u00e1ver foi trasladado a Pamplona onde foi inhumado na Catedral.\nA s\u00faa muller Xoanana continuou reinando soa.\nDescendencia.\nDa uni\u00f3n entre Filipe e Xoana naceron:"}
{"id": "390868", "revid": "22795", "url": "https://gl.wikipedia.org/wiki?curid=390868", "title": "Filipe de \u00c9vreux", "text": ""}
{"id": "390870", "revid": "72012", "url": "https://gl.wikipedia.org/wiki?curid=390870", "title": "Xoana II de Navarra", "text": "Xoana II de Navarra, nada en Conflans (Francia) o 28 de xaneiro de 1311 e finada e Br\u00e9val o 6 de outubro de 1349, foi ra\u00ed\u00f1a de Navarra entre 1328 e 1349."}
{"id": "390872", "revid": "1131", "url": "https://gl.wikipedia.org/wiki?curid=390872", "title": "Seteportas-Altair", "text": "Seteportas-Altair \u00e9 un agrupamento educativo nos tempos libres pertencente a asociaci\u00f3n sen \u00e1nimo de lucro e de voluntariado Altair Galiza, entidade nacional galega de Altair que forma parte do Movemento Internacional Sociocultural e Educativo nos Tempos Libres Altair. Este agrupamento fundouse en 2014 en Santiago de Compostela formando parte do Proxecto Educativo Altair desde ent\u00f3n. O obxectivo do proxecto \u00e9 educar nos tempos libres e promover a convivencia a trav\u00e9s de valores como a igualdade social, a solidariedade ou o desenvolvemento sustent\u00e1bel.\nO equipo educativo do agrupamento est\u00e1 composto por persoas enteiramente voluntarias: estudantes, traballadoras, persoas desempregadas etc que comparten o seu interese e compromiso co mundo da educaci\u00f3n nos tempos libres. Por\u00e9n, a actividade de voluntariado est\u00e1 aberta a toda persoa que se reco\u00f1eza no proxecto e queira achegar a s\u00faa forza e experiencia. Desenv\u00f3lvense actividades destinadas a nenos/as de entre 7 e 17 anos, organiz\u00e1ndose en grupos de idade (P\u00edcaras, Insurras, Aventureiras, Pioneiras e Argonautas). \nO proxecto Altair implica regularidade e unha periodicidade semanal, coa finalidade de crear un grupo est\u00e1bel que se identifique a si mesmo como unha comunidade. Con esta intenci\u00f3n, o grupo Seteportas-Altair re\u00fanese todos os s\u00e1bados pola ma\u00f1\u00e1, de 11.00h a 14.00h, no seu local de Santiago de Compostela. Durante o curso en outono, inverno, primavera e ver\u00e1n realizan acampadas e campamentos pola contorna podendo durar at\u00e9 d\u00faas semanas o campamento de ver\u00e1n. O agrupamento desenvolve as s\u00faas actividades tratando de cooperar e inserirse na comunidade, tecendo v\u00ednculos coa veci\u00f1anza e aprendendo dela e con ela.\nBasea o seu m\u00e9todo na pedagox\u00eda do proxecto e na acci\u00f3n como m\u00e9todo para educar en valores nos tempos libres, ademais de facer que as alta\u00edres medren sent\u00edndose parte dun grupo que cami\u00f1a unido sen esquecer a s\u00faa individualidade; tomando o xogo como punto de partida na procura de educaci\u00f3n integral das persoas."}
{"id": "390873", "revid": "89787", "url": "https://gl.wikipedia.org/wiki?curid=390873", "title": "Canle de calcio", "text": "Unha canle de calcio \u00e9 unha canle i\u00f3nica proteica situada nas membranas biol\u00f3xicas que mostra permeabilidade selectiva a i\u00f3ns calcio. Moitas veces util\u00edzase como sin\u00f3nimo de canle de calcio dependente de voltaxe, a\u00ednda que existen tam\u00e9n canles de calcio dependentes de ligando.\nT\u00e1boas de comparativa.\nAs seguintes t\u00e1boas explican a funci\u00f3n, localizaci\u00f3n e apertura de diferentes tipos de canles de calcio, tanto os dependentes de voltaxe coma de ligando.\nFarmacolox\u00eda.\nOs bloqueadores de canle de calcio de tipo L util\u00edzanse para tratar a hipertensi\u00f3n.\nOs bloqueadores de canle de calcio de tipo T util\u00edzanse para tratar a epilepsia."}
{"id": "390875", "revid": "55340", "url": "https://gl.wikipedia.org/wiki?curid=390875", "title": "Academia de Artes Performativas de Praga", "text": ""}
{"id": "390877", "revid": "4817", "url": "https://gl.wikipedia.org/wiki?curid=390877", "title": "Soiuz T-11", "text": "Soiuz T-11 foi unha misi\u00f3n espacial tripulada sovi\u00e9tica lanzada o 3 de abril de 1984 mediante un foguete Soiuz U desde o cosm\u00f3dromo de Baikonur.\nCaracter\u00edsticas.\nSoyuz T-11, unha Soiuz modelo T cos cosmonautas Iuri Malishev, Gennadi Strekalov e Rakesh Sharma (o primeiro cosmonauta da India) a bordo, foi unha misi\u00f3n Interkosmos lanzada para acoplarse coa estaci\u00f3n espacial Saliut 7. A tripulaci\u00f3n adicouse a facer diversos experimentos ata o seu regreso, entre eles a observaci\u00f3n da India desde o espazo, experimentos biol\u00f3xicos e procesamento de materiais.\nOs cosmonautas regresaron na Soiuz T-10, deixando a s\u00faa Soiuz , m\u00e1is nova e fresca, na estaci\u00f3n para a tripulaci\u00f3n permanente. Aterraron o 22 de outubro de 1984 \u00e1s 10:57 GMT."}
{"id": "390879", "revid": "23204", "url": "https://gl.wikipedia.org/wiki?curid=390879", "title": "Never Say Never Again", "text": ""}
{"id": "390882", "revid": "23204", "url": "https://gl.wikipedia.org/wiki?curid=390882", "title": "Octopussy", "text": ""}
{"id": "390883", "revid": "23204", "url": "https://gl.wikipedia.org/wiki?curid=390883", "title": "CatDog", "text": ""}
{"id": "390885", "revid": "23204", "url": "https://gl.wikipedia.org/wiki?curid=390885", "title": "A View to a Kill", "text": ""}
{"id": "390886", "revid": "89787", "url": "https://gl.wikipedia.org/wiki?curid=390886", "title": "Kval\u00f8ya (Troms\u00f8)", "text": "Kval\u00f8ya (; lit. \"Illa Balea\") \u00e9 unha illa Noruega, en Troms\u00f8. Ten unha superficie de 737\u00a0km\u00b2, convert\u00e9ndose na quinta illa m\u00e1is grande da Noruega continental. Est\u00e1 conectada coa illa veci\u00f1a de Troms\u00f8xa, ao leste coa ponte Sandnessund, e a Ringvass\u00f8xa, ao norte co tunel submarino Kvalsund, a Sommar\u00f8e ao oeste pola Ponte Sommar\u00f8e, e ao continente ao sur polo T\u00fanel Rya. A illa de Sommar\u00f8e, na costa suroeste, \u00e9 unha popular zona de recreo cunha magnifica paisaxe costeira.\nXeograf\u00eda.\nKval\u00f8xa \u00e9 unha illa monta\u00f1osa, con polo menos dez monta\u00f1as de m\u00e1is de 700 m, e tres que alcanzan unha elevaci\u00f3n de m\u00e1is de 1.000 m. dos cales o m\u00e1is alto \u00e9 Store Bl\u00e5mann con 1.044 m., p\u00f3dese escalar sen equipo de subida, a \u00faltima parte \u00e9 empinada. Hai tam\u00e9n varios pequenos fiordes, que dividen a illa en d\u00faas ou tres porci\u00f3ns: Kaldfjorden, Ersfjorden, e Kattfjorden. O Rystraumen \u00e9 unha corrente de marea no Estreito Straumsfjorden que separa Kval\u00f8xa do continente ao sur. Preto desta corrente, no lado de Kval\u00f8xa, at\u00f3pase \"Straumhella\" (a 30\u00a0km da cidade), unha popular zona recreativa con boas oportunidades de pesca. Ry\u00f8xa \u00e9 unha illa no medio de Rystraumen, cunha pequena poboaci\u00f3n de bois almiscreiros pastando no bosque de pi\u00f1eiros silvestres, a \u00fanica poboaci\u00f3n deste tipo en Noruega do Norte.\nDemograf\u00eda.\nAproximadamente 11.000 persoas viven en Kval\u00f8xa, a maior\u00eda delas no lado oriental preto de Kval\u00f8ysletta (que constit\u00fae unha \u00e1rea suburbana da cidade de Troms\u00f8) cerca da ponte de Sandnessund.\nClima.\nSegundo as estat\u00edsticas clim\u00e1ticas oficiais, a costa oeste de Kval\u00f8xa, fronte ao mar aberto, \u00e9 a parte m\u00e1is c\u00e1lida do municipio de Troms\u00f8. A estaci\u00f3n meteorol\u00f3xica de Sommar\u00f8e, na costa oeste, ten unha media de -1.9\u00aa C en xaneiro, e unha temperatura media de 11\u00b49\u00a0\u00b0C en xullo e unha tmperatura media anual de 3\u00b49\u00a0\u00b0C, mentres que a precipitaci\u00f3n anual \u00e9 fe 940\u00a0mm."}
{"id": "390888", "revid": "98629", "url": "https://gl.wikipedia.org/wiki?curid=390888", "title": "21 horas en Munich", "text": "21 horas en Munich (en ) \u00e9 un telefilme estadounidense dirixido por William A. Graham que se estreou en 1976. Bas\u00e9ase no libro \"The Blood of Israel\" de Serge Groussard e conta os eventos reais ocorridos no masacre de M\u00fanic. Foi emitido pola canle ABC o 7 de novembro de 1976. Malia a s\u00faa orixe televisiva, o filme foi estreado nos cines de varios pa\u00edses.\nEstreouse en galego o 6 de xullo de 1992 a trav\u00e9s da TVG."}
{"id": "390889", "revid": "23204", "url": "https://gl.wikipedia.org/wiki?curid=390889", "title": "21 Hours at Munich", "text": ""}
{"id": "390892", "revid": "1131", "url": "https://gl.wikipedia.org/wiki?curid=390892", "title": "Igrexa vella de Delft", "text": "Igrexa vella de Delft (en ) \u00e9 o nome como se co\u00f1ece a antiga igrexa g\u00f3tica dos Pa\u00edses Baixos do s\u00e9culo XIII situada no centro da cidade de Delft, na Holanda Meridional. O edificio, constru\u00eddo ao p\u00e9 da canle Oude Delft, foi declarado monumento nacional dos Pa\u00edses Baixos (\"rijksmonument\") en 1967.\nOrixinalmente denominouse igrexa de Santo Hip\u00f3lito e posteriormente pasou a co\u00f1ecerse como igrexa de San Bertomeu, a partir de mediados do s\u00e9culo XIII, para conmemorar o nome do santo patr\u00f3n do seu fundador, Bartholomeus van der Made.\nHistoria.\nIdade Media.\nHabitualmente d\u00e1se o ano 1246 como o de nacemento da igrexa, a\u00ednda que a s\u00faa historia \u00e9 m\u00e1is antiga. Alg\u00fans s\u00e9culos antes de que o conde Guillerme II lle concedese a Delft os dereitos de cidade, os habitantes do n\u00facleo rural xa asist\u00edan \u00e1 misa no mesmo lugar. As\u00famese xeralmente que arredor do ano 1050 exist\u00eda al\u00ed unha igrexa de madeira.\nBartholomeus van der Made emprendeu a mediados do s\u00e9culo XIII a primeira reforma e a ampliaci\u00f3n da igrexa parroquial, de xeito que \u00e1 igrexa orixinal se lle engadiron d\u00faas naves de cruceiro. Nos anos seguintes houbo catro novas fases da reconstruci\u00f3n. Durante unha delas (1325-1350) engad\u00eduselle a torre g\u00f3tica e ergueuse a agulla de ladrillo e as catro torres angulares.\nA s\u00faa torre, que se pode divisar desde case toda a cidade, ten unha altura de 75 metros e unha inclinaci\u00f3n de arredor de dous metros, e alberga a segunda camp\u00e1 m\u00e1is pesada dos Pa\u00edses Baixos, con 9 toneladas.\nIdade Moderna.\nNa primeira metade do s\u00e9culo XV renovouse completamente a nave central e a igrexa adoptou a aparencia e as caracter\u00edsticas dunha bas\u00edlica, xa que a nave central se elevou sobre as laterais. E \u00e1 s\u00faa vez, as naves laterais prolong\u00e1ronse ata a parte dianteira da torre. No transcurso do s\u00e9culo XV ampliouse o edificio con diversas capelas e portais. O portal da fachada norte, que se transformou nunha capela, e o portal da torre son mostras destas modificaci\u00f3ns.\nA \u00faltima renovaci\u00f3n radical da igrexa tivo lugar a comezos do s\u00e9culo XVI. O plan consistiu en transformar o edificio nunha bas\u00edlica cruciforme de pedra natural. Para poder realizar este proxecto pediuse a colaboraci\u00f3n de Anthonis Keldermans, descendente dunha famosa familia flamenga de arquitectos e escultores. En moitas cidades flamengas, zelandeses e holandeses p\u00f3dense atopar mostras do g\u00f3tico de varias xeraci\u00f3ns de Keldermans.\nIdade Contempor\u00e1nea.\nAs vidreiras actuais foron elaboradas en 1972 polo artista da pintura sobre vidro Joep Nicolas.\nPersonaxes soterrados na Igrexa Vella.\nNumerosas l\u00e1pidas forman parte hoxe da pavimentaci\u00f3n da igrexa. Entre as figuras senlleiras que al\u00ed descansan p\u00f3dense salientar as seguintes:"}
{"id": "390895", "revid": "85894", "url": "https://gl.wikipedia.org/wiki?curid=390895", "title": "A Cela, Chouz\u00e1n, Carballedo", "text": "A Cela \u00e9 un lugar da parroquia de Chouz\u00e1n, no concello de Carballedo, na comarca de Chantada. Segundo o INE en 2016 estaba deshabitado.\nToponimia.\nO top\u00f3nimo deriva do lat\u00edn , que v\u00e9n sendo unha sala pequena nunha igrexa, cemiterio, etc."}
{"id": "390897", "revid": "23204", "url": "https://gl.wikipedia.org/wiki?curid=390897", "title": "Pobo iban", "text": "Os iban ou sea dayaks son un pobo dayak de Borneo. A maior\u00eda dos viven no estado malaisio de Sarawak. Crese que o termo \"iban\" era orixinalmente un ex\u00f3nimo empregado polo pobo kayan. Os iban eran co\u00f1ecidos como cazadores de testas e a s\u00faa expansi\u00f3n tribal e territorial, e ti\u00f1an unha reputaci\u00f3n como guerreiros fortes no pasado. Dende a chegada dos europeos e a subsecuente colonizaci\u00f3n da \u00e1rea, a caza de testas esmoreceu gradualmente malia que moitos outros trazos culturais sobreviviron, como a lingua iban. A poboaci\u00f3n iban conc\u00e9ntrase en Sarawak, Brunei, e na provincia de Borneo Occidental, Indonesia. Viven \u00f3 xeito tradicional en casas comunais chamadas \"rumah panjai\"."}
{"id": "390898", "revid": "865", "url": "https://gl.wikipedia.org/wiki?curid=390898", "title": "Aeroporto de Liverpool", "text": ""}
{"id": "390899", "revid": "23204", "url": "https://gl.wikipedia.org/wiki?curid=390899", "title": "Sea dayaks", "text": ""}
{"id": "390900", "revid": "23204", "url": "https://gl.wikipedia.org/wiki?curid=390900", "title": "Iban", "text": ""}
{"id": "390901", "revid": "23204", "url": "https://gl.wikipedia.org/wiki?curid=390901", "title": "Lingua iban", "text": "A lingua iban (\"jaku Iban\") \u00e9 unha lingua austronesia falada polo pobo iban, un grupo \u00e9tnico que vive no estado malaisio de Sarawak, na provincia indonesia de Borneo Occidental e en Brunei. Pertence \u00e1 familia de linguas malaienses, unha p\u00f3la da familia malaio-polinesia, e est\u00e1 relacionada co malaio."}
{"id": "390902", "revid": "56817", "url": "https://gl.wikipedia.org/wiki?curid=390902", "title": "Cazadores de testas", "text": "En antropolox\u00eda, f\u00e1lase de cazadores de testas para referirse \u00f3s grupos humanos que practicaban o ritual de preservar a testa dunha persoa despois de matala. A caza de cabezas foi practicada en tempos hist\u00f3ricos en partes de Ocean\u00eda, Asia Meridional e Sueste asi\u00e1tico, \u00c1frica Occidental e Central e en Mesoam\u00e9rica, as\u00ed como en certas tribos dos celtas, pobos xerm\u00e1nicos e escitas da Europa antiga. En Europa, produciuse at\u00e9 o remate da Idade Media en Irlanda e na rexi\u00f3n da fronteira anglo-escocesa, e at\u00e9 o s\u00e9culo XIX en Montenegro, Croacia, Albania e as partes occidentais de Hercegovina.\nEsta pr\u00e1ctica foi obxecto de intenso estudo dentro da comunidade antrop\u00f3loga, e os estudosos tentaron definir e interpretar o seu rol social, as\u00ed como as s\u00faas funci\u00f3ns e motivaci\u00f3ns. Os escritos de antrop\u00f3logos achegan temas como a mortificaci\u00f3n do rival, a violencia ritual, o equilibro cosmol\u00f3xico, o canibalismo, o prestixio de capturar o esp\u00edrito e poder do rival, e como xeito de conseguir os servizos da v\u00edtima como escravo na outra vida.\nNo presente, os estudosos concordan que a funci\u00f3n primaria da caza de testas era ritual e cerimonial. Alg\u00fans expertos teorizan que a pr\u00e1ctica prov\u00e9n da crenza de que a cabeza cont\u00e9n a \"alma\" ou a forza vital, que poder\u00eda ser aproveitada a trav\u00e9s da s\u00faa captura."}
{"id": "390903", "revid": "23204", "url": "https://gl.wikipedia.org/wiki?curid=390903", "title": "Caza de testas", "text": ""}
{"id": "390904", "revid": "23204", "url": "https://gl.wikipedia.org/wiki?curid=390904", "title": "Cazadores de cabezas", "text": ""}
{"id": "390905", "revid": "23204", "url": "https://gl.wikipedia.org/wiki?curid=390905", "title": "Caza de cabezas", "text": ""}
{"id": "390906", "revid": "23204", "url": "https://gl.wikipedia.org/wiki?curid=390906", "title": "Cazador de cabezas", "text": ""}
{"id": "390907", "revid": "56817", "url": "https://gl.wikipedia.org/wiki?curid=390907", "title": "Revista Espa\u00f1ola de Anestesiolog\u00eda y Reanimaci\u00f3n", "text": "A Revista Espa\u00f1ola de Anestesiolox\u00eda e Reanimaci\u00f3n (REDAR) \u00e9 unha publicaci\u00f3n peri\u00f3dica de investigaci\u00f3n m\u00e9dica en formato revista. A tem\u00e1tica abrangue o campo da anestesia, a reanimaci\u00f3n e a terap\u00e9utica da dor. Constit\u00fae o \u00f3rgano cient\u00edfico da Sociedade Espa\u00f1ola de Anestesiolog\u00eda e Reanimaci\u00f3n. O seu director \u00e9 Alfredo Abad-Gurumeta."}
{"id": "390908", "revid": "89787", "url": "https://gl.wikipedia.org/wiki?curid=390908", "title": "Wakaliwood", "text": "Wakaliwood \u00e9 como se co\u00f1ece \u00e1 industria do cine desenvolvida en Wakaliga, nun suburbio da capital de Uganda, Kampala. O seu principal director \u00e9 Nabwana Isaac Godfrey Geoffrey, que est\u00e1 considerado como o Tarantino de Uganda, pola violencia gratu\u00edta dos seus filmes. Wakaliwood \u00e9 co\u00f1ecido polos seus orzamentos moi baixos (que se estima arredor de $200) os seus filmes ultra violentos, como \"Who Killed Captain Alex?\", \"Tebaatusasula\" ou \"\"."}
{"id": "390909", "revid": "98629", "url": "https://gl.wikipedia.org/wiki?curid=390909", "title": "24 horas \u00f3 l\u00edmite", "text": "24 horas \u00f3 l\u00edmite (en ) \u00e9 un filme franc\u00e9s dirixido por Louis-Pascal Couvelaire que se estreou en 2003. Est\u00e1 protagonizado por Sagamore St\u00e9venin e Diane Kruger. Representa os eventos da carreira das 24 Horas de Le Mans, amplamente baseado na personaxe de banda dese\u00f1ada Michel Vaillant."}
{"id": "390910", "revid": "23204", "url": "https://gl.wikipedia.org/wiki?curid=390910", "title": "Michel Vaillant (filme)", "text": ""}
{"id": "390911", "revid": "5749", "url": "https://gl.wikipedia.org/wiki?curid=390911", "title": "Veza Taubner", "text": "Venetiana ou Veza Taubner-Calder\u00f3n, de casada Veza Canetti, nada en Viena o 21 de novembro de 1897 e finada en Londres o 1 de maio de 1963, foi unha poeta, dramaturga e narradora austr\u00edaca de orixe sefard\u00ed.\nBiograf\u00eda.\nVeza Taubner-Calder\u00f3n dunha nai sefard\u00ed orixinaria de Bosnia e un pai xudeu h\u00fangaro residente en Viena; superdotada intelectualmente, ti\u00f1a a minusval\u00eda de nacemento de carecer do antebrazo esquerdo. Tras a Primeira guerra mundial empezou a traballar como profesora de ingl\u00e9s e pertenceu ao c\u00edrculo m\u00e1is \u00edntimo de Karl Kraus, a\u00ednda que tam\u00e9n se achaba preto dos marxistas austr\u00edacos.\nCon 27 anos co\u00f1eceu o escritor Elias Canetti, con quen casou en febreiro de 1934. A parella abandonou Austria en 1938, cando Hitler anexionou o pa\u00eds, e tras pasar unha tempada en Par\u00eds establec\u00e9ronse en Londres.\nDurante os anos trinta escribiu relatos curtos inspirados na vida diaria para o xornal vien\u00e9s \"Arbeiter-Zeitung\" e m\u00e1is tarde, xa no exilio, na revista de Praga \"Neue Deutsche Bl\u00e4tter\", fundada por Wieland Herzfelde. Public\u00e1baos cos pseud\u00f3nimos de Veza Magd, Martha ou Martina Murner, ou Veronika Knecht, que empregaba tam\u00e9n para as s\u00faas traduci\u00f3ns do ingl\u00e9s, entre elas \"The Power and the Glory\" de Graham Greene.\nF\u00f3ra destes traballos, apenas publicou nada demasiado extenso polo desinterese que mostraban as editoriais polas s\u00faas novelas; isto desalentouna e levouna a destru\u00edr as s\u00faas novelas \"Kaspar Hauser\" e \"Die Genie\u00dfer.\" Non foi at\u00e9 moitos anos despois da s\u00faa morte cando empezaron a aparecer algunhas das s\u00faas novelas; a primeira foi \"Die gelbe Stra\u00dfe\"\u00a0(1990). Son con frecuencia pol\u00edticas e en parte autobiogr\u00e1ficas, en particular \"Die Schildkr\u00f6ten\", e agora est\u00e1n consideradas entre as mellores da s\u00faa \u00e9poca. Tam\u00e9n escribiu bastante teatro.\nTraballou os seus \u00faltimos anos como axente literaria do seu marido, con quen frecuentemente non se levaba ben."}
{"id": "390912", "revid": "98629", "url": "https://gl.wikipedia.org/wiki?curid=390912", "title": "33 graos \u00e1 sombra", "text": "33 graos \u00e1 sombra (en ) \u00e9 un filme estadounidense escrito e dirixido por Thomas McGuane que se estreou en 1975. Bas\u00e9ase na novela de 1973 do mesmo nome. Est\u00e1 protagonizado por Peter Fonda, Warren Oates, Elizabeth Ashley e Margot Kidder.\nEstreouse en galego o 23 de xaneiro de 1989 a trav\u00e9s da TVG."}
{"id": "390913", "revid": "23204", "url": "https://gl.wikipedia.org/wiki?curid=390913", "title": "92 in the Shade", "text": ""}
{"id": "390915", "revid": "1410", "url": "https://gl.wikipedia.org/wiki?curid=390915", "title": "Igrexa nova de Delft", "text": "Igrexa nova de Delft (en neerland\u00e9s: \"Nieuwe Kerk\") \u00e9 o nome co que se co\u00f1ece unha igrexa protestantes estilo g\u00f3tico dos Pa\u00edses Baixos, erguida no s\u00e9culo XIV, situada na cidade de Delft, na Holanda Meridional.\nA igrexa est\u00e1 situada na Gran Praza (\"Markt\") de Delft, fronte ao antigo edificio do concello de Delft.\nA impo\u00f1ente torre da camp\u00e1 da igrexa chega aos 108,75 metros de altura. \u00c9 a segunda m\u00e1is alta dun edificio relixioso nos Pa\u00edses Baixos, por detr\u00e1s da torre da catedral de San Marti\u00f1o, de Utrecht, que chega aos 112 metros.\nEsta igrexa goza dun reco\u00f1ecemento particular, polo feito de albergar o pante\u00f3n real da casa de Orange-Nassau. En 1967 recibiu a consideraci\u00f3n de monumento nacional dos Pa\u00edses Baixos (\"rijksmonument\").\nHistoria.\nAo principio, a igrexa consist\u00eda nun edificio provisional de madeira, en torno ao cal se constru\u00edu a bas\u00edlica tal e como pode ser contemplada na actualidade. A antiga igrexa de madeira, que se mantivo ata 1420, foi consagrada a Mar\u00eda.\nA bas\u00edlica cruciforme edificouse a partir do ano 1396 nun estilo g\u00f3tico flam\u00edxero ateigado de mostras do simbolismo cristi\u00e1n. O plano en forma de cruz refire a Cristo, as doce columnas do coraz\u00f3n aos doce ap\u00f3stolos, os catro piares do cruceiro representan os catro evanxelistas e as dezaseis columnas da nave central representan os dezaseis profetas. A construci\u00f3n realizouse exactamente arredor do que foi a antiga igrexa provisional de madeira.\nAs vidreiras de cores do transepto e o amplo deambulatorio son obra de Willem Van Konijnenburg (1927-1936). A vidreira que representa a Hugo Grotius, situada na ala norte do transepto, caracterizada polos seus tons fr\u00edos gris e azuis, d\u00e9beselle ao mestre Joep Nicolas.\nPante\u00f3n real da casa de Orange-Nassau.\nO mausoleo de Guillerme, o Taciturno el\u00e9vase no coro, sobre a cripta real. Este edificio renacentista de m\u00e1rmore foi levantado por Hendrick de Keyser entre 1614 e 1621. No centro dun per\u00edstilo flanqueado por grandes alegor\u00edas, o pr\u00edncipe est\u00e1 en traxe de desfile baixo a mirada dunha deusa Fama de bronce. Aos seus p\u00e9s hai unha figura do seu fiel can que un d\u00eda lle salvou a vida. Na cabeza da estatua xacente de m\u00e1rmore, unha estatua de bronce representa o pr\u00edncipe con armadura.\nNo centro do coro, a entrada \u00e1 cripta dos pr\u00edncipes est\u00e1 sinalada por unha gran lousa brasonada.\nPr\u00edncipes e reis soterrados na cripta.\nNa igrexa nova est\u00e1n soterradas moitas persoas pertencentes \u00e1 familia Orange-Nassau e \u00e1 actual familia real dos Pa\u00edses Baixos. Esta \u00e9 unha listaxe dos pr\u00edncipes e os monarcas:"}
{"id": "390916", "revid": "1505", "url": "https://gl.wikipedia.org/wiki?curid=390916", "title": "Anaba", "text": ""}
{"id": "390917", "revid": "65337", "url": "https://gl.wikipedia.org/wiki?curid=390917", "title": "Nieuwe Kerk (Delft)", "text": ""}
{"id": "390918", "revid": "65337", "url": "https://gl.wikipedia.org/wiki?curid=390918", "title": "Oude Kerk (Delft)", "text": ""}
{"id": "390919", "revid": "98629", "url": "https://gl.wikipedia.org/wiki?curid=390919", "title": "37 horas desesperadas", "text": "37 horas desesperadas (en ) \u00e9 un filme dirixido por Michael Cimino que se estreou en 1990. \"37 horas desesperadas\" est\u00e1 protagonizado por Mickey Rourke, Anthony Hopkins, Mimi Rogers, Kelly Lynch, Lindsay Crouse, Elias Koteas e David Morse.\nEstreouse en galego o 3 de xaneiro de 2002 a trav\u00e9s da TVG."}
{"id": "390920", "revid": "23204", "url": "https://gl.wikipedia.org/wiki?curid=390920", "title": "Desperate Hours", "text": ""}
{"id": "390922", "revid": "23204", "url": "https://gl.wikipedia.org/wiki?curid=390922", "title": "55 d\u00edas en Pequ\u00edn", "text": "55 d\u00edas en Pequ\u00edn (en ) \u00e9 un filme hist\u00f3rico de 1963 dirixido por Nicholas Ray, Andrew Marton e Guy Green (sen acreditar). Est\u00e1 protagonizado por Charlton Heston, Ava Gardner e David Niven. Foi distribu\u00eddo por Allied Artists. O gui\u00f3n foi escrito por Philip Yordan, Bernard Gordon, Ben Barzman e Robert Hamer.\nEstreouse en galego o 14 de febreiro de 1986 a trav\u00e9s da TVG."}
{"id": "390924", "revid": "23204", "url": "https://gl.wikipedia.org/wiki?curid=390924", "title": "55 Days at Peking", "text": ""}
{"id": "390925", "revid": "23204", "url": "https://gl.wikipedia.org/wiki?curid=390925", "title": "Gran Torino", "text": ""}
{"id": "390929", "revid": "1131", "url": "https://gl.wikipedia.org/wiki?curid=390929", "title": "A Couzada", "text": ""}
{"id": "390930", "revid": "1131", "url": "https://gl.wikipedia.org/wiki?curid=390930", "title": "Couxili\u00f1o", "text": ""}
{"id": "390931", "revid": "1131", "url": "https://gl.wikipedia.org/wiki?curid=390931", "title": "Couxil", "text": "O top\u00f3nimo galego Couxil pode referirse a:"}
{"id": "390932", "revid": "98629", "url": "https://gl.wikipedia.org/wiki?curid=390932", "title": "O cazador", "text": "O cazador (en ) \u00e9 un filme \u00e9pico co-escrito e dirixido por Michael Cimino que se estreou en 1978. Conta a historia de tres ruso-americanos cuxa vida cambia para sempre durante a Guerra de Vietnam. Os tres soldados son interpretados por Robert De Niro, Christopher Walken, e John Savage, con John Cazale (no seu derradeiro papel), Meryl Streep e George Dzundza nos papeis secundarios."}
{"id": "390933", "revid": "1131", "url": "https://gl.wikipedia.org/wiki?curid=390933", "title": "Couzadoiro", "text": "O top\u00f3nimo galego Couzadoiro pode referirse a:"}
{"id": "390934", "revid": "23204", "url": "https://gl.wikipedia.org/wiki?curid=390934", "title": "The Deer Hunter", "text": ""}
{"id": "390935", "revid": "1131", "url": "https://gl.wikipedia.org/wiki?curid=390935", "title": "A Cova", "text": ""}
{"id": "390936", "revid": "1131", "url": "https://gl.wikipedia.org/wiki?curid=390936", "title": "As Covas", "text": ""}
{"id": "390937", "revid": "1131", "url": "https://gl.wikipedia.org/wiki?curid=390937", "title": "O Covo", "text": ""}
{"id": "390938", "revid": "1131", "url": "https://gl.wikipedia.org/wiki?curid=390938", "title": "Os Covos", "text": ""}
{"id": "390940", "revid": "22795", "url": "https://gl.wikipedia.org/wiki?curid=390940", "title": "Dinast\u00eda de \u00c9vreux", "text": ""}
{"id": "390941", "revid": "22795", "url": "https://gl.wikipedia.org/wiki?curid=390941", "title": "Carlos I de Navarra", "text": ""}
{"id": "390942", "revid": "1410", "url": "https://gl.wikipedia.org/wiki?curid=390942", "title": "John Donne", "text": "John Donne, nado en Londres o 22 de xaneiro de 1572\u00a0e finado na mesma cidade o\u00a031 de marzo de 1631\u00a0foi o m\u00e1is importante poeta metaf\u00edsico ingl\u00e9s das \u00e9pocas da ra\u00ed\u00f1a Isabel I (1559-1603), o rei Xacobe I (1603-1625) e o seu fillo Carlos I (1625-1642). A s\u00faa obra incl\u00fae: poes\u00eda amorosa, relixiosa, traduci\u00f3ns, epigramas, elex\u00edas segundo a tradici\u00f3n de imitaci\u00f3n dos \"Amores\" de Ovidio (\u00e9 dicir, en realidade son poemas de amor), canci\u00f3ns e serm\u00f3ns en prosa.\nTraxectoria.\nA obra do mozo Donne \u00e9 notable polo seu estilo realista e sensual, e incl\u00fae moitos poemas e canci\u00f3ns, as\u00ed como versos sat\u00edricos; a linguaxe vibrante e o complicado das s\u00faas met\u00e1foras dist\u00edngueo dos seus predecesores e a maior\u00eda dos seus coet\u00e1neos. Izaak Walton, o seu primeiro bi\u00f3grafo, descr\u00edbeo como un mozo libertino. Con todo, os eruditos cren que esta pode ser m\u00e1is ben a imaxe dada por un Donne xa vello e eclesi\u00e1stico; unha maneira de separar o mellor posible o mozo imp\u00fadico do sacerdote serio e maduro. Despois de estudar teolox\u00eda, converteuse ao anglicanismo na d\u00e9cada de 1590.\nObtivo o posto de secretario de Sir Thomas Egerton, un destacado membro da corte, pero namorouse de Anne More, a sobri\u00f1a de Egerton, casando con ela en segredo en 1601. Tiveron doce fillos, dos cales s\u00f3 sete chegaron \u00e1 idade adulta. O matrimonio secreto sen contar co consentimento do pai de Anne More significou que Donne tivo que esquecer calquera esperanza de progreso na s\u00faa carreira profesional: cando o seu sogro se decatou do que pasara, usou a s\u00faa influencia para meter no c\u00e1rcere a Donne e dous dos seus amigos, dos cales un oficiara a cerimonia e o outro servira de testemu\u00f1a. Con todo, non permaneceron presos por moito tempo. Egerton despediu a Donne, quen se converteu en membro do parlamento polo distrito de Brackley ese mesmo ano. Durante esta \u00e9poca escribiu os seus dous \u201cAniversarios\u201d: \"An Anatomy of the World\" (1611) e \"Of the Progress of the Soul\" (1612). Ambos os poemas revelan a s\u00faa confianza na orde das cousas de tradici\u00f3n medieval e do primeiro Renacemento, en contraste coa incerteza pol\u00edtica, cient\u00edfica e filos\u00f3fica que trouxo a segunda metade do Renacemento e o comezo do s. XVII.\nAo sa\u00edr do c\u00e1rcere Donne reuniuse co seu sogro e a s\u00faa esposa e establec\u00e9ronse nun terreo do primo desta no condado de Surrey. A parella pasou moitas dificultades econ\u00f3micas ata que en 1609 Donne recibiu o dote da s\u00faa esposa ao reconciliarse co seu sogro. A s\u00faa crecente familia obrigouno a buscar os favores do rei, polo que, entre 1610 e 1611, escribiu d\u00faas pezas en contra do catolicismo, \"Pseudo-Martyr\" e \"Ignatius his Conclave\", a pesar de que moitos membros da s\u00faa familia, entre eles a s\u00faa nai, a\u00ednda eran cat\u00f3licos. No segundo t\u00edtulo faise referencia a Galileo e parece ser a primeira vez que o seu nome aparece nun texto literario ingl\u00e9s.\u00a0Ao rei Xacobe\u00a0comprac\u00e9rono ambos os textos, pero negouse a ofrecerlle outra cousa que non fosen cargos eclesi\u00e1sticos. Donne resistiuse a aceptalos mais, despois dun longo per\u00edodo de penurias econ\u00f3micas e de loita consigo mesmo, durante o cal foi d\u00faas veces membro de parlamento (en 1601 e 1614), finalmente cedeu aos desexos do rei e foi ordenado sacerdote anglicano en 1615. A s\u00faa poes\u00eda adquiriu un ton m\u00e1is profundo tras morrer a s\u00faa esposa Anne o 15 de agosto de 1617; especialmente os que se consideran como os seus \"sonetos sacros\" (\"Holy Sonnets\").\nDespois de asumir o seu cargo, Donne escribiu un gran n\u00famero de traballos relixiosos, como \"Devotions Upon Emergent Occasions\" (1624) e varios serm\u00f3ns, moitos dos cales foron publicados en vida e dos que se conservan 160. Consider\u00e1baselle un mestre da elocuencia e o seu estilo \u00fanico axudouno a converterse nun dos m\u00e1is grandes predicadores dos seus tempos. En 1621, Donne foi nomeado de\u00e1n da catedral de San Paulo, a antiga catedral g\u00f3tica de Londres destru\u00edda no incendio de 1666, cargo que ocupou at\u00e9 a s\u00faa morte. Contraeu unha grave enfermidade en 1623, durante a cal escribiu a s\u00faa obra \"Devotions Upon Emergent Occasions.\" \u00c9 moi co\u00f1ecida a historia da s\u00faa morte: ao parecer o d\u00eda antes de morrer deu un serm\u00f3n que moitos dixeron foi o serm\u00f3n do seu propio funeral. O serm\u00f3n interrompeuno para recitar un discurso chamado \"Death's Duell\", unha obra mestra da prosa inglesa do S\u00e9culo XVII. Logo retirouse \u00e1 s\u00faa c\u00e1mara e mandou facer un retrato seu para o que posou envolvido na mortalla coa que o enterraron trala s\u00faa morte acontecida unhas semanas despois, o 31\u00a0de marzo de 1631,\nFoi sepultado na catedral de San Paulo. O monumento orixinal , escoltado por Nicholas Stone, salvouse do incendio e est\u00e1 hoxe na nova catedral.\nEstilo.\nA John Donne consid\u00e9raselle un mestre do \"concepto\" (\"conceit\"), que combina un obxecto (a imaxe) e unha idea (o significado) formando as\u00ed unha met\u00e1fora, xeralmente establecendo unha relaci\u00f3n sorprendente polo estra\u00f1a e \u00e1s veces peregrina entre ambos os elementos. En moitos dos seus textos, os conceptos est\u00e1n encadeados uns cos outros dando lugar as\u00ed ao que normalmente se denomina \"concepto estendido\" (\"extended conceit\") Ao contrario das met\u00e1foras doutros poetas isabelinos, atados ao estilo de Petrarca, que de forma mon\u00f3tona repiten as met\u00e1foras petrarquistas (como a rosa polo rubor das fazulas, as perlas polos dentes, os lirios ou a neve pola blancura da pel ou os f\u00edos de ouro polos cabelos), as met\u00e1foras usadas polos poetas metaf\u00edsicos logran unha maior profundidade ao relacionar obxectos completamente distintos con ideas tam\u00e9n novas. Un exemplo famoso pode sacarse de \"A Valediction: Forbidding Mourning\", onde Donne expresa a separaci\u00f3n de dous amantes coa imaxe das patas dun comp\u00e1s. A s\u00faa poes\u00eda tam\u00e9n mostra unha gran predisposici\u00f3n pola experimentaci\u00f3n m\u00e9trica.\nA poes\u00eda de Donne caracter\u00edzase polo seu notable enxe\u00f1o, o responsable dos conceptos novos, os paradoxos, xogos de palabras e sut\u00eds e brillantes analox\u00edas. Os seus poemas adoitan ser ir\u00f3nicos e c\u00ednicos, sobre todo cando trata os motivos do home e o amor nos poemas presuntamente escritos nos seus anos de mocidade. Temas com\u00fans nos seus poemas son o amor verdadeiro que une os amantes fieis, a morte (especialmente na s\u00faa mocidade e tras morrer a s\u00faa esposa) e a relixi\u00f3n.\nVeneraci\u00f3n.\n\u00c9 venerado como santo pola Igrexa evanx\u00e9lica luterana nos Estados Unidos e a Igrexa anglicana. A s\u00faa festividade conmem\u00f3rase o 31 de marzo."}
{"id": "390943", "revid": "23204", "url": "https://gl.wikipedia.org/wiki?curid=390943", "title": "Clermont", "text": "O top\u00f3nimo franc\u00e9s Clermont (de \"Clairmont\", \"monte luminoso\") pode facer referencia a varias entidades de poboaci\u00f3n:"}
{"id": "390944", "revid": "865", "url": "https://gl.wikipedia.org/wiki?curid=390944", "title": "Aeroporto Internacional de Heracli\u00f3n Nikos Kazantzakis", "text": ""}
{"id": "390945", "revid": "1131", "url": "https://gl.wikipedia.org/wiki?curid=390945", "title": "Aeroporto de Chania", "text": "O aeroporto internacional de Chania, \"Daskalogiannis\" (IATA: CHQ, ICAO: LGSA) \u00e9 un aeroporto internacional situado na illa de Creta en Grecia. Serve \u00e1 cidade de Chania, que se atopa a 14\u00a0km das s\u00faas instalaci\u00f3ns, e ademais \u00e9 unha porta de entrada ao oeste de Creta para un crecente n\u00famero de turistas. O aeroporto foi bautizado co nome Daskalogiannis, na honra dun rebelde cretense d\u00f3 s\u00e9culo XVIII contra o goberno otom\u00e1n. \u00c9 o quinto aeroporto m\u00e1is concorrido de Grecia en termos de tr\u00e1fico de pasaxeiros. Dende o ano 2010 ata o 2016 tivo un grande incremento no n\u00famero de pasaxeiros, de ao redor do 100%. O aeroporto est\u00e1 conectado cuns 30 pa\u00edses de Europa e Asia, especialmente durante a estaci\u00f3n do ver\u00e1n, e ten voos cara Grecia e Chipre durante todo o ano. No ano 2016 pasaron polo aeroporto de Chania un total de 3 010 509 pasaxeiros."}
{"id": "390946", "revid": "865", "url": "https://gl.wikipedia.org/wiki?curid=390946", "title": "Aeroporto Internacional de Chania", "text": ""}
{"id": "390947", "revid": "865", "url": "https://gl.wikipedia.org/wiki?curid=390947", "title": "Aeroporto Internacional de Riga", "text": ""}
{"id": "390948", "revid": "89787", "url": "https://gl.wikipedia.org/wiki?curid=390948", "title": "Clermont, Oise", "text": "Clermont \u00e9 unha poboaci\u00f3n e comuna francesa, na rexi\u00f3n de Altos de Francia, departamento de Oise, no distrito de Clermont e cant\u00f3n de Clermont."}
{"id": "390949", "revid": "1131", "url": "https://gl.wikipedia.org/wiki?curid=390949", "title": "Contos por palabras", "text": "Contos por palabras \u00e9 un libro de relatos de Agust\u00edn Fern\u00e1ndez Paz publicado en 1991 por Edici\u00f3ns Xerais de Galicia. A 1\u00aa edici\u00f3n conti\u00f1a oito relatos, ampliados a dez a partir da 8\u00aa, publicada en maio de 2001. En outubro de 2010 sa\u00edu do prelo a 24\u00aa edici\u00f3n.\nTrama.\nOs dez relatos foron constru\u00eddos a partir de cadanseu anuncio por palabras publicados realmente na prensa, recurso que serve para darlle unidade.\nO xornal a diario (Unha confesi\u00f3n).\nO autor impl\u00edcito exp\u00f3n que, farto de ler as novas dos xornais nas que non aparece a vida da xente corrente e aconsellado por unha amiga, agora converteu a secci\u00f3n de anuncios por palabras na s\u00faa favorita, pois nela si buliga a vida da xente normal e el pode descubrir as historias agachadas nesas breves mensaxes. \nUnha chave non \u00e9 suficiente.\nO narrador protagonista le o 29 de maio, cando el cumpre 42 anos, un anuncio que non se repite m\u00e1is. Leva meses con depresi\u00f3n e pensa que esa \u00e9 a oportunidade de solucionar os seus problemas, as\u00ed que despois dalgunhas d\u00fabidas acode ao local do anuncio onde lle din que o seu encargo ten f\u00e1cil soluci\u00f3n e efectivamente a partir de ent\u00f3n s\u00e9ntese con novos \u00e1nimos e cunha ilusi\u00f3n na s\u00faa vida.\nO caso do unicornio azul.\nO narrador protagonista lembra como cambiou a s\u00faa vida a ra\u00edz dunha visita. Farto do seu traballo como detective, abriu unha axencia matrimonial que foi prosperando ata o d\u00eda no que apareceu un estra\u00f1o cliente que agora o leva a percorrer Galiza na procura dunha parella para el e acaba dirix\u00edndose ao narratario solicitando axuda.\nUn artista do neon.\nO narrador protagonista dir\u00edxese a un narratario intradiex\u00e9tico para contarlle as raz\u00f3ns do seu despido \u201cpor exceso de sensibilidade art\u00edstica\u201d.\nVanesa e o anuncio de televisi\u00f3n.\nA nai de Vanesa, engaiolada polo \u00e9xito da nena Mercedes facendo anuncios de televisi\u00f3n, pasa meses preparando a s\u00faa filla para o mesmo fin, con grande desesperaci\u00f3n de Vanesa, ata que no primeiro casting a rexeitan e a nai acaba perdendo o entusiasmo.\nO caso do estra\u00f1o empregado.\nNunha conversa telef\u00f3nica na que s\u00f3 se reproducen as intervenci\u00f3ns dun dos interlocutores, este c\u00f3ntalle ao outro o resultado dunha selecci\u00f3n de persoal na que o m\u00e1is id\u00f3neo \u00e9 un moi p\u00e1lido, ao que lle molesta a luz, con dous dentes longos, vestido de negro e cunha capa de forro vermello\u2026\nSer superheroe non \u00e9 nada doado.\nO narrador protagonista, dono dunha empresa de limpeza, conta como medrou o negocio en poucos meses ao contratar ao seu empregado estrela: o Home-Ara\u00f1a.\nUn doce emprego.\nO narrador protagonista leva meses buscando un emprego digno e cre atopalo nun anuncio por palabras. Antes de chamar por tel\u00e9fono pensa nas diferentes posibilidades que ofrece e, enleado nas s\u00faas propias hip\u00f3teses, ind\u00edgnase e rexeita esa \u201cexplotaci\u00f3n enmascarada, propia dunha mente retorcida\u201d.\nNoites de l\u00faa chea.\nO relato consta de varios fragmentos de cartas que unha manicura lle escribe a unha amiga cont\u00e1ndolle a historia dun estra\u00f1o cliente, un lord ingl\u00e9s, que a chama varios d\u00edas seguidos para ama\u00f1ar unhas mans que parecen levar toda a vida descoidadas. Hai tam\u00e9n fragmentos doutros escritos que completan a historia: do propio lord explicando a maldici\u00f3n que afecta aos var\u00f3ns da s\u00faa familia, do informe sobre a desaparici\u00f3n da manicura e unha nova de sociedade do xornal The Guardian na que co\u00f1ecemos o final dos protagonistas.\nUn m\u00e1xico negocio.\nMefisto e Ana te\u00f1en un pr\u00f3spero negocio de bruxar\u00eda e el p\u00e1rase a ler a entrevista que lle fixeron para \"Bruxos &amp; Magos\", a \u00fanica revista do seu x\u00e9nero no mundo, na que fala do seu pasado, como co\u00f1eceu a Ana, o novo enfoque que lle deu \u00e1 s\u00faa profesi\u00f3n\u2026\nO libro das infinitas historias.\nA narradora protagonista, que rexenta un negocio de compra-venda de libros, lembra a teima de seu pai por conseguir o \"Libro das infinitas historias\", que se transformaba seguindo os desexos do lector. El conseguira telo nas s\u00faas mans e saber que o comprara algu\u00e9n que o mandou reencadernar como un dos cento cincuenta volumes da colecci\u00f3n \"A novela de sempre\". Dedicou o resto da s\u00faa vida a buscalo e logo seguiu co labor a protagonista.\nReferencias literarias na obra.\nComo \u00e9 usual en toda a obra de Agust\u00edn Fern\u00e1ndez Paz, o libro est\u00e1 inzado de referencias literarias, que neste caso conducen a uns protagonistas tomados da mitolox\u00eda da literatura infantil-xuvenil: o unicornio, o Home-Ara\u00f1a, o Home-Lobo, Dr\u00e1cula\u2026"}
{"id": "390952", "revid": "89787", "url": "https://gl.wikipedia.org/wiki?curid=390952", "title": "Olkhon", "text": "Olkhon (, tam\u00e9n transliterado como Olchon) \u00e9 a cuarta illa lacustre m\u00e1is grande do mundo. \u00c9 de lonxe a illa m\u00e1is grande do Lago Baikal na Siberia oriental, cunha superficie de 730\u00a0km\u00b2. Estruturalmente, act\u00faa como a marxe ao suroeste do cantil Academician. A illa mide 71\u00b45\u00a0km de longo e 14\u00a0km. de largo.\nHai d\u00faas versi\u00f3ns con respecto \u00e1 orixe do nome da illa e ambas se derivan do idioma dos Buriatos, os pobos ind\u00edxenas de Olkhon. A primeira \u00e9 que o nome da illa prov\u00e9n da palabra \"oyhon\" - \"le\u00f1oso\", e a segunda \u00e9 que prov\u00e9n de \"olhan\" - \"seco\". A\u00ednda se discute cal dos dous \u00e9 a orixe real do nome Olkhon xa que ambas palabras describen perfectamente a illa. Gran parte da illa a\u00ednda est\u00e1 cuberta por bosques e a cantidade de precipitaci\u00f3ns \u00e9 extremadamente baixa, ao redor de 240\u00a0mm por ano.\nXeograf\u00eda.\nOlkhon ten unha combinaci\u00f3n agreste do terreo e \u00e9 rica en sinais arqueol\u00f3xicas. O monte Zhima \u00e9 o punto m\u00e1is alto da illa, alcanzando un m\u00e1ximo de 818 m. por encima do nivel da auga do lago Baikal. A illa \u00e9 o suficientemente grande como para ter os seus propios lagos, e presenta unha combinaci\u00f3n de taiga, estepa e ata un pequeno deserto. Un profundo estreito separa a illa da terra.\nO aspecto da illa \u00e9 o resultado de mill\u00f3ns de anos de movemento tect\u00f3nico que resultou no ahuecamento da canle entre a terra (Estreito Maloe More e estreito Olkhon Gate) e o bloque de pedra que forma a illa. As empinadas pendentes das monta\u00f1as mostran o alzamento vertical da terra.\nPoboaci\u00f3n.\nA poboaci\u00f3n da illa \u00e9 menos de 1.500 habitantes e son principalmente Buriatos, os aborixes da illa.\nHai varios asentamentos e cinco aldeas na illa: Yalga, Malomorets, Khuzhir, Kharantsy, e Ulan-Khushin. O pobo de Khuzhir \u00e9 a capital administrativa de Olkhon, designado como tal en abril de 1987 cando o goberno sovi\u00e9tico emitiu un decreto integral que protexe o lago Baikal. Khuzhir \u00e9 o fogar de preto de 1.200 residentes e conta cun museo da natureza e a historia local.\nEconom\u00eda.\nA maior\u00eda dos residentes son mari\u00f1eiros, agricultores ou gandeiros. Debido a un n\u00famero crecente de turistas de todo o mundo, moitos residentes traballan neste sector tam\u00e9n, e o turismo converteuse nunha parte importante da econom\u00eda en Olkhon.\nCultura.\nOs ind\u00edxenas buriatos, seguidores do xamanismo, cren que a illa \u00e9 un lugar espiritual, un dos grupos de divindades reverenciadas no xamanismo amarelo de Buryati \u00e9 chamado \"oikony noyod\", os \"trece se\u00f1ores de Olkhon\".\nNa costa occidental, preto de Khuzhir, at\u00f3pase a paraxe m\u00e1is famosa do Baikal, o Shamanka, ou roca do Xam\u00e1n. Os nativos cren que Burkhan, unha figura moderna do culto relixioso dos pobos altaicos, vive nunha cova nesta roca. A roca \u00e9 un dos nove lugares m\u00e1is sagrados en Asia. Olkhon \u00e9 considerado un centro da cultura Kurumchinskay dos s\u00e9culos VI a X.\nO museo de Olkhon, chamado Revyakin, ten exposici\u00f3ns sobre a natureza e a etnograf\u00eda da illa, inclu\u00edndo pipas e unha colecci\u00f3n de samovares.\nHistoria.\nA illa ten unha longa historia de ocupaci\u00f3n humana. Os pobos ind\u00edxenas orixinais eran os Kurykans, os antepasados de dous grupos \u00e9tnicos: os Buriatos e os Yakuts.\nOs exploradores rusos visit\u00e1rona por primeira vez durante o s\u00e9culo XVII.\nLenda.\nNos mitos e lendas buriatas, Olkhon \u00e9 un lugar poboado polos terribles esp\u00edritos do Baikal. Segundo as lendas o khan Xoto Babai (\u0425\u043e\u0442\u043e \u0411\u0430\u0431\u0430\u0439) descendeu do ceo na illa de Olkhon, enviado \u00e1 terra polos deuses superiores, onde o viviu baixo o aspecto dunha aguia real coa cabeza branca. O seu fillo o khan xubu Noion (\u0425\u0443\u0431\u0443\u0443 \u041d\u043e\u0439\u043e\u043d) foi o primeiro home que se converteu en xam\u00e1n. Por ese motivo, a illa de Olkhon \u00e9 considerada como o centro sagrado do mundo dos xam\u00e1ns do norte, e o centro supremo \u00e9 representado pola \"roca do Xam\u00e1n\". Os corpos dos xam\u00e1ns inciner\u00e1banse aqu\u00ed en tempos anteriores."}
{"id": "390953", "revid": "89787", "url": "https://gl.wikipedia.org/wiki?curid=390953", "title": "Jan T\u0159\u00edska", "text": "Jan T\u0159\u00edska, nado en Praga o 4 de novembro de 1936\u00a0e finado o 25 de setembro de 2017 na mesma cidade, foi un actor checo-norteamericano.\nTraxectoria.\nFormouse entre 1955 e1959 na facultade de teatro da Academia de Artes Esc\u00e9nicas de Praga, convert\u00e9ndose en 1959 no actor m\u00e1is novo do\u00a0Teatro Nacional de Praga. En 1966 deixouno polo Teatro\u00a0Za Branou fundado polo disidente Otomar Krej\u010da. Despois da s\u00faa desaparici\u00f3n en 1973 traballou nun teatro de Kladno e entre 1974 e 1977 na rede de teatros municipais de Praga. Realizou moitos papeis de teatro, televisi\u00f3n e cinema, como o drama \"Rad\u00faz a Mahulena\" (1970) de Julius Zeyer ou a serie \"30 p\u0159\u00edpad\u016f majora Zemana\". Apareceu no rexistro da Seguridade do Estado StB como axente co nome en clave de \"Toman\", e n\u00famero de rexistro de 5 680. Non obstante, el afirmou que nunca fora axente e que fora o StB quen intentara recruralo sen \u00e9xito.\nEn 1977 emigrou ao Canad\u00e1, e m\u00e1is tarde pasou aos Estados Unidos. Apareceu en diversos filmes como \"The Karate Kid Part III\" (1989), \"The Osterman Weekend\" (1993), \"The People vs, Larry\u00a0 Flynt\" (1996), \"Ronin\" (1998), \"2010\" e mais en episodios das series de televisi\u00f3n \"\" ( quinta tempada, 1996) e \"Highlander: The Raven\" (1998). Despois da Revoluci\u00f3n de Veludo volveu a Checoslovaquia durante un tempo para continuar a s\u00faa carreira como actor.\nColleu sona polo seu papel do profesor Igor Hn\u00edzdo no filme de Jan Sv\u011br\u00e1k, \"Obecn\u00e1 \u0161kola\" (1991; candidato ao Oscar), tam\u00e9n participou en\u00a0filmes como \"\u017delary\" (2003; tam\u00e9n candidato ao Oscar), \"Horem p\u00e1dem\" (2004) e representou o \"Rei Lear\" no festival de ver\u00e1n de Shakespeare en 2002, recibindo o Premio Alfr\u00e9d Radok.\nPola s\u00faa interpretaci\u00f3n do marqu\u00e9s de Sade no filme de \u0160vankmajerov\u011b \"\u0160\u00edlen\u00ed\" ga\u00f1ou\u00a0 o premio eslovaco Slnko ao mellor actor de 2006. Outro papel salientable foi a adaptaci\u00f3n cinematogr\u00e1fica do poema de Karel Hynek M\u00e1cha \"M\u00e1j\" en 2008.\nO 23 de setembro de 2017 caeu da Ponte de Carlos en Praga ao r\u00edo Moldava, os pasaxeiros dun bote lograron rescatalo; hospitalizado en estado grave, morreu dous d\u00edas despois, o 25 de setembro de 2017."}
{"id": "390954", "revid": "23204", "url": "https://gl.wikipedia.org/wiki?curid=390954", "title": "Dinast\u00eda dos Capetos", "text": "A dinast\u00eda dos Capetos (en franc\u00e9s: \"Cap\u00e9tiens\") \u00e9 unha das m\u00e1is importantes dinast\u00edas reais de Europa e, segundo alg\u00fans estudosos, a m\u00e1is antiga, remont\u00e1ndose a s\u00faa orixe ao s\u00e9culo VII, a\u00ednda que con algunha dificultade.\nOs Capetos costit\u00faen a terceira dinast\u00eda dos reis de Francia, despois dos Merovinxios e os Carolinxios.\nIncl\u00fae todos os descendentes de Hugo Capeto (938-993), duque de Par\u00eds, rei de Francia e fundador da li\u00f1axe.\nNa s\u00faa li\u00f1a directa, a dinast\u00eda reinou en Francia desde 987 a 1328, ano da morte de Carlos IV. O trono franc\u00e9s pasou daquela as rama colaterais: a Casa de Valois, a Casa de Borb\u00f3n e, finalmente, \u00e1 rama m\u00e1is nova desta \u00faltima, a Casa de Orle\u00e1ns. Outras ramas da familia foron, en ocasi\u00f3ns, condes e duques de Borgo\u00f1a, duques da Breta\u00f1aa, de Parma, reis de Navarra, de Sicilia, de N\u00e1poles, das D\u00faas Sicilias, de Hungr\u00eda, de Portugal, emperadores latinos de Constantinopla e emperadores do Brasil;as\u00ed mesmo alg\u00fans dos seus membros foron gobernantes do ducado de Lucca e dos reinos de Etruria e de Polonia.\nO rei de Espa\u00f1a Filipe VI, as\u00ed como o gran duque de Luxemburgo Henrique, son os \u00fanicos monarcas europeos que pertencen agnaticamente \u00e1 dinast\u00eda, ambos os dous a trav\u00e9s da rama borb\u00f3nica. Todos os demais monarcas europeos reinantes tam\u00e9n descenden de Hugo Capeto, pero por v\u00eda cognaticia.\nT\u00edtulos dos Capetos.\nEn m\u00e1is de mil anos de presenza case ininterrompida sobre os tronos europeos, representantes das diferentes ramas da dinast\u00eda gobernaron sobre varios pa\u00edses:\nA estas coroas sum\u00e1ronse varios grandes ducados, condados e marquesados independentes:\nOrixe dos Capetos.\nEn 987, \u00e1 morte de Lu\u00eds V de Francia, \u00faltimo rei carolinxio, Hugo Capeto, duque de Francia e conde de Par\u00eds, fillo de Hugo o Grande, foi elixido rei no Castelo real de Senlis,&lt;ref&gt; pola nobreza e o clero francos, fundando as\u00ed unha nova dinast\u00eda real.\nAntepasados: os Robertianos.\nNon se co\u00f1ecen moi ben as orixes antigas dos Capetos. Existen d\u00faas versi\u00f3ns. A primeira fai dos Capetos unha familia ori\u00fanda das beiras do r\u00edo Rin, descendente dos sax\u00f3ns. Esta idea foi apoiada en particular polos historiadores alem\u00e1ns, que pretend\u00edan mostrar o predominio do elemento xerm\u00e1nico. Explican a existencia desta versi\u00f3n co feito de que a nai de Hugo Capeto era saxoa. Por\u00e9n, a maior\u00eda dos historiadores franceses prefire a segunda versi\u00f3n, m\u00e1is prob\u00e1bel, que sit\u00faa os antepasados dos Capetos no centro da Francia actual. Unha versi\u00f3n mixta fai descender os Capetos dos sax\u00f3ns, pero dunha poboaci\u00f3n presente na Galia desde as invasi\u00f3ns b\u00e1rbaras do s\u00e9culo V.\nO antepasado m\u00e1is antigo co\u00f1ecido con certeza \u00e9 Roberto o Forte, morto en 866, marqu\u00e9s de Neustria e fundador da Casa Robertina, que se destacou na loita contra os viquingos. O seu fillo m\u00e1is vello, asentado en Par\u00eds co t\u00edtulo de conde, foi elixido rei da Francia Occidental en 887 co nome de Eudes I, polo valor que demostrou na resistencia fronte ao ataque dos normandos (en Par\u00eds entre 885-886), tras a deposici\u00f3n do emperador Carlos III o Gordo. Por\u00e9n, presionado por Arnulfo de Carintia, rei da Francia Oriental, que decidiu defender a causa do herdeiro lex\u00edtimo Carlos III o Simple, Eudes tivo que aceptar as s\u00faas pretensi\u00f3ns e nomealo como sucesor en 898, ano da s\u00faa morte.\nRoberto, irm\u00e1n de Eudes, a quen sucedeu como conde de Par\u00eds, tomou parte no movemento do ano 921, cando parte da nobreza franca e o clero se levantaron en contra de Carlos o Simple. Tras derrotar a Carlos, que foi conducido a Lorena, Roberto foi coroado en Reims o 29 de xu\u00f1o de 922. Carlos o Simple reuniu un ex\u00e9rcito enfront\u00e1ndose con el en xu\u00f1o de 923, cerca de Soissons, onde Roberto morreu asasinado. Carlos non puido recuperar o trono e foi confinado. Unha asemblea de nobres designou a Ra\u00fal, duque de Borgo\u00f1a, como o seu sucesor. Os carolinxios recuperaban o trono por \u00faltima vez.\nO fillo de Roberto, Hugo o Grande (897-956), duque de Francia e conde de Par\u00eds, foi o nobre m\u00e1is poderoso da s\u00faa \u00e9poca. A\u00ednda que tivo oportunidade, prefiriu aumentar as s\u00faas posesi\u00f3ns e a s\u00faa forza antes que tomar o trono. Era unha especie de vicerrei, tan poderoso como o monarca, que preparou a sucesi\u00f3n para o seu fillo Hugo Capeto.\nO fundador: Hugo Capeto.\nCando Carlos IV o Fermoso (\u00faltimo fillo de Filipe IV o Fermoso en ser coroado) faleceu en 1328 sen deixar un herdeiro var\u00f3n que o substitu\u00edse no trono, unha rama nova descendente dos Capeto, os Valois, tomou o control do reino de Francia. A dinast\u00eda Valois partiu do irm\u00e1n m\u00e1is novo de Filipe IV, Carlos de Valois, conde de Valois, e o primeiro rei desta casa foi o fillo do conde Carlos: Filipe VI de Valois. Despois foron outras d\u00faas ramas novas, os \"Bourbon\" e logo os Orl\u00e9ans, os que se sucederon no trono. Cando o \u00faltimo descendente da rama morr\u00eda sen deixar herdeiro ao trono, os nobres acud\u00edan a revisar a dinast\u00eda Capetina a partir do seu grande e amado rei San Lu\u00eds IX (av\u00f3 do \"Rei de Ferro\"), \u00fanico rei franc\u00e9s canonizado. As\u00ed, todos os reis de Francia desde Hugo Capeto at\u00e9 o \u00faltimo, Lu\u00eds-Filipe I, sen contar os emperadores Bonaparte, pertenceron \u00e1 dinast\u00eda dos Capeto, dando o seu nome oficial \u00e1 Casa de Francia.\nLista de ramas colaterais.\nComo se comentou anteriormente, a dinast\u00eda dos Capetos, a m\u00e1is antiga dinast\u00eda real de Europa, posu\u00eda numerosas ramas colaterais que xogaron un papel importante no continente europeo. Velaqu\u00ed unha lista que as describe:"}
{"id": "390957", "revid": "89787", "url": "https://gl.wikipedia.org/wiki?curid=390957", "title": "ATPase de Na+/K+", "text": "A ATPase de (sodio-potasio adenosina trifosfatase, ou -ATPase, tam\u00e9n co\u00f1ecida como bomba de ou bomba de sodio-potasio) \u00e9 un encima co n\u00famero (unha ATPase transmembrana electrox\u00e9nica) que se encontra na membrana plasm\u00e1tica de todas as c\u00e9lulas animais. O encima ATPase de \u00e9 unha bomba de solutos que bombea sodio f\u00f3ra das c\u00e9lulas \u00e1 vez que bombea potasio ao interior da c\u00e9lula, ambos en contra dos seus gradientes de concentraci\u00f3n. Este bombeo \u00e9 activo (\u00e9 dicir, usa enerx\u00eda do ATP) e \u00e9 importante para a fisiolox\u00eda celular. Un exemplo da s\u00faa aplicaci\u00f3n no organismo \u00e9 a conduci\u00f3n nerviosa.\nTen unha actividade similar \u00e1 dun antiportador, pero como despraza ambas as mol\u00e9culas contra os seus gradientes de concentraci\u00f3n non \u00e9 un verdadeiro antiportador, o cal sempre necesita que un dos solutos se mova a favor do seu gradiente.\nA s\u00faa funci\u00f3n simple \u00e9 bombear 3 i\u00f3ns sodio cara a f\u00f3ra por cada 2 i\u00f3ns potasio que introduce na c\u00e9lula, e como ambos te\u00f1en igual carga i\u00f3nica, isto crea un gradiente electroqu\u00edmico entre a c\u00e9lula e o exterior. A prote\u00edna pode tam\u00e9n facer que ocorra a operaci\u00f3n inversa, empregando as\u00ed a enerx\u00eda almacenada en forma de potencial de campo el\u00e9ctrico. O proceso inverso \u00e9, a diferenza do anterior, espont\u00e1neo.\nBomba de sodio-potasio.\nA bomba de sodio \u00e9 unha prote\u00edna de membrana que utiliza enerx\u00eda en forma de adenos\u00edn trifosfato (ATP) para realizar un transporte activo de i\u00f3ns sodio cara af\u00f3ra da c\u00e9lula, que se intercambian por i\u00f3ns potasio que entran na c\u00e9lula. Por cada mol\u00e9cula de ATP que usa a bomba, exp\u00f3rtante 3 Na+ e imp\u00f3rtantse 2 K+, polo que hai unha exportaci\u00f3n neta dunha carga positiva en cada ciclo da bomba. Todos os mam\u00edferos te\u00f1en catro subtipos de bombas de sodio, ou isoformas, cada unha das cales ten propiedades \u00fanicas e padr\u00f3ns de expresi\u00f3ns particulares nos tecidos.\nO seu funcionamento foi investigado seguindo o paso de i\u00f3ns etiquetados radioactivamente a trav\u00e9s da membrana plasm\u00e1tica de certas c\u00e9lulas. Atopouse que as concentraci\u00f3ns de i\u00f3ns sodio e potasio nos dous lados da membrana son interdependentes, o que suxir\u00eda que o mesmo transportador mobilizaba ambos os i\u00f3ns. Este transportador era unha ATPase.\nA bomba de sodio-potasio foi descuberta na d\u00e9cada de 1950 polo cient\u00edfico dan\u00e9s Jens Christian Skou, mentres estaba traballando como profesor axudante no Departamento de Fisiolox\u00eda da Universidade de Aarhus, Dinamarca. Publicou os seus traballos en 1957 . Este descubrimento supuxo un importante paso adiante no co\u00f1ecemento de como os i\u00f3ns entran e saen da c\u00e9lula e ten unha especial importancia nas c\u00e9lulas excitables como as neuronas, que dependen desta bomba para responder aos est\u00edmulos e transmitir impulsos. En 1997, Skou recibiu o Premio Nobel de Qu\u00edmica compartido \"polo primeiro descubrimento dun encima de transporte de i\u00f3ns , -ATPase.\"\nFunci\u00f3n.\nA ATPase de axuda a manter o potencial de repouso, efectuar o transporte e regular o volume celular. Tam\u00e9n funciona como transdutor/integrador de sinais para regular a v\u00eda MAPK, as especies reactivas do ox\u00edxeno e o calcio intracelular. Na maior\u00eda das c\u00e9lulas animais, a ATPase de \u00e9 responsable do 20 ao 40% do gasto de enerx\u00eda da c\u00e9lula. Nas neuronas esta cifra \u00e9 de 2/3 do gasto total.\nPotencial de repouso.\nPara manter o potencial el\u00e9ctrico das membranas celulares, a c\u00e9lula ment\u00e9n unha concentraci\u00f3n baixa de i\u00f3ns sodio e altos niveis de i\u00f3ns potasio dentro da c\u00e9lula. O mecanismo da bomba de sodio-potasio mobiliza tres i\u00f3ns sodio cara ao exterior e 2 i\u00f3ns potasio cara ao interior, polo que en total retira de forma neta unha carga positiva do espazo intracelular. (Ver Mecanismo para m\u00e1is detalles).\nTransporte.\nA exportaci\u00f3n de sodio da c\u00e9lula proporciona a forza impulsora para varias prote\u00ednas de membrana transportadoras activas secundarias, que importan glicosa, amino\u00e1cidos, e outros nutrientes na c\u00e9lula utilizando o gradiente de sodio que se crea.\nOutra importante tarefa da bomba de sodio-potasio \u00e9 proporcionar un gradiente de que se utiliza en certos procesos de transporte. No intestino, por exemplo, o sodio \u00e9 transportado desde a c\u00e9lula absorbente intestinal ao flu\u00eddo intersticial do lado sangu\u00edneo por medio da bomba de -, mentres que, no lado reabsorbente (luminal), o simportador -glicosa usa o gradiente creado de como fonte de enerx\u00eda para importar tanto coma glicosa, o cal \u00e9 moito m\u00e1is eficente que unha difusi\u00f3n smple. Procesos similares local\u00edzanse no sistema tubular renal.\nControl do volume celular.\nUnha insuficiencia no funcionamento da bomba de sodio-potasio pode orixinar o inchamento da c\u00e9lula. A osmolaridade dunha c\u00e9lula \u00e9 a suma das concentraci\u00f3ns de varias especies de i\u00f3ns e moitas prote\u00ednas e outros compostos org\u00e1nicos que hai dentro da c\u00e9lula. Cando esta \u00e9 maior que a osmolaridade do exterior da c\u00e9lula, a auga fl\u00fae ao interior da c\u00e9lula debido \u00e1 osmose. Isto pode causar que a c\u00e9lula se inche e se lise. A bomba de sodio-potasio axuda a manter as concentraci\u00f3ns correctas de i\u00f3ns.\nFunci\u00f3n como transdutor de sinais.\nAdemais da cl\u00e1sica funci\u00f3n de transporte de i\u00f3ns, desta bomba pode depender tam\u00e9n a sinalizaci\u00f3n por uni\u00f3n de ouaba\u00edna extracelular na c\u00e9lula por medio da regulaci\u00f3n da fosforilaci\u00f3n de tirosina nas prote\u00ednas. Os sinais \"augas abaixo\" da ruta por medio de eventos de fosforilaci\u00f3n de prote\u00ednas desencadeados pola ouaba\u00edna incl\u00faen a activaci\u00f3n das fervenzas de sinalizaci\u00f3n da prote\u00edna quinase activada por mit\u00f3xeno (MAPK), a produci\u00f3n de especies reactivas do ox\u00edxeno, e a activaci\u00f3n da fosfolipase C (PLC) e o receptor de inositol trifosfato (IP3R) en diferentes compartimentos intracelulares.\nAs \u00ecnteracci\u00f3ns prote\u00edna-prote\u00edna xogan un papel moi importante na transduci\u00f3n de sinais mediada pola bomba de sodio-potasio. Por exemplo, esta bomba interacciona directamente con Src, unha \"non receptor tirosina quinase\", para formar un complexo receptor sinalizador. A Src quinase \u00e9 inhibida pola bomba de sodio-potasio, mentres que, por medio da uni\u00f3n de ouaba\u00edna, o dominio quinase da Src \u00e9 liberado e despois activado. Base\u00e1ndose neste escenario, desenvolveuse o NaKtide, un p\u00e9ptido inhibidor de Src derivado da bomba de sodio-potasio, que funciona como unha transduci\u00f3n de sinais mediada por unha bomba de ouaba\u00edna-- funcional. A bomba de sodio-potasio interacciona tam\u00e9n coa anquirina, IP3R, PI3K, PLC-gamma e cofilina.\nControl dos estados de actividade das neuronas.\nA bomba de sodio-potasio tam\u00e9n controla e fixa un modo de actividades intr\u00ednsecas das neuronas de Purkinje cerebelares, c\u00e9lulas mitrais do bulbo olfactorio accesorio e probablemente outros tipos de neuronas., Isto suxire que a bomba poder\u00eda non ser simplemente unha mol\u00e9cula homeost\u00e1tica de mantemento de gradientes i\u00f3nicos, sen\u00f3n que poder\u00eda ser un elemento de computaci\u00f3n no cerebelo e cerebro. De feito, unha mutaci\u00f3n na bomba de sodio-potasio causa un comezo r\u00e1pido do parkinsonismo dist\u00f3nico, que ten s\u00edntomas que indican que \u00e9 unha patolox\u00eda da computaci\u00f3n cerebelar. Ademais, un bloqueo por ouaba\u00edna das bombas de sodio-potasio no cerebelo dun rato vivo orixinan que este presente ataxia e diston\u00eda. O alcohol inhibe as bombas de sodio-potasio no cerebelo e probablemente isto \u00e9 o modo como se corrompe a computaci\u00f3n cerebelar e a coordinaci\u00f3n do corpo. Demostrouse que a bomba de sodio-potasio en ax\u00f3ns mielinizados no cerebro humano est\u00e1 distribu\u00edda ao longo do axolema internodal e non no axolema nodal como se pensaba previamente.\nMecanismo.\nA bomba funciona coa seguinte secuencia de acontecementos:\nRegulaci\u00f3n.\nEnd\u00f3xena.\nA ATPase de est\u00e1 regulada \u00e1 alza polo AMPc. As\u00ed, as substancias que causan un incremento no AMPc regulan \u00e1 alza a ATPase de . Estes incl\u00faen os ligandos do GPCR acoplados \u00e1 Gs. En contraste, as substancias que causan un decrecemento no AMPc regulan \u00e1 baixa a ATPase de . Entre estas est\u00e1n os ligandos do GPCR acoplados \u00e1 Gi.\nEx\u00f3xena.\nA ATPase de - pode ser farmacoloxicamente modificada administrando f\u00e1rmacos exoxenamente.\nPor exemplo, a ATPase de - que se encontrou na membrana das c\u00e9lulas do coraz\u00f3n \u00e9 unha diana importante dos glic\u00f3sidos card\u00edacos (por exemplo a digoxina e a ouaba\u00edna), drogas inotr\u00f3picas usadas para mellorar o rendemento do coraz\u00f3n incrementando a forza de contracci\u00f3n.\nA contraci\u00f3n muscular dependente de que se xere unha concentraci\u00f3n de de 100 a 10\u00a0000 veces maior que no repouso, que est\u00e1 causada pola liberaci\u00f3n de das c\u00e9lulas musculares do ret\u00edculo sarcopl\u00e1smico. Inmediatamente despois da contracci\u00f3n muscular, o intracelular volve rapidamente \u00e1 s\u00faa concentraci\u00f3n normal por un encima transportador nunha membrana plasm\u00e1tica, e unha bomba de calcio no ret\u00edculo sarcopl\u00e1smico, causando a relaxaci\u00f3n do m\u00fasculo.\nComo o encima transportador (translocador de -) usa o gradiente de Na xerado pola bomba de - para retirar o do espazo intracelular, o feito de diminu\u00edr a actividade da bomba de - ten como resultado un nivel permanentemente elevado de no m\u00fasculo, que pode ser o mecanismo dun efecto inotr\u00f3pico a longo prazo dos glic\u00f3sidos card\u00edacos como a digoxina."}
{"id": "390958", "revid": "23204", "url": "https://gl.wikipedia.org/wiki?curid=390958", "title": "Xoana de Navarra", "text": "O nome Xoana de Navarra pode referirse a:"}
{"id": "390959", "revid": "5132", "url": "https://gl.wikipedia.org/wiki?curid=390959", "title": "Montakit Fuenlabrada", "text": ""}
{"id": "390963", "revid": "65337", "url": "https://gl.wikipedia.org/wiki?curid=390963", "title": "Emir Sulejmanovi\u0107", "text": "Emir Sulejmanovi\u0107, nado o 13 de xullo de 1995 en \u017depa, Rep\u00fablica Serbia (Bosnia e Hercegovina) \u00e9 un xogador profesional de baloncesto internacional bosn\u00edaco con pasaporte finland\u00e9s que xoga no Surne Bilbao Basket da Liga ACB. Formado na canteira do Kaarina Ura e da Union Olimpija, cunha altura de 2,05 metros xoga na posici\u00f3n ala-pivote.\nTraxectoria.\nEmir Sulejmanovi\u0107 naceu o 13 de xullo de 1995 durante o Masacre de Srebrenica nas fragas arredor de \u017depa, localidade situada ao suroeste da propia Srebrenica. A s\u00faa familia, ao igual que miles de bosn\u00edacos, tivo que escapar de \u017depa debido \u00e1 ofensiva do Ex\u00e9rcito da Rep\u00fablica Serbia na \u00e1rea. As\u00ed, en 1997 migrou a Finlandia coa s\u00faa familia, morando primeiro en Jyv\u00e4skyl\u00e4 e, desde o ano 2000, en Kaarina. Nesta \u00faltima localidade Sulejmanovi\u0107 formouse como xogador de baloncesto j\u00fanior no Kaarina Ura. No ano 2011 asina pola academia j\u00fanior da KK Union Olimpija, asinando un contrato por catro anos, chegando ao primeiro equipo un ano despois. Debutou en Euroliga en decembro de 2012 ante o Real Madrid. En xullo de 2013 asina polo FC Barcelona, a\u00ednda que xoga principalmente para o filial do equipo barcelon\u00e9s. En abril de 2015 \u00e9 cedido \u00e1 Orlandina Basket da Serie A italiana. Tras tres anos en Barcelona, o 4 de agosto de 2016 asina polo KK Cibona croata, onde xoga na A-1 Liga, na Liga do Adri\u00e1tico e na FIBA Europe Cup. Tras acabar a temporada asina por dous ano co Montakit Fuenlabrada, sa\u00edndo cedido ao CB Breog\u00e1n nos dous anos. Ap\u00f3s finalizar a s\u00faa etapa no club lucense, Sulejmanovi\u0107 asina polo Bilbao Basket, onde permanece unha temporada. En 2020 asina polo Lenovo Tenerife, onde permanece at\u00e9 2022, ano no que regresa a Bilbao.\nInternacional.\nSulejmanovi\u0107 xogou para as selecci\u00f3ns finlandesas sub-16 e sub-20. Por\u00e9n, a nivel s\u00e9nior xoga para a selecci\u00f3n de Bosnia e Hercegovina."}
{"id": "390965", "revid": "89787", "url": "https://gl.wikipedia.org/wiki?curid=390965", "title": "Herv\u00e9 Kabasele", "text": "Herv\u00e9 Kasonga Kabasele, nado o 24 de outubro de 1996 en Mbuji-Mayi (Rep\u00fablica Democr\u00e1tica do Congo) \u00e9 un xogador profesional de baloncesto internacional congol\u00e9s. Cunha altura de 2,08 metros xoga na posici\u00f3n pivote. Tras unha destacada actuaci\u00f3n coa s\u00faa selecci\u00f3n no Afrobasket de 2017, onde fixo unha media de 14,8 puntos e 6,5 rebotes por partido, o 11 de outubro asina un contrato por cinco anos co Club Baloncesto Breog\u00e1n da Liga LEB. Actualmente xoga no Real Canoe de Liga LEB cedido polo equipo galego."}
{"id": "390966", "revid": "15490", "url": "https://gl.wikipedia.org/wiki?curid=390966", "title": "Pascual Madoz Ib\u00e1\u00f1ez", "text": ""}
{"id": "390967", "revid": "89787", "url": "https://gl.wikipedia.org/wiki?curid=390967", "title": "Xoana I de Navarra", "text": "Xoana I de Navarra, nada en Bar-sur-Seine, Champa\u00f1a, Francia o 17 de abril de 1271, e finada en Vincennes, Illa de Francia, Francia o 4 de abril de 1305, foi ra\u00ed\u00f1a de Navarra e condesa de Champa\u00f1a e de Brie entre 1274 e 1305.\nFoi, ademais, ra\u00ed\u00f1a consorte de Francia entre 1285 e 1305, debido \u00e1 s\u00faa voda co ent\u00f3n futuro Filipe IV \"o Fermoso\" de Francia.\nFilla de Henrique I de Navarra e de Branca de Artois, foi a \u00faltima ra\u00ed\u00f1a de Navarra da casa de Champa\u00f1a.\nTraxectoria.\nOrixes familiares.\nXoana foi a filla segundox\u00e9nita de Henrique de Navarra, rei de Navarra co nome de Henrique I, e conde de Champa\u00f1a e Brie co nome de Henrique III (\u00faltimo fillo var\u00f3n de Teobaldo \"o Tobador\", rei de Navarra (Teobaldo I) e conde de Champa\u00f1a (Teobaldo IV), e da s\u00faa terceira esposa Margarida de Borb\u00f3n-Dampierre (falecida en 1256).\nRa\u00ed\u00f1a de Navarra.\nEn 1273 o primox\u00e9nito Tebaldo morreu, a causa dunha ca\u00edda que tivo lugar no castelo de Estella. Deste xeito Xoana, que ti\u00f1a 3 anos de idade, quedou como herdeira do seu pai Henrique I do reino de Navarra e m\u00e1is do condado de Champa\u00f1a e de Brie.\nXusto despois Xoana foi comprometida con Henrique de Windsor (1267-1274), o fillo m\u00e1is vello do rei de Inglaterra Eduardo I. Un documento, de data de 1 de setembro de 1273, ref\u00edrese ao acordo entre Eduardo I (\"Edbbardus... rex Anglie\") e Henrique I (\"Henricus... Navarra rex, Campanie et Brie, viene el palatinus\") para a uni\u00f3n entre Xoana (\"Henricus rex... Johannam filiam nostrum et heredem\") e Henrique de Windsor (\"Henrico filio et primog\u00e9nito heredi... Edbbardi Regis Anglie\").\nHenrique I de Navarra morreu en 1274, seica a causa da s\u00faa obesidade, \u00e1 idade de trinta anos, e Xoana sucedeuno no reino de Navarra e no condado de Champa\u00f1a e de Brie, como Xoana I; a s\u00faa nai, Branca de Artois, conv\u00e9rtese en titora e despois como rexente no nome da s\u00faa filla. Segundo a \"Cr\u00f3nica\" de Guillaume de Nangis, Xoana (\"unicam filiam Johannam\") sucede ao seu pai Henrique (\"Henricus rex Navarr\u00e6 comesque Campani\u00e6\") en 1274.\nEsta situaci\u00f3n supuxo un aumento das presi\u00f3ns dos reinos de Castela, Arag\u00f3n e Francia por casar a un membro da familia coa herdeira e incorporar as\u00ed o reino aos seus dominios. Branca, a nai de Xoana, e rexente, era francesa, sobri\u00f1a do falecido rei Lu\u00eds IX (san Lu\u00eds), como filla do seu irm\u00e1n Roberto I de Artois, polo que pediu axuda ao seu primo irm\u00e1n Filipe III de Francia. Este levou con el a Xoana \u00e1 Corte de Francia, en Par\u00eds onde, cancelado o compromiso ingl\u00e9s pola morte de Henrique de Windsor en maio de 1275, en Orle\u00e1ns, Xoana foie prometida ao herdeiro ao trono de Francia, Filipe \"o Fermoso\"\nO monarca decidiu casala co seu fillo Filipe, cando ela ti\u00f1a 11 anos e el 16, anticip\u00e1ndose a Afonso X o Sabio, que desexaba casala co seu fillo. A voda celebrouse o 16 de agosto de 1284 na Catedral de Notre-Dame de Par\u00eds. A \"Cr\u00f3nica\" de Guillaume de Nangis fai un relato do matrimonio (\"festo Assumptionis beat\u00e6 virginis matris Domini...crastino...apud Parisius\") entre Filipe (\"Philippus regis Franci\u00e6 Philippi filius major natu\") e Xoana (\"Johannam filiam defuncti regis Navarr\u00e6 comitisque Campani\u00e6 Henrici\").\nComo consecuencia deste enlace, tropas francesas ocuparon o renio de Navarra, que foi gobernado por funcionarios franceses, a\u00ednda que nominalmente o reino era rexido por Branca. Deste xeito, Filipe \"o Fermoso\" converteuse no rei Filipe I de Navarra, conde de Champa\u00f1a e de Brie.\nA historia do reino de Navarra quedou pois, desde ese momento, unida \u00e1 historia do reino de Francia.\nPor\u00e9n, os condados de Champa\u00f1a e de Brie continuaron gobernados pola rexente, Branca que, en 1276, casou en segundas nupcias con Edmundo Plantagenet, primeiro conde de Lancaster, chamado \"Crouchback\" (o da \"Cruz nas costas\"), irm\u00e1n do rei de Inglaterra, Eduardo I. Branca continuou gobernando os condados, xunto co seu marido, incluso despois de que Xoana alcanzara a maior\u00eda de idade. Estes condados foron anexionados ao reino de Francia en 1316\nSubida ao trono de Francia.\nAo ano seguinte, en 1285, faleceu Filipe III, e o seu fillo subiu ao trono como Filipe IV.\nEste defend\u00eda un estado centralizado e omnipotente, e a necesidade de di\u00f1eiro para manter este tipo de goberno influ\u00edu na pol\u00edtica que se aplicou en Francia e en Navarra:\nConflitos coa Igrexa romana.\nAnte estas medidas, o papa Bonifacio VIII respondeu prohib\u00edndolle ao clero subministrar subsidios aos laicos. O rei prohibiu a sa\u00edda de ouro e prata do reino, coa protesta do papa. Finalmente Bonifacio VIII cedeu, pero en 1301 o rei detivo ao bispo de Pamiers, e Bonifacio reaccionou acusando ao rei de violar as prerrogativas da igrexa, dispo\u00f1\u00e9ndose a excomungar ao rei, cando foi detido por homes deste. O papa morreu ao mes deste suceso, despois de ser liberado pola poboaci\u00f3n da cidade de Roma. (Na actualidade Bonifacio VIII \u00e9 recordado en boa medida polas s\u00faas loitas con Dante, que na \"Divina Comedia\" colocouno nun \"c\u00edrculo\" do inferno xunto co rei Filipe IV).\nOs sucesores de Bonifacio VIII, Benedito XI e, sobre todo, Clemente V (elixido por intervenci\u00f3n de Filipe), recuaron: Clemente V nomeou cardeais franceses, derrogou todas as decisi\u00f3ns de Bonifacio VIII contra Filipe IV e instalouse en Avi\u00f1\u00f3n. O estado franc\u00e9s vencera a Roma.\nPor\u00e9n, Filipe non puido derrogar o Foro Xeral de Navarra, ou \"Foro Antigo\", posto por escrito en 1250 pola nobreza para evitar os abusos reais.\nMorte.\nAo falecer Xoana o 4 de abril de 1305 no castelo de Vincennes (Francia). No seu testamento deixou un legado para fundar o \"Coll\u00e8ge de Navarre\" (Colexio de Navarra) en Par\u00eds.\nOs naturais do reino navarro acordaron gardar o reino para o seu fillo Lu\u00eds, pois non quer\u00edan seguir mantendo a Filipe o Fermoso como rei en Navarra. Finalmente Lu\u00eds xurou os foros en outubro de 1307.\nMatrimonio e descendencia.\nO 14 de agosto de 1284 Xoana casou na Catedral de Notre-Dame de Par\u00eds co futuro rei Filipe IV de Francia, e asociou ao trono ao seu c\u00f3nxuxe como Filipe I de Navarra, rei de Navarra e conde de Champa\u00f1a e de Brie.\nDeste matrimonio naceron 7 fillos:"}
{"id": "390976", "revid": "98629", "url": "https://gl.wikipedia.org/wiki?curid=390976", "title": "Illa Montague, Alasca", "text": "A illa Montague \u00e9 unha illa no Golfo de Alasca situada \u00e1 entrada do Estreito Prince William no estado de Alasca. A illa ten unha superficie de terra de 790\u00b488\u00a0km\u00b2, sendo 26\u00aa illa m\u00e1is grande dos Estados Unidos. Segundo o censo de 2000, Montague non ti\u00f1a unha poboaci\u00f3n residente permanente, nese momeento era a illa deshabitada m\u00e1is grande dos Estados Unidos. En 2010 o abandono da estaci\u00f3n da Garda Costeira na Illa de Attu nas Illas Aleutianas, que ten 893\u00a0km\u00b2 e \u00e9 m\u00e1is grande que a Illa Montague, fai que Attu reclame ese t\u00edtulo. A illa de Montague \u00e9 moi co\u00f1ecida entre os pescadores deportivos polo porto de Seward que se co\u00f1ece como \"a terra dos xigantes\". En 2007 pescouse un mero de 158 quilos e moitos barcos logran peixes de m\u00e1is de 45 quiloss. Montague foi bautizada polo Capit\u00e1n James Cook na honra de John Montagu, 4\u00ba Conde de Sandwich, un dos seus m\u00e1is grandes partidarios.\nA ecolox\u00eda costeira da illa estivo suxeita a \"cantidades sen precedentes de lixo oce\u00e1nico\" transportado polo vento e as correntes do Terremoto e tsunami de Sendai de 2011 no Xap\u00f3n, de acordo co Centro de Estudos Costeiros de Alasca, en maio de 2012. Unha limpeza a grande escala comezou o 22 de maio de 2012, financiado pola The Marine Conservation Alliance Foundation."}
{"id": "390979", "revid": "89787", "url": "https://gl.wikipedia.org/wiki?curid=390979", "title": "Luc\u00eda Mart\u00edn Gonz\u00e1lez", "text": "Luc\u00eda Mart\u00edn Gonz\u00e1lez, nada o 15 de xaneiro de 1979 en Lugo, \u00e9 unha enxe\u00f1eira e pol\u00edtica galega, deputada do Congreso dos Deputados na XI lexislatura.\nTraxectoria.\nLicenciada en enxe\u00f1ar\u00eda qu\u00edmica, ten estudos de doutoramento en Ciencias Ambientais. Traballou na inspecci\u00f3n de plantas de tratamento de residuos e estudando os procesos biol\u00f3xicos para eliminar contaminantes do medio ambiente. Radicada en Terrassa, participou en actividades reivindicativas no Ateneu Candela.\nEn 2009, formou parte do grupo impulsor da\u00a0Plataforma de Afectados pola Hipoteca, onde contactou con Ada Colau, formando parte do seu equipo en Barcelona en Com\u00fa para as elecci\u00f3ns municipais de Espa\u00f1a de 2015.\u00a0Nas\u00a0elecci\u00f3ns xerais de 2015 e 2016, foi elixida deputada por Barcelona na coalici\u00f3n En Com\u00fa Podem."}
{"id": "390981", "revid": "1131", "url": "https://gl.wikipedia.org/wiki?curid=390981", "title": "Aeroporto de Moscova-Sheremetyevo", "text": "O aeroporto de Moscova-Sheremetyevo (IATA: SVO, ICAO: UUEE) \u00e9 un aeroporto internacional ruso situado no distrito de Molzhaninovsky District, a 29\u00a0km ao noroeste do centro de Moscova. \u00c9 un centro de conexi\u00f3ns para os voos de pasaxeiros da aeroli\u00f1a nacional rusa Aeroflot, e \u00e9 un dos tres grandes aeroportos que serven \u00e1 capital do pa\u00eds, xunto cos de Domodedovo e Vnukovo (o c\u00f3digo conxunto para os tres aeroportos \u00e9 MOW). No ano 2016 pasaron polas s\u00faas instalaci\u00f3ns 34 030 000 pasaxeiros e houbo 272 970 movementos de avi\u00f3ns, sendo o aeroporto m\u00e1is concorrido de Rusia e da antiga Uni\u00f3n Sovi\u00e9tica."}
{"id": "390982", "revid": "1131", "url": "https://gl.wikipedia.org/wiki?curid=390982", "title": "Aeroporto de Marrakech-Menara", "text": "O aeroporto de Marrakech-Menara (IATA: RAK, ICAO: GMMX) \u00e9 un aeroporto internacional que serve a Marrakech, a capital da rexi\u00f3n marroqu\u00ed de Marrakech-Tensift-Al Hauz. Recibe avi\u00f3ns de distintas cidades europeas, ademais de operar voos cara Casablanca e varios pa\u00edses \u00e1rabes. No ano 2014 pasaron polas s\u00faas instalaci\u00f3ns m\u00e1is de 4 mill\u00f3ns de pasaxeiros."}
{"id": "390983", "revid": "1987", "url": "https://gl.wikipedia.org/wiki?curid=390983", "title": "S\u00f8ren Peter Lauritz S\u00f8rensen", "text": ""}
{"id": "390984", "revid": "98629", "url": "https://gl.wikipedia.org/wiki?curid=390984", "title": "Pantar", "text": "Pulau Pantar \u00e9 a segunda illa m\u00e1is grande do Arquip\u00e9lago de Alor, logo de Alor. Ao leste at\u00f3pase a illa Alor e outras pequenas illas do arquip\u00e9lago, ao oeste at\u00f3pase o estreito de Alor, que o separa do arquip\u00e9lago de Solor. Ao sur est\u00e1 o Estreito de Ombai, e a illa de Timor. Ao norte est\u00e1 o Mar de Banda. A illa ten ao redor de 50\u00a0km. de longo de norte a sur e var\u00eda de 11 a - 29\u00a0km de largo de leste a oeste. Ten unha superficie de 728\u00a0km\u00b2. As principais cidades da illa son Baranusa e Kabir. Administrativamente, a illa forma parte da Rexencia de Alor.\nXeograf\u00eda.\nA illa consta de d\u00faas zonas xeogr\u00e1ficas distintas. A zona oriental est\u00e1 dominada por unha serie de outeiros verdes que caen abruptamente ata a costa do Estreito de Alor. A zona occidental \u00e9 relativamente plana, consistente nunha chaira que se inclina suavemente cara ao oeste desde os 900 m. do volc\u00e1n activo, o volc\u00e1n activo Monte Sirung. A zona occidental \u00e9 caracteristicamente m\u00e1is seca e moito menos densamente poboada que a zona oriental. Debido a s\u00faa elevaci\u00f3n relativamente baixa, toda a illa \u00e9 m\u00e1is seca que a veci\u00f1a Alor. A estaci\u00f3n seca \u00e9 longa, intercalada con fortes choivas durante a estaci\u00f3n chuviosa, que alcanza o seu m\u00e1ximo en xaneiro e febreiro.\nHistoria.\nA referencia escrita m\u00e1is temper\u00e1 de Pantar est\u00e1 no poema Xavan\u00e9s do s\u00e9culo XIV, Nagarakretagama, que describe o poder e a extensi\u00f3n do imperio gobernado polo cuarto rei de Majapahit Hayam Wuruk. Pantar ref\u00edrese co termo \"Galiao\", como se co\u00f1ece no arquip\u00e9lago de Alor. A localizaci\u00f3n exacta da dependencia de Majapahit dentro de Pantar \u00e9 tema de discusi\u00f3n.\nEconom\u00eda.\nA econom\u00eda est\u00e1 dominada pola agricultura de subsistencia e a pesca. Os cultivos m\u00e1is com\u00fans son o arroz, o millo e a iuca. Os cultivos se cosechan anualmente en abril e almac\u00e9nanse para o consumo durante toda a estaci\u00f3n seca. O exceso de produci\u00f3n comercial\u00edzase \u00e1s veces a cambio de peixes ou para axudar no gasto dos nenos que estudan na capital do distrito de Kalabahi. Recentemente, hase promovido a produci\u00f3n comercial de carragenano (alga mari\u00f1a) na costa norte. Unha industria artesanal limitada centrada no tecido ikat c\u00e9ntrase en Baranusa. O turismo segue subdesarrollado, a\u00ednda que recientemente estableceuse un pequeno centro de mergullo na costa nordeste.\nTransporte.\nO acceso \u00e1 illa \u00e9 s\u00f3 por mar, non hai pista de aterraxe en Pantar. Pequenos barcos pesqueiros de madeira fan a ruta entre Alor e Pantar diariamente, servindo a numerosas comunidades. O transbordador estatal serve Baranusa semanalmente entre Kalabahi (Alor) e Larantuka (Flores).\nAdministraci\u00f3n.\nPantar \u00e9 parte da rexencia de Alor, que comprende cinco distritos (kecamatan), e ten 39.896 residentes no Censo 2010. Dentro desta administraci\u00f3n at\u00f3panse alg\u00fans pequenos illotes ao oeste.\n \nLinguas.\nPolo menos f\u00e1lanse 9 linguas diferentes en Pantar."}
{"id": "390986", "revid": "1131", "url": "https://gl.wikipedia.org/wiki?curid=390986", "title": "Aeroporto de Toronto-Pearson", "text": "O aeroporto internacional de Toronto Pearson (IATA: YYZ, ICAO: CYYZ), chamado oficialmente aeroporto internacional Lester B. Pearson, \u00e9 un aeroporto que serve \u00e1 cidade canadense de Toronto, en Ontario, ademais de servir tam\u00e9n \u00e1 s\u00faa \u00e1rea metropolitana e \u00e1 Golden Horseshoe, unha aglomeraci\u00f3n urbana de 9,2 mill\u00f3ns de persoas. O aeroporto at\u00f3pase a 22,5\u00a0km ao noroeste do centro de Toronto, estando case todas as s\u00faas instalaci\u00f3ns na citi adxacente de Mississauga, estend\u00e9ndose unha pequena parte cara Etobicoke, o distrito m\u00e1is occidental de Toronto. O aeroporto foi bautizado na honra do nativo de Toronto Lester Bowles Pearson, Premio Nobel da Paz e 14\u00ba Primeiro Ministro do Canad\u00e1.\nO aeroporto de Pearson \u00e9 o m\u00e1is grande e concorrido do Canad\u00e1. No ano 2016 pasaron polas s\u00faas instalaci\u00f3ns 44 335 198 pasaxeiros en 456 536 operaci\u00f3ns, fac\u00e9ndoo o 32\u00ba aeroporto m\u00e1is concorrido do mundo en tr\u00e1fico de pasaxeiros, o 22\u00ba en pasaxeiros internacionais e o 15\u00ba en n\u00famero de operaci\u00f3ns. Pearson \u00e9 tam\u00e9n o segundo aeroporto con m\u00e1is pasaxeiros internacionais de toda Norteam\u00e9rica, despois do Aeroporto Internacional John F. Kennedy de Nova York.\nPearson \u00e9 o principal centro de conexi\u00f3ns para Air Canada. Tam\u00e9n \u00e9 un centro de conexi\u00f3ns para a aeroli\u00f1a de pasaxeiros WestJet e a de carga FedEx Express, e serve como base operativa para Air Transat e Sunwing Airlines. O aeroporto Pearson est\u00e1 operado pola Greater Toronto Airports Authority (GTAA) que forma parte do Sistema Nacional de Transportes do Canad\u00e1.\nVarias aeroli\u00f1as operan unha extensa rede de voos dom\u00e9sticos sen escalas dende Pearson cara todas as principais cidades de todas as provincias do Canad\u00e1. No ano 2017 operaban en Pearson m\u00e1is de 75 aeroli\u00f1as, cuns 1 100 sa\u00eddas diarias a m\u00e1is de 180 destinos de todos os continentes."}
{"id": "390987", "revid": "1131", "url": "https://gl.wikipedia.org/wiki?curid=390987", "title": "Aeroporto de Burgas", "text": "O aeroporto de Burgas (IATA: BOJ, ICAO: LBBG) \u00e9 un aeroporto internacional situado no sur de Bulgaria. \u00c9 o segundo aeroporto m\u00e1is grande do pa\u00eds e at\u00f3pase preto da veci\u00f1anza de Sarafovo, a 10\u00a0km ao norte da cidade de Burgas. O aeroporto serve a Burgas e \u00e1s zonas costeiras de veraneo do sur do pa\u00eds e \u00e9 un gran destino vacaional durante o ver\u00e1n en Europa. No ano 2016 pasaron polas s\u00faas instalaci\u00f3ns un total de 2 878 883 pasaxeiros."}
{"id": "390989", "revid": "1131", "url": "https://gl.wikipedia.org/wiki?curid=390989", "title": "Aeroporto de Cagliari-Elmas", "text": "O aeroporto de Cagliari-Elmas (IATA: CAG, ICAO: LIEE) \u00e9 un aeroporto internacional situado en terreos do municipio de Elmas, a uns 7\u00a0km da cidade de Cagliari, na illa italiana de Sarde\u00f1a.\nO aeroporto inaugurouse o 3 de maio de 1937. No ano 2003 foi mellorado e a s\u00faa terminal medrou, proporcion\u00e1ndolle seis pasarelas de embarque, cunha capacidade de 4 mill\u00f3ns de pasaxeiros por ano. No ano 2014 pasaron polas s\u00faas instalaci\u00f3ns uns total de 3 639 627 pasaxeiros."}
{"id": "390990", "revid": "1131", "url": "https://gl.wikipedia.org/wiki?curid=390990", "title": "Aeroporto de Istanbul-Sabiha G\u00f6k\u00e7en", "text": "O aeroporto de Istanbul-Sabiha G\u00f6k\u00e7en (IATA: SAW, ICAO: LTFJ) \u00e9 un dos dous aeroportos internacionais que serven a Istanbul, a cidade m\u00e1is grande de Turqu\u00eda (o outro \u00e9 o aeroporto de Atat\u00fcrk. Situado a 35\u00a0km ao sueste do centro da cidade, Sabiha G\u00f6k\u00e7en at\u00f3pase na parte asi\u00e1tica e \u00e9 centro de conexi\u00f3ns para Pegasus Airlines, ademais dunha base para Turkish Airlines e Borajet. Foi bautizado na honra de Sabiha G\u00f6k\u00e7en, a primeira piloto de combate de Turqu\u00eda e filla adoptiva de Mustafa Kemal Atat\u00fcrk, o presidente fundador da Rep\u00fablica de Turqu\u00eda.\nHistoria.\nO aeroporto constru\u00eduse debido a que o aeroporto de Atat\u00fcrk, situado no lado europeo, non era o suficientemente grande para satisfacer a crecente demanda de pasaxeiros, tanto dom\u00e9sticos como internacionais. En xu\u00f1o de 2007 o consorcio formado polo conglomerado turco Limak Holding, o grupo indio GMR Group e Malaysia Airport Holding Berhad (MAHB) ga\u00f1ou o contrato para mellorar e manter o aeroporto. A mediados de 2008 comezaron as obras para ampliar a terminal internacional e conseguir unha capacidade de 25 mill\u00f3ns de pasaxeiros anuais. A nova terminal inaugurouse o 31 de outubro de 2009.\nA capacidade da terminal internacional era orixinalmente de 3 mill\u00f3ns de pasaxeiros por ano, e a dom\u00e9stica ti\u00f1a unha capacidade de 0,5 mill\u00f3ns anuais. No ano 2010 por Sabiha G\u00f6k\u00e7en pasaron 11 129 472 pasaxeiros, un incremento dun 71% con respecto a 2009. No ano 2011 prev\u00edase que se alcanzar\u00edan os 25 mill\u00f3ns cara 2023, pero no ano 2015 pasaron polo aeroporto m\u00e1is de 28 mill\u00f3ns de pasaxeiros.\nCon 29 577 735 pasaxeiros e 206 180 operaci\u00f3ns en 2016, Sabiha G\u00f6k\u00e7en \u00e9 o segundo aeroporto cunha \u00fanica pista m\u00e1is concorrido do mundo (Londres-Gatwick ten d\u00faas pistas pero s\u00f3 pode operar como un aeroporto dunha \u00fanica pista). A d\u00eda de hoxe estase a constru\u00edr unha segunda pista que deber\u00eda estar operativa no ano 2019."}
{"id": "390993", "revid": "89787", "url": "https://gl.wikipedia.org/wiki?curid=390993", "title": "Castelo de Vincennes", "text": "O castelo de Vincennes () \u00e9 un castelo real franc\u00e9s dos s\u00e9culos XIV e XVII, situado na vila de Vincennes, a menos de 10\u00a0km ao leste de Par\u00eds, actualmente un suburbio da s\u00faa \u00e1rea metropolitana.\nConstru\u00eddo entre 1340 e 1410, era o castelo m\u00e1is grande da Idade Media en Europa.\nNo recinto interior constru\u00eduse \u2014a imaxe da Sainte-Chapelle parisiense\u2014 a \"Sainte-Chapelle vicennienne\", unha capela medieval fundada en 1379 a petici\u00f3n do rei Carlos V co fin de albergar as reliquias da Paix\u00f3n de Cristo.\nFinalizouse definitivamente en 1552.\nHistoria.\nComo outros castelos famosos tivo as s\u00faas orixes nun refuxio de caza, levantado por Lu\u00eds VII no bosque de Vincennes ao redor do ano 1150.\nNo s\u00e9culo XIII, Filipe Augusto e Lu\u00eds IX levantaron unha casa m\u00e1is s\u00f3lida: segundo parece Luis IX partir\u00eda cara \u00e1 Oitava Cruzada desde Vincennes, da cal nunca regresou.\nVincennes foi m\u00e1is ca unha l\u00fagubre fortaleza: Filipe III (en 1274) e Filipe IV (en 1284) casaron al\u00ed, e tres reis do s\u00e9culo XIV naceron en Vincennes: Lu\u00eds X (1316), Filipe V (1322) e Carlos IV (1328). Por outra parte, a ra\u00ed\u00f1a Xoana I de Navarra faleceu neste lugar o 4 de abril de 1305.\nTam\u00e9n foi o lugar elixido polo cardeal Mazarino para a s\u00faa residencia, e onde faleceu en 1661."}
{"id": "390999", "revid": "23204", "url": "https://gl.wikipedia.org/wiki?curid=390999", "title": "Vincennes", "text": "O top\u00f3nimo franc\u00e9s Vincennes pode referirse a:"}
{"id": "391000", "revid": "1131", "url": "https://gl.wikipedia.org/wiki?curid=391000", "title": "Vincennes, Francia", "text": "Vincennes \u00e9 unha cidade e comuna de Francia situada na rexi\u00f3n da Illa de Francia, no departamento de Val do Marne, e no distrito de Nogent-sur-Marne.\nForma parte da \"Petite Couronne\" de Par\u00eds.\nO nome deriva, por metonimia, do bosque de Vincennes, que est\u00e1 situado ao sur da cidade, pero pertence a Par\u00eds. Jean-Charles Alphand transformou os bosques que circundan a cidade en parques.\nA cidade, situada a 55 msnm, ocupa unha extensi\u00f3n de 1,91\u00a0km\u00b2. A s\u00faa poboaci\u00f3n en 2013 era de 49\u00a0695 habitantes, cunha densidade de 26\u00a0018,32 hab/km\u00b2.\nTras os Sitios de Zaragoza, unha vez feito preso, o se\u00f1or de Palafox estivo prisioneiro no castelo de Vincennes at\u00e9 que, coa sinatura do tratado de Valen\u00e7ay foi posto en liberdade."}
{"id": "391001", "revid": "75883", "url": "https://gl.wikipedia.org/wiki?curid=391001", "title": "Aguilar Universal", "text": ""}
{"id": "391002", "revid": "89787", "url": "https://gl.wikipedia.org/wiki?curid=391002", "title": "Gwyddelwern", "text": "Gwyddelwern \u00e9 unha entidade de poboaci\u00f3n de Denbighshire en Gales, antigamente pertenc\u00eda ao distrito Edeirnion de Merionethshire. A aldea est\u00e1 situada na estrada principal A494 entre Corwen e Bryn Saith Marchog. A igrexa parroquial est\u00e1 so a advocaci\u00f3n de san Beuno, que segundo a tradici\u00f3n viviu aqu\u00ed por un tempo. \nNome.\nO nome deriva de \"gwyddeli\", que significa arbustos, e \"gwern\", ameneiro. \nHistoria.\nO se\u00f1or\u00edo de Gwyddelwern era parte de Powys Fadog, e en 1400 est\u00e1 rexistrado que Tudur Gruffudd ap Fychan, o irm\u00e1n m\u00e1is novo de Owain Glynd\u0175r conquistouno. Hab\u00eda varias canteiras preto da aldea, inclu\u00edndo a canteira de granito Wern Ddu e a canteira de arenita Craig Lelo ao norte da aldea, as\u00ed como canteiras de lousa e chumbo.\nGwyddelwern foi a primeira estaci\u00f3n de ferrocarril no val de Edeirnion, inaugurada en 1864 dentro da li\u00f1a Dinbych, Ruthun e Chorwen. A li\u00f1a de pasaxeiros pechou en 1953 e a de mercador\u00edas en 1957.\nCenso de 2011.\nDatos do censo de 2011:"}
{"id": "391003", "revid": "23204", "url": "https://gl.wikipedia.org/wiki?curid=391003", "title": "Bar-sur-Seine", "text": "Bar-sur-Seine \u00e9 unha poboaci\u00f3n e comuna francesa, na rexi\u00f3n de Champa\u00f1a-Ardenas, departamento de Aube, no distrito de Troyes e cant\u00f3n de Bar-sur-Seine."}
{"id": "391005", "revid": "85894", "url": "https://gl.wikipedia.org/wiki?curid=391005", "title": "Erbedeiro, Erbedeiro, Carballedo", "text": "Erbedeiro \u00e9 un lugar da parroquia de Erbedeiro, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, home.\nToponimia.\nO top\u00f3nimo significa lugar onde abundan os \u00e9rbedos ou albedros que dan amorodos (lat\u00edn ).\nPatrimonio.\nCapela do Esp\u00edrito Santo de Erbedeiro: a primitiva capela quedou baixo as augas do encoro dos Peares e a finais do s\u00e9culo XX lev\u00e1ntase este novo edificio.\nErbedeiro \u00e9 o berce de Xos\u00e9 Lois Ripalda."}
{"id": "391006", "revid": "85894", "url": "https://gl.wikipedia.org/wiki?curid=391006", "title": "Airo\u00e1, Erbedeiro, Carballedo", "text": "Airo\u00e1 \u00e9 un lugar da parroquia de Erbedeiro, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 4 habitantes, 2 mulleres e 2 homes.\nToponimia.\nO top\u00f3nimo pode facer referencia a unha eira pequena *, palabra fomada co sufixo de pertenza -\"ana\" engadido a , diminutivo de , aira/eira."}
{"id": "391007", "revid": "27155", "url": "https://gl.wikipedia.org/wiki?curid=391007", "title": "Bomba de sodio-potasio", "text": ""}
{"id": "391008", "revid": "85894", "url": "https://gl.wikipedia.org/wiki?curid=391008", "title": "Adegas, Erbedeiro, Carballedo", "text": "Adegas \u00e9 un lugar da parroquia de Erbedeiro, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, os 2 homes.\nToponimia.\nO top\u00f3nimo deriva dunha forma medieval \"abdega\" e ten a orixe no grecolatino , despensa, almac\u00e9n."}
{"id": "391009", "revid": "27155", "url": "https://gl.wikipedia.org/wiki?curid=391009", "title": "Na+/K+-ATPase", "text": ""}
{"id": "391010", "revid": "27155", "url": "https://gl.wikipedia.org/wiki?curid=391010", "title": "Bomba de Na+/K+", "text": ""}
{"id": "391011", "revid": "27155", "url": "https://gl.wikipedia.org/wiki?curid=391011", "title": "Bomba de Na-K", "text": ""}
{"id": "391012", "revid": "27155", "url": "https://gl.wikipedia.org/wiki?curid=391012", "title": "Bomba de Na/K", "text": ""}
{"id": "391013", "revid": "5863", "url": "https://gl.wikipedia.org/wiki?curid=391013", "title": "Igrexa de san Vicente de Cardona", "text": ""}
{"id": "391014", "revid": "27155", "url": "https://gl.wikipedia.org/wiki?curid=391014", "title": "Sodio-potasio adenosina trifosfatase", "text": ""}
{"id": "391015", "revid": "5863", "url": "https://gl.wikipedia.org/wiki?curid=391015", "title": "Igrexa de san Marti\u00f1o de Fr\u00f3mista", "text": ""}
{"id": "391016", "revid": "27155", "url": "https://gl.wikipedia.org/wiki?curid=391016", "title": "ATPase de Na-K", "text": ""}
{"id": "391020", "revid": "89787", "url": "https://gl.wikipedia.org/wiki?curid=391020", "title": "Sona Jobarteh", "text": "Sona Jobarteh, nada en 1983 en Londres, \u00e9 unha vocalista, instrumentista e compositora gambiana e brit\u00e1nica. Medrou no seo dunha das cinco principais familias griot de \u00c1frica Occidental que tocan a kora, das que \u00e9 a primeira muller reco\u00f1ecida que toca este instrumento de xeito profesional. \u00c9 neta do mestre griot Amadu Bansang Jobarteh, curm\u00e1 de Toumani Diabat\u00e9 e irm\u00e1 de Tunde Jegede, todos eles co\u00f1ecidos instrumentistas de kora. En agosto de 2017 deu un concerto na cuarta edici\u00f3n do Noia Harp Fest, no concello de Noia."}
{"id": "391021", "revid": "27155", "url": "https://gl.wikipedia.org/wiki?curid=391021", "title": "Ateigamento macromolecular", "text": "O fen\u00f3meno do ateigamento macromolecular, aglomeraci\u00f3n macromolecular ou \"crowding\" macromolecular (en ingl\u00e9s \"macromolecular crowding\") consiste na existencia e nos seus efectos dunha gran concentraci\u00f3n de mol\u00e9culas na c\u00e9lula, como as prote\u00ednas, que altera as propiedades das mol\u00e9culas que est\u00e1n en soluci\u00f3n. Tales condici\u00f3ns ocorren rutineiramente nas c\u00e9lulas vivas; por exemplo, o citosol de \"Escherichia coli\" cont\u00e9n uns 300-400\u00a0mg/mL de macromol\u00e9culas. O ateigamento ou aglomeraci\u00f3n ocorre porque estas altas concentraci\u00f3ns de macromol\u00e9culas reducen o volume do solvente dispo\u00f1ible para outras mol\u00e9culas da soluci\u00f3n, o cal ten como resultado o incremento das s\u00faas concentraci\u00f3ns efectivas.\nEste efecto pode facer que as mol\u00e9culas das c\u00e9lulas se comporten de xeito radicalmente diferente ao que se observa nos tubos de ensaio. En consecuencia, a medida das propiedades dos encimas ou procesos do metabolismo que se fan no laboratorio (\"in vitro\") en soluci\u00f3ns dilu\u00eddas pode ser diferente en moitas ordes de magnitude dos verdadeiros valores que se dan nas c\u00e9lulas vivas (\"in vivo\"). O estudo dos procesos bioqu\u00edmicos en condici\u00f3ns de ateigamento de mol\u00e9culas realistas \u00e9 moi importante, xa que estas condici\u00f3ns son unha propiedade omnipresente de todas as c\u00e9lulas e o ateigamento de mol\u00e9culas pode ser esencial para o funcionamento eficiente do metabolismo. Os estudos \"in vitro\" mostraron que o ateigamento infl\u00fae grandemente na estabilidade da uni\u00f3n das prote\u00ednas ao ADN.\nCausa e efectos.\nO interior das c\u00e9lulas \u00e9 un ambiente ateigado. Por exemplo, unha c\u00e9lula de \"Escherichia coli\" s\u00f3 mide uns 2\u00a0micr\u00f3metros (\u03bcm) de longo e 0,5\u00a0\u03bcm de di\u00e1metro, e ten un volume celular de 0,6-0,7\u00a0\u03bcm3. Por\u00e9n, \"E. coli\" pode conter 4\u00a0288 tipos de prote\u00ednas, e deles uns 1\u00a0000 prod\u00facense en cantidades suficientemente altas como para poder ser detectadas doadamente. A esta mestura eng\u00e1dense varias formas de ARN e o cromosoma de ADN da c\u00e9lula, o que xera unha concentraci\u00f3n total de macromol\u00e9culas de entre 300 e 400\u00a0mg/mL. En eucariotas o interior da c\u00e9lula est\u00e1 a\u00ednda m\u00e1is ateigado pola presenza dos filamentos proteicos que forman o citoesqueleto; este ret\u00edculo de filamentos divide o citosol nunha rede de malla con poros estreitos.\nEstas altas concentrci\u00f3ns de macromol\u00e9culas ocupan unha gran porci\u00f3n do volume da c\u00e9lula, o que reduce o volume do solvente que est\u00e1 dispo\u00f1ible para outras macromol\u00e9culas. Este efecto de volume exclu\u00eddo incementa a concentraci\u00f3n efectiva das macromol\u00e9culas (incrementando a s\u00faa actividade qu\u00edmica), o cal \u00e1 s\u00faa vez altera as velocidades e constantes de equilibrio das s\u00faas reacci\u00f3ns. En especial, este efecto altera as constantes de disociaci\u00f3n ao favorecer a asociaci\u00f3n de macromol\u00e9culas, como cando se xuntan moitas prote\u00ednas para formar complexos proteicos, ou cando as prote\u00ednas que se unen ao ADN se ligan \u00e1s s\u00faas dianas no xenoma. O ateigamento de mol\u00e9culas pode tam\u00e9n afectar \u00e1s reacci\u00f3ns encim\u00e1ticas nas que intervelen pequenas mol\u00e9culas se a reacci\u00f3n sup\u00f3n un gran cambio na forma do encima.\nA magnitude que te\u00f1a o efecto do ateigamento de mol\u00e9culas depende tanto da masa molecular coma da forma da mol\u00e9cula implicada, a\u00ednda que a masa parace ser o factor principal, e o efecto \u00e9 maior nas mol\u00e9culas m\u00e1is grandes. A magnitude do efecto \u00e9 non linear, polo que as macromol\u00e9culas son moito m\u00e1is afectadas que as pequenas mol\u00e9culas, como os amino\u00e1cidos ou azucres simples. O ateigamento macromolecular \u00e9, por tanto, un efecto exercido polas grandes mol\u00e9culas sobre as propiedades doutras mol\u00e9culas grandes.\nImportancia.\nO ateigamento macromolecular \u00e9 un importante efecto en bioqu\u00edmica e biolox\u00eda celular. Por exemplo, o incremento da forza das interacci\u00f3ns entre as prote\u00ednas e o ADN producido polo ateigamento molecular pode ser de vital importancia en procesos como a transcrici\u00f3n e a replicaci\u00f3n do ADN. Tam\u00e9n se suxeriu que este fen\u00f3meno est\u00e1 implicado en procesos tan diversos como a agregaci\u00f3n da hemoglobina na anemia falciforme e as respostas das c\u00e9lulas aos cambios no seu volume.\nA importancia do ateigmento no pregamento das prote\u00ednas \u00e9 de particular interese en biof\u00edsica. Aqu\u00ed, o efecto do ateigamento pode acelerar o proceso de pregamento, xa que unha prote\u00edna pregada compacta ocupar\u00e1 menos volume que unha cadea proteica non pregada. Por\u00e9n, o ateigamento de mol\u00e9culas pode reducir o rendemento de prote\u00ednas correctamente pregadas ao incrementar a agregaci\u00f3n de prote\u00ednas. O ateigamento pode tam\u00e9n incrementar a efectividade na c\u00e9lula das prote\u00ednas chaperonas como GroEL, o cal poder\u00eda contrarrestar esta reduci\u00f3n na eficiencia do pregamento. Ademais, o ateigamento macromolecular afecta \u00e1 din\u00e1mica do pregamento das prote\u00ednas as\u00ed como \u00e1 forma global que adopta a prote\u00edna na que distintos cambios conformacionais van acompa\u00f1ados de alteraci\u00f3ns da estrutura secundria, que implican que os cambios de forma inducidos polo ateigamento de mol\u00e9culas poden ser importantes para o funcionamento correcto ou incorrecto das prote\u00ednas in vivo.\nUn exemplo especialmente claro da importancia dos efectos do ateigamento \u00e9 o das prote\u00ednas chamadas cristalinas que enchen o interior da lente do ollo, o cristalino. Estas prote\u00ednas te\u00f1en que permanecer estables e en disoluci\u00f3n para que o cristalino sexa transparente; a precipitaci\u00f3n ou agregaci\u00f3n de cristlinas causa as cataratas. As cristalinas est\u00e1n presentes no cristalino en concentraci\u00f3ns extremadamente altas, duns 500\u00a0mg/mL, e a estes niveis os efectos do ateigamento son moi fortes. Os grandes efectos do ateigamento eng\u00e1dense \u00e1 estabilidade t\u00e9rmica das cristalinas, incrementando a s\u00faa resistencia \u00e1 denaturalizaci\u00f3n. Este efecto pode explicar en parte a extraordinaria resistencia mostrada polo cristalino aos danos causados polas altas temperaturas.\nEstudo.\nDebido ao ateigmento macromolecular, os ensaios encim\u00e1ticos e medidas biof\u00edsicas realizadas en soluci\u00f3ns dilu\u00eddas poden non reflectir os procesos reais e as s\u00faas cin\u00e9ticas tal como ocorren no citosol. Unha estratexia para obter medidas m\u00e1is precisas \u00e9 usar extractos de c\u00e9lulas moi concentrados, para as\u00ed tratar de manter os contidos celulares en estado m\u00e1is natural. Con todo, ditos extractos conte\u00f1en moitos tipos de mol\u00e9culas activas bioloxicamente, as cales poden interferir no fen\u00f3meno que se est\u00e1 a estudar. En consecuencia, os efectos do ateigamento de mol\u00e9culas poden imitarse \"in vitro\" engadindo ao medio experimental altas concentraci\u00f3ns de mol\u00e9culas relativamente inertes como polietilenglicol, ficoll, dextrano ou albumina s\u00e9rica. Por\u00e9n, usar ditos axentes causantes de ateigamento artificial pode ser complicado, xa que ditas mol\u00e9culas poden \u00e1s veces interaccionar doutras maneiras co proceso que est\u00e1 sendo examinado, como pode ser un\u00edndose feblemente a un dos compo\u00f1entes.\nNo pregamento de prote\u00ednas.\nA principal importancia do ateigamento macromolecular para os sistemas biol\u00f3xicos deriva do seu efecto sobre o pregmento de prote\u00ednas. Os mecanismos f\u00edsicos subxacentes a este ateigamento macromolecular que axudan a estabilizar as prote\u00ednas no seu estado pregado expl\u00edcanse xeralmente polo volume exclu\u00eddo (o volume inaccesible \u00e1s prote\u00ednas debido \u00e1 s\u00faa interacci\u00f3n coas macromol\u00e9culas ateigantes). Esta noci\u00f3n rem\u00f3ntase a Asakura e Oosawa, que describiran as forzas de depleci\u00f3n inducidas por interacci\u00f3ns est\u00e9ricas. Unha marca distintiva do mecanismo que se infire do dito anteriormente \u00e9 que o efecto \u00e9 completamente at\u00e9rmico, e, por tanto, completamente entr\u00f3pico. Estas ideas foron tam\u00e9n propostas para explicar por que pequenos cosolutos, concretamente osm\u00f3litos protectores, que son exclu\u00eddos preferencialmente das prote\u00ednas, tam\u00e9n cambian o equilibrio de pregamento das prote\u00ednas cara ao estado pregado. Por\u00e9n, demostrouse por varios m\u00e9todos, tanto experimentais coma te\u00f3ricos, que as forzas de depleci\u00f3n non son sempre de natureza entr\u00f3pica.\nEn medicina rexenerativa.\nSatyam et al. da Universidade Nacional de Irlanda, Galway (NUI Galway) propuxeron o uso do ateigamento macromolecular como un medio para crear equivalentes de tecido ricos en medio extracelular (MEC ou ECM). O principio do ateigamento macromolecular deriva da noci\u00f3n de que \"in vivo\" as c\u00e9lulas se encontran nun espazo extracelular moi ateigado/denso e, por tanto, a conversi\u00f3n do procol\u00e1xeno sintetizado \"de novo\" a col\u00e1xeno I \u00e9 r\u00e1pida. Por\u00e9n, nas condici\u00f3ns de cultivo (por exemplo, medio nutriente HAM F10: 16.55 g/L; medio DMEM/ F12: 16.78 g/L; medio con alta glicosa e L-glutamina DMEM: 17.22 g/L) a\u00ednda substancialmente m\u00e1is dilu\u00eddas que as dos flu\u00eddos corporais (por exemplo, urina: 36\u201350 g/L; sangue: 80 g/L), a conversi\u00f3n limitante da velocidade de procol\u00e1xeno a col\u00e1xeno I \u00e9 moi lenta. Confirmouse que a adici\u00f3n de macromol\u00e9culas polidispersadas inertes (presentadas como obxectos esf\u00e9ricos de di\u00e1metro variable en medios de cultivo) facilitar\u00e1 a amplificaci\u00f3n da produci\u00f3n de substitutos vivos ricos en medio extracelular. O ateigamento macromolecular ao imitar a densidade localizada dos tecidos nativos, pode utilizarse par modular efectivamente microambientes \"in vitro\" e finalmente producir substitutos de c\u00e9lulas ricos en medio extracelular, en s\u00f3 horas de cultivo en vez de en d\u00edas ou meses, sen comprometer as funci\u00f3ns celulares fundamentais."}
{"id": "391022", "revid": "27155", "url": "https://gl.wikipedia.org/wiki?curid=391022", "title": "Ateigamento molecular", "text": ""}
{"id": "391023", "revid": "27155", "url": "https://gl.wikipedia.org/wiki?curid=391023", "title": "Aglomeraci\u00f3n macromolecular", "text": ""}
{"id": "391024", "revid": "27155", "url": "https://gl.wikipedia.org/wiki?curid=391024", "title": "Crowding macromolecular", "text": ""}
{"id": "391026", "revid": "98629", "url": "https://gl.wikipedia.org/wiki?curid=391026", "title": "Henrique I de Navarra", "text": "Henrique I de Navarra \"o Gordo\" (en franc\u00e9s: \"Henri \"le Gros\"\"), nado contra 1244 e finado en Pamplona o 22 de xullo de 1274, foi, desde 1270 at\u00e9 1274, rei de Navarra e conde de Champa\u00f1a e de Brie (como Henrique III).\nTraxectoria.\nPrimeiros anos.\nHenrique era o fillo m\u00e1is novo de Teobaldo I de Navarra e Margarida de Borb\u00f3n. e irm\u00e1n de Teobaldo II. Durante o reinado do seu irm\u00e1n m\u00e1is vello Teobaldo II, que non ti\u00f1a fillos, ocupou a rexencia durante moitas das numerosas ausencias de Teobaldo. En 1269, Henrique casou con Branca de Artois, filla do rei Lu\u00eds IX de Francia e irm\u00e1 do conde Roberto I de Artois. Entrou as\u00ed no \"C\u00edrculo anxevino\" da pol\u00edtica internacional dos Capetos.\nReinado.\nReco\u00f1ecido como presunto herdeiro durante o reinado do seu irm\u00e1n m\u00e1is vello, Henrique sucedeuno nos tronos do Reino de Navarra e do Condado de Champa\u00f1a cando Teobaldo II morreu sen descendencia en decembro de 1270, sendo proclamado como rei Henrique I en Pamplona o ano seguinte, o 1 de marzo de 1271., e a s\u00faa coroaci\u00f3n posp\u00faxose a\u00ednda at\u00e9 maio de 1273, xa que, tras xurar os Foros de Navarra, desprazouse a Francia para prestar homenaxe feudal a Filipe o Atrevido polos seus dominios de Champa\u00f1a.\nDebido \u00e1 s\u00faa obesidade, morreu aos tres anos do seu reinado, o que no permite formarnos unha idea acertada da personalidade deste monarca. Parece que mostrou interese polo pobo de Navarra. Permitiu que a \"Navarrer\u00eda\" se desvinculase da uni\u00f3n dos burgos de San Cernin e San Nicol\u00e1s, acordada en 1266. Concedeu privilexios a vilas e cidades como Estella, Los Arcos e Viana, e mantivo relaci\u00f3ns cordiais coa nobreza, coa que negociou compra vendas e cesi\u00f3ns de patrimonio.\nInicialmente, Henrique intentou recuperar os territorios perdidos que pasaran a Castela por axudar \u00e1 rebeli\u00f3n do infante Filipe de Castela contra o seu irm\u00e1n o rei Afonso X o Sabio en 1270. Pero finalmente declinou, prefirindo manter a paz, o que o levou a rexeitar as pretensi\u00f3ns do infante Sancho, que e rebelara tam\u00e9n contra o seu pai Afonso X, e establecer unha alianza con Castela mediante o matrimonio do seu fillo Teobaldo con Violante, filla de Afonso X, en setembro de 1272.\nPor\u00e9n, a voda non se puido celebrar debido \u00e1 morte do xove Teobaldo ao caer dunha amea do castelo de Estella en 1273. Violante casar\u00eda en 1282 en Toledo con Diego L\u00f3pez V de Haro, se\u00f1or de Biscaia.\nDescendencia.\nDo seu matrimonio con Branca de Artois tivo dous fillos:\nMorte, sepultura e legado.\nHenrique non sobreviviu moito tempo ao seu fillo. Morreu sufocado, segundo as fontes, pola s\u00faa propia graxa. Foi enterrado na Catedral de Santa Mar\u00eda da Asunci\u00f3n de Pamplona.\nSobreviv\u00edronlle unicamente o seu fillo natural e a s\u00faa filla lex\u00edtima Xoana, que o sucedeu baixo a rexencia da s\u00faa nai Branca. Xoana casar\u00eda en 1284 con Filpe o Fermoso, futuro rei de Francia, e nese mesmo ano a coroa de Navarra unir\u00edase \u00e1 de Francia, e Champa\u00f1a pasar\u00eda posteriormente a ser un dominio real franc\u00e9s.\nNa \"Divina Comedia\", Dante Alighieri, un contempor\u00e1neo m\u00e1is novo que Henrique, viu o esp\u00edrito do rei f\u00f3ra das portas do Purgatorio, cun grupo dun gran n\u00famero doutros monarcas europeos do s\u00e9culo XIII. Henrique non se cita directamente, pero Dante ref\u00edrese a el como \"a bondadosa cara\" e \"o sogro da Praga de Francia\"."}
{"id": "391033", "revid": "1131", "url": "https://gl.wikipedia.org/wiki?curid=391033", "title": "Gran Praza de Delft", "text": "A Gran Praza de Delft (en neerland\u00e9s: \"Markt in Delft\") est\u00e1 situada nunha das zonas m\u00e1is altas da cidade de Delft, na Holanda Meridional. Cos seus 6.000 metros cadrados (120 de longo por 50 de largo), unha das prazas hist\u00f3ricas m\u00e1is grandes non s\u00f3 dos Pa\u00edses Baixos, sen\u00f3n de toda de Europa.\nA\u00ednda que a praza cambiou a s\u00faa fisionom\u00eda ao longo dos anos (a \u00faltima remodelaci\u00f3n foi en 2004), a s\u00faa forma \u00e9 a dun rect\u00e1ngulo case perfecto e desde hai s\u00e9culos est\u00e1 flanquedada nos seus lados curtos polo antigo edificio do Concello de Delft, no oeste, e pola igrexa nova da cidade (\"Nieuwe Kerk\"), no leste.\nHistoria.\nCampo da feira.\nOs inicios de Delft no s\u00e9culo XII, a\u00ednda non como vila sen\u00f3n como centro de comercio, tiveron lugar en torno a un antigo cemiterio, en cuxo l\u00edmite oriental, que coincidir\u00eda co actual edificio do concello, se estableceu unha feira ou mercado popular. Este campo da feira estend\u00edase ata a parte posterior da igrexa nova, onde comezaba unha zona pantanosa. Esa foi a orixe do mercado semanal de produtos b\u00e1sicos dos xoves, que a\u00ednda hoxe perdura (en horario de 9:00 horas a 17:00 horas).\nEn \u00e9pocas anteriores, tam\u00e9n se celebraban neste lugar dous mercados extraordinarios: un deles con motivo dunha procesi\u00f3n na honra de San Odulfo de Utrecht, o 12 de xu\u00f1o, e o outro pola celebraci\u00f3n de San Eloi de Noyon, o 1 de decembro. A praza utiliz\u00e1base tam\u00e9n para xu\u00edzos p\u00fablicos, que con frecuencia acababan no campo da forca que se situaba na parte oriental, antes da construci\u00f3n da igrexa nova.\nPara a construci\u00f3n desta igrexa cout\u00e1ronse 34 metros da praza en 1396, aos que se lles engadiu unha franxa de 17 metros en 1421 para dedicar a cemiterio. E en 1436, o Conde Filipe de Goede cedeu o seu pazo e o resto da praza, da s\u00faa propiedade, \u00e1 vila de Delft. A partir dese momento, o pazo empezou a ser utilizado como casa consistorial.\nPraza principal da vila.\nEn 1484 pavimentouse a praza por vez primeira, o que levou consigo a elevaci\u00f3n do terreo en 90 cent\u00edmetros, e eliminouse o pozo de auga do que dispu\u00f1a.\nA nova igrexa, a\u00ednda sen finalizar nesas datas, estaba daquela flanqueada por d\u00faas ringleiras de casas, hoxe desaparecidas, que anos antes marcaban o l\u00edmite do primitivo campo da feira. A igrexa alcanzou o seu tama\u00f1o actual en 1510, sete anos despois do derrubamento dunha das d\u00faas ringleiras laterais de casas, para a ampliaci\u00f3n do camposanto, en 1493.\nNos traballos de mantemento de 1595 instalouse unha rosa dos ventos sobre a que en 1886 se erixiu unha estatua do escritor holand\u00e9s Hugo Grotius. Tanto a rosa dos ventos como a estatua seguen a ser hoxe motivos principal do centro da praza, a\u00ednda que a estatua foi posteriormente desprazada do seu lugar orixinal a outro m\u00e1is pr\u00f3ximo \u00e1 igrexa."}
{"id": "391034", "revid": "27155", "url": "https://gl.wikipedia.org/wiki?curid=391034", "title": "Chaperona (prote\u00edna)", "text": ""}
{"id": "391035", "revid": "65337", "url": "https://gl.wikipedia.org/wiki?curid=391035", "title": "Markt (Delft)", "text": ""}
{"id": "391036", "revid": "65337", "url": "https://gl.wikipedia.org/wiki?curid=391036", "title": "Grote Mark (Delft)", "text": ""}
{"id": "391037", "revid": "65337", "url": "https://gl.wikipedia.org/wiki?curid=391037", "title": "Praza do mercado de Delft", "text": ""}
{"id": "391038", "revid": "22795", "url": "https://gl.wikipedia.org/wiki?curid=391038", "title": "Apanaxe", "text": "Unha apanaxe (do franc\u00e9s \"apanage\") era unha concesi\u00f3n feudal subtra\u00edda do dominio real e que un rei (ou, m\u00e1is amplamente, un se\u00f1or feudal) daba aos seus fillos ou a outros familiares, como irm\u00e1ns, especialmente aos exclu\u00eddos da sucesi\u00f3n ao trono.\nHistoria.\nA apanaxe era unha pr\u00e1ctica moi habitual en Francia e aseguraba as\u00ed aos membros da dinast\u00eda reinante t\u00edtulos e rendas derivadas dos territorios dados en apanaxe. Este sistema foi abolido durante a Revoluci\u00f3n Francesa, e foi transitoriamente restablecido entre 1810 e 1832.\nEtimolox\u00eda.\nO termo \"apanaxe\" deriva do lat\u00edn medieval \"apanagium\", formado da expresi\u00f3n \"ad panem\", que significa \"para dar pan\" (\"panis\")."}
{"id": "391039", "revid": "85894", "url": "https://gl.wikipedia.org/wiki?curid=391039", "title": "Vilar, A Cova, Carballedo", "text": "Vilar \u00e9 un lugar da parroquia da Cova, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 8 habitantes, 3 mulleres e 5 homes.\nToponimia.\nO top\u00f3nimo deriva do adxectivo latino , substantivado na Idade Media, que v\u00e9n de . Os lugares chamados \"Vilar\" son case sempre peores terras que os chamados \"Vila\"."}
{"id": "391040", "revid": "98629", "url": "https://gl.wikipedia.org/wiki?curid=391040", "title": "1612 (filme)", "text": "1612 \u00e9 un filme ruso dirixido por Vladimir Khotinenko e producido por Nikita Mikhalkov que se estreou no 2007. Est\u00e1 ambientado no Tempo das Dificultades do s\u00e9culo XVII, na guerra polaco-rusa coa Rep\u00fablica das D\u00faas Naci\u00f3ns. Foi estreado o 1 de novembro para coincidir coa celebraci\u00f3n do D\u00eda da Unidade Popular do 4 de novembro, que sinala a expulsi\u00f3n dos h\u00fasares alados polacos de Moscova."}
{"id": "391041", "revid": "85894", "url": "https://gl.wikipedia.org/wiki?curid=391041", "title": "Vilanfesta, A Cova, Carballedo", "text": "Vilanfesta \u00e9 un lugar da parroquia da Cova, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 3 habitantes, 2 mulleres e 1 home.\nToponimia.\nO top\u00f3nimo dereiva do lat\u00edn , casa empinada, elevada."}
{"id": "391043", "revid": "85894", "url": "https://gl.wikipedia.org/wiki?curid=391043", "title": "Pi\u00f1arrostro, A Cova, Carballedo", "text": "Pi\u00f1arrostro \u00e9 un lugar da parroquia da Cova, no concello lugu\u00e9s de Carballedo, na comarca de Chantada. Segundo o INE en 2016 estaba deshabitado.\nEn Pi\u00f1arrostro est\u00e1 a igrexa parroquial trasladada al\u00ed cando o encoro dos Peares anegou a ribeira.\nToponimia.\nO top\u00f3nimo alude a un sitio empinado ou costento, quizais composto de \"pi\u00f1ar+rostro\" (do lat\u00edn , obxecto acabado en punta). Ning\u00fan outro lugar de Galicia nin de Espa\u00f1a leva este nome."}
{"id": "391044", "revid": "85894", "url": "https://gl.wikipedia.org/wiki?curid=391044", "title": "Papelle, A Cova, Carballedo", "text": "Papelle \u00e9 un lugar da parroquia da Cova, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 12 habitantes, 6 mulleres e 6 homes.\nAs entidades de poboaci\u00f3n (Nomencl\u00e1tor) Cima de Vila, Fondo de Vila, A Vila, O Mallo, San Cristovo, A Carballeira son todas elas casas arredor de Papelle.\nToponimia.\nO top\u00f3nimo deriva do antrop\u00f3nimo , quizais xenitivo de .. No ano 964 xa aparece nun documento: \"in Sauto Papelli, circa flumen Minii\"."}
{"id": "391059", "revid": "85894", "url": "https://gl.wikipedia.org/wiki?curid=391059", "title": "Arxemil, A Cova, Carballedo", "text": "Arxemil \u00e9 un lugar da parroquia da Cova, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 3 mulleres e 2 homes.\nToponimia.\nO top\u00f3nimo pode significar as terras , antrop\u00f3nimo g\u00f3tico."}
{"id": "391062", "revid": "85894", "url": "https://gl.wikipedia.org/wiki?curid=391062", "title": "O Catasol, A Cova, Carballedo", "text": "O Catasol \u00e9 un lugar da parroquia da Cova, no concello lugu\u00e9s de Carballedo, na comarca de Chantada. Segundo o INE en 2016 estaba despoboado.\nToponimia.\nO top\u00f3nimo deriva do lat\u00edn , terra onde se cata o sol ou orientada cara ao sol."}
{"id": "391065", "revid": "85894", "url": "https://gl.wikipedia.org/wiki?curid=391065", "title": "A Ribeiri\u00f1a, A Cova, Carballedo", "text": "A Ribeiri\u00f1a \u00e9 un lugar da parroquia da Cova, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 7 habitantes, 2 mulleres e 5 homes.\nToponimia.\nO top\u00f3nimo \u00e9 un diminutivo de ribeira, do lat\u00edn , derivado de ."}
{"id": "391068", "revid": "98629", "url": "https://gl.wikipedia.org/wiki?curid=391068", "title": "Constante de disociaci\u00f3n", "text": "En qu\u00edmica, bioqu\u00edmica e farmacolox\u00eda, unha constante de disociaci\u00f3n (formula_1) \u00e9 un tipo espec\u00edfico de constante de equilibrio que mide a tendencia dun obxecto m\u00e1is grande a separarse (disociarse) reversiblemente en compo\u00f1entes m\u00e1is pequenos, tal como ocorre cando en qu\u00edmica un complexo se divide nas s\u00faas mol\u00e9culas compo\u00f1entes, ou cando un sal se separa nos i\u00f3ns que o compo\u00f1en. A constante de disociaci\u00f3n \u00e9 o inverso da constante de asociaci\u00f3n.\nNunha reacci\u00f3n xeral:\n&lt;/ce&gt;\nna cal un complexo formula_2 se divide en \"x\" subunidades A e \"y\" subunidades B, a constante de disociaci\u00f3n def\u00ednese como\nonde [A], [B] e [AxBy] son as concentraci\u00f3ns de A, B e do complexo AxBy, respectivamente."}
{"id": "391069", "revid": "23204", "url": "https://gl.wikipedia.org/wiki?curid=391069", "title": "Lu\u00eds de \u00c9vreux", "text": "Lu\u00eds de \u00c9vreux, tam\u00e9n co\u00f1ecido como Lu\u00eds de Francia e como Lu\u00eds I de \u00c9vreux, nado o e finado o en Longpont-sur-Orge, Illa de Francia, foi o primeiro conde de \u00c9vreux e se\u00f1or de \u00c9tampes.\nFillo do rei de Francia Filipe III \"o Atrevido\" (1245-1285) e de Mar\u00eda de Brabante (1254-1321), foi un pr\u00edncipe real da dinast\u00eda dos Capetos.\nTraxectoria.\nLu\u00eds foi educado cos seus irm\u00e1ns e as s\u00faas irm\u00e1s no castelo de Vincennes e no Palacio do Louvre. Non ti\u00f1a m\u00e1i que nove anos cando o seu pai Filipe III morreu subitamente de regreso da desastrosa Cruzada de Arag\u00f3n. No seu testamento, o rei estableceu para Lu\u00eds unha pensi\u00f3n anual e perpetua de libras.\nEn 1297 o seu medio irm\u00e1n, o rei Filipe IV \"o Fermoso\" cedeulle o se\u00f1or\u00edo de Beaumont-le-Roger. As\u00ed mesmo, en 1298 (ou en 1300, segundo a fontes) concedeulle o t\u00edtulo e conde de \u00c9vreux, e tam\u00e9n lle asignou o condado de Longueville, que confiscara a Enguerrand de Marigny.\nLu\u00eds de \u00c9vreux foi un personaxe discreto, destacando sobre todo polas s\u00faas calidades de diplom\u00e1tico. A s\u00faa influencia pol\u00edtica real \u00e9 dificilmente avali\u00e1bel. Unha das s\u00faas m\u00e1is importantes misi\u00f3ns diplom\u00e1ticass foi o seu papel de negociador do tratado de Athis-sur-Orge, que puxo o fin \u00e1 guerra de Flandres, conflito armado que opuxo o condado de Flandres ao reino de Francia de Filipe IV de 1297 a 1305.\nA diferenza de moitos dos seus contempor\u00e1neos, era un pr\u00edncipe comprometido coa paz. Para el, un \"se\u00f1or de sangue\" non \u00e9 verdadeiramente \"grande m\u00e1is que na proporci\u00f3n en que se somete a Deus, ao soberano e \u00e1s leis\". Defendeu firmemente o dereito do Estado contra a Igrexa e axudou o seu irm\u00e1n Filipe IV \"o Femoso\" na s\u00faa loita contra Bonifacio VIII. E, en 1314, op\u00faxose a unha nova guerra contra os flamengos e empuxou o seu irm\u00e1n \u00e1 negociaci\u00f3n, o que conduciu \u00e1 \"Convenci\u00f3n de Marquette\", que permitiu salvagardar a paz entre Francia e Flandres.\nO 6 de outubro de 1298 o seu irm\u00e1n Filipe IV cedeulle en apanaxe o Condado de Evreux, talvez para resolver as s\u00faas dificultades financeiras. Ao mesmo tempo recibiu os se\u00f1or\u00edos de \u00c9tampes, de Meulan, de Gien, de Aubigny e outros.\nEn 1308 o seu nome foi uns dos propostos como candidato do Reino de Francia ao trono do Sacro Imperio Romano Xerm\u00e1nico.\nEn 1316, \u00e1 morte de Lu\u00eds X de Francia e I de Navarra, Lu\u00eds e \u00c9vreux uniuse ao seu sobri\u00f1o Filipe, conde de Poitiers, na s\u00faa loita para obter a rexencia. Filipe, convertido en rei baixo o nome de Filipe V, recompensou o seu t\u00edo erixindo o conde de \u00c9vreux en \"Par de Francia\". As\u00ed mesmo, o conde de Evreux converteuse en conselleiro escoitado polo xove soberano.\nEn 1317 Lu\u00eds tivo importantes diferenzas co seu irm\u00e1n Carlos de Valois. En efecto, o de \u00c9vreux obtivera o prestixioso compromiso de matrimonio dunha das s\u00faas fillas co neto do conde Roberto III de Flandres, Lu\u00eds de Crecy. Pero este proxecto foi abandonado despois da rebeli\u00f3n do pai deste \u00faltimo, Lu\u00eds I de Nevers. Valois aproveitou a oportunidade para obter a promesa dunha uni\u00f3n entre Lu\u00eds e unha das s\u00faas propias fillas. Filipe V interveu para pechar o cami\u00f1o ao seu t\u00edo Valois, e finalmente Nevers casou con Margarida, a segunda filla do rei de Francia. Finalmente, co fin de apazugar o conde de \u00c9vreux, o rei acordou pedir para o seu fillo Filipe a man da pequena Xoana de Navarra, filla do defunto Lu\u00eds X e eventual pretendente \u00e1 coroa de Francia. Desta \u00faltima uni\u00f3n nacer\u00eda Carlos II \"o Malo\".\nDesexando \"deixar o mundo\", o conde de \u00c9vreux organizou a divisi\u00f3n dos seus bens entre os seus fillos no ver\u00e1n de 1318, e retirose \u00e1 Abad\u00eda de Notre-Dame de Longpont. Non permaneceu al\u00ed m\u00e1is que uns poucos meses, xa que morreu repentinamente, \u00e1 idade de 43 anos, o 19 de maio de 1319. O seu corpo foi enterrado na igrexa do convento dos \"xacobinos\" en Par\u00eds, xunto \u00e1 s\u00faa esposa Margarida de Artois, mentres que o seu coraz\u00f3n se depositou na igrexa \"dos Cordeliers\" da mesma cidade.\nMatrimonio e descendencia.\nLu\u00eds de \u00c9vreux casou en 1301 con Margarida de Artois (c. 1285-1311), filla de Filipe de Artois e de Branca da Breta\u00f1a. O matrimonio tivo os seguintes fillos:\nLu\u00eds tivo tam\u00e9n un fillo natural, Xo\u00e1n, bar\u00f3n de Polissac.\nLu\u00eds de \u00c9vreux deu orixe \u00e1 casa capetiana Casa de \u00c9vreux, ou de \u00c9vreux-Navarra."}
{"id": "391070", "revid": "85894", "url": "https://gl.wikipedia.org/wiki?curid=391070", "title": "Buxelle, Marz\u00e1s, Carballedo", "text": "Buxelle \u00e9 un lugar da parroquia da Marz\u00e1s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 1 muller e 4 homes.\nToponimia.\nO top\u00f3nimo \u00e9 un diminutivo do antrop\u00f3nimo ou . Ning\u00fan outro lugar galego se chama as\u00ed."}
{"id": "391071", "revid": "22795", "url": "https://gl.wikipedia.org/wiki?curid=391071", "title": "Lu\u00eds de Francia", "text": ""}
{"id": "391072", "revid": "22795", "url": "https://gl.wikipedia.org/wiki?curid=391072", "title": "Lu\u00eds I de \u00c9vreux", "text": ""}
{"id": "391073", "revid": "85894", "url": "https://gl.wikipedia.org/wiki?curid=391073", "title": "Marz\u00e1s, Marz\u00e1s, Carballedo", "text": "Marz\u00e1s \u00e9 un lugar da parroquia da Marz\u00e1s, no concello lugu\u00e9s de Carballedo, na comarca de Chantada. Segundo o INE en 2019 ti\u00f1a 11 habitantes, 4 mulleres e 7 homes.\nToponimia.\nO top\u00f3nimo deriva do antrop\u00f3nimo .\nPatrimonio.\nA igrexa parroquial presenta no interior un arco triunfal de medio punto e na porta principal, dintelada, aparece a seguinte inscrici\u00f3n: OSSORIO + A\u00d1O DE 1727."}
{"id": "391074", "revid": "85894", "url": "https://gl.wikipedia.org/wiki?curid=391074", "title": "O Mato, Marz\u00e1s, Carballedo", "text": "O Mato \u00e9 un lugar da parroquia da Marz\u00e1s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 13 habitantes, 7 mulleres e 6 homes.\nToponimia.\nO top\u00f3nimo deriva do antrop\u00f3nimo ."}
{"id": "391075", "revid": "85894", "url": "https://gl.wikipedia.org/wiki?curid=391075", "title": "Vales, Marz\u00e1s, Carballedo", "text": "Vales \u00e9 un lugar da parroquia da Marz\u00e1s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 3 habitantes, 1 muller e 2 homes.\nToponimia.\nO top\u00f3nimo \u00e9 un plural do or\u00f3nimo val (lat\u00edn ), sitio fondo entre montes ."}
{"id": "391079", "revid": "6939", "url": "https://gl.wikipedia.org/wiki?curid=391079", "title": "Rep\u00fablica da Illa de Arousa", "text": ""}
{"id": "391080", "revid": "5863", "url": "https://gl.wikipedia.org/wiki?curid=391080", "title": "Lista de condes e duques de \u00c9tampes", "text": "Na \u00e9poca carolinxia \u00c9tampes foi xa a sede dun condado (\"comitatus Stampensis\"), do que hai memoria no s\u00e9culo X, pero a palabra reflect\u00eda daquela unha realidade diferente que nas \u00e9pocas posteriores: era unha simple circunscrici\u00f3n do Imperio, cuxa administraci\u00f3n non se transmit\u00eda por dereito de herdanza.\nCando os Robertinos subiron ao trono e fundaron a monarqu\u00eda dos Capetos, o pa\u00eds de \u00c9tampes pertenceulles durante moito tempo, e ser\u00eda unha das pezas mestras do dominio real sobre o que o rei exerc\u00eda teoricamente un control directo. Houbo, por\u00e9n, vizcondes de \u00c9tampes no s\u00e9culo XI, nunha \u00e9poca na que os primeiros capetos se esforzan por establecer a s\u00faa autoridade sobre as s\u00faas propias terras.\nCondes de \u00c9tampes.\nEn primeiro lugar c\u00f3mpre denunciar a lenda, ao parecer inventada por Fran\u00e7ois de Belleforest (1530-1583), segundo a cal un certo Xo\u00e1n de \u00c9tampes, presuntamente xenro de Filipe I (cando realmente o era de Ferry de Ch\u00e2tillon), fillo de Payen, que ser\u00eda se\u00f1or de \u00c9tampes a principios do s\u00e9culo XII, lenda xa denunciada como unha fantas\u00eda no s\u00e9culo XVII, pero que sempre renace entre os xenealoxistas afeccionados \u00e1s orixes reais.\n1298-1319 : Lu\u00eds de \u00c9vreux (1276 - 1319), fillo de Filipe III de Francia\nDe feito Lu\u00eds de \u00c9vreux foi unicamnte bar\u00f3n de \u00c9tampes, e foi soamente para o seu fillo e sucesor Carloa cando esta Baron\u00eda foiu erixida en Condado.\n1319-1336 : Carlos de \u00c9tampes (1305 - 1336), fillo do precedente\n1336-1400 : Lu\u00eds de \u00c9tampes (1336 - 1400), fillo do precedente\n1400-1416 : Xo\u00e1n I de Berry (1340 - 1416), duque de Berry, fillo de Xo\u00e1n II \"o Bo\", rei de Francia\n1421-1438 : Ricardo da Breta\u00f1a (1395 - 1438), fillo de Xo\u00e1n IV da Breta\u00f1a\n1438-1477 : Francisco II (1435 - 1488), fillo do precedente, e que enseguida chegar\u00eda a ser duque da Breta\u00f1a. Como o seu pai non ter\u00eda m\u00e1is que o t\u00edtuo do Condado de \u00c9tampes, que permanecer\u00eda en realidade en posesi\u00f3n dos Borgo\u00f1\u00f3ns at\u00e9 1478.\n1478-1500 : Xo\u00e1n de Foix-\u00c9tampes (1452 - 1500), fillo de Gast\u00f3n IV de Foix-Bearn\n1500-1512 : Gast\u00f3n de Foix-Nemours (1489 - 1512), duque de Nemours, fillo do precedente\n1512-1514 : Ana da Breta\u00f1a, esposa de Lu\u00eds XII de Francia e filla de Francisco II da Breta\u00f1a\n1514-1524 : Claudia de Francia (1499 - 1524), filla dos precedentes, casou con Francisco I de Francia\n1526-1534 : Xo\u00e1n de La Barre (\u2020 1534), conde de \u00c9tampes (1526 - transferido a t\u00edtulo vitalicio polo rei), vizconde de Bridiers, Bar\u00f3n de V\u00e9rets, se\u00f1or de La Barre, de Villemartin, de Plessis-l\u00e8s-Tours, de la Subterrane, de Coez e de Jouy-en-Josas, preboste e gobernador militar de Par\u00eds.\nDuques de \u00c9tampes.\n1536-1553 : Xo\u00e1n de Brosse (\u2020 1564), conde de Penthi\u00e8vre \nDuquesas de \u00c9tampes.\n1553-1566 : Diana de Poitiers (1499 - 1566), amante de Henrique II de Francia\n1598-1599 : Gabriela de Estr\u00e9es (1571 - 1599), amante de Henrique II de Francia\nDuques de \u00c9tampes.\n1576-1577 : Xo\u00e1n Casimiro do Palatinado, fillo do Elector palatino\n1599-1665 : C\u00e9sar de Vend\u00f4me (1594 - 1665), fillo de Henrique II de Francia e de Gabriela de Estr\u00e9es\n1665-1669 : Lu\u00eds II de Vend\u00f4me (1612 - 1669)\n1669-1712 : Lu\u00eds III Xos\u00e9 de Vend\u00f4me (1654 - 1712)"}
{"id": "391087", "revid": "111586", "url": "https://gl.wikipedia.org/wiki?curid=391087", "title": "Universidade Stanford", "text": "A Universidade Leland Stanford J\u00fanior (oficialmente en ingl\u00e9s Leland Stanford Junior University, coloquialmente the Farm), co\u00f1ecida como Universidade Stanford, \u00e9 unha universidade de investigaci\u00f3n privada situada en Palo Alto, California (Estados Unidos).\nEst\u00e1 localizada a uns 56\u00a0km ao sueste de San Francisco, en terreos do condado de Santa Clara contiguos a Palo Alto. A universidade \u00e1chase por tanto no coraz\u00f3n xeogr\u00e1fico e hist\u00f3rico de Silicon Valley.\nHistoria.\nStanford foi fundada por Leland Stanford, magnate ferroviario, senador dos Estados Unidos, e ex gobernador de California, xunto coa s\u00faa esposa Jane Lathrop Stanford. Foi chamada as\u00ed en honra do seu \u00fanico fillo, Leland Stanford Jr., que morreu en 1884 de febre tifoide pouco antes de cumprir 16 anos. Os seus pais decidiron crear unha instituci\u00f3n que servise \"para promover o benestar p\u00fablico exercendo unha influencia en beneficio da humanidade e a civilizaci\u00f3n\".\nOs Stanford visitaron o presidente de Harvard, Charles Eliot, e consult\u00e1ronlle se el crear\u00eda unha universidade, unha escola t\u00e9cnica ou un museo. Eliot respondeulles que el fundar\u00eda unha universidade e que unha doaz\u00f3n de 5 mill\u00f3ns de d\u00f3lares ser\u00eda suficiente (en d\u00f3lares de 1884, ser\u00edan preto de 133 mill\u00f3ns de d\u00f3lares de hoxe). Os Stanford tam\u00e9n visitaron a Universidade Cornell, a Universidade Johns Hopkins e o Instituto de Tecnolox\u00eda de Massachusetts (MIT). Por \u00faltimo, Leland e Jane Stanford crearon d\u00faas instituci\u00f3ns en honra a Leland J\u00fanior: a universidade e o museo, o cal foi orixinalmente planeado para San Francisco, pero foi trasladado xunto \u00e1 universidade.\nCo\u00f1\u00e9cese localmente como \"The Farm\" (A Granxa) porque a universidade est\u00e1 situada no que fora a granxa de cr\u00eda de cabalos de Leland Stanford.\nA universidade abriu as s\u00faas portas oficialmente o 1 de outubro de 1890, cun total de 559 estudantes e 15 docentes, sete dos cales provi\u00f1an da Universidade Cornell. Orixinalmente non se cobraba pola instruci\u00f3n e, a\u00ednda que o ensino era mixto, o n\u00famero de mulleres inscritas estivo limitado durante varios anos.\nO lema oficial da universidade, seleccionado polos Stanford durante a formaci\u00f3n da instituci\u00f3n, \u00e9 \"Die Luft der Freiheit weht\", cuxa traduci\u00f3n do alem\u00e1n \u00e9 \"sopra o vento da liberdade\". A frase prov\u00e9n do reformador Ulrich von Hutten, e foi elixida nunha \u00e9poca na que o alem\u00e1n substitu\u00edra recentemente ao lat\u00edn como idioma dominante nas humanidades e na filosof\u00eda, funci\u00f3n que reter\u00eda ata a segunda guerra mundial.\nStanford foi ata os anos 1930 unha universidade relativamente pequena e pouco importante. Entre 1929 e 1934, Herbert Hoover, un graduado desta Universidade, presidiu os Estados Unidos nun per\u00edodo caracterizado por unha gran crise econ\u00f3mica. En 1939, William Hansen e os irm\u00e1ns Russell e Sigurd Varian inventaron a v\u00e1lvula termoi\u00f3nica Klystron, un xerador de microondas de alta frecuencia que foi a base dos radares da segunda guerra mundial. A partir de ent\u00f3n, Stanford foi incrementando a s\u00faa reputaci\u00f3n internacional, primeiro grazas aos proxectos de investigaci\u00f3n militar e despois ao esp\u00edrito emprendedor dos seus profesores e estudantes. Stanford foi o berce de empresas t\u00e9cnicas e cient\u00edficas tan importantes como Hewlett-Packard, Cisco Systems, VMware, Yahoo!, Google e Sun Microsystems. De feito, \"Sun\" orixinariamente era unha abreviatura de \"Stanford University Network\".\nAo longo da s\u00faa historia Stanford tivo vinte e sete galardoados co Premio Nobel entre os seus profesores, en \u00e1reas como por exemplo a econom\u00eda, destacan: Kenneth Arrow, Gary Becker, Milton Friedman, Douglass North, Myron Scholes, William Sharpe, Michael Spence, Joseph E. Stiglitz, en f\u00edsica: Felix Bloch, Steven Chu, Robert Hofstadter, Robert B. Laughlin, Douglas Osheroff, Martin Perl, Burton Richter, Arthur Leonard Schawlow, Richard E. Taylor, e en qu\u00edmica: Paul Berg, Roger Kornberg ou medicina: Andrew Fire, Arthur Kornberg. A\u00ednda que o traballo que os levou a ga\u00f1ar o Nobel non se desenvolveu en moitos casos nesta universidade, Stanford soubo atraer o talento destes nobeis. Stanford figura entre as 10 mellores universidades dos Estados Unidos nos campos de enxe\u00f1er\u00eda el\u00e9ctrica, enxe\u00f1er\u00eda inform\u00e1tica, econom\u00eda, ciencias empresariais e dereito. \nStanford mant\u00e9n unha sa e cordial rivalidade coa veci\u00f1a Universidade de California, Berkeley. Esta rivalidade alcanza a s\u00faa cima todos os anos co \"Big Game\" ou partido de f\u00fatbol americano entre os equipos das d\u00faas universidades.\nActualmente a universidade \u00e9 a maior propietaria privada de terreos na ba\u00eda de San Francisco grazas ao legado dos Stanford. Os seus terreos son tan amplos que chegan a albergar un acelerador lineal, un parque empresarial coa sede mundial de Hewlett-Packard e un importante centro m\u00e9dico.\nEscolas.\nStanford ten sete escolas: "}
{"id": "391089", "revid": "98629", "url": "https://gl.wikipedia.org/wiki?curid=391089", "title": "Prote\u00edna quinase C", "text": "A prote\u00edna quinase C ou PKC (), \u00e9 unha familia de encimas prote\u00edna quinases que interve\u00f1en no control do funcionamento doutras prote\u00ednas por medio da fosforilaci\u00f3n de grupos hidroxilo de residuos de amino\u00e1cidos serina e treonina destas prote\u00ednas. Tam\u00e9n se denominan as\u00ed cada membro desta familia. Os encimas PKC \u00e1 s\u00faa vez son activados por sinais como o incremento da concentraci\u00f3n de diacilglicerol (DAG) ou i\u00f3ns calcio (Ca2+). Desempe\u00f1an importantes papeis en varias fervenzas de transduci\u00f3n de sinais.\nA familia PKC consta de 15 isocimas en humanos. Div\u00eddense en tres subfamilias, base\u00e1ndose nos seus requirimentos de segundo mensaxeiro, chamadas convencional (ou cl\u00e1sica), nova e at\u00edpica. As (c)PKC convencionais conte\u00f1en as isoformas \u03b1, \u03b2I, \u03b2II e \u03b3. Estas requiren Ca2+, DAG e un fosfol\u00edpido como a fosfatidilserina para a activaci\u00f3n. A subfamilia de (n)PKC novas comprende as isoformas \u03b4, \u03b5, \u03b7 \u03b8, e para a s\u00faa activaci\u00f3n requiren DAG, pero non Ca2+. As\u00ed, as PKC convencionais e novas son activadas pola mesma v\u00eda de transduci\u00f3n de sinais que a fosfolipase C. Por outra parte, as (a)PKC at\u00edpicas (inclu\u00edndo a prote\u00edna quinase M\u03b6 e as isoformas \u03b9 / \u03bb) non requiren nin Ca2+ nin diacilglicerol para a activaci\u00f3n. O termo \"prote\u00edna quinase C\" ref\u00edrese xeralmente a toda a familia de isoformas.\nEstrutura.\nA estrutura de todas as PKC consta dun dominio regulatorio e un dominio catal\u00edtico que se mante\u00f1en unidos por unha rexi\u00f3n bisagra. A rexi\u00f3n catal\u00edtica est\u00e1 moi conservada entre as diferentes isoformas, e tam\u00e9n, en menor grao, entre a rexi\u00f3n catal\u00edtica doutras serina/treonina prote\u00edna quinases. As diferenzas no segundo mensaxeiro que requiren nas isoformas d\u00e9bense \u00e1 rexi\u00f3n regulatoria, que \u00e9 similar dentro dunha clase, pero difire entre elas. A maior\u00eda da estrutura cristalina da rexi\u00f3n catal\u00edtica do PKC non foi determinada, excepto no caso das PKC theta e iota. Debido \u00e1 s\u00faa semellanza con outras quinases cuxa estrutura cristalina se co\u00f1ece, a s\u00faa estrutura pode ser facilmente predita.\nRexi\u00f3n regulatoria.\nO dominio regulatorio ou a rexi\u00f3n do extremo amino teminal das PKC cont\u00e9n varias subrexi\u00f3ns compartidas. O dominio C1, presente en todas as isoformas de PKC ten un sitio de uni\u00f3n para o DAG e para an\u00e1logos non hidrolizables e non fisiol\u00f3xicos chamados forbol \u00e9steres. Este dominio \u00e9 funcional e ten a capacidade de unirse ao DAG tanto nas isoformas convencionais coma nas novas; por\u00e9n, o dominio C1 nas PKC at\u00edpicas non pode unirse ao DAG nin a forbol \u00e9steres. O dominio C2 act\u00faa como sensor de Ca2+ e est\u00e1 presente nas isoformas convencionais e novas, pero funciona como sensor de Ca2+ s\u00f3 nas convencionais. A rexi\u00f3n pseudosubstrato, que est\u00e1 presente nas tres clases de PKC, \u00e9 unha pequena secuecnia de amino\u00e1cidos que imita un substrato e \u00fanese na cavidade de uni\u00f3n ao substrato do dominio catal\u00edtico, carece dos residuos de serina e treonina cr\u00edticos fosfoaceptores, o que mant\u00e9n o encima inactivo. Cando est\u00e1n presentes o Ca2+ e o DAG en suficientes concentraci\u00f3ns, estes \u00fanense aos dominios C2 e C1, respectivamente, e recrutan a PKC na membrana. Esta interacci\u00f3n coa membrana ten como resultado a liberaci\u00f3n do pseudosubstrato do sitio catal\u00edtico e a activaci\u00f3n do encima. Por\u00e9n, para que ocorran estas interacci\u00f3ns alost\u00e9ricas, a PKC debe primeiro ser adecuadamente pregada e na conformaci\u00f3n correcta que permita a acci\u00f3n catal\u00edtica. Isto depende da fosforilaci\u00f3n da rexi\u00f3n catal\u00edtica, tal como se discute m\u00e1is abaixo.\nRexi\u00f3n catal\u00edtica.\nA rexi\u00f3n catal\u00edtica ou n\u00facleo quinase da PKC pode realizar diferentes funci\u00f3ns; PKB (tam\u00e9n chamada Akt) e as PKC quinases conte\u00f1en aproximadamente un 40% de semellanza nas secuencias de amino\u00e1cidos. Esta similitude increm\u00e9ntase a ~ 70% entre as PKC e incluso m\u00e1is canto comparamos dentro dunha clase. Por exemplo, as d\u00faas isoformas de PKC at\u00edpicas, \u03b6 e \u03b9/\u03bb, son id\u00e9nticas nun 84% (Selbie et al., 1993). Das aproximadamente 30 estruturas de prote\u00edna quinases das que se co\u00f1ece a estrutura cristalina, todas te\u00f1en a mesma organizaci\u00f3n b\u00e1sica. Te\u00f1en unha estrutura bilobada cunha folla \u03b2 que comprende o lobo N-terminal e unha h\u00e9lice \u03b1 que constit\u00fae o lobo C-terminal. Tanto os sitiios de uni\u00f3n para o ATP coma para o substrato est\u00e1n localizados na fenda formada por estes dous lobos. Este \u00e9 tam\u00e9n onde se une o dominio pseudosubstrato da rexi\u00f3n regulatoria.\nOutra caracter\u00edstica da rexi\u00f3n catal\u00edtica da PKC que \u00e9 esencial para a viabilidade da quinase \u00e9 a s\u00faa fosforilaci\u00f3n. As PKC convencionais e novas te\u00f1en tres sitios de fosforilaci\u00f3n denominados: bucle de activaci\u00f3n, motivo xiro, e motivo hidrof\u00f3bico. As PKC at\u00edpicas s\u00f3 son fosforiladas no bucle de activaci\u00f3n e no motivo xiro. A fosforilaci\u00f3n do motivo hidrof\u00f3bico \u00e9 innecesaria debido \u00e1 presenza dun residuo de \u00e1cido glut\u00e1mico en lugar de serina, que ten unha carga negativa, polo que act\u00faa de similar maneira que un residuo fosforilado. Estes eventos de fosforilaci\u00f3n son esenciais para a actividade do encima, e a prote\u00edna quinase 1 dependente de 3-fosfoinos\u00edtido (PDK1) \u00e9 a quinase de augas arriba da ruta responsable de iniciar o proceso por transfosforilaci\u00f3n do bucle de activaci\u00f3n.\nA secuencia consenso dos encimas prote\u00edna quinases C \u00e9 similar \u00e1 da prote\u00edna quinase A, xa que cont\u00e9n amino\u00e1cidos b\u00e1sicos preto da Ser/Thr que \u00e9 fosforilada. Os seus substratos son, por exemplo, as prote\u00ednas MARCKS, a quinase MAP, o inhibidor factor de transcrici\u00f3n I\u03baB, o receptor da vitamina D3 VDR, a quinase Raf, a calpa\u00edna e o receptor do factor de crecemento epid\u00e9rmico.\nActivaci\u00f3n.\nUnha vez activados, os encimas prote\u00edna quinase C son translocados \u00e1 membrana plasm\u00e1tica polas prote\u00ednas RACK (receptor unido a membranas para prote\u00edna quinases C activadas). Os encimas prote\u00edna quinase C son co\u00f1ecidas pola s\u00faa activaci\u00f3n a longo prazo: Permanecen activadas despois de que o sinal de activaci\u00f3n orixinal ou a onda de Ca2+ desapareceron. Suponse que conseguen isto por medio da produci\u00f3n de diacilglicerol a partir de fosfatidilinositol por unha fosfolipase; os \u00e1cidos graxos poden tam\u00e9n exercer unha funci\u00f3n na activaci\u00f3n a longo prazo.\nFunci\u00f3n.\nAsign\u00e1ronse m\u00faltiples funci\u00f3ns \u00e1s PKC. As m\u00e1is frecuentemente citadas son que a PKC est\u00e1 implicada na desensibilizaci\u00f3n de receptor, eventos de modulaci\u00f3n da estrutura da membrana, regulaci\u00f3n da transcrici\u00f3n, mediaci\u00f3n de respostas inmunes, regulaci\u00f3n do crecemento celular, e na aprendizaxe e memoria. Estas funci\u00f3ns real\u00edzanse por fosforilaci\u00f3n mediada por PKC doutras prote\u00ednas. Por\u00e9n, as prote\u00ednas substrato presentes para a fosforilaci\u00f3n var\u00edan, xa que a expresi\u00f3n das prote\u00ednas \u00e9 diferente entre distintos tipos de c\u00e9lulas. As\u00ed, os efectos da PKC son espec\u00edficos do tipo de c\u00e9lula:\nPatolox\u00eda.\nA prote\u00edna quinase C activada polo promotor de tumores forbol \u00e9ster pode fosforilar potentes activadores da transcrici\u00f3n, e as\u00ed conduce ao incremento da expresi\u00f3n de oncoxenes, promovendo a progresi\u00f3n do cancro, ou interfire con outros fen\u00f3menos.\nInhibidores.\nOs inhibidores da prote\u00edna quinase C (PKCI), como a ruboxistaurina, potencialmente poden ser beneficiosos na nefropat\u00eda diab\u00e9tica perif\u00e9rica.\nA cheleritrina \u00e9 un inhibidor natural \"selectivo\" da PKC. Outros PKCI naturais son o miyabenol C, a myricitrina, e o gossypol.\nOutros PKCIs : Verbasc\u00f3sido, BIM-1.\nActivadores.\nO activador da prote\u00edna quinase C inxenol mebutato, derivado da planta \"Euphorbia peplus\", \u00e9 un tratamento que foi aprobado nos Estados Unidos pola FDA opara o tratamento da queratose act\u00ednica.\nA bryostatina 1 pode actuar como un activador da PKCe e en 2016 foi investigado para a s\u00faa posible aplicaci\u00f3n na enfermidade de Alzheimer."}
{"id": "391091", "revid": "27155", "url": "https://gl.wikipedia.org/wiki?curid=391091", "title": "PKC", "text": ""}
{"id": "391095", "revid": "85894", "url": "https://gl.wikipedia.org/wiki?curid=391095", "title": "Bacelares, Oleiros, Carballedo", "text": "Bacelares \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 estaba despoboado.\nToponimia.\nO top\u00f3nimo fai referencia a un terreo de bacelos de vides, de vides novas ou para replantar. En lat\u00edn , diminutivo de ."}
{"id": "391096", "revid": "85894", "url": "https://gl.wikipedia.org/wiki?curid=391096", "title": "Carcac\u00eda, Oleiros, Carballedo", "text": "Carcac\u00eda \u00e9 un lugar da parroquia da Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a un habitante, unha muller.\nToponimia.\nA orixe do top\u00f3nimo non est\u00e1 moi clara. Pode ser unha *\"Casa de Cas\u00eda\" ou referirse ao fit\u00f3nimo carqueixa (lat\u00edn )."}
{"id": "391097", "revid": "85894", "url": "https://gl.wikipedia.org/wiki?curid=391097", "title": "O Fontao, Oleiros, Carballedo", "text": "O Fontao \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 4 habitantes, 3 mulleres e 1 home.\nToponimia.\nO top\u00f3nimo est\u00e1 relacionado con fonte, do lat\u00edn , relativo a ."}
{"id": "391098", "revid": "23204", "url": "https://gl.wikipedia.org/wiki?curid=391098", "title": "Micrathena sagittata", "text": "Micrathena sagittata \u00e9 unha especie de ara\u00f1a que pertence \u00e1 familia Araneidae. Habita no leste dos Estados Unidos de Am\u00e9rica e \u00f3 longo de Am\u00e9rica Central.\n\u00c9 unha ara\u00f1a sorprendente cunha forma distintiva no abdome que \u00e9 amarelo, con partes negras e vermellas que lembran \u00f3 ic\u00f3nico Pikachu da serie Pok\u00e9mon. Os machos acadan os 5mm de lonxitude (exclu\u00edndo as patas), mentres que as femias son meirandes, acadando os 9mm. Os machos non te\u00f1en espi\u00f1as."}
{"id": "391100", "revid": "56817", "url": "https://gl.wikipedia.org/wiki?curid=391100", "title": "A Cova da Becha", "text": "O top\u00f3nimo galego A Cova da Becha pode referirse a:"}
{"id": "391102", "revid": "1131", "url": "https://gl.wikipedia.org/wiki?curid=391102", "title": "Covas de Abaixo", "text": "O top\u00f3nimo galego Covas de Abaixo pode referirse a:"}
{"id": "391103", "revid": "1131", "url": "https://gl.wikipedia.org/wiki?curid=391103", "title": "Covas de Arriba", "text": "O top\u00f3nimo galego Covas de Arriba pode referirse a:"}
{"id": "391105", "revid": "1131", "url": "https://gl.wikipedia.org/wiki?curid=391105", "title": "Cova de Pazos", "text": ""}
{"id": "391106", "revid": "1131", "url": "https://gl.wikipedia.org/wiki?curid=391106", "title": "A Cova de Xerpe", "text": ""}
{"id": "391107", "revid": "12452", "url": "https://gl.wikipedia.org/wiki?curid=391107", "title": "Cova Terre\u00f1a", "text": ""}
{"id": "391108", "revid": "1131", "url": "https://gl.wikipedia.org/wiki?curid=391108", "title": "A Covada", "text": ""}
{"id": "391109", "revid": "1131", "url": "https://gl.wikipedia.org/wiki?curid=391109", "title": "O Coval", "text": ""}
{"id": "391110", "revid": "1131", "url": "https://gl.wikipedia.org/wiki?curid=391110", "title": "Os Covallos", "text": ""}
{"id": "391111", "revid": "1131", "url": "https://gl.wikipedia.org/wiki?curid=391111", "title": "Covas de Lobos", "text": ""}
{"id": "391112", "revid": "1131", "url": "https://gl.wikipedia.org/wiki?curid=391112", "title": "Covas do R\u00edo", "text": ""}
{"id": "391113", "revid": "1131", "url": "https://gl.wikipedia.org/wiki?curid=391113", "title": "A Covasa", "text": ""}
{"id": "391114", "revid": "23204", "url": "https://gl.wikipedia.org/wiki?curid=391114", "title": "Pobo nasa", "text": "Os nasa ou paez son un pobo ind\u00edxena que habita no departamento do Cauca, pero tam\u00e9n nas terras baixas de Caquet\u00e1, en Tierradentro, \u00e1mbalas d\u00faas na rexi\u00f3n andina do suroccidente de Colombia. Os nasa falan o nasa, este \u00faltimo pertencente \u00e1s linguas chibchas. Son os descendentes directos da poboaci\u00f3n nativa que se atopaba neste territorio durante a chegada dos conquistadores espa\u00f1ois, a quen opuxeron unha forte resistencia, xunto cos pijaos."}
{"id": "391115", "revid": "1131", "url": "https://gl.wikipedia.org/wiki?curid=391115", "title": "A Covela", "text": ""}
{"id": "391116", "revid": "23204", "url": "https://gl.wikipedia.org/wiki?curid=391116", "title": "Pobo paez", "text": ""}
{"id": "391118", "revid": "1131", "url": "https://gl.wikipedia.org/wiki?curid=391118", "title": "As Covelas", "text": ""}
{"id": "391119", "revid": "1131", "url": "https://gl.wikipedia.org/wiki?curid=391119", "title": "Coveli\u00f1a", "text": "O top\u00f3nimo galego Coveli\u00f1a pode referirse a:"}
{"id": "391120", "revid": "1131", "url": "https://gl.wikipedia.org/wiki?curid=391120", "title": "A Coveli\u00f1a", "text": ""}
{"id": "391121", "revid": "1131", "url": "https://gl.wikipedia.org/wiki?curid=391121", "title": "Coveli\u00f1o", "text": "O top\u00f3nimo galego Coveli\u00f1o pode referirse a:"}
{"id": "391122", "revid": "1131", "url": "https://gl.wikipedia.org/wiki?curid=391122", "title": "O Coveli\u00f1o", "text": ""}
{"id": "391123", "revid": "1131", "url": "https://gl.wikipedia.org/wiki?curid=391123", "title": "Coveli\u00f1as", "text": ""}
{"id": "391125", "revid": "1131", "url": "https://gl.wikipedia.org/wiki?curid=391125", "title": "Carl Friedrich Lottner", "text": "Carl Friedrich Lottner, nado o 20 de xu\u00f1o de 1834 en Berl\u00edn e finado o 15 de abril de 1873 en Dubl\u00edn, foi un ling\u00fcista e profesor de ensino medio xermano-irland\u00e9s.\nTraxectoria.\nLottner era fillo dun Jusitiars e irm\u00e1n de Heinrich Lottner. Os dous fillos do Conselleiro xudicial, Franz August Lottner (1796-1836) e Juliane Caroline Wilhelmine Lottner, nada Sander. Lottner estudou dende 1851 a 1854 na Universidade de Berl\u00edn, Filolox\u00eda e Ling\u00fc\u00edstica Comparada con Franz Bopp e Jacob Grimm. Despois dos seus estudos, comezou a traballar como profesor de ensino secundario, pero intentou conseguir unha carreira universitaria. Deixou o Reino de Prusia, e estableceuse desde 1858 en Edimburgo. Un ano m\u00e1is tarde, mudouse a Londres, e, finalmente, a partir de 1860 ata a s\u00faa morte ao Trinity College de Dubl\u00edn (Reino Unido de gran Breta\u00f1a e Irlanda), para ser profesor. Al\u00ed, asumiu a praza vacante de s\u00e1nscrito, que ocupara ata a s\u00faa morte Rudolph Thomas Siegfried (1830-1863), procedente de Dessau. Ao mesmo tempo, Lottner traballou a media xornada como bibliotecario. A s\u00faa vida dedicouna case totalmente ao seu traballo cient\u00edfico. O seu interese especial foi para moitas linguas indoeuropeas. Pero tam\u00e9n lles prestou atenci\u00f3n \u00e1 escrita cuneiforme e \u00e1s linguas africanas e asi\u00e1ticas.\nFormulou en 1861 a hip\u00f3tese dunha relaci\u00f3n m\u00e1is pr\u00f3xima entre o grupo ling\u00fc\u00edstico italo-c\u00e9ltico dentro do (hipot\u00e9tico) protoindoeuropeo (PIE). O seu traballo \"Ausnahmen der ersten Lautverschiebung\u201c (1862) facilitoulle a Friedrich Max M\u00fcller correlaci\u00f3ns fundamentais no seu exame da Lei de Grimm no seu \"Lectures on the Sciences of Languages\" (1864)."}
{"id": "391127", "revid": "624", "url": "https://gl.wikipedia.org/wiki?curid=391127", "title": "Carl Lottner", "text": ""}
{"id": "391128", "revid": "1131", "url": "https://gl.wikipedia.org/wiki?curid=391128", "title": "O Mato", "text": ""}
{"id": "391130", "revid": "98629", "url": "https://gl.wikipedia.org/wiki?curid=391130", "title": "Wowoni", "text": "Wawoni (tam\u00e9n chamada Wowonii) \u00e9 unha illa no Mar de Banda, Indonesia, fronte \u00e1 costa sueste de Sulawesi. A s\u00faa superficie ten 715\u00a0km\u00b2. Desde 2013, forma unha rexencia propia dentro da provincia de C\u00e9lebes Suroriental, sendo previamente parte da Rexencia Konawe, a nova Rexencia, que comprende os sete distritos na Illa Wawonii, denom\u00ednase Rexencia Konawe Kepulauan (\"Rexencia das illas Konawe\"). A capital administrativa da nova Rexencia \u00e9 Langara (no distrito Wawonii oeste)."}
{"id": "391131", "revid": "85894", "url": "https://gl.wikipedia.org/wiki?curid=391131", "title": "Ambasmestas, Oleiros, Carballedo", "text": "Ambasmestas \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Non figura como entidade de poboaci\u00f3n no INE en 2016, a\u00ednda que figura no Nomenclator de Galicia.\nToponimia.\nO top\u00f3nimo fai referencia ao lat\u00edn , augas que se mesturan: as do Mi\u00f1o, Sil e B\u00fabal."}
{"id": "391132", "revid": "85894", "url": "https://gl.wikipedia.org/wiki?curid=391132", "title": "Cas de Moure, Oleiros, Carballedo", "text": "Cas de Moure \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Non figura como entidade de poboaci\u00f3n no INE en 2016, a\u00ednda que figura no Nomenclator de Galicia.\nToponimia.\nO top\u00f3nimo fai referencia a \"casa de Mauro\", en lat\u00edn ."}
{"id": "391133", "revid": "85894", "url": "https://gl.wikipedia.org/wiki?curid=391133", "title": "A Costa, Oleiros, Carballedo", "text": "A Costa \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Non figura como entidade de poboaci\u00f3n no INE en 2016, a\u00ednda que figura no Nomenclator de Galicia.\nToponimia.\nO top\u00f3nimo deriva do lat\u00edn , pendente."}
{"id": "391134", "revid": "85894", "url": "https://gl.wikipedia.org/wiki?curid=391134", "title": "As G\u00e1ndaras, Oleiros, Carballedo", "text": "As G\u00e1ndaras \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, home.\nToponimia.\nO top\u00f3nimo \u00e9 un plural da palabra prerromana , terreo areoso e silvestre."}
{"id": "391135", "revid": "98629", "url": "https://gl.wikipedia.org/wiki?curid=391135", "title": "Amami \u014cshima", "text": "Amami \u014cshima (\u5944\u7f8e\u5927\u5cf6, Okinawano: \u30a6\u30fc\u30b7\u30de Uushima; Amami: \u30a6\u30b7\u30de Ushima) \u00e9 unha das Illas Satsunan, e \u00e9 a illa m\u00e1is grande dentro do arquip\u00e9lago Amami entre Ky\u016bsh\u016b e Okinawa.\nA illa ten 712\u00b435\u00a0km\u00b2, cunha poboaci\u00f3n de aproximadamente 73.000 habitantes. Administrativamente div\u00eddese na cidade de Amami, as cidades de Tatsug\u014d, Setouchi, e as vilas de Uken e Yamato na Prefectura de Kagoshima. Gran parte da illa at\u00f3pase dentro das fronteiras do Amami Gunt\u014d Quasi-National Park.\nXeograf\u00eda.\nAmami \u014cshima \u00e9 a s\u00e9tima illa m\u00e1is grande do arquip\u00e9lago xapon\u00e9s (exclu\u00edndo as disputadas Illas Kuriles) logo das catro illas principais, a Illa de Okinawa e a Illa Sado. At\u00f3pase aproximadamente ao sur do extremo sur de Ky\u016bsh\u016b e 250\u00a0km ao norte de Okinawa. A illa \u00e9 de orixe volc\u00e1nico, co monte Yuwanda a 605 m. sobre o nivel do mar no seu pico m\u00e1is alto. A costa da illa est\u00e1 rodeada por un arrecife de coral. Est\u00e1 rodeado polo Mar da China Oriental ao oeste e o Oc\u00e9ano Pac\u00edfico ao leste.\nO clima de Amami \u014cshima clasif\u00edcase como clima h\u00famido subtropical (Clasificaci\u00f3n clim\u00e1tica de K\u00f6ppen \" Cfa \") con ver\u00e1ns moi c\u00e1lidos e invernos suaves. A tempada de choivas dura de maio a setembro. A illa est\u00e1 suxeita a frecuentes tif\u00f3ns.\nHistoria.\nNon est\u00e1 claro cando Amami \u014cshima habitouse por primeira vez. As ferramentas de pedra indican asentamentos no Paleol\u00edtico xapon\u00e9s, e outros artefactos, inclu\u00edda a cer\u00e1mica, indican un contacto constante cos per\u00edodos xaponeses J\u014dmon, Yayoi e Per\u00edodo Kofun.\u014c\nA illa menci\u00f3nase na antiga cr\u00f3nica xaponesa \"Nihon Shoki\" nunha entrada do ano 657 AD. Durante o per\u00edodo de Nara e o inicios do per\u00edodo Heian era un lugar de paso para os enviados do Xap\u00f3n \u00e1 corte da dinast\u00eda Tang China. A n\u00e1cara foi un importante artigo de exportaci\u00f3n ao Xap\u00f3n. Ata 1611, Amami \u014cshima formaba parte do Reino de Ryukyu. A illa foi invadida por samurais do clan Shimazu en 1609 e a s\u00faa incorporaci\u00f3n \u00e1s posesi\u00f3ns oficiais dese dominio foi reco\u00f1ecida polo shogunato de Tokugawa en 1624. O goberno de Shimazu foi duro, cos habitantes da illa reducidos \u00e1 servidume e obrigados a criar cana de azucre para pagar os altos impostos, o que a mi\u00fado resultou en hambruna. Saig\u014d Takamori foi exiliado a Amami \u014cshima en 1859, permanecendo durante dous anos, a s\u00faa casa conservouse como un museo conmemorativo. Logo da Restauraci\u00f3n Meiji Amami \u014cshima incorporouse \u00e1 provincia \u014csumi e m\u00e1is tarde converteuse en parte da prefectura de Kagoshima. Logo da segunda guerra mundial, xunto coas outras illas Amami, foi ocupada polos Estados Unidos ata 1953, momento en que volveu ao control do Xap\u00f3n.\nDesde febreiro de 1974, unha superficie de 7.861 hect\u00e1reas que incl\u00fae partes da illa e o mar circundante foi protexida como Parque Quasi-nacional Amami Gunto. A \u00e1rea tam\u00e9n ten un gran bosque de mangleiral.\nEn 2001 houbo unha batalla naval entre un arrastreiro norcoreano e barcos da Garda Costeira xaponesa preto da illa, na que se afundiu a nave norcoreana.\nEconom\u00eda.\nA econom\u00eda de Amami \u014cshima bas\u00e9ase na agricultura (cana de azucre, arroz e batatas), pesca comercial e a destilaci\u00f3n de sh\u014dch\u016b. O clima favorable permite d\u00faas cosechas de arroz por ano. O turismo estacional tam\u00e9n \u00e9 unha parte importante da econom\u00eda. As artesan\u00edas tradicionais incl\u00faen a produci\u00f3n de seda artesanal de alta calidade, que, con todo, sufriu o abandono da roupa tradicional xaponesa e a competencia do estranxeiro.\nTransporte.\nO porto de Naze, situado na cidade de Amami, \u00e9 un importante centro rexional de env\u00edos e transbordadores.\nO Aeroporto Amami, situado no extremo norte da illa, est\u00e1 conectado a Tokio, Osaka, Naha, Fukuoka e Kagoshima, as\u00ed como a voos locais a outras illas Amami."}
{"id": "391137", "revid": "85894", "url": "https://gl.wikipedia.org/wiki?curid=391137", "title": "A Granxa, Oleiros, Carballedo", "text": "A Granxa \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 59 habitantes, 27 mullleres e 32 homes.\nA Granxa forma parte do n\u00facleo de poboaci\u00f3n dos Peares.\nToponimia.\nO top\u00f3nimo prov\u00e9n do lat\u00edn a trav\u00e9s do franc\u00e9s \"grange\".\nHistoria.\nA Granxa era unha propiedade do mosteiro de Oseira. Todos os mosteiros galegos ti\u00f1an as s\u00faas granxas ou gra\u00f1as para subministrarse de produtos agro-gandeiros."}
{"id": "391139", "revid": "85894", "url": "https://gl.wikipedia.org/wiki?curid=391139", "title": "Lama, Oleiros, Carballedo", "text": "Lama \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 19 habitantes, 8 mullleres e 11 homes.\nToponimia.\nO top\u00f3nimo \u00e9 unha palabra latina ou prelatina, co significado de barro, lodo."}
{"id": "391140", "revid": "85894", "url": "https://gl.wikipedia.org/wiki?curid=391140", "title": "A Laxi\u00f1a, Oleiros, Carballedo", "text": "A Laxi\u00f1a \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. No INE en 2016 ti\u00f1a non figura este lugar.\nToponimia.\nO top\u00f3nimo \u00e9 un diminutivo de \"laxa\", que deriva de que ten orixe nunha voz hispano-latina : pena ou pedra aplanada e delgada (de probable ascendencia c\u00e9ltica) ."}
{"id": "391141", "revid": "624", "url": "https://gl.wikipedia.org/wiki?curid=391141", "title": "Condado de \u00c9vreux", "text": "O Condado de \u00c9vreux, creado no s\u00e9culo XI, e \u00e1 fronte do cal estaba un conde (\"comes Ebroicencis\"), era unha parte do Ducado de Normand\u00eda, que ti\u00f1a por capital a cidade de \u00c9vreux.\nSeparado do dominio real capetiano en 1200, xurdiu para formar unha apanaxe.\nO t\u00edtulo foi sucesivamente utilizado pola Casa de Normand\u00eda, a Casa de Montfort-l'Amaury, a Casa de \u00c9vreux, e a Casa de La-Tour de Auvernia.\nO t\u00edtulo \u00e9 usado hoxe polo pr\u00edncipe Miguel de Orle\u00e1ns, fillo de Henrique de Orle\u00e1ns, conde de Par\u00eds, e irm\u00e1n de Henrique, o actual xefe da Casa de Orle\u00e1ns, pretendente ao trono franc\u00e9s.\nOrixes.\nNa primeira metade do s\u00e9culo XI, os duques de Normand\u00eda estableceron varios condados, xeralmente nas fronteiras.\nO arcebispo de Rouen Roberto o Dan\u00e9s (morto en 1037), fillo de Ricardo I, jarl de Normand\u00eda, parece que foi o primeiro conde de \u00c9vreux, a\u00ednda que en ning\u00fan documento non se lle d\u00e1 este t\u00edtulo. Pola contra, seu fillo Ricardo aparece citado con este t\u00edtulo desde 1038.\nEn 1118, \u00e1 morte do conde Guillerme de \u00c9vreux, neto de Roberto o Dan\u00e9s, o duque de Normand\u00eda e rei de Inglaterra Henrique I apod\u00e9rase do Condado aproveit\u00e1ndose do feito de que finado titular non ti\u00f1a fillos vivos.\nPero Amaury III de Montfort (tam\u00e9n co\u00f1ecido como Amalarico III de Monfort), xenro de Guillerme e se\u00f1or da Illa de Francia, reclamou a herdanza e logrou dobregar o duque-rei en 1119. Moitas abad\u00edas foron fundadas, especialmente en 1144 a abad\u00eda de la No\u00eb. A familia de Montfort conservou o Condado at\u00e9 o ano 1199, data na que o rei de Francia Filipe II o conquistou.. O 22 de maio de 1200, o tratado de Goulet sancionou a perda definitiva do condado, sendo Amaury VI (Amalarico VI) o \u00faltimo conde da familia Montfort.\nBaixo os duques de Normand\u00eda, a base terriorial dos condes de \u00c9vreux era moi dispersa. Os principais dominios encontr\u00e1banse en \u00c9vreux, nos arredores inmediatos da cidade (Gravigny, Arni\u00e8res-sur-Iton, bosque de \u00c9vreux), na chaira de Neubourg e na meseta de Madrie. As posesi\u00f3ns dos condes, por\u00e9n, \u00edan m\u00e1is al\u00e1 do marco de \u00c9vrecin, que se estende sobre a beira dereita do Sena (bosques do Trait e de Gravenchon) e ao redor dos pantanos do r\u00edo Dives. As contornas de Pacy, de Ivry e de Saint-Andr\u00e9 non formban parte do Condado. O poder condal apoi\u00e1base en varios castelos (\u00c9vreux, Gracias, Noyon-en-Andelle, Gaillon, Avrilly, Gravenchon, Maul\u00e9vrier, Le Trait, Varaville e outros.\nO Condado de \u00c9vreux desde 1200: unha apanaxe.\nPasado a formar parte do dominio real o polo tratado de Goulet, o Condado foi cedido en apanaxe polo rei Filipe III ao seu fillo Lu\u00eds de Francia (m\u00e1is co\u00f1ecido como Lu\u00eds de \u00c9vreux) en 1298. Permaneceu en poder dos pr\u00edncipes capetos da Casa de \u00c9vreux durante tres xeraci\u00f3s. Filipe de \u00c9vreux e o seu neto, Carlos o Malo, rei de Navarra (1332-1387), trataron de facer del un principado capaz de rivalizar co rei de Francia A cidade de \u00c9vreux contaba cunha \"C\u00e1mara de contas\" e un \"Exchequer\" desde 1329 que quere ser, e act\u00faa, como un Tribunal soberano. Despois dunha en\u00e9sima tentativa de alianza co rei de Inglaterra, Carlos o Malo perdeu definitivamente o Condado de \u00c9vreux en 1378, conquistado polos ex\u00e9rcitos de Carlos V o Sabio. En 1412, o fillo de Carlos o Malo, o rei Carlos III de Navarra, renunciou \u00e1s s\u00faas pretensi\u00f3ns en Normand\u00eda.\nEn 1316, e de novo en 1427, o Condado de \u00c9vreux foi erixido en Condado-Par de Francia.\nO Condado no s\u00e9culo XVII.\nEn 1651, o Condado de \u00c9vreux pasou \u00e1 Casa de La Tour de Auvernia. Por raz\u00f3ns estrat\u00e9xicas, Federico Mauric de La Tour de Auvernia, duque de Bouillon, debeu renunciar ao principado de Sed\u00e1n e \u00e1s s\u00faas posesi\u00f3ns fronteirizas en proveito de Lu\u00eds XIV; en compensaci\u00f3n, o rei cedeulle o Condado de \u00c9vreux as\u00ed como os Ducados de Albret e de Ch\u00e2teau-Thierry.\nLista dos condes de \u00c9vreux.\nCasa de Montfort-l'Amaury.\n1195: Amaury VI de Montfort \u00e9 desposu\u00eddo do Condado polo rei de Francia Filipe Augusto, que o cedeu ao rei de Inglaterra Xo\u00e1n \"sen Terra\", e despois o recuperou, antes de obter en 1200 a cesi\u00f3n por Amaury V de todas as s\u00faas posesi\u00f3ns.\nCasa de \u00c9vreux (rama da Casa dos Capetos).\nO Condado foi incorporado ao dominio real desde 1200 a 1298, cando o rei de Francia Filipe IV \"o Fermoso\" llo concedeu en apanaxe ao seu irm\u00e1n Lu\u00eds.\nEste foi o final do Condado de \u00c9vreux, o cal foi por\u00e9n temporalmente recreado en 1427 en favor de Xo\u00e1n Stuart de Darnley morto na Batalla dos arenques, en 1441, por Pedro de Br\u00e9z\u00e9.\nCasa de Stewart.\nO Condado foi recreado, en 1569, brevemente, polo rei de Francia Carlos IX, en favor do seu irm\u00e1n Francisco, duque de Anjou e de Alen\u00e7on, baixo a forma de Ducado-Par de Francia, xesto que foi renovado polo seu irm\u00e1n Henrique III de Francia en 1574. A morte do duque de Alen\u00e7on en 1584 \"semella\" que o t\u00edtulo foi definitivamente extinguido.\nCasa de La Tour d'Auvergne.\nPor\u00e9n, o \"t\u00edtulo\" de conde de \u00c9vreux foi levado m\u00e1is tarde por membros da familia de la Tour d'Auvergne, especialmente por:\nT\u00edtulo \"de cortes\u00eda\".\nO t\u00edtulo \u00e9 usado hoxe polo pr\u00edncipe Miguel de Orle\u00e1ns (nado en 1941), fillo de Henrique de Orle\u00e1ns, conde de Par\u00eds, e irm\u00e1n de Henrique, o actual xefe da Casa de Orle\u00e1ns, e pretendente ao trono franc\u00e9s.\nSegundo o seu bi\u00f3grafo, Philippe de Montjouvent, seu pai concedeulle a Henrique o t\u00edtulo de \"conde de \u00c9vreux\", que el leva despois; tam\u00e9n definiu o seu escudo de armas., fillo de Henrique de Orle\u00e1ns, \"conde de Par\u00eds\"."}
{"id": "391142", "revid": "1131", "url": "https://gl.wikipedia.org/wiki?curid=391142", "title": "O Covelo", "text": ""}
{"id": "391143", "revid": "1131", "url": "https://gl.wikipedia.org/wiki?curid=391143", "title": "Os Covelos", "text": ""}
{"id": "391144", "revid": "1131", "url": "https://gl.wikipedia.org/wiki?curid=391144", "title": "A Coveluda", "text": ""}
{"id": "391145", "revid": "1131", "url": "https://gl.wikipedia.org/wiki?curid=391145", "title": "O Crasto", "text": "O top\u00f3nimo galego O Crasto pode referirse a:"}
{"id": "391146", "revid": "23204", "url": "https://gl.wikipedia.org/wiki?curid=391146", "title": "Programa sobre o Home e a Biosfera", "text": "O Programa sobre o Home e a Biosfera (en ingl\u00e9s \"Man and the Biosphere Programme\") (MAB) \u00e9 un proxecto cient\u00edfico intergobernamental da UNESCO que comezou en 1971 e que ten por obxectivo entender como as acci\u00f3ns humanas do presente afectan \u00e1 conservaci\u00f3n da biosfera, como se poden aproveitar dun xeito racional e sustentable os recursos dos ecosistemas e manter a diversidade cultural. Con isto, b\u00fascase mellorar como a humanidade aproveitaba o ambiente e axudando \u00e1 s\u00faa conservaci\u00f3n.\nO traballo do programa MAB est\u00e1 liderado pola UNESCO e enc\u00e1drase dentro da axenda internacional, en particular cos Obxectivos de Desenvolvemento Sost\u00edbel e a axenda de desenvolvemento post-2015. A s\u00faa iniciativa de investigaci\u00f3n aborda os problemas tanto cient\u00edficos como sociais que afectan ao desenvolvemento dos diversos ecosistemas, ben sexan os terrestres ou mari\u00f1os ou os espazos naturais virxes ou as \u00e1reas urbanas. Estudan como mellorar a calidade de vida das persoas e como salvagardar a natureza e os seus ecosistemas, buscando m\u00e9todos innovadores do desenvolvemento econ\u00f3mico que sexan social e culturalmente apropiados e sustentables. A cooperaci\u00f3n do programa aborda tres puntos principais: a perda da biodiversidade, o actual per\u00edodo de cambio clim\u00e1tico e o desenvolvemento sustentable. Con iso, o programa promove a involucraci\u00f3n de cient\u00edficos nas pol\u00edticas de desenvolvemento que afectan \u00e1 biodiversidade.\nEn 2017 o programa MAB ti\u00f1a declaradas 669 \"reservas da biosfera\" catalogadas na Rede mundial de Reservas da Biosfera e distribu\u00eddas por 120 estados, con 20 reservas transfronteirizas. Galiza conta con 6 reservas da biosfera, unha delas compartida con Portugal.\nReservas da biosfera.\nAs reservas da biosfera son \u00e1reas que abranguen a ecosistemas terrestres, litorais ou mari\u00f1os. As propostas de novas reservas da biosfera fanas os gobernos locais e l\u00e9vanas ao acordo internacional para entrar dentro da Rede Mundial de Reservas de Biosfera. Despois dun proceso avaliaci\u00f3n ante o Concello internacional de coordinaci\u00f3n da MAB, as propostas favorables son declaradas como reservas da biosfera pola direcci\u00f3n da UNESCO e reco\u00f1ecidas como tal a nivel internacional. A soberan\u00eda e o mantemento das reservas seguen pertencendo sempre ao goberno local que impulsa a s\u00faa declaraci\u00f3n. O estado das reservas da biosfera rev\u00edsase cada 10 anos, e en caso de incumprimento an\u00falase a s\u00faa declaraci\u00f3n.\nAs reservas da biosfera son espazos de \"obxectivos de desenvolvemento sost\u00edbel\", ou lugares de especial interese para chegar a pol\u00edticas de xesti\u00f3n interdisciplinares e entre m\u00faltiples entidades para paliar os conflitos sociais locais e xestionar a conservaci\u00f3n da biodiversidade. Na xesti\u00f3n das reservas pret\u00e9ndese involucrar en especial \u00e1s entidades e propietarios locais e aproveitar o seu co\u00f1ecemento local para a conservaci\u00f3n dos ecosistemas. Ademais, est\u00e1n convidadas \u00e1 participaci\u00f3n en redes mundiais.\nAs reservas das biosferas te\u00f1en o seu territorio clasificado en tres categor\u00edas con diferentes funci\u00f3ns:\nNo 2017 estaban declaradas 669 reservas da biosfera en 120 estados. Destas, 75 est\u00e1n en \u00c1frica, 31 nos estados \u00e1rabes, 147 en Asia e no Pac\u00edfico, 287 en Europa e Am\u00e9rica do Norte e 129 en Am\u00e9rica do Sur e no Caribe. Ao longo da historia do programa MAB retir\u00f3uselle a calidade de reservas a 38 espazos por incumprimento dos seus obxectivos. 20 das actuais reservas da biosfera son transfronteirizas, como a reserva da biosfera Ger\u00eas-Xur\u00e9s.\nFuncionamento do programa.\nA estrutura da UNESCO creou unha orde funcionamento propia para darlle a trav\u00e9s do programa MAB soporte aos gobernos locais no seu compromiso de mantemento da reserva. Ofr\u00e9celles colaboraci\u00f3n para a planificaci\u00f3n, de investigaci\u00f3n cient\u00edfica e formaci\u00f3n t\u00e9cnica. Os estados que participan no programa formaron comit\u00e9s nacional do MAB coa finalidade de participar no programa a nivel internacional e para definir e po\u00f1er en marcha as acci\u00f3ns locais de cada pa\u00eds. O programa MAB est\u00e1 actualmente funcionando a trav\u00e9s de 158 comit\u00e9s nacionais dos 195 estados membros e asociados da UNESCO.\nO calendario do programa MAB def\u00edneo o seu principal grupo de goberno, o Consello de coordinaci\u00f3n internacional (en ingl\u00e9s \"International Coordinating Council\", ICC). O consello do programa MAB est\u00e1 composto por 34 membros elixidos pola conferencia xeral da UNESCO. Nesta \"bureau\" hai un presidente e cinco vice-presidentes, un por cada rexi\u00f3n global. A secretar\u00eda do proxecto MAB est\u00e1 en Par\u00eds, na sede principal da UNESCO.\nO programa MAB est\u00e1 financiado polo presuposto xeral da UNESCO e por partidas de estados membros, fontes de financiamento bilaterais ou sectores como o privado. O programa conta con financiamento propio para alg\u00fans estados membros, como estados en desenvolvemento.\nA \u00faltima reuni\u00f3n do Congreso Mundial das Reservas da Biosfera celebrouse en Lima, Per\u00fa en 2016. Foi o cuarto destes congresos e asentou as bases para a d\u00e9cada do 2016-2025.\nRedes de reservas.\nA rede mundial das reservas da biosfera as\u00e9ntase sobre de diferentes grupos rexionais, sub-rexionais ou por tem\u00e1ticas. As reservas rexionais son as seguintes:\nAs reservas tem\u00e1ticas son as seguintes:"}
{"id": "391147", "revid": "98629", "url": "https://gl.wikipedia.org/wiki?curid=391147", "title": "Cristal M\u00e9ndez Queiz\u00e1n", "text": "Cristal M\u00e9ndez Queiz\u00e1n, nada en Vigo o 6 de outubro de 1964, \u00e9 unha cantante e poeta galega. \u00c9 filla de Xos\u00e9 Lu\u00eds M\u00e9ndez Ferr\u00edn e Mar\u00eda Xos\u00e9 Queiz\u00e1n.\nTraxectoria.\nViviu en Berl\u00edn, onde comezou a cantar e a compo\u00f1er. Ao seu regreso a Galicia, comezou a s\u00faa carreira como cantautora e no grupo Mar de fondo. Co grupo de jazz \"Crazy Cora\u00e7\u00e3o\" gravou un disco de swing e bossa. Publicou poemas en revistas como \"Dorna\" ou \"Festa da Palabra Silenciada\". En 1997 publicou o seu libro de poes\u00eca \"Amizade con Mowgli\", coa editorial Espiral Maior.\nDirixiu e interpretou o espect\u00e1culo de m\u00fasica e poes\u00eda \"A lei da selva\" (1999) que presenta no Conservatorio de M\u00fasica de Vigo e a performance de canto e poes\u00eda \"Andamos a moer\" xunto con outros poetas galegos no marco do \u201cWorld Poetry Day\u201d organizado polo Pen Club da UNESCO en Galiza (2001), formando parte tam\u00e9n do espect\u00e1culo colectivo de poes\u00eda Prole (2001) no Teatro Principal de Pontevedra. \nAct\u00faa tam\u00e9n, como int\u00e9rprete e compositora en espect\u00e1culos e montaxes teatrais como \"Libreacan\" (2002) dirixida por Amparo Murieta no teatro \u201cMercat de les Flors\u201d de Barcelona, ou \"Cabral capricornio\" (2003) no que interpreta, xunto a actriz Laura Cuervo, o espect\u00e1culo baseado en textos seus e dirixido por Afonso Becerra, que se representa na noite po\u00e9tica de Becerre\u00e1. Presenta a performance \u201c\"Tres mulleres e un sombreiro\u201d\" (2010) no Auditorio do Museo do mar da cidade de Vigo no marco da presentaci\u00f3n da revista \u201c\"Festa da Palabra Silenciada\u201d.\" Xunto a bailarina Merc\u00e9 de Rande crea e presenta a performance \"Ocos\" (2020) na exposici\u00f3n \"Diario de artista\" do artista Buci\u00f1os no C.C Marcos Varc\u00e1rcel de Ourense.\nDesde o ano 2000 viviu en Barcelona, onde foi profesora de canto diplom\u00e1ndose como Mestra na Especialidade de Educaci\u00f3n Musical pola Universidade de Barcelona. Tam\u00e9n viviu dez anos en Roma cursando al\u00ed, no ano 2011, un Master Oficial de 1\u00ba Nivel en \u201cArtiterapie\u201d (terapias art\u00edsticas) na universidade de Roma2. Durante este per\u00edodo a s\u00faa actividade profesional foi case exclusivamente o ensino de canto moderno no International Music Institute da cidade de Roma. \nParalelamente \u00e1 formaci\u00f3n acad\u00e9mica, ten unha extensa formaci\u00f3n musical, acadada no Estudio Escola de Compostela, dirixido por Suso Atanes (1991 a 1999), e no Taller de Musics de Barcelona (1999 a 2001) a parte dos cursos especializados en t\u00e9cnica vocal, como o 2\u00ba nivel Estill Vocal Training Sistems (Barcelona, 2004), \"Improvisaci\u00f3n Jazz\" con Bob Stolov (Roma,2014/15) e CVT con C. Sadol\u00edn (Roma 2014). \nEn 2018 retorna a Galicia para se establecer no Baixo Mi\u00f1o e continuar coa s\u00faa actividade como ensinante de canto.\nEn 2021 fundou co seu marido Paolo Rosi a cooperativa Maga de Voz, dedicada ao desenvolvemento e o benestar das persoas a trav\u00e9s das artes esc\u00e9nicas (m\u00fasica, danza e teatro)."}
{"id": "391149", "revid": "5863", "url": "https://gl.wikipedia.org/wiki?curid=391149", "title": "Amor Serrano", "text": ""}
{"id": "391151", "revid": "23204", "url": "https://gl.wikipedia.org/wiki?curid=391151", "title": "Tratado de Goulet", "text": "O Tratado de Goulet, ou Tratado de Le Goulet, foi un tratado asinado, segundo o cronista Rigord, o 22 de maio de 1200 por Filipe Augusto e Xo\u00e1n sen Terra reconciliados grazas \u00e1 intervenci\u00f3n de Artur I da Breta\u00f1a tras a invasi\u00f3n de Normand\u00eda levada a cabo polo rei de Francia; foi selado despois da tregua de Vernon, en Normand\u00eda, en xaneiro de 1199.\nO acordo.\nO rei Xo\u00e1n I de Inglaterra, chamado Xo\u00e1n sen Terra, reco\u00f1eceu a sobran\u00eda do rei de Francia sobre as posesi\u00f3ns continentais dos Plantagenet. As\u00ed, o rei Capeto ga\u00f1ou o condado de \u00c9vreux e os seus feudos de Berry (Issoudun e Gra\u00e7ay), a\u00ednda que deixou en mans dos Plantagenet os seus dereitos sobre a Breta\u00f1a.\nArtur tivo que renunciar, pola s\u00faa parte, por orde do rei de Francia, \u00e1s s\u00faas pretensi\u00f3ns en Normand\u00eda, Anjou e Aquitania, e obrigado a render vasalaxe ao seu t\u00edo Xo\u00e1n sen Terra polo Ducado da Breta\u00f1a. O rei de Inglaterra renunciou \u00e1 s\u00faa alianza con Ot\u00f3n IV, emperador do Sacro Imperio.\nUn matrimonio selou o acordo: acordouse o casamento do pr\u00edncipe Lu\u00eds, fillo do rei Filipe II Augusto, coa infanta Branca de Castela, filla do rei de Castela Afonso VIII, neta de Henrique II de Inglaterra e de Leonor de Aquitania e sobri\u00f1a de Xo\u00e1n sen Terra. O pr\u00edncipe franc\u00e9s recibiu como dote os territorios de \u00c9vreux, e Branca achegou como o seu dote Ch\u00e2teauroux, Issoudun e Gra\u00e7ay.\nA voda.\nSegundo Rigord, o luns seguinte ao d\u00eda da Ascensi\u00f3n, o 22 de maio de 1200, celebrouse o matrimonio entre o pr\u00edncipe Lu\u00eds e Branca de Castela."}
{"id": "391152", "revid": "85894", "url": "https://gl.wikipedia.org/wiki?curid=391152", "title": "Oleiros, Oleiros, Carballedo", "text": "Oleiros \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2018 ti\u00f1a 5 habitantes, 3 mulleres e 2 homes.\nToponimia.\nO top\u00f3nimo fai referencia a que debeu haber fabricantes de olas, lat\u00edn . O Padre Sarmiento apuntaba a enterramentos antigos."}
{"id": "391153", "revid": "85894", "url": "https://gl.wikipedia.org/wiki?curid=391153", "title": "A Pena, Oleiros, Carballedo", "text": "A Pena \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 2 homes.\nToponimia.\nO top\u00f3nimo deriva do lat\u00edn : peneda, pedra grande ."}
{"id": "391154", "revid": "1131", "url": "https://gl.wikipedia.org/wiki?curid=391154", "title": "Crende", "text": "O top\u00f3nimo galego Crende pode referirse a:"}
{"id": "391155", "revid": "1131", "url": "https://gl.wikipedia.org/wiki?curid=391155", "title": "Creo", "text": ""}
{"id": "391156", "revid": "1131", "url": "https://gl.wikipedia.org/wiki?curid=391156", "title": "Cresc\u00f3n", "text": ""}
{"id": "391157", "revid": "1131", "url": "https://gl.wikipedia.org/wiki?curid=391157", "title": "Crestelle", "text": ""}
{"id": "391158", "revid": "85894", "url": "https://gl.wikipedia.org/wiki?curid=391158", "title": "Porr\u00e1s de Abaixo, Oleiros, Carballedo", "text": "Porr\u00e1s de Abaixo \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 2 mulleres, xunto con Porr\u00e1s de Arriba.\nToponimia.\nO top\u00f3nimo \u00e9 un fit\u00f3nimo, deriva do lat\u00edn , allo porro . De Abaixo, por estar na parte baixa do pobo."}
{"id": "391159", "revid": "85894", "url": "https://gl.wikipedia.org/wiki?curid=391159", "title": "Porr\u00e1s de Arriba, Oleiros, Carballedo", "text": "Porr\u00e1s de Arriba \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 2 mulleres, xunto con Porr\u00e1s de Abaixo.\nToponimia.\nO top\u00f3nimo \u00e9 un fit\u00f3nimo, deriva do lat\u00edn , allo porro . De Arriba, por estar na parte alta do pobo."}
{"id": "391160", "revid": "85894", "url": "https://gl.wikipedia.org/wiki?curid=391160", "title": "A Ribeiri\u00f1a, Oleiros, Carballedo", "text": "A Ribeiri\u00f1a \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, unha muller.\nToponimia.\nO top\u00f3nimo \u00e9 un diminutivo de \"ribeira\", que deriva do lat\u00edn , derivado de ."}
{"id": "391161", "revid": "22795", "url": "https://gl.wikipedia.org/wiki?curid=391161", "title": "Tratado de Le Goulet", "text": ""}
{"id": "391165", "revid": "85894", "url": "https://gl.wikipedia.org/wiki?curid=391165", "title": "San Miguel, Oleiros, Carballedo", "text": "San Miguel \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Este lugar non figura no INE en 2016 como entidade con poboaci\u00f3n, a\u00ednda que figura no Nomenclator de Galicia.\nToponimia.\nO top\u00f3nimo \u00e9 un nome de santo, en lat\u00edn nome hebreo latinizado que significa \"quen coma EL=Deus\". \u00c9 pois un haxiotop\u00f3nimo."}
{"id": "391166", "revid": "85894", "url": "https://gl.wikipedia.org/wiki?curid=391166", "title": "Sergudi\u00f1o, Oleiros, Carballedo", "text": "Sergudi\u00f1o \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 1 muller e 1 home.\nToponimia.\nO top\u00f3nimo \u00e9 un diminutivo de Sergude, na veci\u00f1a parroquia de Vilaquinte. Sergude deriva do antrop\u00f3nimo g\u00f3tico . Ning\u00fan outro lugar de Galicia leva este nome."}
{"id": "391167", "revid": "85894", "url": "https://gl.wikipedia.org/wiki?curid=391167", "title": "Soutelo, Oleiros, Carballedo", "text": "Soutelo \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 1 muller e 1 home.\nToponimia.\nO top\u00f3nimo, era * no lat\u00edn vulgar, que \u00e9 un diminutivo de souto, en lat\u00edn ."}
{"id": "391168", "revid": "85894", "url": "https://gl.wikipedia.org/wiki?curid=391168", "title": "A Touza, Oleiros, Carballedo", "text": "A Touza \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 19 habitantes, 8 mulleres e 11 homes.\nToponimia.\nO termo galego \"Touza\" prov\u00e9n dun prob\u00e1bel *, posibelmente da ra\u00edz indoeuropea 'inchar, crecer'. \u00c9 un or\u00f3nimo que indica un terreo pechado con \u00e1rbores ou matos, ou ben un grupo de penas ou rochas na praia.\nPatrimonio.\nNa Touza hai un castro alterado pola construci\u00f3n de adegas."}
{"id": "391170", "revid": "85894", "url": "https://gl.wikipedia.org/wiki?curid=391170", "title": "A Uz, Oleiros, Carballedo", "text": "A Uz \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. No INE en 2016 non figura esta entidade de poboaci\u00f3n, a\u00ednda que figura no Nomenclator de Galicia.\nToponimia.\nO top\u00f3nimo \u00e9 un fit\u00f3nimo que deriva do lat\u00edn ."}
{"id": "391171", "revid": "85894", "url": "https://gl.wikipedia.org/wiki?curid=391171", "title": "Xibiriz, Oleiros, Carballedo", "text": "Xibiriz \u00e9 un lugar da parroquia de Oleiros, no concello lugu\u00e9s de Carballedo, na comarca de Chantada. No INE en 2016 non aparece esta entidade de poboaci\u00f3n, que est\u00e1 ao lado da Touza.\nToponimia.\nO top\u00f3nimo \u00e9 un antrop\u00f3nimo, tal xenitivo de ou de . Ning\u00fan outro lugar de Galicia leva este nome."}
{"id": "391172", "revid": "5863", "url": "https://gl.wikipedia.org/wiki?curid=391172", "title": "ProTexta", "text": "ProTexta ou Protexta 3 \u00e9 unha revista de cr\u00edtica literaria que se publica con car\u00e1cter bimensual a modo de suplemento de \"Tempos Novos\". Inicialmente public\u00e1base en papel, e m\u00e1is tarde s\u00f3 en formato electr\u00f3nico. En 2017 o seu coordinador era Manuel Forcadela e o consello editorial estaba formado por Rexina Vega, Cami\u00f1o Noia e Anxo Angueira."}
{"id": "391173", "revid": "6939", "url": "https://gl.wikipedia.org/wiki?curid=391173", "title": "Protexta 3", "text": ""}
{"id": "391174", "revid": "6939", "url": "https://gl.wikipedia.org/wiki?curid=391174", "title": "Anuario Grial de Estudos Literarios Galegos", "text": ""}
{"id": "391175", "revid": "1131", "url": "https://gl.wikipedia.org/wiki?curid=391175", "title": "Alianza Editorial", "text": "Alianza Editorial \u00e9 unha editorial espa\u00f1ola con sede en Madrid, fundada en 1966 por Jos\u00e9 Ortega Spottorno. Dende 1989, Alianza pertence ao Grupo Anaya (que tam\u00e9n engloba a editorial galega Xerais) ou selos espa\u00f1ois como C\u00e1tedra, Algaida, Eudema ou Siruela), que pola s\u00faa parte est\u00e1 integrado en Hachette Livre, da multinacional Lagard\u00e8re.\nEn 2017 o seu cat\u00e1logo estaba conformado con preto de 2.000 t\u00edtulos. Nesa altura, a s\u00faa directora era Valeria Ciompi."}
{"id": "391176", "revid": "6939", "url": "https://gl.wikipedia.org/wiki?curid=391176", "title": "Editorial Alianza", "text": ""}
{"id": "391177", "revid": "25871", "url": "https://gl.wikipedia.org/wiki?curid=391177", "title": "Cami\u00f1o Noia", "text": "Mar\u00eda Cami\u00f1o Noia Campos, m\u00e1is co\u00f1ecida como Cami\u00f1o Noia, nada en Santiago de Compostela o 21 de setembro de 1945, \u00e9 unha profesora e escritora galega.\nTraxectoria.\nEn 1963 comezou os seus estudos na Universidade de Santiago de Compostela, onde obtivo a licenciatura en Filosof\u00eda e Letras en 1968. Cos compa\u00f1eiros de facultade, sobre todo con Mar\u00eda do Carmo R\u00edos Panisse e Carlos Casares, deu os primeiros pasos no mundo galeguista en 1966. Participou na asociaci\u00f3n da xuventude cat\u00f3lica de estudantes (JEC), onde descubriu a militancia polas liberdades que a fai presente nas manifestaci\u00f3ns do 1968.\nEmpezou este mesmo ano unha vida acad\u00e9mica de profesora axudante no seminario de Literatura Espa\u00f1ola da mesma facultade, ao tempo que traballou como pioneira nos primeiros pasos da normalizaci\u00f3n acad\u00e9mica da lingua galega. A s\u00faa tese de licenciatura sobre a Nova narrativa galega \u00e9 a primeira que se presentou en lingua galega. Trasladouse a Vigo en 1969 para participar na creaci\u00f3n do centro \u201cCurros Enr\u00edquez\u201d, primeiro colexio mixto \"de facto\" de educaci\u00f3n secundaria e act\u00faa como directora da parte feminina. Neste tempo entrou a formar parte da xunta directiva de \u201cAsociaci\u00f3n Cultural de Vigo\u201d baixo a presidencia de Camilo Nogueira Rom\u00e1n.\nEn 1975 ch\u00e1mana para impartir a materia de lingua galega no Colexio Universitario de Vigo, que estaba financiado pola Caixa de Aforros. En 1980 defendeu a s\u00faa tese de doutoramento, \"Descrici\u00f3n e medida do biling\u00fcismo en dous grupos de escolares da zona de Vigo\".\nFoi profesora en cursos de perfeccionamento do profesorado en lingua galega, elaborou material did\u00e1ctico como \"L\u00faa Nova IV\" (1980), \"Lingua\" (1985) primeiro manual de lingua galega para estudos preuniversitarios, e o \"Diccionario de sin\u00f3nimos da lingua galega\" (1997) con Xos\u00e9 Mar\u00eda G\u00f3mez Clemente e Pedro Benavente. Foi fundadora de Edici\u00f3ns Xerais de Galicia en 1978 con Xuli\u00e1n Maure Rivas e Germ\u00e1n S\u00e1nchez Ruip\u00e9rez, da que foi a primeira secretaria do consello de administraci\u00f3n. Catedr\u00e1tica de Lingua e Literatura galegas na Universidade de Vigo, foi directora do Colexio Universitario de Vigo e decana da Facultade de Filolox\u00eda da Universidade de Vigo. Fundou \"Viceversa. Revista Galega de Traduci\u00f3n\" en 1995, con outros membros de Asociaci\u00f3n de Tradutores Galegos, revista da que foi directora durante varios anos. En 1989 inaugurou a C\u00e1tedra de Estudos Galegos en Nova York cun curso sobre a Nova Narrativa Galega. En 1991 visitou a \u00c9cole de Traducteurs et d\u2019Interpr\u00e8tes da Universidade de Xenebra para obter informaci\u00f3n para a elaboraci\u00f3n do plan de estudos da nova licenciatura de Traduci\u00f3n e Interpretaci\u00f3n que coordinou na Universidade de Vigo.\n Foi profesora convidada durante tres cursos (2000, 2001 e 2003) na Facultade de Letras da Universidade de Buenos Aires (UBA).\nEn 2011 coordinou en Galicia (Vigo, Mondariz, Santiago) o VI Encontro do \"Groupe de Recherche europ\u00e9en sur Narrative orale\" (GRENO/ERGON) recollido na publicaci\u00f3n \"Imaxes de muller. Representaci\u00f3n da feminidade en mitos, contos e lendas\". \nComo directora do Departamento de Lingua e Literatura Galegas de Universidade de Vigo actuou de madri\u00f1a nos doutoramentos \"honoris causa\" de Xos\u00e9 Filgueira Valverde (1996) e mais Xos\u00e9 Lu\u00eds M\u00e9ndez Ferr\u00edn (1999).\nColaborou nas revistas \"Grial\", \"Verba\", \"Festa da Palabra Silenciada\", \"Bolet\u00edn Galego de Literatura\", \"Anuario de Estudios Literarios Galegos\", \"Viceversa\" e \"Revista de Dialectolog\u00eda y Tradiciones Populares\".\nOutras responsabilidades.\nParticipou como socia fundadora na creaci\u00f3n da Asociaci\u00f3n de Tradutores Galegos en abril de 1984, en Vigo, da que foi tesoureira desde xu\u00f1o de 2006 ata decembro de 2011. Membro do con sello de redacci\u00f3n da revista \"Festa da palabra silenciada\", fundada en Vigo en 1980. Membro do consello de redacci\u00f3n do \"Anuario de Estudios Literarios Galegos\" desde a s\u00faa fundaci\u00f3n en Vigo en 1992. Fundadora, e directora durante os catro primeiros anos, de \"Viceversa. Revista galega de traduci\u00f3n\", creada en 1995 pola Asociaci\u00f3n de Tradutores Galegos e o Departamento de Filolox\u00eda Galega da Universidade de Vigo. Membro do PEN Clube de Galicia por unanimidade dos membros desde o 21 de marzo de 2000. Membro do Comit\u00e9 asesor da Comisi\u00f3n 11 de Humanidades (Filosof\u00eda, Filolox\u00eda e Ling\u00fc\u00edstica) da Comisi\u00f3n Nacional Evaluadora de la Actividad Investigadora, organismo dependente da Secretar\u00eda de Estado de Educaci\u00f3n y Universidades del Ministerio de Educaci\u00f3n, Cultura y Deporte para a avaliaci\u00f3n das solicitudes de sexenios na \u00e1rea cient\u00edfica de Filolox\u00eda Galega e Portuguesa durante dous anos, do 23 de decembro de 2002 a marzo de 2005. Membro do panel de expertos do programa de ANECA desde febreiro de 2009. Membro do Consello asesor de \"Diccionario hist\u00f3rico de la traducci\u00f3n en Espa\u00f1a\" (Madrid: Gredos, 2009)."}
{"id": "391178", "revid": "1888", "url": "https://gl.wikipedia.org/wiki?curid=391178", "title": "Mar\u00eda Camino Noia Campos", "text": ""}
{"id": "391179", "revid": "1888", "url": "https://gl.wikipedia.org/wiki?curid=391179", "title": "Camino Noia", "text": ""}
{"id": "391180", "revid": "52194", "url": "https://gl.wikipedia.org/wiki?curid=391180", "title": "Cuadernos de Literatura Infantil y Juvenil", "text": "Cuadernos de literatura infantil y juvenil, tam\u00e9n co\u00f1ecida polo acr\u00f3nimo CLIJ, \u00e9 unha revista de \u00e1mbito estatal espa\u00f1ol que se ocupa da an\u00e1lise da literatura infantil e xuvenil. Foi creada en 1988 e leva edit\u00e1ndose de forma ininterrompida dende aquel, con 11 n\u00fameros ao ano. \u00c9 unha revista punteira no seu sector, xunto con \"Educaci\u00f3n y Biblioteca\", \"Primeras noticias\", \"Peonza\" ou \"Platero\"; e, na rede, xunto con \"Imaginaria\" e \"Babar\". As\u00ed mesmo, caracter\u00edzase por po\u00f1er unha especial atenci\u00f3n nas literaturas producidas en linguas do estado distintas do castel\u00e1n. Foi premiada en 2005 co Premio Nacional de Fomento da Lectura."}
{"id": "391181", "revid": "6939", "url": "https://gl.wikipedia.org/wiki?curid=391181", "title": "CLIJ", "text": ""}
{"id": "391182", "revid": "98629", "url": "https://gl.wikipedia.org/wiki?curid=391182", "title": "Pequena Andaman", "text": "A illa Pequena Andaman (\u00f6nge: \"Gaubolambe\") \u00e9 a cuarta illa m\u00e1is grande das illas Andaman na India cunha superficie de 707\u00a0km\u00b2, situada no extremo sur do arquip\u00e9lago. Administrativamente pertence ao distrito de Andaman do Sur, parte do territorio indio das illas Andaman e Nicobar. A illa at\u00f3pase a 88\u00a0km ao sur de Port Blair, a capital das Illas Andaman e Nicobar e do aeroporto m\u00e1is pr\u00f3ximo desde onde est\u00e1n dispo\u00f1ibles voos regulares a Kolkata e Chennai.\nXeograf\u00eda.\nA illa pertence ao Grupo Pequeno Andaman, e est\u00e1 separada do Arquip\u00e9lago Rutland en Gran Andaman polo Duncan Passage.\nO Grupo Pequeno Andaman \u00e9 contraparte do grupo de illas Gran Andaman.\nA illa \u00e9 baixa e ten un bosque tropical estendido e varias especies raras de tartaruga mari\u00f1a.\nA Illa pequena Andaman ten praias de area branca e fervenzas fascinantes.\nO faro de Pequena Andaman (a.k.a. Faro de Richardson) at\u00f3pase a 14\u00a0km ao sur por estrada desde o porto de Hut Bay e est\u00e1 situado no extremo sur da Illa Pequena Andaman.\nAdministraci\u00f3n.\nPoliticamente, a Illa Pequena Andaman forma parte de Pequena Andaman Tehsil.\nDemograf\u00eda.\nA illa alberga \u00e1 tribo aborixe Onge, que chamaban \u00e1 illa \"Egu Belong\", e \u00e9 unha reserva tribal desde 1957. Tam\u00e9n viven aqu\u00ed colonizadores de Bengala e outros lugares. Segundo o censo de 2011, a poboaci\u00f3n era de 18.823 habitantes en 4.093 fogares, repartidos entre 18 aldeas.\nA vila principal, Kwate-tu-Kwage at\u00f3pase en Hut Bay.\nTransporte.\nO peirao de Hut Bay, un embarcadoiro de augas profundas que se pode acceder a trav\u00e9s dun espazo no arrecife de coral, na costa leste da illa \u00e9 o punto de entrada da Illa Pequena Andaman. Os servizos diarios de embarcaci\u00f3ns conectan Hut Bay peirao con Port Blair nunha viaxe de dez horas.\nAdemais, hai servizos de helic\u00f3ptero por Pavan Hans Ltd. e unha conexi\u00f3n en hidroavi\u00f3n entre Port Blair e Hut Bay. O tempo de voo en helic\u00f3ptero ou hidroavi\u00f3n \u00e9 de aproximadamente 40 minutos.\nHai unha estrada xunto \u00e1 li\u00f1a costeira oriental e cada pobo recibe o seu nome segundo o km da estrada polos residentes.\nTurismo.\nPequeno Andaman ofrece surfear, pasear en bote polos arroios, un emocionante safari de elefantes, paseos en elefantes e adestramento de cr\u00edas de elefante.\nButler Bay, a 14\u00a0km do embarcadoiro de Hut Bay, \u00e9 unha fermosa praia ideal para tomar o sol, observar corais, practicar surf, etc. Hai cabanas tur\u00edsticas na beira do mar flanqueadas por unha plantaci\u00f3n de cocoteiros. Netaji Nagar Beach est\u00e1 a 11\u00a0km de Hut Bay Jetty.\nA fervenza White Surf no medio da selva perenne est\u00e1 a 6\u00b45\u00a0km do embarcadoiro Hut Bay. A fervenza Whisper Wave a 25\u00a0km do peirao Hut Bay tam\u00e9n se atopa no medio da xungla. A viaxe a esta fervenza incl\u00fae 4\u00a0km de trekking a trav\u00e9s do bosque. Desde o 4\u00ba km Crossing, necesita conducir 800 m dentro do bosque, onde atopar\u00e1 unha pequena fervenzaque parece pintoresca. A fervenza ten de 20\u201325 m de altura e hai unha pequena herba de bamb\u00fa por todas partes.\nUnha organizaci\u00f3n gobernamental, Andaman and Nicobar Islands Forest Plantation Development Corporation Limited (ANIFPDCL), realiza un paquete de viaxe desde Port Blair \u00e1 Illa Pequena Andaman. Hai m\u00e1is de 30 elefantes na illa e organ\u00edzanse emocionantes safaris de elefantes a trav\u00e9s da selva preto da cascada White Surf. Os elefantes moi experimentados e domesticados est\u00e1n comprometidos con este prop\u00f3sito. Tam\u00e9n se poden ver actividades de paseos en elefante dentro do bosque e un campamento onde se adestran cr\u00edas de elefantes en actividades pesadas. ANIFPDCL constru\u00edu unha casa de h\u00f3spedes e cabanas tur\u00edsticas na praia.\nExisten ofertas de navegaci\u00f3n no arroio preto da praia de Butler Bay. O lado norte da praia de Butler Bay \u00e9 un popular sitio de surf. O coral p\u00f3dese ver nas \u00e1reas pr\u00f3ximas. Os turistas deben levar consigo o equipo de mergullo necesario para este prop\u00f3sito."}
{"id": "391183", "revid": "89787", "url": "https://gl.wikipedia.org/wiki?curid=391183", "title": "Lazarillo", "text": "Lazarillo \u00e9 unha revista espa\u00f1ola de \u00e1mbito estatal publicada pola Asociaci\u00f3n de Amigos del Libro infantil y juvenil (creada en 1981) co apoio do Ministerio de Cultura de Espa\u00f1a. Cada ano, public\u00e1nse dous novos n\u00fameros (en xu\u00f1o e decembro) a fin de que a tiraxe sexa distribu\u00edda entre socios da Asociaci\u00f3n, bibliotecas e librar\u00edas."}
{"id": "391184", "revid": "6939", "url": "https://gl.wikipedia.org/wiki?curid=391184", "title": "Destino", "text": ""}
{"id": "391185", "revid": "23204", "url": "https://gl.wikipedia.org/wiki?curid=391185", "title": "Illas Andam\u00e1n", "text": ""}
{"id": "391186", "revid": "1131", "url": "https://gl.wikipedia.org/wiki?curid=391186", "title": "Grupo SM", "text": "Grupo SM \u00e9 unha editorial espa\u00f1ola especializada na publicaci\u00f3n de libros de texto e de literatura infantil e xuvenil, cunha importante presenza tam\u00e9n en Iberoam\u00e9rica. A empresa matriz, Ediciones SM, foi fundada polos relixiosos marianistas de Espa\u00f1a na d\u00e9cada de 1940. En 1977 constitu\u00eduse a Fundaci\u00f3n Santa Mar\u00eda, que m\u00e1is tarde pasar\u00eda a charmarse Fundaci\u00f3n SM, propietaria a partir dese momento de Ediciones SM. A comezos do s\u00e9culo XXI, o grupo presente en nove pa\u00edses: Arxentina, Brasil, Chile, Colombia, Espa\u00f1a, M\u00e9xico, Per\u00fa, Porto Rico e Rep\u00fablica Dominicana. Conta cun cat\u00e1logo de m\u00e1is de 9.000 t\u00edtulos, en colecci\u00f3ns como \"El Barco de Vapor\" e \"Gran Angular\", amais de manuais de ensino e aprendizaxe de idiomas, dicionarios e libros de consulta."}
{"id": "391187", "revid": "6939", "url": "https://gl.wikipedia.org/wiki?curid=391187", "title": "Ediciones SM", "text": ""}
{"id": "391188", "revid": "1131", "url": "https://gl.wikipedia.org/wiki?curid=391188", "title": "Edelvives", "text": "Editorial Luis Vives, tam\u00e9n co\u00f1ecida polo acr\u00f3nimo Edelvives, \u00e9 unha editorial espa\u00f1ola de \u00e1mbito estatal adicada a publicaci\u00f3n de libros de texto, material educativo e literatura. Debe o seu nome ao impresor Luis Vives.\nHistoria e caracter\u00edsticas.\nEst\u00e1 vencellada dende a s\u00faa orixe coa orde relixiosa dos Irm\u00e1ns Maristas. Comezou cham\u00e1ndose Editora escolar (Hnos. Maristas), con sede en Barcelona dende 1924. En 1932 cambiao de nome, e en 1936, co comezo da Guerra Civil Espa\u00f1ola cambiou o taller tras o incendio do edificio que o albergaba. En 1937 mudou a sede Zaragoza."}
{"id": "391189", "revid": "6939", "url": "https://gl.wikipedia.org/wiki?curid=391189", "title": "Editorial Luis Vives", "text": ""}
{"id": "391190", "revid": "1131", "url": "https://gl.wikipedia.org/wiki?curid=391190", "title": "Asociaci\u00f3n Galega do Libro Infantil e Xuvenil", "text": "Asociaci\u00f3n galega do libro infantil e xuvenil, tam\u00e9n co\u00f1ecida polo acr\u00f3nimo G\u00c1LIX ou GALIX, \u00e9 unha asociaci\u00f3n que se erixe na secci\u00f3n galega da Organizaci\u00f3n Espa\u00f1ola para el Libro Infantil y Juvenil. Creouse en 1989 coa finalidade de promover a cultura e a lingua galegas por medio da literatura infantil e xuvenil.\nDende 2023 o seu presidente \u00e9 David Cortizo. Con anterioridade f\u00f3rono Xos\u00e9 Antonio Perozo (2017-2023) e Francisco Castro Veloso."}
{"id": "391191", "revid": "23204", "url": "https://gl.wikipedia.org/wiki?curid=391191", "title": "Mar de Andam\u00e1n", "text": ""}
{"id": "391192", "revid": "1131", "url": "https://gl.wikipedia.org/wiki?curid=391192", "title": "Cristal (hom\u00f3nimos)", "text": "O cristal \u00e9 un material s\u00f3lido cunha estrutura qu\u00edmica interna ordenada das s\u00faas part\u00edculas reticulares, xa sexan \u00e1tomos, i\u00f3ns ou mol\u00e9culas. Amais, pode referirse a:"}
{"id": "391193", "revid": "6939", "url": "https://gl.wikipedia.org/wiki?curid=391193", "title": "G\u00c1LIX", "text": ""}
{"id": "391194", "revid": "6939", "url": "https://gl.wikipedia.org/wiki?curid=391194", "title": "GALIX", "text": ""}
{"id": "391195", "revid": "1131", "url": "https://gl.wikipedia.org/wiki?curid=391195", "title": "O Cristal", "text": ""}
{"id": "391196", "revid": "1131", "url": "https://gl.wikipedia.org/wiki?curid=391196", "title": "Cristoble", "text": ""}
{"id": "391198", "revid": "56817", "url": "https://gl.wikipedia.org/wiki?curid=391198", "title": "As Croas", "text": "O top\u00f3nimo galego As Croas pode referirse a:"}
{"id": "391199", "revid": "23204", "url": "https://gl.wikipedia.org/wiki?curid=391199", "title": "Lingua nasa", "text": "A lingua nasa ou paez (en nasa: Nasa Yuwe) \u00e9 unha lingua illada falada en Colombia polo pobo nasa. Conta con 40\u00a0000 falantes sobre unha poboaci\u00f3n de 120\u00a0000 ind\u00edxenas. \u00c9 falada pola segunda meirande comunidade ind\u00edxena de Colombia, os nasa ou p\u00e1ez, no norte do departamento do Cauca, a\u00ednda que tam\u00e9n hai pequenas comunidades noutros departamentos da rexi\u00f3n andina do pa\u00eds."}
{"id": "391200", "revid": "23204", "url": "https://gl.wikipedia.org/wiki?curid=391200", "title": "Lingua paez", "text": ""}
{"id": "391201", "revid": "1131", "url": "https://gl.wikipedia.org/wiki?curid=391201", "title": "A Crocha de Levante", "text": ""}
{"id": "391202", "revid": "1131", "url": "https://gl.wikipedia.org/wiki?curid=391202", "title": "A Crocha de Po\u00f1ente", "text": ""}
{"id": "391203", "revid": "1131", "url": "https://gl.wikipedia.org/wiki?curid=391203", "title": "Cro\u00eddo", "text": ""}
{"id": "391204", "revid": "1131", "url": "https://gl.wikipedia.org/wiki?curid=391204", "title": "O Croio", "text": ""}
{"id": "391206", "revid": "1131", "url": "https://gl.wikipedia.org/wiki?curid=391206", "title": "Crons", "text": ""}
{"id": "391209", "revid": "98629", "url": "https://gl.wikipedia.org/wiki?curid=391209", "title": "Pulau Ujong", "text": "Pulau Ujong (malaio: literalmente 'illa do final'), tam\u00e9n co\u00f1ecida como Illa Singapur ou Singapur continental , \u00e9 a principal illa constitu\u00ednte de Singapur. Forma parte do Arquip\u00e9lago Malaio e at\u00f3pase na punta de Malaisia Peninsular. A illa forma a maior\u00eda do pa\u00eds en termos de superficie e poboaci\u00f3n xa que os cidad\u00e1ns non poden residir nas illas m\u00e1is pequenas de Singapur. Cunha poboaci\u00f3n de 5.469.700 habitantes e unha superficie de 710 quil\u00f3metros cadrados, Pulau Ujong \u00e9 a 21\u00aa illa m\u00e1is poboada do mundo e a 31\u00ba illa m\u00e1is densamente poboada do mundo.\nEtimolox\u00eda.\nPulau Ujong foi a primeira referencia \u00e1 illa de Singapur. A referencia chinesa do s\u00e9culo III a Po Lo Chung (\u84b2\u7f85\u4e2d\uff09corresponde \u00e1 referencia malaia co\u00f1ecida como Pulau Ujong. Os viaxeiros desde o Estreito de Malaca ata o Mar do Sur da China ter\u00edan que atravesar a illa, de a\u00ed o nome Pulau Ujong. Como o antigo nome de Johor \"Ujong Tanah\" significa \"Fin da terra\", a illa era m\u00e1is co\u00f1ecida por Orang laut como Pulau Ujong literalmente significa \"Illa do Final\". \"Ujong Tanah\" ou as s\u00faas variantes tam\u00e9n se usaron en fontes europeas como nome para Singapur.\nLenda.\nSegundo un libro do s\u00e9culo terceiro \"Rexistro de pa\u00edses estranxeiros durante o per\u00edodo oriental Wu\" (\u5434\u65f6\u5916\u56fd\u4f20), Pu Luo Jong (Pulao Ujong) estaba habitado por can\u00edbales con cabeleiras de 15\u00a0cm.\nXeograf\u00eda.\nA illa mide 50 quil\u00f3metros de leste a oeste e 26 quil\u00f3metros de norte a sur con 193 quil\u00f3metros de costa. O punto m\u00e1is alto de Singapur \u00e9 Bukit Timah Hill, cunha altura de 165 m est\u00e1 integrado por rocha magm\u00e1tica e granito. Os outeiros e os vales de rocha sedimentaria dominan o noroeste, mentres que a rexi\u00f3n oriental est\u00e1 formada por area e unha terra m\u00e1is plana. Desde 1822, houbo obras de recuperaci\u00f3n de terras por parte dos brit\u00e1nicos, que nese momento controlaban a illa e o goberno de Singapur seguiu aumentando o tama\u00f1o da illa logo da independencia, o que aumentou a superficie da illa de 580\u00a0km\u00b2 na d\u00e9cada de 1960 aos 710\u00a0km\u00b2 da actualidade.\nPuntos extremos.\nO extremo m\u00e1is setentrional da illa \u00e9 Sembawang. Os puntos m\u00e1is occidentais e meridionais at\u00f3panse en Tuas. O punto m\u00e1is oriental da illa \u00e9 Changi Bay."}
{"id": "391210", "revid": "47401", "url": "https://gl.wikipedia.org/wiki?curid=391210", "title": "Reserva da biosfera Ger\u00eas-Xur\u00e9s", "text": "A reserva da biosfera transfronteiriza Ger\u00eas-Xur\u00e9s \u00e9 a reserva da biosfera galego-portuguesa de 260 hect\u00e1reas de afluentes do r\u00edo Limia, como o Vez, Homen e o C\u00e1vado, ao seu paso polas serras do Xur\u00e9s, do Quinxo e da Santa Eufemia. Abrangue a concellos galegos ourens\u00e1s da Limia e Baixa Limia e en municipios portugueses, mi\u00f1otos e trasmontanos, de Viana do Castelo, Braga e Vila Real. \u00c9 un espazo de monta\u00f1a gran\u00edtica, con picos como a Nevosa e a Fontefr\u00eda, e de abundantes r\u00edos que discorren case dun xeito rectil\u00edneo. Dentro da reserva at\u00f3panse o parque nacional da Peneda-G\u00eares e o parque natural da Baixa Limia - Serra do Xur\u00e9s. De feito, esta reserva da biosfera ten un 24% da s\u00faa \u00e1rea na zona galega e dun total 260 mil ha. que est\u00e1n catalogadas como zonas n\u00facleo, de m\u00e1xima importancia de conservaci\u00f3n.\nEcosistema.\nFlora.\nA flora catalogada na reserva da biosfera conta con 807 especies. 117 especies son endemismos no nord\u00e9s peninsular. A flora vascular de interese de conservaci\u00f3n incl\u00fae a especies como \"Armeria sampaioi\" e \"Ceratocapnos claviculat\". Destaca o cat\u00e1logo de 317 especies de bri\u00f3fitos, dos cales 227 son musgos e 90 hep\u00e1ticas.\nFauna.\nA fauna de invertebrados catalogados na reserva \u00e9 de 1196 especies e de vertebrados de 235 especies. Algunhas especies como a serpe \"Coronella girondica\", o moucho \"Bubo bubo\", ou as xinetas \"Genetta genetta\" son abundantes.\nSociedade e econom\u00eda.\nDemograf\u00eda.\nNa reserva viven arredor de 126 mil persoas. As zonas menos poboadas son as zonas de monta\u00f1a, que son a zona n\u00facleo do espazo. Pola contra, a meirande parte da poboaci\u00f3n habita en lugares de prader\u00edas e ribeiras, en zonas de riparias e de clasificadas como zonas de transici\u00f3n na reserva.\nPatrimonio hist\u00f3rico.\nOs lugares de maior interese hist\u00f3rico at\u00f3panse na franxa galega. A igrexas de Santa Comba de Bande e Santa Mar\u00eda a Real son monumentos hist\u00f3ricos. En Bande at\u00f3pase \"A Cid\u00e1\", o campamento romano \"Aquis Querquennis\", da V\u00eda Nova romana constru\u00edda entre o s\u00e9culo I e II. Na franxa portuguesa destacan os castelos de Lindoso e Montealegre, constru\u00eddo durante o reinado de Afonso III.\nEconom\u00eda.\nA agricultura foi historicamente o motor econ\u00f3mico na rexi\u00f3n. Agora, por\u00e9n, prevalece o sector servizos, como o turismo, e a produci\u00f3n de carne.\nLexislaci\u00f3n.\nA reserva da biosfera acolle no seu territorio espazos protexidos por outras medidas lexislativas e de acci\u00f3n, como \u00e9: "}
{"id": "391211", "revid": "4482", "url": "https://gl.wikipedia.org/wiki?curid=391211", "title": "Reserva da biosfera transfronteiriza Ger\u00eas-Xur\u00e9s", "text": ""}
{"id": "391216", "revid": "85894", "url": "https://gl.wikipedia.org/wiki?curid=391216", "title": "San Romao, San Romao de Campos, Carballedo", "text": "San Romao \u00e9 un lugar da parroquia de San Romao de Campos, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 7 habitantes, 3 mulleres e 4 homes.\nToponimia.\nO top\u00f3nimo \u00e9 o nome dun santo , m\u00e1rtir de Antioqu\u00eda (haxiotop\u00f3nimo)"}
{"id": "391217", "revid": "85894", "url": "https://gl.wikipedia.org/wiki?curid=391217", "title": "Campos, San Romao de Campos, Carballedo", "text": "Campos \u00e9 un lugar da parroquia de San Romao de Campos, no concello lugu\u00e9s de Carballedo, na comarca de Chantada. Segundo o INE en 2019 ti\u00f1a 1 habitante, unha muller.\nToponimia.\nO top\u00f3nimo deriva do lat\u00edn , campo."}
{"id": "391218", "revid": "85894", "url": "https://gl.wikipedia.org/wiki?curid=391218", "title": "O Conchouso, San Romao de Campos, Carballedo", "text": "O Conchouso \u00e9 un lugar da parroquia de San Romao de Campos, no concello lugu\u00e9s de Carballedo, na comarca de Chantada. Segundo o INE en 2016 estaba despoboado.\nToponimia.\nO top\u00f3nimo poder\u00eda ser un terreo cercado, un chouso compartido, , participio de , encerrar, derivado de ."}
{"id": "391219", "revid": "85894", "url": "https://gl.wikipedia.org/wiki?curid=391219", "title": "Montouto, San Romao de Campos, Carballedo", "text": "Montouto \u00e9 un lugar da parroquia de San Romao de Campos, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 6 habitantes, 5 mulleres e 1 home.\nToponimia.\nO top\u00f3nimo deriva do lat\u00edn , monte alto (or\u00f3nimo)."}
{"id": "391220", "revid": "1131", "url": "https://gl.wikipedia.org/wiki?curid=391220", "title": "Sen\u00edn, San Romao de Campos, Carballedo", "text": "Sen\u00edn \u00e9 un lugar da parroquia de San Romao de Campos, no concello lugu\u00e9s de Carballedo, na comarca de Chantada. Segundo o INE en 2016 estaba despoboado.\nToponimia.\nO top\u00f3nimo pode ser o diminutivo dun antrop\u00f3nimo ou ."}
{"id": "391221", "revid": "85894", "url": "https://gl.wikipedia.org/wiki?curid=391221", "title": "Turza, San Romao de Campos, Carballedo", "text": "Turza \u00e9 un lugar da parroquia de San Romao de Campos, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 8 habitantes, 4 mulleres e 4 homes.\nToponimia.\nO top\u00f3nimo pode relacionarse co antrop\u00f3nimo , ser\u00eda unha ."}
{"id": "391223", "revid": "1131", "url": "https://gl.wikipedia.org/wiki?curid=391223", "title": "O Cruce", "text": "O top\u00f3nimo galego O Cruce \u00e9 un hod\u00f3nimo que indica un cruzamento de v\u00edas de comunicaci\u00f3n. Pode referirse a:"}
{"id": "391224", "revid": "1131", "url": "https://gl.wikipedia.org/wiki?curid=391224", "title": "O Cruceiro", "text": ""}
{"id": "391225", "revid": "1131", "url": "https://gl.wikipedia.org/wiki?curid=391225", "title": "O Cruceiro Novo", "text": "O top\u00f3nimo galego O Cruceiro Novo pode referirse a:"}
{"id": "391226", "revid": "1131", "url": "https://gl.wikipedia.org/wiki?curid=391226", "title": "O Cruceiro Vello", "text": "O top\u00f3nimo galego O Cruceiro Vello pode referirse a:"}
{"id": "391227", "revid": "98629", "url": "https://gl.wikipedia.org/wiki?curid=391227", "title": "Asub\u00edo gomero", "text": "O asub\u00edo gomero (en ) \u00e9 unha linguaxe asubiada practicado por alg\u00fans habitantes de La Gomera (Canarias) para comunicarse a trav\u00e9s de barrancos. O asub\u00edo transforma os sons vocalizados de calquera linguaxe natural humana en asub\u00edos tonais reco\u00f1ecibles a distancia. Trala desaparici\u00f3n da lingua guanche orixinaria, no presente codifica a lingua castel\u00e1.\nHistoria.\nO asub\u00edo foi creado polos primeiros habitantes da illa, aborixes canarios, e era \"falado\" tam\u00e9n en El Hierro, Tenerife e Gran Canaria. No s\u00e9culo XVI, trala conquista das Illas Canarias, os \u00faltimos guanches adaptaron o asub\u00edo \u00e1\u00a0lingua castel\u00e1\u00a0\u2014 mentres a lingua orixinal, a\u00a0lingua guanche, \u00edase extinguindo.\nPor mor do perigo de desaparici\u00f3n do asub\u00edo a comezos do s\u00e9culo XXI, debido \u00e1s melloras das comunicaci\u00f3ns e especialmente da desaparici\u00f3n de actividades como o pastoreo nas que m\u00e1is se empregaba, o Goberno canario regulou a s\u00faa aprendizaxe na escola, e declarou o asub\u00edo gomero como patrimonio etnogr\u00e1fico das Canarias en 1999. O 30 de setembro de 2009, o asub\u00edo gomero foi inscrito pola Unesco na Lista representativa do Patrimonio Cultural Inmaterial da Humanidade, grazas en boa parte \u00f3 traballo realizado polo goberno canario. Isidro Ortiz Mu\u00f1oz impartiu clases de asub\u00edo en colexios da illa."}
{"id": "391228", "revid": "23204", "url": "https://gl.wikipedia.org/wiki?curid=391228", "title": "Silbo gomero", "text": ""}
{"id": "391229", "revid": "1131", "url": "https://gl.wikipedia.org/wiki?curid=391229", "title": "As Cruces", "text": ""}
{"id": "391230", "revid": "1131", "url": "https://gl.wikipedia.org/wiki?curid=391230", "title": "O Cruceiro da Barqui\u00f1a", "text": ""}
{"id": "391231", "revid": "1131", "url": "https://gl.wikipedia.org/wiki?curid=391231", "title": "O Cruceiro de Barro", "text": ""}
{"id": "391232", "revid": "1131", "url": "https://gl.wikipedia.org/wiki?curid=391232", "title": "O Cruceiro de Cruces", "text": ""}
{"id": "391233", "revid": "1131", "url": "https://gl.wikipedia.org/wiki?curid=391233", "title": "O Cruceiro de Marcos", "text": ""}
{"id": "391234", "revid": "1131", "url": "https://gl.wikipedia.org/wiki?curid=391234", "title": "O Cruceiro de Roo", "text": ""}
{"id": "391235", "revid": "1131", "url": "https://gl.wikipedia.org/wiki?curid=391235", "title": "Cruceiro de Vao", "text": ""}
{"id": "391236", "revid": "89787", "url": "https://gl.wikipedia.org/wiki?curid=391236", "title": "Pobo mazateca", "text": "Os mazatecas (ha shuta enima) son un pobo ind\u00edxena que habita na \u00e1rea monta\u00f1osa da chamada Serra Mazateca, no estado de Oaxaca, en M\u00e9xico. O termo \"mazateca\" prov\u00e9n do n\u00e1huatl \"mazatl\" ou veado, mentres que eles ch\u00e1manse a si mesmos \"ha shuta enima\" ou \u201cxente que fala a lingua (mazateca) e \u00e9 humilde\u201d. Os mazatecas adquiriron certa sona polos seus milenarios cultos relixiosos con axuda de fungos alucin\u00f3xenos como o \"teonan\u00e1catl\", popularizados dende os anos 60 pola mazateca Mar\u00eda Sabina."}
{"id": "391237", "revid": "1131", "url": "https://gl.wikipedia.org/wiki?curid=391237", "title": "O Cruceiro do R\u00edo", "text": ""}
{"id": "391238", "revid": "1131", "url": "https://gl.wikipedia.org/wiki?curid=391238", "title": "A Crucella", "text": ""}
{"id": "391239", "revid": "1131", "url": "https://gl.wikipedia.org/wiki?curid=391239", "title": "A Crucitaria", "text": ""}
{"id": "391240", "revid": "23204", "url": "https://gl.wikipedia.org/wiki?curid=391240", "title": "Mazatecas", "text": ""}
{"id": "391241", "revid": "1131", "url": "https://gl.wikipedia.org/wiki?curid=391241", "title": "Cruxeira", "text": "O top\u00f3nimo galego Cruxeira pode referirse a:"}
{"id": "391242", "revid": "1131", "url": "https://gl.wikipedia.org/wiki?curid=391242", "title": "A Cruxeira", "text": ""}
{"id": "391243", "revid": "1131", "url": "https://gl.wikipedia.org/wiki?curid=391243", "title": "Cruxeiras de Abaixo", "text": ""}
{"id": "391244", "revid": "1131", "url": "https://gl.wikipedia.org/wiki?curid=391244", "title": "Cruxeiras de Arriba", "text": ""}
{"id": "391245", "revid": "23204", "url": "https://gl.wikipedia.org/wiki?curid=391245", "title": "Ha shuta enima", "text": ""}
{"id": "391246", "revid": "23204", "url": "https://gl.wikipedia.org/wiki?curid=391246", "title": "Linguas otomangues", "text": ""}
{"id": "391247", "revid": "1131", "url": "https://gl.wikipedia.org/wiki?curid=391247", "title": "A Cruz da Moa", "text": ""}
{"id": "391248", "revid": "1131", "url": "https://gl.wikipedia.org/wiki?curid=391248", "title": "A Cruz de Agrelo", "text": ""}
{"id": "391249", "revid": "1131", "url": "https://gl.wikipedia.org/wiki?curid=391249", "title": "A Cruz de Agui\u00f1o", "text": ""}
{"id": "391250", "revid": "1131", "url": "https://gl.wikipedia.org/wiki?curid=391250", "title": "Cruz de Gracia", "text": ""}
{"id": "391251", "revid": "1131", "url": "https://gl.wikipedia.org/wiki?curid=391251", "title": "A Cruz de Oleiros", "text": ""}
{"id": "391252", "revid": "1131", "url": "https://gl.wikipedia.org/wiki?curid=391252", "title": "A Cruz de Outeiro", "text": ""}
{"id": "391253", "revid": "1131", "url": "https://gl.wikipedia.org/wiki?curid=391253", "title": "A Cruz de Pastoriza", "text": ""}
{"id": "391254", "revid": "1131", "url": "https://gl.wikipedia.org/wiki?curid=391254", "title": "A Cruz de Rosende", "text": ""}
{"id": "391255", "revid": "1131", "url": "https://gl.wikipedia.org/wiki?curid=391255", "title": "Cruz de Sar", "text": ""}
{"id": "391256", "revid": "1131", "url": "https://gl.wikipedia.org/wiki?curid=391256", "title": "A Cruz do Cabalo", "text": ""}
{"id": "391257", "revid": "1131", "url": "https://gl.wikipedia.org/wiki?curid=391257", "title": "A Cruz do Cabildo", "text": ""}
{"id": "391258", "revid": "1131", "url": "https://gl.wikipedia.org/wiki?curid=391258", "title": "A Cruz do Coto", "text": ""}
{"id": "391259", "revid": "12452", "url": "https://gl.wikipedia.org/wiki?curid=391259", "title": "A Cruz do Incio", "text": ""}
{"id": "391260", "revid": "1131", "url": "https://gl.wikipedia.org/wiki?curid=391260", "title": "A Cruz do Lobo", "text": ""}
{"id": "391261", "revid": "1131", "url": "https://gl.wikipedia.org/wiki?curid=391261", "title": "A Cruz do Meix\u00f3n", "text": ""}
{"id": "391262", "revid": "1131", "url": "https://gl.wikipedia.org/wiki?curid=391262", "title": "Cruz do Monte", "text": ""}
{"id": "391263", "revid": "1131", "url": "https://gl.wikipedia.org/wiki?curid=391263", "title": "A Cruz do Pouso", "text": ""}
{"id": "391264", "revid": "1131", "url": "https://gl.wikipedia.org/wiki?curid=391264", "title": "A Cruz dos Campos", "text": ""}
{"id": "391265", "revid": "1131", "url": "https://gl.wikipedia.org/wiki?curid=391265", "title": "A Cruz Encarnada", "text": ""}
{"id": "391266", "revid": "1131", "url": "https://gl.wikipedia.org/wiki?curid=391266", "title": "A Cruz Pequena", "text": ""}
{"id": "391267", "revid": "1131", "url": "https://gl.wikipedia.org/wiki?curid=391267", "title": "A Cruzada", "text": ""}
{"id": "391268", "revid": "89787", "url": "https://gl.wikipedia.org/wiki?curid=391268", "title": "Tomas Bannerhed", "text": "Bengt Tomas Christer Bannerhed, nado o 28 de maio de 1966, \u00e9 un escritor sueco.\nA s\u00faa primeira, \"Korparna\" (Os corvos), foi galardoada co Augustpriset de 2011."}
{"id": "391269", "revid": "85894", "url": "https://gl.wikipedia.org/wiki?curid=391269", "title": "San Salvador, San Salvador de B\u00fabal, Carballedo", "text": "San Salvador \u00e9 un lugar da parroquia de San Salvador de B\u00fabal, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 4 habitantes, 2 mulleres e 2 homes.\nToponimia.\nO top\u00f3nimo (haxiotop\u00f3nimo) ten a base no lat\u00edn ."}
{"id": "391270", "revid": "85894", "url": "https://gl.wikipedia.org/wiki?curid=391270", "title": "Besteiri\u00f1os, San Salvador de B\u00fabal, Carballedo", "text": "Besteiri\u00f1os \u00e9 un lugar da parroquia de San Salvador de B\u00fabal, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 2 mulleres e 3 homes.\nToponimia.\nO top\u00f3nimo \u00e9 un diminutivo de Besteiros (lugar pr\u00f3ximo mais xa na provincia de Ourense), do lat\u00edn , besteiro, persoa armada con b\u00e9stas. Ning\u00fan outro lugar de Galicia leva este nome en diminutivo."}
{"id": "391271", "revid": "85894", "url": "https://gl.wikipedia.org/wiki?curid=391271", "title": "Cima de Vila, San Salvador de B\u00fabal, Carballedo", "text": "Cima de Vila \u00e9 un lugar da parroquia de San Salvador de B\u00fabal, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 12 habitantes, 7 mulleres e 5 homes.\nToponimia.\nO top\u00f3nimo v\u00e9n do grecolatino + vila, do lat\u00edn , casa de campo."}
{"id": "391274", "revid": "85894", "url": "https://gl.wikipedia.org/wiki?curid=391274", "title": "Vilaverde, San Salvador de B\u00fabal, Carballedo", "text": "Vilaverde \u00e9 un lugar da parroquia de San Salvador de B\u00fabal, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 4 habitantes, 2 mulleres e 2 homes.\nToponimia.\nO top\u00f3nimo ten a base no lat\u00edn , casa dun ."}
{"id": "391275", "revid": "98629", "url": "https://gl.wikipedia.org/wiki?curid=391275", "title": "The Next Karate Kid", "text": "The Next Karate Kid (tam\u00e9n co\u00f1ecido como The Karate Kid Part IV) \u00e9 un filme estadounidense de artes marciais protagonizado por Pat Morita e Hilary Swank. \u00c9 o cuarto e derradeiro filme da saga \"Karate Kid\" orixinal. Dirixiuno Christopher Cain e produciuno Jerry Weintraub, con m\u00fasica de Bill Conti. \u00c9 o primeiro da saga que non est\u00e1 protagonizado por Ralph Macchio no papel de Daniel LaRusso.\nEstreouse o 9 de setembro de 1994. \"The Next Karate Kid\" foi un fracaso comercial e da cr\u00edtica, xa que viron o filme como innecesario na serie."}
{"id": "391276", "revid": "23204", "url": "https://gl.wikipedia.org/wiki?curid=391276", "title": "The Karate Kid Part IV", "text": ""}
{"id": "391277", "revid": "23204", "url": "https://gl.wikipedia.org/wiki?curid=391277", "title": "Linguas mazatecas", "text": "As linguas mazatecas son un grupo de linguas ind\u00edxenas estreitamente relacionadas faladas por unhas 200\u00a0000 persoas do pobo mazateca, que habitan na \u00e1rea co\u00f1ecida como Serra Mazateca, na parte norte do estado de Oaxaca, e nas zonas adxacentes dos estados de Puebla e Veracruz.\nO grupo \u00e9 descrito a mi\u00fado como unha \u00fanica lingua chamada mazateca, pero por mor das diferentes variedades que ten, est\u00e1 mellor considerado como un grupo de linguas. Pertence \u00f3 subgrupo popoloca da familia de linguas otomangueanas. Baixo a Lei Xeral de Dereitos Ling\u00fc\u00edsticos dos Pobos Ind\u00edxenas, est\u00e1n reco\u00f1ecidas como \"linguas nacionais\", xunto coas outras linguas ind\u00edxenas de M\u00e9xico e o castel\u00e1n.\nO mazateca ten unha boa sa\u00fade en moitas das pequenas comunidades da \u00e1rea mazateca, e en moitas das vilas \u00e9 falada por toda a poboaci\u00f3n. Por\u00e9n, a lingua est\u00e1 comezando a perder terreo fronte \u00f3 castel\u00e1n nalgunhas das comunidades m\u00e1is grandes, como Huautla de Jim\u00e9nez e Jalapa de D\u00edaz."}
{"id": "391279", "revid": "23204", "url": "https://gl.wikipedia.org/wiki?curid=391279", "title": "Lingua mazateca", "text": ""}
{"id": "391281", "revid": "5863", "url": "https://gl.wikipedia.org/wiki?curid=391281", "title": "Literatura Galega", "text": ""}
{"id": "391282", "revid": "89787", "url": "https://gl.wikipedia.org/wiki?curid=391282", "title": "Xacobe V de Escocia", "text": "Xacobe V, nado o de 10 de abril de 1512, e finado o 14 de decembro de 1542, foi rei de Escocia dende o 9 de setembro de 1513 at\u00e9 a s\u00faa morte, que se produciu na derrota escocesa da batalla de Solway Moss. A s\u00faa \u00fanica filla sobrevivente, e lex\u00edtima herdeira, Mar\u00eda I,\u00a0sucedeuno cando s\u00f3 ti\u00f1a seis d\u00edas de idade.\nTraxectoria.\nXacove foi fillo do rei Xacobe IV de Escocia e de Margarida Tudor, filla de Henrique VII de Inglaterra e irm\u00e1 de Henrique VIII, e foi o \u00fanico fillo lex\u00edtimo de Xacobe IV que sobreviviu \u00e1 infancia. Naceu o 10 de abril de 1512 no Palacio de Linlithgow, e foi bautizado o d\u00eda seguinte, recibindo o t\u00edtulo de Duque de Rothesay e Pr\u00edncipe de Escocia. Converteuse en rei con s\u00f3 dezasete meses de idade cando o seu pai morreu na batalla de Flodden Field o 9 de setembro de 1513."}
{"id": "391283", "revid": "23204", "url": "https://gl.wikipedia.org/wiki?curid=391283", "title": "The Thing", "text": ""}
{"id": "391284", "revid": "5863", "url": "https://gl.wikipedia.org/wiki?curid=391284", "title": "Biblioteca Virtual Galega", "text": "A Biblioteca Virtual Galega, tam\u00e9n co\u00f1ecida polas siglas BVG, \u00e9 unha biblioteca dixital da Universidade da Coru\u00f1a e a deputaci\u00f3n provincial, accesible a trav\u00e9s de Internet, estreada no ano 2002.\nDescrici\u00f3n.\nFeita por especialistas en Filolox\u00eda Galego-Portuguesa (dirixidos por Mar\u00eda Pilar Garc\u00eda Negro) e Inform\u00e1tica (dirixidos por Nieves Rodr\u00edguez Brisaboa), conta cun amplo abano de autores e t\u00edtulos e ten os obxectivos de:\nAutores.\nOs contidos do sitio web son biograf\u00edas e fragmentos de obras, en formato texto e mesmo gravaci\u00f3ns de son e v\u00eddeo, de preto de 370 autores e autoras galegos:\n&lt;poem&gt;\nXo\u00e1n Abeleira\nXos\u00e9 Agrelo Hermo\nXavier Alcal\u00e1\nMarilar Aleixandre\nFran Alonso\nXes\u00fas Alonso Montero\nXos\u00e9 M.\u00aa \u00c1lvarez Bl\u00e1zquez\nAlfonso \u00c1lvarez C\u00e1ccamo\nCelso \u00c1lvarez C\u00e1ccamo\nXos\u00e9 M.\u00aa \u00c1lvarez C\u00e1ccamo\nFrancisco \u00c1lvarez de N\u00f3voa\nSabela \u00c1lvarez N\u00fa\u00f1ez\nManuel \u00c1lvarez Torneiro\nLu\u00eds Amado Carballo\nDiego Ameixeiras\nAnxo Angueira\nFrancisco A\u00f1\u00f3n\nVicente Araguas\nXela Arias\nAzucena Arias Correa\nRam\u00f3n Armada Teixeiro\nAvil\u00e9s de Taramancos\nXo\u00e1n Babarro\nTom\u00e1s Barros\nXos\u00e9 Manuel Beiras\nBen-Cho-Shey\nKike Benlloch\nXo\u00e1n Bern\u00e1rdez Vilar\nCarmen Blanco\nConcha Blanco\nEduardo Blanco Amor\nRoberto Blanco Torres\nBorob\u00f3\nXurxo Borraz\u00e1s\nFerm\u00edn Bouza-Brey\nLino Braxe\nXos\u00e9 Manuel Cabada\nDar\u00edo Xoh\u00e1n Cabana\nRam\u00f3n Cabanillas\nTucho Calvo\nMarica Campo\nXos\u00e9 Carlos Caneiro\nMar\u00eda Canosa\nJoh\u00e1n Carballeira\nPaula Carballeira\nFrancisco Carballo\nPepe Carballude\nRam\u00f3n Caride Ogando\nLeandro Carr\u00e9 Alvarellos\nValent\u00edn Carrera\nXavier Carro\nRicardo Carballo Calero\nUx\u00eda Casal\nFina Casalderrey\nCarlos Casares\n\u00c1lvaro das Casas\nArturo Casas\nYolanda Casta\u00f1o\nCastelao\nFrancisco Casti\u00f1eira\nFrancisco Castro Veloso\nRosal\u00eda de Castro\nXavier Castro\nManuel Catoira\nLaura Caveiro\nCelso Emilio Ferreiro\nDiego Antonio Cernadas\nXos\u00e9 Chao Rego\nChum\u00edn de C\u00e9ltegos\nAmadeo Cobas\nAlfredo Conde\nXos\u00e9 de Cora\nXabier Cordal\nJos\u00e9 Cornide\nJos\u00e9 Alberte Corral Iglesias\nDaniel Cortez\u00f3n\nAnt\u00f3n Cortizas\nXos\u00e9 Mar\u00eda Costa\nXavier Costa Clavell\nArmando Cotarelo Valledor\nEmma Couceiro\nXos\u00e9 Ram\u00f3n Crecente Vega\nXo\u00e1n R. Cuba\nFlorentino L\u00f3pez Cuevillas\n\u00c1lvaro Cunqueiro\nC\u00e9sar Cunqueiro\nCura de Fru\u00edme\nManuel Curros Enr\u00edquez\nBeatriz Dacosta\nMarta Dacosta\nRa\u00fal Dans\nManuel Darriba\nFilomena Dato Muruais\nFlorencio Delgado Gurriar\u00e1n\nNicomedes Pastor D\u00edaz\nXos\u00e9 Mar\u00eda D\u00edaz Castro\nIsaac D\u00edaz Pardo\nLois Di\u00e9guez\nUx\u00edo-Breog\u00e1n Di\u00e9guez\nRafael Dieste\nManuel Diz Ramos\nX. Ant\u00f3n L. Dobao\nXabier P. Docampo\nFrancisco Dom\u00ednguez Romero\nAfonso Eir\u00e9\nEst\u00edbaliz Espinosa\nEduardo Est\u00e9vez\nNeves Est\u00e9vez\nAntonio Bieito Fandi\u00f1o\nGabriel Feix\u00f3 de Ara\u00faxo\nMiguel Anxo Fern\u00e1n-Vello\nC. Fern\u00e1ndez de la Vega\nFco. Fern\u00e1ndez del Riego\nMarcelino Fern\u00e1ndez Mallo\nFrancisco X. Fern\u00e1ndez Naval\nAgust\u00edn Fern\u00e1ndez Paz\nRemedios Fern\u00e1ndez Romero\nIsaac Ferreira\nCelso Emilio Ferreiro\nManuel Ferreiro Fern\u00e1ndez\nXos\u00e9 Lu\u00eds M\u00e9ndez Ferr\u00edn\nXes\u00fas Ferro Couselo\nMoncho de Fidalgo\nAdela Figueroa\nXos\u00e9 Filgueira Valverde\n\u00c1nxel Fole\nManuel Forcadela\nAntom Fortes Torres\nModesto Fraga\nXes\u00fas Fraga\nXavier Franco Alonso\nXos\u00e9 Luis Franco Grande\nV\u00edctor F. Freixanes\nXos\u00e9 Ram\u00f3n Freixeiro Mato\nXavier Fr\u00edas Conde\nManuel Garc\u00eda Barros\nRaimundo Garc\u00eda \"Borob\u00f3\"\nMar\u00eda Pilar Garc\u00eda Negro\nSalvador Garc\u00eda-Boda\u00f1o\nXo\u00e1n Carlos Garrido Couceiro\nLupe G\u00f3mez\nJoel R. G\u00f4mez\nM.\u00aa del Mar G\u00f3mez Fern\u00e1ndez\nCamilo Gonsar\nXo\u00e1n Xes\u00fas Gonz\u00e1lez\nXes\u00fas Gonz\u00e1lez G\u00f3mez\nLu\u00eds Gonz\u00e1lez Tosar\nXo\u00e1n Gonz\u00e1lez-Mill\u00e1n\n\u00c1nxela Graci\u00e1n\nBernardino Gra\u00f1a\nAnt\u00f3n Grande\nErnesto Guerra da Cal\nJo\u00e3o Guisan Seixas\nFrancisca Herrera Garrido\nFrancisco Mar\u00eda de la Iglesia\nAquilino Iglesia Alvari\u00f1o\nBieito Iglesias\nSerxio Iglesias\nEm\u00edlio Xos\u00e9 \u00cdnsua\nSantiago Jaureguizar\nJoan de Cangas\nKen Keirades\nM.\u00aa do Carme Kruckenberg\nHeidi K\u00fchn-Bode\nMar\u00eda Lado\nArcebispo Lago\nXavier Lama\nValent\u00edn Lamas Carvajal\nMargarita Ledo Andi\u00f3n\nManuel Leiras Pulpeiro\nAmancio Li\u00f1ares Giraut\nGonzalo L\u00f3pez Abente\nAntonio L\u00f3pez Ferreiro\nXabier L\u00f3pez L\u00f3pez\nXavier L\u00f3pez Rodr\u00edguez\nArcadio L\u00f3pez-Casanova\nXaqu\u00edn Lorenzo\nEusebio Lorenzo Baleir\u00f3n\nAnt\u00f3n Losada Di\u00e9guez\nRam\u00f3n Loureiro\nCarlos Loureiro Rodr\u00edguez\nManuel Lourenzo\nManuel Lourenzo Gonz\u00e1lez\nNarciso Luaces Pardo\nManuel Lugr\u00eds Freire\nXos\u00e9 Luna Sanmart\u00edn\nLourdes Maceiras\nBernardo M\u00e1iz\nManuel Antonio\nManuel Mar\u00eda\nAmador Mar\u00e1n\nMar\u00eda do Cebreiro\nJenaro Marinhas\nMar\u00eda Mari\u00f1o\nRam\u00f3n Mari\u00f1o Paz\nPaco Mart\u00edn\nMart\u00edn Codax\nX. M. Mart\u00ednez Oca\nCarlos Paulo Mart\u00ednez\nX. L. Mart\u00ednez Pereiro\nVicente Mart\u00ednez Risco\nRicardo Mart\u00ednez-Conde\nSebasti\u00e1n Mart\u00ednez-Risco\nMiguel A. Mato Fondo\nMeendinho\nCarlos Mella\nXos\u00e9 Lu\u00eds M\u00e9ndez Ferr\u00edn\nFranck Meyer\nXos\u00e9 M. Mill\u00e1n Otero\nMinus-b\u00e1lido\nRaquel Miragaia\nAnisia Miranda\nXos\u00e9 Miranda\nAlberte Mom\u00e1n\nXos\u00e9 Monteagudo\nAmador Montenegro\nJos\u00e9-Maria Monterroso\nEva Moreda\nMar\u00eda Victoria Moreno\nRoque Morteiro\nCarlos Mosteiro\nTeresa Moure\nMiguel Anxo Mouri\u00f1o\nMiguel-Anxo Murado\nManuel Murgu\u00eda\nGonzalo Navaza\nCarlos Negro\nXo\u00e1n Neira L\u00f3pez\nXos\u00e9 Neira Vilas\nAlexandre Nerium\nAntonio Noriega Varela\nLuc\u00eda Novas\nIsidro Novo\nOlga Novo\nUx\u00edo Novoneyra\nManuel N\u00fa\u00f1ez Singala\nRam\u00f3n Otero Pedrayo\nPadre Sarmiento\nPilar Pallar\u00e9s\nXulio Pardo de Neyra\nChus Pato\nXabier Paz\nValent\u00edn Paz-Andrade\nEmma Pedreira\n\u00c1nxeles Penas\nAureliano Pereira\nManuel Pereira Valc\u00e1rcel\nLois Pereiro\nPaulino Pereiro\nNacho P\u00e9rez\nVictorino P\u00e9rez Prieto\nGustavo Pernas Cora\nXavier Picallo\nMill\u00e1n Picouto\nFrancisco Pillado Mayor\nLu\u00eds Pimentel\nRam\u00f3n Pi\u00f1eiro\nXo\u00e1n Manuel Pintos\nXes\u00fas Pis\u00f3n\nEmilio Pita\nEduardo Pondal\nCarlos Posada\nAvelino Pousa Antelo\nLuz Pozo Garza\nXavier Prado \"Lameiro\"\nXavier Queipo\nMercedes Queixas Zas\nMar\u00eda Xos\u00e9 Queiz\u00e1n\nXaime Quintanilla\nXerardo Quinti\u00e1\nXabier Quiroga\nXes\u00fas R\u00e1bade Paredes\nHenrique Rabu\u00f1al\nX. R. Fern\u00e1ndez-Oxea\nConchi Regueiro\nAnxo A. Rei Ballesteros\nLu\u00eds Rei N\u00fa\u00f1ez\nAntonio Reigosa\nCarlos G. Reigosa\nMar\u00eda Reim\u00f3ndez\nXulio R\u00edos\nXos\u00e9 Lois Ripalda\nVicente Mart\u00ednez Risco\nX. H. Rivadulla Corc\u00f3n\nManuel Rivas\nXos\u00e9 Manuel Rivas\nAnt\u00f3n Riveiro Coello\nManoel Riveiro Loureiro\nElvira Riveiro Tob\u00edo\nJ. R. Rodrigues Fernandes\nEladio Rodr\u00edguez Gonz\u00e1lez\nFrancisco Rodr\u00edguez\nXavier Rodr\u00edguez Baixeras\nXavier Rodr\u00edguez Barrio\nAfonso Rodr\u00edguez Castelao\nClaudio Rodr\u00edguez Fer\nFernando Rodr\u00edguez G\u00f3mez\nManuel Rodr\u00edguez L\u00f3pez\nXes\u00fas Rodr\u00edguez L\u00f3pez\nAlfonso Rodr\u00edguez Rodr\u00edguez\nAna Roman\u00ed\nMarga Romero\nMedos Romero\nRosal\u00eda de Castro\nConcha Rousia\nFrancisco Rozados \"Rochi\"\nEuloxio R. Ruibal\nXo\u00e1n Antonio Saco Arce\nRoberto Salgueiro\nGalo Salinas\nFrancisco Salinas Portugal\nXes\u00fas San Lu\u00eds Romero\nCes\u00e1reo S\u00e1nchez\nGloria S\u00e1nchez\nMiguel Sande\nAnt\u00f3n Santamarina\nXos\u00e9 Lu\u00eds Santos Cabanas\nPadre Sarmiento\nLu\u00eds Seoane\nXavier Seoane\nJos\u00e9 Sousa Jim\u00e9nez\nMiguel Su\u00e1rez Abel\nCarlos Taibo\nNacho Taibo\nVictoriano Taibo\nAvil\u00e9s de Taramancos\nAnxo Tarr\u00edo\nLaura Tato Fonta\u00ed\u00f1a\nFrancisco Taxes\nLois Tob\u00edo Fern\u00e1ndez\nSuso de Toro\nXel\u00eds de Toro\nXohana Torres\nAnt\u00f3n Tovar\ntrobadores\nManuel Uh\u00eda Lima\nPablo Vaamonde\nMarga do Val\nXulio L. Valc\u00e1rcel\nRam\u00f3n de Valenzuela\nAvelina Valladares\nMarcial Valladares\nXaqu\u00edn del Valle-Incl\u00e1n \nV\u00edtor Vaqueiro\nLorenzo Varela\nMontse Varela\nDaniel Varela Bux\u00e1n\nDora V\u00e1zquez\nPura V\u00e1zquez\nV\u00e1zquez Chantada\nXos\u00e9 V\u00e1zquez Pintor\nEnrique V\u00e1zquez Pita\nPaulino V\u00e1zquez V\u00e1zquez\nEva Veiga\nManuel Veiga\nCarlos Velasco\nXerardo Vidal Rivas\nFrancisco A. Vidal\nRosa Vidal V\u00e1zquez\nRoberto Vidal Bola\u00f1o\nMiguel Vila Pernas\nXabier Vila-Coia\nAnt\u00f3n Villar Ponte\nRam\u00f3n Villar Ponte\nDolores Vilavedra\nLu\u00edsa Villalta\nMiro Villar\nHelena Villar Janeiro\nXo\u00e1n Vicente Viqueira\nXocas\n&lt;/poem&gt;"}
{"id": "391285", "revid": "5312", "url": "https://gl.wikipedia.org/wiki?curid=391285", "title": "Tsushima", "text": "A illa Tsushima (\u5bfe\u99ac) \u00e9 unha illa do arquip\u00e9lago xapon\u00e9s situada no Estreito de Corea, aproximadamente a medio cami\u00f1o entre o arquip\u00e9lago xapon\u00e9s e a Pen\u00ednsula de Corea. A illa principal de Tsushima foi unha \u00fanica illa, pero dividiuse en d\u00faas en 1671 pola canle \u014cfunakoshiseto e en tres en 1900 pola canle Manzekiseto. Estas canles foron constru\u00eddas a trav\u00e9s de istmos no centro da illa, creando a Illa Norte de Tsushima (Kamijima) e Illa Sur de Tsushima (Shimojima). Tsushima tam\u00e9n incorpora m\u00e1is de 100 illas m\u00e1is pequenas (moitas moi pequenas). O nome Tsushima generalmente ref\u00edrese a todas as illas colectivamente.\nO grupo de illas mide aproximadamente 70\u00a0km de longo por 15\u00a0km de largo e ti\u00f1a unha poboaci\u00f3n de aproximadamente 34.000 habitantes en 2013. As illas principais (\u00e9 dicir, as illas \"Norte\" e \"Sur\", e a delgada illa que as conecta) son o grupo de illas sat\u00e9lite m\u00e1is grande da Prefectura de Nagasaki e o cuarto m\u00e1is grande no Xap\u00f3n (exclu\u00edndo as illas principais de Honshu, Kyushu, Shikoku e Hokkaido). A cidade de Tsushima at\u00f3pase nas illas Tsushima e div\u00eddese en seis distritos.\nChangwon City en Corea do Sur reclama a propiedade da Illa, cham\u00e1ndoa \"Daemado\" (; ), a lectura coreana dos mesmos caracteres que se usan no nome xapon\u00e9s ().\nXeograf\u00eda.\nA illa de Tsushima at\u00f3pase ao oeste do Estreito de Kanmon a unha latitude entre Honshu e Kyushu no Xap\u00f3n continental. O Estreito de Tsushima div\u00eddese no arquip\u00e9lago da illa de Tsushima en d\u00faas canles, a canle m\u00e1is ancha, m\u00e1is pr\u00f3xima ao continente do Xap\u00f3n, \u00e9 o Estreito de Tsushima. \u014cfunakoshi-Seto e Manzeki-Seto, as d\u00faas canles constru\u00eddos en 1671 e 1900 respectivamente, conectan a profunda hendidura de As\u014d Bay \u00e1 beira leste da illa. O arquip\u00e9lago comprende m\u00e1is de 100 illotes m\u00e1is pequenos ademais da illa principal.\nTsushima \u00e9 o territorio xapon\u00e9s m\u00e1is pr\u00f3ximo \u00e1 Pen\u00ednsula de Corea, e at\u00f3pase aproximadamente a 50\u00a0km de Busan (Pusan). Nun d\u00eda claro, os outeiros e monta\u00f1as da pen\u00ednsula de Corea son visibles desde as elevaci\u00f3ns m\u00e1is altas das d\u00faas monta\u00f1as do norte. O porto xapon\u00e9s m\u00e1is pr\u00f3ximo, Iki, situado en Illa Iki dentro de Tsushima Basin, tam\u00e9n est\u00e1 a 50\u00a0km de distancia. A Illa Tsushima e a Illa Iki conte\u00f1en o Iki\u2013Tsushima Quasi-National Park, designado como reserva natural e protexido do desenvolvemento posterior. Gran parte de Tsushima (89%) est\u00e1 cuberta por vexetaci\u00f3n natural e monta\u00f1as. A illa de Tsushima ten moitas monta\u00f1as como o monte Ohira, monte Yatate, monte Hokogatake, monte Koyasan, monte Ontake e monte Gogen.\nO goberno xapon\u00e9s administra a illa de Tsushima como unha \u00fanica entidade a pesar das canles artificiais separaron en d\u00faas a illa. A \u00e1rea do norte co\u00f1\u00e9cese como Kamino-shima (\u4e0a\u5cf6), e a illa do sur como Shimono-shima (\u4e0b\u5cf6). Ambas illas te\u00f1en un par de monta\u00f1as. Shimo-no-shima ten monte Yatate (\u77e2\u7acb\u5c71), con 649 m de altura, e Ariake-yama (\u6709\u660e\u5c71), con 558 m de altura. Kami-no-shima ten Mi-take (\u5fa1\u5dbd), 487 m. \u00c1s d\u00faas secci\u00f3ns principais da illa \u00fanese agora unha combinaci\u00f3n de ponte e calzada. A illa ten unha superficie de 696\u00b426\u00a0km\u00b2.\nClima.\nTsushima ten un clima subtropical mari\u00f1o fortemente influenciado polos ventos do monz\u00f3n. A temperatura media \u00e9 de 15.8\u00a0\u00b0C, e a precipitaci\u00f3n anual media \u00e9 de 2.132,6\u00a0mm. A temperatura m\u00e1is alta xamais rexistrada na illa foi de 36.6\u00a0\u00b0C, o 20 de agosto de 2013 e a m\u00e1is baixa -8.6\u00a0\u00b0C, en 1895. Durante a maior parte do ano, Tsushima \u00e9 1 - 2\u00a0\u00b0C m\u00e1is fresco que a cidade de Nagasaki. A precipitaci\u00f3n da illa \u00e9 xeralmente m\u00e1is alta que a das principais illas do Xap\u00f3n; isto atrib\u00faese \u00e1 diferenza no seu tama\u00f1o. Debido a que Tsushima \u00e9 pequena e illada, est\u00e1 exposta por todos lados ao aire h\u00famido mari\u00f1o, que libera precipitaci\u00f3ns a medida que ascende as empinadas ladeiras da illa. Os ventos monz\u00f3nicos continentais transportan loess (area amarela) da China na primavera e refrescan a illa no inverno. Comeza a tempada de choivas e termina m\u00e1is tarde que noutras \u00e1reas na prefectura de Nagasaki, e Tsushima de cando en cando sofre golpes directos por tif\u00f3ns.\nHistoria.\nHistoria temper\u00e1.\nA mitolox\u00eda xaponesa afirma que Tsushima foi unha das oito illas orixinais creadas polas deidades Shinto Izanagi e Izanami. A evidencia arqueol\u00f3xica suxire que Tsushima xa estaba habitada por colonos do arquip\u00e9lago xapon\u00e9s e da Pen\u00ednsula de Corea do per\u00edodo J\u014dmon ao per\u00edodo Kofun. O \"Sanguo Zhi\", un texto hist\u00f3rico chin\u00e9s, describe un pa\u00eds chamado \"Duihai guo\" (, xapon\u00e9s: Tsuikai-koku) cunha poboaci\u00f3n de m\u00e1is de mil fogares, que comunmente identif\u00edcase con Tsushima. Foi un dos 30 que compuxo a uni\u00f3n de pa\u00edses Yamataikoku. Estas familias exerceron control sobre Illa Iki e estableceron v\u00ednculos comerciais co Xap\u00f3n Yayoi. Como Tsushima non ti\u00f1a case terra para cultivar, os insulares ga\u00f1\u00e1banse a vida pescando e comerciando.\nA principios do s\u00e9culo VI, Tsushima era unha provincia do Xap\u00f3n, co\u00f1ecida como Provincia de Tsushima.\nBaixo o sistema Ritsury\u014d, Tsushima converteuse en provincia do Xap\u00f3n. Esta provincia estaba vinculada con Dazaifu, o centro pol\u00edtico e econ\u00f3mico de Ky\u016bsh\u016b, as\u00ed como o goberno central do Xap\u00f3n. Debido \u00e1 s\u00faa localizaci\u00f3n estrat\u00e9xica, Tsushima xogou un papel importante na defensa do Xap\u00f3n contra as invasi\u00f3ns do continente asi\u00e1tico e no desenvolvemento de li\u00f1as comerciais con Baekje e Silla dos Tres Reinos de Corea. Logo de Baekje, que foi axudado polo Xap\u00f3n, foi derrotado polas forzas de Silla e forzas da Dinast\u00eda Tang na Batalla de Hakusukinoe no 663, gardas fronterizos xaponeses foron enviados a Tsushima e constru\u00eduse o castelo de Kaneda na illa.\nA provincia de Tsushima foi controlada por Tsushima no Kuni no miyatsuko (\u5bfe\u99ac\u56fd\u9020) ata o per\u00edodo de Nara, e logo polo clan Abiru ata mediados do s\u00e9culo XIII. O papel e o t\u00edtulo de \"Gobernador de Tsushima\" estivo en mans exclusivas do clan Sh\u014dnin durante xeraci\u00f3ns. Con todo, como os Sh\u014dnin resid\u00edan en Ky\u016bsh\u016b, era o clan S\u014d, co\u00f1ecidos s\u00fabditos dos Sh\u014dnin, quen en realidade exerc\u00edan o control sobre estas illas. O clan S\u014d gobernou Tsushima ata fins do s\u00e9culo XV.\nA fins do s\u00e9culo XVI, o l\u00edder xapon\u00e9s Toyotomi Hideyoshi uniu aos diversos se\u00f1ores feudais (daimyo) baixo o seu mando. Coa intenci\u00f3n de unir a todas as facci\u00f3ns cunha causa com\u00fan, a coalici\u00f3n de Hideyoshi invadiua Corea da Dinast\u00eda Joseon nun ataque que levou a Guerra dos sete anos. Tsushima foi a principal base naval para esta invasi\u00f3n, e en continuo apoio \u00e1 guerra, un gran n\u00famero de prisioneiros coreanos foron levados a Tsushima ata 1603.\nDespois de que fracasaron os intentos de conquista do Xap\u00f3n, restableceuse a paz entre as d\u00faas naci\u00f3ns. Unha vez m\u00e1is, as illas convert\u00e9ronse nun porto para comerciantes. Tanto a dinast\u00eda Joseon como a Tsushima-Fuch\u016b Domain enviaron aos seus representantes comerciais a Tsushima, gobernando o comercio ata 1755.\nA illa foi descrita por Hayashi Shihei en \"Sangoku Ts\u016bran Zusetsu\", que foi publicada en 1785. Foi identificada como parte do Xap\u00f3n.\nEn 1811, para a reduci\u00f3n de costos, representantes do shogunato de Tokugawa atop\u00e1ronse en Tsushima con embaixadores do rei Joseon (\"Joseon tongsinsa\").\nAta a era Meiji, o status de Tsushima foi o de fronteira entre o Xap\u00f3n e Corea, cunha gran dependencia do Comercio con Corea, e unhas instituci\u00f3ns/sistemas comerciais \u00fanicos (que se parec\u00edan moito m\u00e1is aos de Corea, que \u00e1s instituci\u00f3ns xaponesas). Os insulares falaban un dialecto do xapon\u00e9s e os seus costumes diarios, estrutura social e interacci\u00f3ns econ\u00f3micas eran xaponeses, coa excepci\u00f3n das palabras de pr\u00e9stamo do coreano no seu idioma.\nHistoria moderna.\nNun episodio agora co\u00f1ecido como Incidente de Tsushima, a Armada Imperial Rusa intentou establecer unha base na illa en 1861, pero o esforzo fallou debido \u00e1 intervenci\u00f3n brit\u00e1nica.\nComo resultado da abolici\u00f3n do sistema Han, o dominio Tsushima Fuchu converteuse en parte da Prefectura de Izuhara en 1871. No mesmo ano, a Prefectura de Izuhara fusionouse coa Prefectura de Imari, que pasou a chamarse Prefectura de Saga en 1872. Tsushima foi transferida \u00e1 prefectura de Nagasaki en 1872, e os seus distritos de Kamiagata (\u4e0a\u770c) e Shimoagata (\u4e0b\u770c) fusion\u00e1ronse para formar a moderna cidade de Tsushima. Este cambio foi parte das reformas xeneralizadas no Xap\u00f3n que comezaron logo de 1854. Xap\u00f3n est\u00e1base convertendo nun Estado nacional moderno e nunha potencia rexional, con cambios xeneralizados no goberno, a industria e a educaci\u00f3n.\nLogo do fin da Primeira guerra sino-xaponesa co Tratado de Shimonoseki, Xap\u00f3n sentiuse humillado cando a Tripla Intervenci\u00f3n das tres grandes potencias Alema\u00f1a, Francia e Rusia obrig\u00e1rona a devolver a valiosa Pen\u00ednsula de Liaodong \u00e1 China baixo a ameaza da forza. En consecuencia, os l\u00edderes xaponeses anticiparon correctamente que era probable unha guerra con Rusia ou outra potencia imperial occidental. Entre 1895 e 1904, a mari\u00f1a xaponesa abriu a canle Manzeki-Seto de 25 m de ancho e 3 m de profundidade, m\u00e1is tarde o ampl\u00edou a 40 m e 4\u00b45 m. (sitio web da prefectura de Nagasaki) a trav\u00e9s dun istmo rochoso monta\u00f1oso da illa entre Aso Bay ao oeste e o estreito de Tsushima ao leste, dividindo tecnicamente a illa en tres illas (topographical map). As preocupaci\u00f3ns estrat\u00e9xicas explican o alcance e o financiamento do proxecto da canle por parte do Xap\u00f3n durante unha \u00e9poca na que a\u00ednda loitaba por establecer unha econom\u00eda industrial. A canle permitiu aos xaponeses mover rapidamente os transportes e os buques de guerra entre as s\u00faas principais bases navais no mar interior (directamente ao leste) a trav\u00e9s dos estreitos de Kanmon e Tsushima no Estreito de Corea ou destinos m\u00e1is al\u00f3 do Mar Amarelo.\nUn decreto imperial en xullo de 1899 estableceu Izuhara, Sasuna e Shishimi como portos abertos para comerciar cos Estados Unidos e o Reino Unido.\nDurante a Guerra ruso-xaponesa en 1905, a frota b\u00e1ltica rusa baixo o Almirante Rozhestvensky, logo de facer unha viaxe de case un ano a Asia oriental desde o Mar B\u00e1ltico, foi esnaquizada polos xaponeses baixo o mando do almirante Togo Heihachiro na Batalla de Tsushima. O terceiro escuadr\u00f3n xapon\u00e9s (cruceiros) comezou a seguir \u00e1 frota rusa desde a punta da illa sur e seguiuna a trav\u00e9s do estreito de Tsushima, onde esperaba a principal frota xaponesa. A batalla comezou no leste-nord\u00e9s da illa norte preto do mediod\u00eda e terminou ao norte un d\u00eda despois, cando os xaponeses rodearon a frota rusa. Xap\u00f3n logrou unha vitoria decisiva.\nDe 1948 a 1949, o Levantamento de Jeju, e a s\u00faa consiguiente supresi\u00f3n e masacre por forzas anticomunistas coreanas, fixo que moitos residentes de Jeju fuxiran e refuxi\u00e1ranse en Tsushima.\nEn 1950, o goberno surcoreano afirmou a soberan\u00eda sobre a illa sobre a base de \"reclamos hist\u00f3ricos\". As negociaci\u00f3ns entre Corea e os Estados Unidos sobre o Tratado de San Francisco non mencionaron \u00e1 illa de Tsushima. Logo disto, o estado de Tsushima como illa do Xap\u00f3n foi re-confirmado. Mentres o goberno de Corea do Sur renunciou desde ent\u00f3n \u00e1 illa, alg\u00fans coreanos (inclu\u00eddo alg\u00fans membros do parlamento coreano) intentaron periodicamente disputar a propiedade da illa. En 1973, un dos transmisores do sistema de navegaci\u00f3n OMEGA constru\u00eduse en Tsushima. Foi desmantelado en 1998. Hoxe, Tsushima \u00e9 parte da Prefectura de Nagasaki do Xap\u00f3n. O 1 de marzo de 2004, as seis cidades da illa, inclu\u00eddas Izuhara, Mitsushima, Toyotama, Mine, Kami-agata e Kami-tsushima, fusion\u00e1ronse para crear a cidade de Tsushima. Preto de 700 Forzas de Autodefensa do Xap\u00f3n est\u00e1n estacionados na illa para observar as \u00e1reas costeiras e oce\u00e1nicas locais."}
{"id": "391287", "revid": "5863", "url": "https://gl.wikipedia.org/wiki?curid=391287", "title": "BVG", "text": ""}
{"id": "391288", "revid": "89787", "url": "https://gl.wikipedia.org/wiki?curid=391288", "title": "Zalophus californianus", "text": "O Zalophus californianus \u00e9\u00a0unha especie de ot\u00e1rido que que habita na costa oeste de Am\u00e9rica do Norte. \u00c9 unha das seis especies de le\u00f3ns mari\u00f1os que existen. O seu h\u00e1bitat natural abrangue dende o sur de Alasca at\u00e9 M\u00e9xico, inclu\u00edndo o golfo de California."}
{"id": "391291", "revid": "865", "url": "https://gl.wikipedia.org/wiki?curid=391291", "title": "Mil\u00e1n-Linate", "text": ""}
{"id": "391292", "revid": "98629", "url": "https://gl.wikipedia.org/wiki?curid=391292", "title": "1941 (filme)", "text": "1941 \u00e9 un filme estadounidense dirixido por Steven Spielberg que se estreou en 1979. Foi escrito por Robert Zemeckis e Bob Gale, e est\u00e1 protagonizado por Dan Aykroyd, Ned Beatty, John Belushi, John Candy, Christopher Lee, Toshiro Mifune e Robert Stack. A historia conta o p\u00e1nico na cidade dos \u00c1nxeles despois do ataque a Pearl Harbor de decembro de 1941."}
{"id": "391293", "revid": "865", "url": "https://gl.wikipedia.org/wiki?curid=391293", "title": "Aeroporto de Catania", "text": ""}
{"id": "391295", "revid": "23204", "url": "https://gl.wikipedia.org/wiki?curid=391295", "title": "Escape from New York", "text": ""}
{"id": "391296", "revid": "1131", "url": "https://gl.wikipedia.org/wiki?curid=391296", "title": "Rosa Navarro Dur\u00e1n", "text": "Rosa Navarro Dur\u00e1n, nada en Figueres (Alt Empord\u00e0) en 1947, \u00e9 unha fil\u00f3loga e catedr\u00e1tica catal\u00e1 de Literatura espa\u00f1ola da Universidade de Barcelona, onde leva exercendo a docencia dende 1969. Foi xurado do Premio Princesa de Asturias das Letras entre 2000 e 2014 e de novo en 2015 as\u00ed como do Premio Miguel de Cervantes de 2012 a proposta da CRUE."}
{"id": "391297", "revid": "89787", "url": "https://gl.wikipedia.org/wiki?curid=391297", "title": "Xabier Campos Villar", "text": "Xabier Campos Villar, nado en Rois en 1973, \u00e9 un fil\u00f3logo galego.\nTraxectoria.\nFormouse como mestre da EXB e licenciouse en Filolox\u00eda Galego-Portuguesa pola Universidade de Santiago de Compostela, cunha tese sobre a narrativa de Manuel Lugr\u00eds Freire, que m\u00e1is tarde reelaborar\u00eda para redactar e publicar primeiro \"A obra narrativa en galego de Manuel Lugr\u00eds Freire\" (Xunta de Galicia/CRPIH, 2000) e despois \"Lugr\u00eds Freire, unha biograf\u00eda\" (Galaxia, 2006)."}
{"id": "391299", "revid": "22795", "url": "https://gl.wikipedia.org/wiki?curid=391299", "title": "Xeociencias", "text": ""}
{"id": "391300", "revid": "5863", "url": "https://gl.wikipedia.org/wiki?curid=391300", "title": "LG3", "text": "LG3 \u00e9 unha revista dixital centrada na literatura de Galicia coa finalidade de \"chegar a un amplo p\u00fablico e promover a lectura, a creaci\u00f3n, a traduci\u00f3n e a edici\u00f3n en galego\". Est\u00e1 xestionada polo Consello da Cultura Galega, dentro do portal de Culturagalega,org.\nEn 2017 o seu director era Manuel Gago."}
{"id": "391301", "revid": "98629", "url": "https://gl.wikipedia.org/wiki?curid=391301", "title": "2086 apocalipse", "text": "2086 apocalipse (en ) \u00e9 un filme estadounidense de acci\u00f3n dirixido por Ian Barry que se estreou en 1996. Estreouse en galego o 13 de decembro de 2001 a trav\u00e9s da TVG."}
{"id": "391302", "revid": "23204", "url": "https://gl.wikipedia.org/wiki?curid=391302", "title": "Robo Warriors", "text": ""}
{"id": "391303", "revid": "88215", "url": "https://gl.wikipedia.org/wiki?curid=391303", "title": "Cleantes de Aso", "text": "Cleantes de Aso, en grego orixinal \u039a\u03bb\u03b5\u03ac\u03bd\u03b8\u03b7\u03c2, nado en Aso, Tr\u00f3ade, entre o -330 e o -300 e finado en -232, foi un fil\u00f3sofo da escola estoica e disc\u00edpulo e sucesor de Zen\u00f3n de Citio (-333 - -254)\nTraxectoria.\nDe humild\u00edsima orixe, non foi sen\u00f3n at\u00e9 os 50 anos que puido estudar filosof\u00eda. At\u00e9 esa idade tivo que ga\u00f1arse a vida como p\u00faxil, pasando logo a Atenas, onde foi labrego e carrexador, cargando pesadas rocas con auga para un xardineiro. Entrou ent\u00f3n na escola de Zen\u00f3n, chamada simplemente P\u00f3rtico, e \u00e1 morte deste no -264\u00a0foi o seu sucesor, dirix\u00edndoa ata que morreu moitos anos despois, xa con 99 de idade. Rexeitou a cidadan\u00eda ateniense para non agraviar ao seu lugar natal. Unha fundada tradici\u00f3n afirma que, do mesmo xeito que o seu mestre, deixouse morrer de fame. Moi fiel \u00e1 doutrina do seu mestre, polemizou non s\u00f3 cos plat\u00f3nicos, os esc\u00e9pticos e os epic\u00fareos, sen\u00f3n co seu correlixionario estoico Crisipo, que foi, con todo, o seu sucesor. O rigor da s\u00faa conduta non lle impediu ler os poetas, aos que interpretou arbitrariamente, nin cultivar a poes\u00eda, que considerou indispens\u00e1bel xunto \u00e1 m\u00fasica para render culto aos deuses e como prezada axuda para intu\u00edr o divino (Filodemo, \"De m\u00fasica\", 28, 1)\nEntre os seus disc\u00edpulos at\u00f3pase Crisipo. Segundo Di\u00f3xenes Laercio, dividiu a filosof\u00eda en seis partes: dial\u00e9ctica, ret\u00f3rica, \u00e9tica, pol\u00edtica, f\u00edsica e teolox\u00eda, aumentando as tres que fixera Zen\u00f3n.\nSabemos algo das s\u00faas ideas por Di\u00f3xenes Laercio e por Ario D\u00eddimo, quen escribiu sobre el en tempos de Octavio:\n Pois continuou a filosof\u00eda de Zen\u00f3n en canto \u00e1 f\u00edsica ou o vivir de \"acordo \u00e1 natureza\", a natureza entendida como a humana. Tras a s\u00faa morte, o senado romano erixiu unha estatua na s\u00faa honra en Aso.\nDi\u00f3xenes Laercio relata a s\u00faa morte do modo seguinte: Afectoulle unha enfermidade nas enxivas, de forma que os m\u00e9dicos lle aconsellaron non comer nada. Aos dous d\u00edas as enxivas sandaran, as\u00ed que os galenos dix\u00e9ronlle que xa pod\u00eda volver comer como adoitaba. Con todo, Cleantes repuxo que xa levaba moito cami\u00f1o realizado e non volveu comer ata que morreu, pouco despois.\nFilosof\u00eda.\nNos fragmentarios escritos que sobreviven de Cleantes podemos apreciar a s\u00faa grande atenci\u00f3n no papel da Divindade no mundo, identificando por igual que o que act\u00faa virtuosamente act\u00faa conforme aos designios da Divindade porque esta \u201cimpregna o universo\u201d. E, do mesmo xeito que o seu mestre Zen\u00f3n, asegura que \u201co fin \u00e9 vivir de acordo \u00e1 natureza\u201d. Un cambio de \u00e9nfase deste fil\u00f3sofo con respecto a Zen\u00f3n parece radicar en que puxo maior atenci\u00f3n e esforzo en argumentar e xustificar a repulsi\u00f3n ao Pracer. Aludindo -alegoricamente- que a posici\u00f3n hedonista do epicure\u00edsmo, a\u00ednda que non repudiase a virtude, era como unha situaci\u00f3n onde as Virtudes deb\u00edan de estar ao servizo do Pracer. Coma se a virtude consistise tam\u00e9n en orientar ao Pracer e evitar que este cometese excesos, prexu\u00edzos \u00e1 xente, insultos \u00e1s leis ou costumes, e coidalo para que non se perda. O referido \u00e9 unha maneira moi \u201cestoica\u201d de ver as cousas referentes \u00e1s virtudes. En contraste, nas proposici\u00f3ns de Zen\u00f3n non atopamos un ataque claro e directo contra o encumbramento do Pracer, quizais s\u00f3 se concretou en catalogalo como un indiferente.\nA diferenza doutros estoicos, como o seu disc\u00edpulo Crisipo, Cleantes s\u00f3 reco\u00f1ece unha Natureza, a universal, negando que houbese unha natureza \u201cparticular do home\u201d. Esta diferenza non \u00e9 trivial pois pode carrexar problem\u00e1ticas ao sistema estoico en xeral, porque se hai unha divisi\u00f3n entre a Natureza universal e a natureza humana como refire Crisipo, ent\u00f3n poder\u00eda haber actos que puidesen ser coherentes coa Natureza universal pero non coa natureza humana, e viceversa.\nA posici\u00f3n de Cleantes de reco\u00f1ecer s\u00f3 \u00e1 Natureza universal prov\u00e9n daquela \u00e9nfase que puxo en subli\u00f1ar o papel da Divindade-Zeus no desenvolvemento do cosmos na s\u00faa totalidade. Porque identificaba plenamente \u00e1 Natureza coa Divindade, coa Providencia, co Destino e con Zeus, e nada, absolutamente nada, acontec\u00eda sen a vontade e a aquiescencia da Natureza-Destino-Providencia. S\u00e9neca fainos referencia a iso nuns versos de Cleantes: "}
{"id": "391305", "revid": "25871", "url": "https://gl.wikipedia.org/wiki?curid=391305", "title": "Bearne", "text": "O Bearne, en franc\u00e9s \"B\u00e9arn\", en gasc\u00f3n, variedade bearnesa, que \u00e9 variedade m\u00e1is occidental da lingua occitana, \"Bearn\" ou \"Biarn\" , en aragon\u00e9s, \"Biarn\"; en , \u00e9 unha rexi\u00f3n natural e hist\u00f3rica de Francia, situada na vertente norte dos Pireneos.\nForma parte, coa Baixa Navarra, Lapurdi e Zuberoa, que compo\u00f1en o Pa\u00eds Vasco franc\u00e9s (Iparralde), o departamento dos Pireneos Atl\u00e1nticos, do cal ocupa o 60 % do territrio.\nXeograf\u00eda.\nOcupa unha superficie de 4 672 km2 e a s\u00faa poboaci\u00f3n en 2013 era de 365 393 habitantes.\nA s\u00faa capital \u00e9 a cidade de Pau.\nO seu xentilicio \u00e9 bearn\u00e9s.\nDesde a Revoluci\u00f3n Francesa, Bearne constit\u00fae a parte oriental do departamento dos Pireneos Atl\u00e1nticos, do que ocupa os 3/5 do seu territorio. Est\u00e1 atravesado en diagonal polas gaves de Pau e de Olor\u00f3n, cuxos vales paralelos son a parte m\u00e1is viva do pa\u00eds.\nA econom\u00eda bearnesa sempre dependeu en gran medida da actividade agr\u00edcola e gandeira, e a\u00ednda mant\u00e9n unha importante tradici\u00f3n nestes campos, pero na actualidade o Bearne tam\u00e9n est\u00e1 orientado cara \u00e1s industrias de alta tecnolox\u00eda, como a aerona\u00fatica e as xeociencias (impulsadas polo descubrimento do xacemento de gas de Lacq en 1951).\nHistoria.\nFoi un antigo Estado soberano e unha antiga provincia francesa xurdida tras a unificaci\u00f3n coa coroa real en 1620.\nA historia do Bearn est\u00e1 unida a figuras ilustres como Gast\u00f3n Febo, Henrique II de Navarra (Henri d'Albret) e co rei de Francia Henrique IV.\nEste pequeno estado foi capaz de manter a s\u00faa independencia durante s\u00e9culos ao lado dos seus poderosos veci\u00f1os franceses e espa\u00f1ois. Nunca deixou de defender a liberdade e a xustiza para todos os bearneses, nunha sabia mestura de aristocracia e democracia, (a\u00ednda que fosen elementos anacr\u00f3nicos na Idade Media).\nOs foros de Bearne representan a m\u00e1is antiga lexislaci\u00f3n escrita de Francia, e trat\u00e1base tanto duna carta pol\u00edtica como dun c\u00f3digo de xustiza ao que incluso o soberano de Bearn non pod\u00eda subtraerse."}
{"id": "391307", "revid": "23204", "url": "https://gl.wikipedia.org/wiki?curid=391307", "title": "Os 5.000 dedos do Dr. T", "text": "Os 5.000 dedos do Dr. T (en ) \u00e9 un filme estadounidense de musical e fantas\u00eda escrito por Theodor Seuss Geisel (Dr. Seuss), que foi responsable do argumento, o gui\u00f3n e as letras das canci\u00f3ns. Foi dirixido por Roy Rowland, con algunhas escenas dirixidas polo produtor Stanley Kramer.\nEstreouse en galego o 6 de xaneiro de 2000 a trav\u00e9s da TVG."}
{"id": "391308", "revid": "23204", "url": "https://gl.wikipedia.org/wiki?curid=391308", "title": "The 5,000 Fingers of Dr. T", "text": ""}
{"id": "391310", "revid": "85894", "url": "https://gl.wikipedia.org/wiki?curid=391310", "title": "Temes, Temes, Carballedo", "text": "Temes \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2019 ti\u00f1a 2 habitantes, 2 mulleres.\nToponimia.\nO top\u00f3nimo ten a base no medieval , que semella un antrop\u00f3nimo prelatino. Ning\u00fan outro lugar de Galicia leva o nome deste lugar e parroquia.\nPatrimonio.\nO Complexo de Temes moi ben estudado polo padre Jaime Delgado, \u00e9 o m\u00e1is importante tesouro arqueol\u00f3xico do concello e da contorna.\nNeste complexo hist\u00f3rico-arqueol\u00f3xico podemos diferenciar tres etapas.\n1- Etapa prerromana e romana. Son vestixios prerromanos unha chea de castros que se atopan no contorno e tam\u00e9n o mesmo nome de Temes. Entre os romanos sobresae a ara dedicada \u00f3s deuses \u201cLares Viales\u201d.\n2- Etapa paleocristi\u00e1:\n- A tapa dun sarc\u00f3fago (probablemente de entre 315-325), incrustada enriba do arco triunfal da igrexa. No seu \u00e1tico n\u00e1rranse iconograficamente tres escenas b\u00edblicas: a Adoraci\u00f3n dos ReisMagos, o pecado de Ad\u00e1n e Eva e o ciclo de Xon\u00e1s.\n- A primeira inscrici\u00f3n cristi\u00e1 de Galicia que est\u00e1 esculpida nunha pedra gran\u00edtica: FIDES SPES CARITAS (Fe, Esperanza, Caridade).\n3- Etapa cristi\u00e1-visigoda. Sobresae unha pedra coa seguinte inscrici\u00f3n: SAGRATIO TEMPLI KL / DCBS IN ERA DCCC / (X) L (A) (I) II. Traduciuse como: A consagraci\u00f3n do templo foi dous d\u00edas antes das kalendas de decembro (30 de novembro), na era 843 (ano 805). Cons\u00e9rvanse outras pezas da igrexa visig\u00f3tica.\n4- Etapa renacentista: o sagrario do altar maior con Cristo sa\u00edndo do sepulcro entre os ap\u00f3stolos Pedro e Pablo.\nUnha das pezas do Complexo de Temes formou parte en 1991 da Exposici\u00f3n Galicia no Tempo."}
{"id": "391312", "revid": "85894", "url": "https://gl.wikipedia.org/wiki?curid=391312", "title": "Alvite, Temes, Carballedo", "text": "Alvite \u00e9 un lugar da parroquia de Temes, no concello lugu\u00e9s de Carballedo, na comarca de Chantada. En 2016 no INE non aparece esta entidade de poboaci\u00f3n, a\u00ednda que si aparece no Nomenclator e no Sixpac.\nToponimia.\nO top\u00f3nimo \u00e9 un xenitivo do antrop\u00f3nimo ."}
{"id": "391313", "revid": "85894", "url": "https://gl.wikipedia.org/wiki?curid=391313", "title": "As Antes, Temes, Carballedo", "text": "As Antes \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 6 habitantes, 2 mulleres e 4 homes.\nToponimia.\nO top\u00f3nimo ser\u00eda unha variante de \"antas\", en lat\u00edn ."}
{"id": "391314", "revid": "85894", "url": "https://gl.wikipedia.org/wiki?curid=391314", "title": "A Cuqueira, Temes, Carballedo", "text": "A Cuqueira \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, 1 home.\nToponimia.\nO top\u00f3nimo fai referencia a un lugar onde abundan os cucos, lat\u00edn ."}
{"id": "391315", "revid": "23204", "url": "https://gl.wikipedia.org/wiki?curid=391315", "title": "Xacobe IV de Escocia", "text": "Xacobe IV, nado o 17 de marzo de 1473, e finado o 9 de setembro de 1513 foi rei de Escocia dende o 11 de xu\u00f1o de 1488 at\u00e9 a s\u00faa morte. Ascendeu \u00f3 trono despois da morte do seu pai, Xacobe III, na batalla de Sauchieburn, unha rebeli\u00f3n na que o mozo Xacobe tivo un papel indirecto. \u00c9 considerado como o m\u00e1is exitoso dos monarcas estuardos de Escocia, mais o seu reinado rematou nunha desastrosa derrota na batalla de Flodden Field, convert\u00e9ndose no derradeiro, non s\u00f3 de Escocia sen\u00f3n de toda Gran Breta\u00f1a, en morrer en batalla."}
{"id": "391318", "revid": "23204", "url": "https://gl.wikipedia.org/wiki?curid=391318", "title": "As flores radioactivas", "text": "As flores radioactivas \u00e9 unha novela de Agust\u00edn Fern\u00e1ndez Paz publicada en 1990 na Colecci\u00f3n Merl\u00edn de Edici\u00f3ns Xerais de Galicia que foi galardoada co Premio Merl\u00edn de Literatura Infantil no ano 1989. Na s\u00faa 19\u00aa edici\u00f3n, publicada no ano 2013, foi moi anovada tanto no texto coma nas ilustraci\u00f3ns e tam\u00e9n os anexos foron actualizados, para inclu\u00edr feitos como o accidente na central nuclear de Fukushima.\nTrama.\nMentres est\u00e1 de pesca con Xabier, Alba escoita na radio que dous pesqueiros viron unha mancha brillante nas proximidades da Foxa Atl\u00e1ntica, da que ela sabe porque no 1982 seu irm\u00e1n Lois, de ADEGA, foi al\u00ed no barco \"Arosa I\" xunto con Greenpeace, coa intenci\u00f3n de impedir os vertidos radioactivos.\nO Consello Permanente do Alto Mando da OTAN re\u00fanese en segredo e pon en marcha a operaci\u00f3n \u201cEspello mari\u00f1o\u201d; d\u00faas lanchas van buscar mostras da mancha, que resulta ser de flores semellantes a margaritas moi recendentes. Todos os que estiveron en contacto con elas adoptan actitudes pacifistas.\nAnte a falta de informaci\u00f3n oficial, Lois e os de ADEGA deciden ir \u00e1 Foxa nun pesqueiro, acompa\u00f1ados por dous xornalistas e Alba \u00fanese a eles como polis\u00f3n, axudada por Xabier.\nCando chegan preto da mancha son avisados polo barco de vixilancia de que non poden achegarse e conv\u00e9ncenos de que s\u00f3 est\u00e1n pescando. Pola noite ach\u00e9ganse cunha zodiac coa intenci\u00f3n de recoller mostras pero a rede que rodea a mancha e mais a alarma electr\u00f3nica fan fracasar a misi\u00f3n. \u00c1 noite seguinte ser\u00e1 Alba a encargada de conseguilas, con \u00e9xito.\nMentres, nunha terceira reuni\u00f3n urxente do Alto Mando, o Xeneral Mc Logan informa de que as flores proceden dun fen\u00f3meno radioactivo mais non emiten radioactividade e deciden bombardear a zona e informar de que a mancha \u00e9 potencialmente perigosa para a vida mari\u00f1a.\nAo d\u00eda seguinte, Greenpeace e ADEGA convocan conferencias de prensa para informar e anunciar un repartimento masivo de flores, o que ten ampla repercusi\u00f3n mundial, con entrevistas a Alba na prensa de todos os continentes. Despois de tanta actividade, ela xa ten ganas de recuperar a s\u00faa vida normal en compa\u00f1\u00eda de Xabier.\nNarraci\u00f3n.\nA focalizaci\u00f3n da novela \u00e9 m\u00faltiple: nos cap\u00edtulos impares aparece un narrador omnisciente extradiex\u00e9tico e nos pares \u00e9 Alba a narradora protagonista quen escribe o seu diario. Estes dous puntos de vista compl\u00e9tanse con diferentes recortes de prensa.\nPersonaxes.\nA protagonista \u00e9 Alba, unha adolescente que por primeira vez se interesa por un rapaz pero aventureira e con decisi\u00f3n, que non dubidar\u00e1 \u00e1 hora de enganar a todos para subir ao barco.\nLois \u00e9 o seu irm\u00e1n, profesor e ecoloxista, participou nas protestas contra os vertidos t\u00f3xicos e \u00e9 o principal organizador da expedici\u00f3n actual.\nXabier, adolescente, o mellor amigo de Alba, axudaraa na s\u00faa aventura, nun segundo plano.\nO Xeneral Mc Logan, mandatario do Consello Permanente do Alto Mando da OTAN, \u00e9 o respons\u00e1bel da investigaci\u00f3n, destruci\u00f3n e ocultaci\u00f3n da mancha."}
{"id": "391319", "revid": "98629", "url": "https://gl.wikipedia.org/wiki?curid=391319", "title": "Illa Latady", "text": "A illa Latady \u00e9 unha illa baixa cuberta de xeo fronte a Ant\u00e1rtida, cuns 65\u00a0km de longo e m\u00e1is de 18\u00a0km de largo, a 80\u00a0km. ao sur da Illa Charcot e ao oeste da Illa Alexander. Unha caracter\u00edstica cuberta de xeo aproximadamente nesta posici\u00f3n viuse desde o aire e descrita por Sir Hubert Wilkins en 1929, pero non se reco\u00f1eceu como unha illa nin se mapeaba por separado. A illa Latady fotografouse por primeira vez desde o aire pola Ronne Antarctic Research Expedition (RARE), 1947-1948, e se cartografou a partir destas fotos por D. Searle da Falkland Islands Dependencies Survey en 1960. Foi nomeado polo Comit\u00e9 de Top\u00f3nimos Ant\u00e1rticos do Reino Unido na honra de William R. Latady, fot\u00f3grafo a\u00e9reo e navegante do voo da RARE ."}
{"id": "391320", "revid": "22570", "url": "https://gl.wikipedia.org/wiki?curid=391320", "title": "Xacobe III de Escocia", "text": "Xacobe III, nado o 10 de xullo de 1451 ou en maio de 1452, e finado o 11 de xu\u00f1o de 1488, foi rei de Escocia dende 1460 at\u00e9 1488. Xacobe foi un moncarca impopular por mor da s\u00faa nula vontade de administrar xustiza, a s\u00faa pol\u00edtica de aliarse co reino de Inglaterra e a s\u00faa desastrosa relaci\u00f3n coa s\u00faa familia. Por\u00e9n, foi grazas \u00f3 seu matrimonio con Margarida de Dinamarca que as illas Orcadas e Shetland pasaron a formar parte de Escocia."}
{"id": "391321", "revid": "23204", "url": "https://gl.wikipedia.org/wiki?curid=391321", "title": "A sangue fr\u00edo (filme de 1967)", "text": "A sangue fr\u00edo (en ) \u00e9 un filme de 1967 baseado no libro hom\u00f3nimo de Truman Capote. Richard Brooks encargouse da adaptaci\u00f3n e dirixiu o filme. Est\u00e1 protagonizado por Robert Blake, Scott Wilson e John Forsythe. Foi nomeado a catro Premios Oscar: mellor director, mellor banda sonora, mellor fotograf\u00eda e mellor gui\u00f3n adaptado. No ano 2008, o filme foi escollido para a s\u00faa preservaci\u00f3n no National Film Registry da Biblioteca do Congreso dos Estados Unidos de Am\u00e9rica por ser \"cultural, hist\u00f3rica ou esteticamente significativo\".\nEstreouse en galego o 2 de xu\u00f1o de 1992 a trav\u00e9s da TVG."}
{"id": "391322", "revid": "85894", "url": "https://gl.wikipedia.org/wiki?curid=391322", "title": "A Enfonxa, Temes, Carballedo", "text": "A Enfonxa \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2016 estaba despoboado.\nToponimia.\nO top\u00f3nimo pode relacionarse co antrop\u00f3nimo , variante de . Ning\u00fan outro lugar de Galicia leva este nome."}
{"id": "391323", "revid": "85894", "url": "https://gl.wikipedia.org/wiki?curid=391323", "title": "A Laxa, Temes, Carballedo", "text": "A Laxa \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 3 mulleres e 2 homes.\nToponimia.\nO top\u00f3nimo v\u00e9n de que ten orixe nunha voz hispano-latina (pena ou pedra aplanada e delgada) de probable ascendencia c\u00e9ltica ."}
{"id": "391324", "revid": "98629", "url": "https://gl.wikipedia.org/wiki?curid=391324", "title": "Illa Chatham, Chile", "text": "A illa Chatham (espa\u00f1ol: \"Isla Chatham\") \u00e9 unha illa na Rexi\u00f3n de Magallanes, Chile.\nCabo Charles, o punto suroeste da illa de Chatham, \u00e9 o m\u00e1is prominente dos moitos promontorios nesa veci\u00f1anza. O cabo \u00e9 alto, accidentado e est\u00e9ril."}
{"id": "391325", "revid": "23204", "url": "https://gl.wikipedia.org/wiki?curid=391325", "title": "In Cold Blood (filme)", "text": ""}
{"id": "391327", "revid": "85894", "url": "https://gl.wikipedia.org/wiki?curid=391327", "title": "Pasar\u00edn, Temes, Carballedo", "text": "Pasar\u00edn \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 3 habitantes, 2 mulleres e 1 home.\nToponimia.\nO top\u00f3nimo ten que ver con terras ou casa do antrop\u00f3nimo ."}
{"id": "391329", "revid": "85894", "url": "https://gl.wikipedia.org/wiki?curid=391329", "title": "San Lourenzo, Temes, Carballedo", "text": "San Lourenzo \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 4 habitantes, 3 mulleres e 1 home.\nToponimia.\nO top\u00f3nimo \u00e9 un nome de santo: ."}
{"id": "391330", "revid": "98629", "url": "https://gl.wikipedia.org/wiki?curid=391330", "title": "Komoran", "text": "Komoran \u00e9 unha illa ao sur da moito m\u00e1is grande illa de Yos Sudarso preto da costa sur da Illa de Nova Guinea na provincia de Pap\u00faa, Indonesia. A s\u00faa superficie \u00e9 de 695\u00a0km\u00b2."}
{"id": "391331", "revid": "85894", "url": "https://gl.wikipedia.org/wiki?curid=391331", "title": "O Vao, Temes, Carballedo", "text": "O Vao \u00e9 un lugar da parroquia de Temes, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 11 habitantes, 6 mulleres e 5 homes.\nToponimia.\nO top\u00f3nimo deriva do lat\u00edn , paso dun r\u00edo."}
{"id": "391332", "revid": "1131", "url": "https://gl.wikipedia.org/wiki?curid=391332", "title": "A Cuada", "text": ""}
{"id": "391333", "revid": "1131", "url": "https://gl.wikipedia.org/wiki?curid=391333", "title": "Cuartos de Borb\u00e9n", "text": ""}
{"id": "391334", "revid": "1131", "url": "https://gl.wikipedia.org/wiki?curid=391334", "title": "Cubas", "text": "O top\u00f3nimo galego Cubas pode referirse a:"}
{"id": "391335", "revid": "98629", "url": "https://gl.wikipedia.org/wiki?curid=391335", "title": "Illa Drygalski", "text": "A illa Drygalski \u00e9 unha illa campo de xeo que ten 20\u00b44\u00a0km de longo e el\u00e9vase a 325 m no Mar de Davis do Oc\u00e9ano Austral, 85\u00a0km ao norte da costa da Terra da Ra\u00ed\u00f1a Mary e 45\u00a0km ao nor-nord\u00e9s de Cabo Filchner. A illa ten unha superficie de 220\u00a0km\u00b2. \nA illa Drygalski foi vista por primeira vez desde a costa continental da Ant\u00e1rtida en novembro de 1912 por membros do Western Base Party da Expedici\u00f3n Ant\u00e1rtica Australiana (1911-1914) e observada m\u00e1is de preto desde a nave Aurora de Sir Douglas Mawson na viaxe de regreso a casa en xaneiro de 1914. Como se pensaba que a Illa Drygalski era a \"Terra Alta de Drygalski\", trazada polo Profesor Erich von Drygalski da Expedici\u00f3n Ant\u00e1rtica Alem\u00e1 (1901-1903) en 1902, o nome de Drygalski foi outorgado por Sir Douglas Mawson \u00e1 illa."}
{"id": "391336", "revid": "1131", "url": "https://gl.wikipedia.org/wiki?curid=391336", "title": "O Cubo", "text": "O top\u00f3nimo galego Os Cubos pode referirse a:"}
{"id": "391337", "revid": "1131", "url": "https://gl.wikipedia.org/wiki?curid=391337", "title": "As Cubas", "text": ""}
{"id": "391338", "revid": "1131", "url": "https://gl.wikipedia.org/wiki?curid=391338", "title": "Cubeiro", "text": ""}
{"id": "391339", "revid": "1131", "url": "https://gl.wikipedia.org/wiki?curid=391339", "title": "Cubeiros", "text": ""}
{"id": "391340", "revid": "1131", "url": "https://gl.wikipedia.org/wiki?curid=391340", "title": "Cubelo", "text": ""}
{"id": "391341", "revid": "1131", "url": "https://gl.wikipedia.org/wiki?curid=391341", "title": "Cubes", "text": ""}
{"id": "391342", "revid": "1131", "url": "https://gl.wikipedia.org/wiki?curid=391342", "title": "A Cubeta", "text": ""}
{"id": "391343", "revid": "1131", "url": "https://gl.wikipedia.org/wiki?curid=391343", "title": "O Cubilledo", "text": ""}
{"id": "391344", "revid": "1131", "url": "https://gl.wikipedia.org/wiki?curid=391344", "title": "O Cubilote", "text": ""}
{"id": "391345", "revid": "1131", "url": "https://gl.wikipedia.org/wiki?curid=391345", "title": "Os Cubos", "text": ""}
{"id": "391346", "revid": "1131", "url": "https://gl.wikipedia.org/wiki?curid=391346", "title": "Cubula", "text": ""}
{"id": "391347", "revid": "56817", "url": "https://gl.wikipedia.org/wiki?curid=391347", "title": "A Cuca", "text": "O top\u00f3nimo galego A Cuca pode referirse a:"}
{"id": "391348", "revid": "1131", "url": "https://gl.wikipedia.org/wiki?curid=391348", "title": "Os Cucheiros", "text": ""}
{"id": "391349", "revid": "1131", "url": "https://gl.wikipedia.org/wiki?curid=391349", "title": "Cuch\u00edn", "text": ""}
{"id": "391350", "revid": "1131", "url": "https://gl.wikipedia.org/wiki?curid=391350", "title": "Cucos", "text": "O top\u00f3nimo galego Cucos pode referirse a:"}
{"id": "391351", "revid": "1131", "url": "https://gl.wikipedia.org/wiki?curid=391351", "title": "Vilar de Cucos", "text": "O top\u00f3nimo galego Vilar de Cucos pode referirse a:"}
{"id": "391352", "revid": "1131", "url": "https://gl.wikipedia.org/wiki?curid=391352", "title": "As Cu\u00ed\u00f1as", "text": ""}
{"id": "391353", "revid": "1131", "url": "https://gl.wikipedia.org/wiki?curid=391353", "title": "Cudieiros", "text": ""}
{"id": "391354", "revid": "89787", "url": "https://gl.wikipedia.org/wiki?curid=391354", "title": "Leonor I de Navarra", "text": "Leonor I de Navarra, nada en Olite, Reino de Navarra, o 2 de febreiro de 1426, e finada en Tudela, o 12 de febreiro de 1479, foi infanta de Arag\u00f3n e de Navarra, condesa de Foix por matrimonio (1441-1472), Lugartenente (1462\u20131479) e ra\u00ed\u00f1a de Navarra (28 de xaneiro de 1479-12 de febreiro de 1479).\nFoi o cuarto fillo e terceira filla da ent\u00f3n infanta herdeira Branca de Navarra e do seu segundo esposo, o infante Xo\u00e1n de Arag\u00f3n, duque de Pe\u00f1afiel.\nTraxectoria.\nA s\u00faa irm\u00e1 m\u00e1is vella, Xoana, morreu o 22 de agosto de 1425, e o seu av\u00f3, o rei Carlos III de Navarra, \"o Nobre\", uns d\u00edas m\u00e1is tarde, o 8 de setembro, o que converte \u00e1 s\u00faa nai en ra\u00ed\u00f1a Branca I de Navarra, e ao seu pai en rei consorte, Xo\u00e1n II.\nLeonor era a filla m\u00e1is nova, e predilecta, do seu pai, que consegue que sexa xurada no seu caso, lugar e grao na li\u00f1a sucesoria ao trono navarro polas Cortes en Pamplona o 9 de agosto de 1427, en detrimento dos herdeiros lex\u00edtimos \u00e1 coroa, os seus irm\u00e1ns m\u00e1is vellos Carlos, pr\u00edncipe de Viana, e Branca.\nEn 1434 Leonor foi comprometida co conde Gast\u00f3n IV de Foix, sendo ratificado dito acordo matrimonial polo seu pai dous anos m\u00e1is tarde, o 30 de xullo de 1436, recibindo un dote de 50 000 flor\u00edns de Arag\u00f3n sobre as vilas de Miranda, Larraga e Falces. O matrimonio formal levouse a cabo despois da morte da ra\u00ed\u00f1a Branca I, en 1442, pasando Leonor a residir en Bearne desde ent\u00f3n.\nEn 1455, ao desherdar Xo\u00e1n II ao seu fillo Carlos, pr\u00edncipe de Viana, lex\u00edtimo herdeiro da coroa de Navarra \u00e1 morte de Branca I, neg\u00e1ndolle a entrega da coroa, e estando o rei Xo\u00e1n en moi malas relaci\u00f3ns coa s\u00faa outra filla, Branca, Leonor, aos 30 anos de idade, pasa a ser o instrumento do rei aragon\u00e9s contra os seus outros fillos. Xo\u00e1n II fixo que fosen proclamados herdeiros do reino Leonor e o seu esposo Gast\u00f3n de Foix.\nDurante estes anos a guerra civil impediu a gobernaci\u00f3n que, de feito, exerceron Mart\u00edn e Pierres de Peralta, xefes dos agramonteses. O 12 de abril de 1462 Xo\u00e1n II asinou coa s\u00faa filla Leonor e co seu xenro Gast\u00f3n o tratado de Olite, polo que se reco\u00f1ec\u00eda como rei a Xo\u00e1n, ao que suceder\u00eda Leonor que, pola s\u00faa parte, asegurou a Lugartenencia do reino (en realidade, unha rexencia). Pero para realizar iso era condici\u00f3n indispens\u00e1bel a desaparici\u00f3n da lex\u00edtima herdeira, Branca. O seu irm\u00e1n Carlos xa morrera o 23 de setembro de 1461, e redactara un testamento no que institu\u00edu a s\u00faa irm\u00e1 Branca como herdeira, ratificando as\u00ed as cl\u00e1usulas do testamento da s\u00faa nai Branca I de 17 de febreiro de 1439, no cal se estipulaba que a coroa deb\u00eda pasar ao maior dos fillos vivos da parella.\nXo\u00e1n II, que ti\u00f1a a Branca prisioneira en Olite, proponlle casar con Carlos, duque de Berry, irm\u00e1n m\u00e1is novo de Lu\u00eds XI de Francia. En realidade, esta proposta de matrimonio foi un engano proxectado por Xo\u00e1n II co fin de sacar de Navarra a Branca e afastala dos seus partidarios, os beaumonteses, que trataban de liberala. De todos os modos, Branca rexeitou a proposta do seu pai.\nO rei Xo\u00e1n II, furioso pola rebeld\u00eda da s\u00faa filla, reaccionou iradamente entreg\u00e1ndoa \u00e1 s\u00faa outra filla Leonor e ao su marido, o conde de Foix. No traxecto da viaxe que a conduc\u00eda a Bearne, se\u00f1or\u00edo dos seus peores inimigos, Branca realizou unha protesta escrita polo seu secuestro (Roncesvalles, 23 de abril de 1462), na que afirmaba que a levaban en contra da s\u00faa vontade, ped\u00eda o perd\u00f3n divino para o seu pai e, ante a posibilidade de que a obrigasen a testar baixo os intereses de Xo\u00e1n II e os condes de Foix, ped\u00eda que calquera testamento realizado en favor da s\u00faa irm\u00e1 Leonor como herdeira (ou a s\u00faa descendencia) fose considerado inv\u00e1lido. Uns d\u00edas despois (30 de abril), en Saint-Jean-Pied-de-Port, e temendo que os que pretenden os seus dereitos lle quiten a vida, fai testamento designando como herdeiro ao seu exmarido e agora rei Henrique IV de Castela \"o Impotente\", o que supor\u00eda a uni\u00f3n das coroas de Navarra e Castela.\nUnha vez en Bearne, Branca foi encarcerada na Torre Moncada, en Orthez, onde morreu o 2 de decembro de 1464 en estra\u00f1as circunstancias. Alg\u00fans historiadores indican que foi asasinada por orde da s\u00faa irm\u00e1 e outros baixo a man do seu propio pai. Segundo Zurita, Branca, durante o seu encerro sufriu \"con gran nota e infamia del conde de Foix y de la infanta D\u00aa Leonor, su mujer\".\nAo ano seguinte Leonor asinou unha tregua cos beamonteses. Por esas datas ela autotit\u00falase \"princesa primox\u00e9nita, herdeira de Navarra, infanta de Arag\u00f3n e de Sicilia, condesa de Foix e de Bigorra, se\u00f1ora de Bearne, lugartenente xeneral polo seren\u00edsimo rei meu moi tem\u00edbel se\u00f1or e padre en este su reino de Navarra\". Pero nese momento Leonor e Xo\u00e1n II protagonizaron unha pugna polo trono navarro, apoi\u00e1ndose a primeira nos beamonteses e o segundo nos agramonteses, encabezados polos Peralta. En 1468 Xo\u00e1n II atreveuse a asasinar o bispo de Pamplona, Nicolao de Ch\u00e1varri, primeiro conselleiro da lugartenente. Xo\u00e1n II a\u00ednda se atreveu a m\u00e1is: destitu\u00edu a Leonor do cargo de lugartenente institu\u00edndoo no fillo desta, Gast\u00f3n, co que o caos chegou aos seus extremos l\u00edmites. Pero a morte do designado obrigou a Xo\u00e1n II a recuar e volver a designar, esta vez de forma perpetua, a Leonor como gobernadora (1471) a\u00ednda que renunciando a Arag\u00f3n, cousa que apenas aminorou o estado de guerra en que se achaba sumido o reino.\nGast\u00f3n de Foix morreu o 10 de xullo de 1472, cando levaba axuda bearnesa \u00e1 s\u00faa muller. Acosada entre as apetencias de Francia, Arag\u00f3n e Castela, sente que o seu reino, do que nin sequera era titular, est\u00e1 ameazado, as\u00ed como os seus dereitos sobre o mesmo. Fernando o Cat\u00f3lico, daquela gobernador do reino de Castela en nome da s\u00faa filla Xoana \"a Tola\" e o seu marido Filipe \"o Fermoso\", atraeu aos beamonteses, co que a Xo\u00e1n non lle queda outro remedio que apoiarse no seu inimigo Piarres de Peralta. O 19 de xaneiro de 1479 morre Xo\u00e1n II sendo xurada como ra\u00ed\u00f1a Leonor o 28 do mesmo mes en Tudela, onde morreu quince d\u00edas m\u00e1is tarde.\nAntes de morrer, reivindicou no seu testamento todos os t\u00edtulos do seu defunto irm\u00e1n Carlos, a teor do disposto pola s\u00faa nai Branca I. Dispuxo as\u00ed mesmo que fose seu herdeiro o seu neto Francisco, chamado \"Febo\", recomend\u00e1ndolle que aceptase a protecci\u00f3n do rei de Francia. Este reinou en Navarra como Francisco I.\nMatrimonio e descendencia.\nLeonor casou, como quedou dito, con Gast\u00f3n, conde de Foix. Desta uni\u00f3n naceron:,\nV\u00e9xase tam\u00e9n.\nBibliograf\u00eda.\nHerreros Lopetegui, Susana (1993): Historia Ilustrada de Navarra. Pamplona: Diario de Navarra. ISBN 84-604-7413-5."}
{"id": "391355", "revid": "1131", "url": "https://gl.wikipedia.org/wiki?curid=391355", "title": "O Cumial", "text": "O top\u00f3nimo galego O Cumial tpode referirse a:"}
{"id": "391356", "revid": "1131", "url": "https://gl.wikipedia.org/wiki?curid=391356", "title": "Cumi\u00e1ns", "text": ""}
{"id": "391363", "revid": "98629", "url": "https://gl.wikipedia.org/wiki?curid=391363", "title": "Soiuz T-12", "text": "Soiuz T-12 foi unha misi\u00f3n espacial tripulada sovi\u00e9tica lanzada o 17 de xullo de 1984 mediante un foguete Soiuz U2 desde o cosm\u00f3dromo de Baikonur.\nCaracter\u00edsticas.\nSoiuz T-12, unha Soiuz modelo T cos cosmonautas Vladimir Dzhanibekov, Svetlana Savitsakaya e Igor Volk a bordo, foi unha misi\u00f3n lanzada para acoplarse coa estaci\u00f3n espacial Saliut 7. A tripulaci\u00f3n adicouse a facer diversos experimentos ata o seu regreso. Durante a misi\u00f3n tivo lugar o primeiro paseo espacial dunha cosmonauta, a tripulante Svetlana Savitskaya. O paseo durou 3 horas e 30 minutos, durante o cal probou unha ferramenta para cortar, soldar e pu\u00edr superficies met\u00e1licas.\nOs cosmonautas regresaron o 29 de xullo de 1984 \u00e1s 12:55 GMT."}
{"id": "391365", "revid": "85894", "url": "https://gl.wikipedia.org/wiki?curid=391365", "title": "Veasc\u00f3s, Veasc\u00f3s, Carballedo", "text": "Veasc\u00f3s \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 estaba despoboado.\nToponimia.\nO top\u00f3nimo ten que ver coas terras de Velasco, . F\u00f3ra desta parroquia e lugar o nome non se repite en ning\u00fan outro lugar de Galicia."}
{"id": "391366", "revid": "85894", "url": "https://gl.wikipedia.org/wiki?curid=391366", "title": "Acilleiros, Veasc\u00f3s, Carballedo", "text": "Acilleiros \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 2 mulleres e 3 homes.\nToponimia.\nO top\u00f3nimo non ten unha etimolox\u00eda moi clara. Pode ser derivado de , espi\u00f1a, polo que significar\u00eda espi\u00f1eiros. Mais tam\u00e9n pode derivar do antrop\u00f3nimo .Ning\u00fan outro lugar de Galicia leva este nome."}
{"id": "391368", "revid": "85894", "url": "https://gl.wikipedia.org/wiki?curid=391368", "title": "Alvar\u00edn, Veasc\u00f3s, Carballedo", "text": "Alvar\u00edn \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, 1 home.\nToponimia.\nO top\u00f3nimo ten que ver cun diminutivo do antrop\u00f3nimo visig\u00f3tico ."}
{"id": "391369", "revid": "89787", "url": "https://gl.wikipedia.org/wiki?curid=391369", "title": "Aeroporto de Bari-Palese", "text": "O aeroporto de Bari-Karol Wojty\u0142a (IATA: BRI, ICAO: LIBD) \u00e9 o aeroporto que serve \u00e1 cidade italiana de Bari. At\u00f3pase a uns 8\u00a0km ao noroeste do seu centro. Tam\u00e9n \u00e9 co\u00f1ecido como aeroporto de Palese, xa que se atopa preto dese barrio da cidade. No ano 2016 pasaron polo aeroporto un total de 4 318 410 pasaxeiros."}
{"id": "391370", "revid": "89787", "url": "https://gl.wikipedia.org/wiki?curid=391370", "title": "Vaga de incendios forestais de 2017 en Galicia", "text": "A vaga de incendios forestais de 2017 en Galicia son unha serie de incendios forestais que afectan a boa parte de Galicia en outubro de 2017, simult\u00e1neos con cadans\u00faas vagas en Asturias e Portugal. Entre o venres 13 de outubro e a tarde do domingo rexistr\u00e1ronse 146 incendios, 60 deles na xornada de domingo e 28 destes iniciados de madrugada, entre a medianoite e as nove da ma\u00f1\u00e1. Os lumes afectan \u00e1s catro provincias galegas e provocaron catro mortos en Galicia (44 en Portugal).\nOs presidentes de Galicia, Alberto N\u00fa\u00f1ez Feij\u00f3o, e de Espa\u00f1a, Mariano Rajoy, incidiron dun xeito sistem\u00e1tico que son intencionados, mentres que profesionais especializados como enxe\u00f1eiros, xuristas, brigadistas e servizos de emerxencias non mencionan a intencionalidade como raz\u00f3n principal, aducindo outras causas. Alg\u00fans autores apuntan unha estratexia dos primeiros para ocultar as causas que os segundos refiren.\nContexto.\nEntre 2001 e 2014, 87.351 incendios queimaron m\u00e1is de 360\u00a0000 hect\u00e1reas nesta rexi\u00f3n, unha superficie m\u00e1is grande que Biscaia. Durante o mesmo per\u00edodo tiveron lugar en Galicia o 39 % dos incendios de Espa\u00f1a, 87\u00a0367 dun total de 223\u00a0818. Como explicaci\u00f3n, a mi\u00fado argum\u00e9ntase que o despoboamento do medio rural e o consecuente descoido dos bosques, unha poboaci\u00f3n envellecida e o uso do lume como elemento de xesti\u00f3n do monte, ser\u00edan parte do problema. Tam\u00e9n incl\u00fae a acci\u00f3n dos incendiarios: o 80 % dos incendios en Galicia son intencionados, segundo datos oficiais do Ministerio de Agricultura e Pesca, Alimentaci\u00f3n e Medio Ambiente. Alg\u00fans medios xa apuntaban que poder\u00eda haber unha connivencia criminal entre empresas especializadas en extinci\u00f3n de incendios. \nNeste contexto, durante os primeiros d\u00edas do mes de outubro de 2017, varios incendios tiveron lugar dispersos pola xeograf\u00eda galega. Entre o d\u00eda 1 e o 13 a Conseller\u00eda do Medio Rural galega informaba que se queimaron unhas 2000 hect\u00e1reas en varios incendios menores, onde destacaban tres incendios ao municipio de Lobios que afectaran ao Parque Natural do Xur\u00e9s. A Xunta de Galicia non ten unha pol\u00edtica oficial de comunicaci\u00f3n de incendios, feito que dificulta co\u00f1ecer a cifra exacta.\nCronolox\u00eda.\nVenres 13 e s\u00e1bado 14.\nDurante a ma\u00f1\u00e1 de venres 13 de outubro hab\u00eda varios incendios no territorio. Alg\u00fans deles empezaran poucos d\u00edas antes. Destacaban catro incendios no municipio de Vilari\u00f1o de Conso, que afectaron 530 hect\u00e1reas, ou o de Manzaneda, con 20 hect\u00e1reas arrasadas. Na provincia lucense declarouse un incendio en Folgoso do Courel, con 150 hect\u00e1reas arrasadas, e outro en Cervantes. En Silleda queim\u00e1ronse unhas 150 hect\u00e1reas.\nNunha fin de semana con moitos ventos e altas temperaturas, os lumes estend\u00e9ronse ao longo do pa\u00eds.\nA noite do s\u00e1bado 14 ao domingo 15 hab\u00eda 28 incendios.\nDomingo 15.\nO d\u00eda 15 xa eran 80 incendios descontrolados ao longo de todo o territorio. Ao mediod\u00eda hab\u00eda uns 140 incendios en varios puntos e estim\u00e1base que hab\u00eda unhas 1500 hect\u00e1reas queimadas. Os lumes v\u00edronse afectados polos cambios de vento repentinos, debidos aos \u00faltimos efectos do furac\u00e1n Ophelia. Alg\u00fans dos municipios m\u00e1is afectados foron Pazos de Borb\u00e9n, As Neves, Salvaterra de Mi\u00f1o, Baiona e Gondomar. Dous dos incendios m\u00e1is importantes son os orixinados en Ponteareas, que afectaron a m\u00e1is de 1.500 hect\u00e1reas, e o de Montederramo e Vilar de Barrio, que queimaron m\u00e1is de 500 hect\u00e1reas.\nDoutra banda, durante a fin de semana tam\u00e9n se iniciaron m\u00e1is de 300 incendios na zona norte de Portugal, polo que a Xunta tam\u00e9n enviou recursos para tratar de evitar que o lume entrase en territorio galego.\nAs lapas chegaron a cidades como Vigo, onde os veci\u00f1os de barrios como Valadares realizaron cadeas humanas con cubos de auga para tentar parar os efectos do lume. O concello habilitou tres hoteis para todos aqueles que tiveran que abandonar a s\u00faa casa. O departamento de Emerxencias declarou a situaci\u00f3n 2 de risco real para varios n\u00facleos poboados.\nAo mediod\u00eda a circulaci\u00f3n foi interrompida na autov\u00eda A-52 en direcci\u00f3n a Vigo pola proximidade do lume. Durante o d\u00eda produc\u00edronse outros cortes en v\u00edas como a N-525, a AG-57, a OU-101, a OU-0406, LU-P-1401 ou a VG-20, entre outras.\nO domingo pola tarde a Xunta informou que unhas 350 brigadas, 220 motobombas, corenta pas e unha vintena de medios a\u00e9reos da propia Xunta e do Ministerio de Agricultura e Pesca, Alimentaci\u00f3n e Medio ambiente traballaban para combater os incendios, que xa arrasaran m\u00e1is de 4.000 hect\u00e1reas. Priorizaron zonas poboadas e pol\u00edgonos industriais. Activouse o Protocolo de acci\u00f3n en casos excepcionais de contaminaci\u00f3n atmosf\u00e9rica debido \u00e1 gran cantidade de fume que chegaba a algunhas zonas poboadas. \u00c1s 23:30 a\u00ednda hab\u00eda 17 incendios activos. A \u00faltima hora de domingo declarouse un novo incendio en Fof\u00e1n (A Armenteira, Meis), que se estendeu at\u00e9 o municipio veci\u00f1o de Mea\u00f1o. Os lumes estend\u00e9ronse tam\u00e9n por varias zonas de Asturias.\nLuns 16.\nA Axencia Estatal de Meteorolox\u00eda activou para o luns avisos amarelos (risco) debido aos ventos orixinados polo furac\u00e1n Ophelia nas provincias da Coru\u00f1a e Lugo, entre outras provincias do norte de Espa\u00f1a.\nMartes 17.\nSegundo Medio Rural, o martes pola ma\u00f1\u00e1 segu\u00edan a arder 82 incendios, 27 deles activos, dos cales 7 estaban pr\u00f3ximos a vivendas.\nConsecuencias.\nO d\u00eda 15 de outubro confirmouse que d\u00faas persoas morreran en Chandebrito (Nigr\u00e1n). Os bombeiros atoparon os seus corpos no interior dun veh\u00edculo queimado. Outra persoa morreu en Carballeda de Avia, e unha cuarta en Vigo En Portugal, os mortos chegaron a 44.\nO domingo 15 suspend\u00e9ronse as clases no Campus de Vigo e noutros 20 centros educativos da provincia de Pontevedra para o luns d\u00eda 16. Nesa mesma ma\u00f1\u00e1 do 16 desaloxouse o CEIP de Vilari\u00f1o de Conso, e o alumnado do CEIP Pena Corneira, en Carballeda de Avia, non puido asistir por incidencias no transporte escolar. O martes 17 as clases segu\u00edan suspendidas no IES Pazo da Merc\u00e9 das Neves e o CPR Estudio de Nigr\u00e1n.\nO lume afectou ao castro de Chandebrito (Nigr\u00e1n), e rodeou o mosteiro de Oseira e o castelo de Monterreal (Baiona).\nO Parlamento de Galicia aprobou crear unha Comisi\u00f3n de Estudo sobre Pol\u00edtica Forestal. Esta Comisi\u00f3n de Estudo solicitoulle a Meteogalicia un \"Informe sobre a incidencia do cambio clim\u00e1tico nos incendios forestais\" que conclu\u00edu que \"as proxecci\u00f3ns clim\u00e1ticas apuntan a un aumento do risco meteorol\u00f3xico de incendios en Galicia ao longo do s\u00e9culo XXI\".\nReacci\u00f3ns.\nOs sindicatos de bombeiros pediron maior coordinaci\u00f3n, un cambio no modelo de produci\u00f3n e extinci\u00f3n forestais e a dimisi\u00f3n da Conselleira de Medio Rural. O presidente da Xunta de Galicia Alberto N\u00fa\u00f1ez Feij\u00f3o pediu \"sensibilidade e responsabilidade\".\nCon todo, a s\u00faa insinuaci\u00f3n de culpabilizar a Portugal pola falta de coordinaci\u00f3n foi recibida con duras cr\u00edticas por parte do secretario xeral do Eixo Atl\u00e1ntico, Xo\u00e1n V\u00e1zquez Mao. Como consecuencia na pol\u00edtica interna en Portugal, os incendios provocaron a dimisi\u00f3n dunha ministra e unha moci\u00f3n de censura contra o presidente Sousa.\nVarios pol\u00edticos e instituci\u00f3ns mostraron o seu apoio, entre as que destaca a do presidente do Goberno espa\u00f1ol, Mariano Rajoy.\nO luns 16 convoc\u00e1ronse manifestaci\u00f3ns de protesta nas principais vilas e cidades."}
{"id": "391371", "revid": "85894", "url": "https://gl.wikipedia.org/wiki?curid=391371", "title": "Busteli\u00f1o, Veasc\u00f3s, Carballedo", "text": "Busteli\u00f1o \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 estaba despoboado.\nToponimia.\nO top\u00f3nimo \u00e9 un diminutivo de Bustelo (parroquia de Carballedo), \u00e1 s\u00faa vez diminutivo de (lat\u00edn tard\u00edo, do celta ): terreo de pastos para o gando (bois).. "}
{"id": "391372", "revid": "85894", "url": "https://gl.wikipedia.org/wiki?curid=391372", "title": "Cambill\u00e1n, Veasc\u00f3s, Carballedo", "text": "Cambill\u00e1n \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 11 habitantes, 6 mulleres e 5 homes.\nToponimia.\nO top\u00f3nimo pode derivar do antrop\u00f3nimo . O nome non se repite en ning\u00fan outro lugar de Galicia."}
{"id": "391373", "revid": "1131", "url": "https://gl.wikipedia.org/wiki?curid=391373", "title": "Aeroporto de Cardiff", "text": "O aeroporto de Cardiff (IATA: CWL, ICAO: EGFF) \u00e9 o aeroporto m\u00e1is concorrido do Pa\u00eds de Gales e \u00e9 propiedade do goberno gal\u00e9s dende marzo de 2013. O aeroporto serve principalmente ao sur do pa\u00eds, pero tam\u00e9n a partes do centro e o oeste de Gales. No ano 2016 usaron as s\u00faas instalaci\u00f3ns un total 1 347 483 pasaxeiros, cun incremento do 16,1% con respecto ao ano anterior. O aeroporto est\u00e1 situado na vila de Rhoose, a uns 20\u00a0km do centro de Cardiff."}
{"id": "391374", "revid": "85894", "url": "https://gl.wikipedia.org/wiki?curid=391374", "title": "Carballidi\u00f1o, Veasc\u00f3s, Carballedo", "text": "Carballidi\u00f1o \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 3 mulleres e 2 homes.\nToponimia.\nO top\u00f3nimo \u00e9 un diminutivo de Carballido, variante de Carballedo, que fai referencia a un lugar con moitos carballos, palabra anterior ao lat\u00edn. O nome non se repite en ning\u00fan outro lugar de Galicia."}
{"id": "391377", "revid": "98629", "url": "https://gl.wikipedia.org/wiki?curid=391377", "title": "Claude Lorrain", "text": "Claude Gell\u00e9e (alcumado le Lorrain ou simplemente Lorrain), nado en Chamagne, Vosgos, Lorena, entre o ano 1600 e o 1605, e finado en Roma, Estados Pontificios, o 23 de novembro de 1682, foi un pintor franc\u00e9s establecido en Italia. Pertencente ao per\u00edodo da arte barroca, enm\u00e1rcase na corrente denominada clasicismo, dentro da cal destacou no paisaxismo. Da s\u00faa extensa produci\u00f3n subsisten hoxe en d\u00eda 51 gravados, 1200 debuxos e uns 300 cadros.\nXeralmente descrito polos seus contempor\u00e1neos como unha persoa de car\u00e1cter apracible, era reservado e totalmente dedicado ao seu oficio. Case desprovisto de educaci\u00f3n, dedicouse ao estudo de temas cl\u00e1sicos, e labrou por si mesmo a s\u00faa fortuna, desde unha orixe humilde at\u00e9 alcanzar a cima do \u00e9xito persoal. Abriuse cami\u00f1o nun ambiente de gran rivalidade profesional, e que o levou a tratar con nobres, cardeais, papas e reis. A s\u00faa posici\u00f3n dentro da pintura de paisaxe \u00e9 de primeira orde, feito remarcable pola circunstancia de que no \u00e1mbito anglosax\u00f3n \u2014onde a s\u00faa obra foi moi valorada e mesmo influ\u00edu na xardinar\u00eda inglesa\u2014 sexa unicamente co\u00f1ecido polo seu nome de p\u00eda, Claude, do mesmo xeito que artistas como Michelangelo, Rafael ou Rembrandt. Grande innovador dentro do x\u00e9nero paisax\u00edstico, foi cualificado como o \u00abprimeiro paisaxista puro\u00bb.\nLorrain reflectiu na s\u00faa obra un novo concepto na elaboraci\u00f3n da paisaxe base\u00e1ndose en referentes cl\u00e1sicos \u2014a denominada \u00abpaisaxe ideal\u00bb\u2014, que evidencia unha concepci\u00f3n ideal da natureza e do propio mundo interior do artista. Esta forma de tratar a paisaxe out\u00f3rgalle un car\u00e1cter m\u00e1is elaborado e intelectual e conv\u00e9rtese no principal obxecto da creaci\u00f3n do artista, a plasmaci\u00f3n da s\u00faa concepci\u00f3n do mundo, o int\u00e9rprete da s\u00faa poes\u00eda, que \u00e9 evocadora dun espazo ideal, perfecto.\nUn dos elementos m\u00e1is significativos na obra de Gell\u00e9e \u00e9 a utilizaci\u00f3n da luz, \u00e1 que outorga unha importancia primordial \u00e1 hora de concibir o cadro: a composici\u00f3n lum\u00ednica serve en primeiro lugar como factor pl\u00e1stico, ao ser a base coa que organiza a composici\u00f3n, coa que crea o espazo e o tempo, coa que articula as figuras, as arquitecturas, e os elementos da natureza; en segundo lugar, \u00e9 un factor est\u00e9tico, ao destacar a luz como principal elemento sensible, como o medio que atrae e envolve ao espectador, e o conduce a un mundo de ilusi\u00f3n, un mundo de ideal perfecci\u00f3n recreado polo ambiente de total serenidade e placidez que Claude crea coa s\u00faa luz.\nA obra de Gell\u00e9e expresa un sentimento case pante\u00edsta da natureza, que \u00e9 nobre e ordenada como a dos referentes cl\u00e1sicos dos que se nutre o \"opus\" de Gell\u00e9e, pero a\u00ednda as\u00ed libre e exuberante como a natureza salvaxe. Recrea un mundo perfecto alleo ao paso do tempo, pero de \u00edndole racional, plenamente satisfactorio para a mente e o esp\u00edrito. Segue aquel antigo ideal de \"ut pictura poesis\", en que a paisaxe, a natureza, traducen un sentido po\u00e9tico da existencia, unha concepci\u00f3n l\u00edrica e harmonizada do universo.\nTraxectoria.\nA vida de Gell\u00e9e \u00e9 co\u00f1ecida principalmente polos seus dous primeiros bi\u00f3grafos: o pintor alem\u00e1n Joachim von Sandrart (\"Die Deutsche Akademie\", 1675), que conviviu con el en Roma; e o fil\u00f3logo e historiador Filippo Baldinucci (\"Notizie de' professori del disegno da Cimabue in qua\", 1681-1728), que recolleu informaci\u00f3n dos sobri\u00f1os do artista. Claude naceu en torno a 1600 en Chamagne, preto de Lun\u00e9ville, ao sur de Nancy, no ducado de Lorena, por aquel ent\u00f3n unha rexi\u00f3n independente. Era fillo de Jean Gell\u00e9e e Anne Pedrose, de orixe campesi\u00f1a pero cunha posici\u00f3n algo acomodada, e foi o terceiro de sete fillos. Orfo desde 1612, pasou unha breve estancia co seu irm\u00e1n m\u00e1is vello en Friburgo de Brisgovia; este, escultor de madeira especializado en marqueter\u00eda, ensinoulle os rudimentos do debuxo. En 1613 viaxou a Roma, onde traballou de pasteleiro, oficio tradicional loren\u00e9s, e entrou ao servizo de Agostino Tassi, pintor paisaxista tardomanierista, do que posteriormente foi disc\u00edpulo.\nEntre 1619 e 1621 estableceuse en N\u00e1poles, onde estudou pintura xunto a Gottfried Wals, pintor orixinario de Colonia. En 1625 iniciou unha viaxe por Loreto, Venecia, Tirol e Baviera, e volveu ao seu lugar de orixe, establec\u00e9ndose en Nancy por ano e medio. Al\u00ed colaborou como axudante de Claude Deruet, pintor da corte ducal, e traballou nos frescos da igrexa dos Carmelitas de Nancy (hoxe perdidos). Por \u00faltimo, en 1627 regresou a Roma, cidade onde permaneceu o resto dos seus d\u00edas.\nDe vida tranquila e ordenada, unha vez establecido en Roma s\u00f3 cambiou de domicilio nunha ocasi\u00f3n, da r\u00faa Margutta \u00e1 r\u00faa Paolina (actual V\u00eda do Babuino). A\u00ednda que se mantivo solteiro, tivo unha filla natural, Agnese, coa que conviviu xunto a dous sobri\u00f1os chegados igualmente de Lorena, Jean e Joseph Gell\u00e9e.\nNa d\u00e9cada de 1630 empezou a consolidarse como pintor, facendo paisaxes inspiradas na campi\u00f1a romana, de aire buc\u00f3lico-pastoril. Asinaba os seus cadros como \"le lorrain\" (\u00abo loren\u00e9s\u00bb), polo que empezou a ser co\u00f1ecido como \"Claude Lorrain\". En Roma contactou con Joachim von Sandrart e outros estranxeiros establecidos na sede papal (Herman van Swanevelt, Cornelis van Poelenburgh, Bartholomeus Breenbergh), cos que se introduciu na pintura paisaxista. Tam\u00e9n fixo amizade con Nicolas Poussin, outro franc\u00e9s residente en Roma. Aos poucos foi mellorando a s\u00faa posici\u00f3n, polo que puido tomar ao seu servizo un axudante, Gian Domenico Desiderii, que traballou con el at\u00e9 1658.\nCara a 1630 pintou varios frescos nos palacios Muti e Crescenzi de Roma, t\u00e9cnica que con todo non volveu utilizar. Por aquel ent\u00f3n empezou a gozar de certa fama nos c\u00edrculos art\u00edsticos de Roma, polo que recibiu diversos encargos de personaxes prominentes, e foi favorecido polo cardeal Bentivoglio, quen o presentou ao papa Urbano VIII, que lle encargou d\u00faas obras: \"Paisaxe con danza campesi\u00f1a\" (1637) e \"Vista de porto\" (1637). Tam\u00e9n foron mecenas seus os cardeais Fabio Chigi e Giulio Rospigliosi, que m\u00e1is tarde ser\u00edan papas como Alexandre VII e Clemente IX. Durante toda a s\u00faa vida pintou principalmente para a nobreza e o clero, e recibiu encargos de toda Europa, principalmente Francia, Espa\u00f1a, Gran Breta\u00f1a, Flandres, Holanda e Dinamarca. Era tanta a demanda de obras de Lorrain que en 1665 un marchante tivo que confesar ao coleccionista Antonio Ruffo \u2014comitente de varias obras de Rembrandt\u2014 que \u00abnon hai esperanza de conseguir unha obra de Claude; non lle chegar\u00eda unha vida para satisfacer aos seus clientes\u00bb.\nA s\u00faa fama era tal que empezaron a xurdirlle imitadores \u2014como S\u00e9bastien Bourdon\u2014, polo que en 1635 iniciou o \"Liber Veritatis\" (British Museum), caderno de debuxos onde deixaba constancia de todas as s\u00faas composici\u00f3ns, para evitar as falsificaci\u00f3ns. Este caderno consta de 195 debuxos que copian a composici\u00f3n das s\u00faas obras, descritas at\u00e9 o \u00faltimo detalle, o cliente para o que fora pintado e os honorarios que cobrara. En 1634 ingresou na Accademia di San Luca, e en 1643 na Congregazione dei Virtuosi, sociedade literaria fundada en 1621 polo cardeal Ludovico Ludovisi.\nEn 1636 realizou unha nova viaxe a N\u00e1poles, e ao ano seguinte recibiu un encargo do embaixador de Espa\u00f1a en Roma, o marqu\u00e9s de Castel Rodrigo, dunha serie de augafortes, titulada \"Fogos artificiais\". Quizais por recomendaci\u00f3n deste, Claude recibiu un encargo de Filipe IV para o Palacio del Buen Retiro en Madrid, para decorar a Galer\u00eda de Paisaxes, xunto a obras de artistas coet\u00e1neos como Nicolas Poussin, Herman van Swanevelt, Jan Both, Gaspard Dughet e Jean Lemaire. Lorrain realizou oito cadros monumentais, en dous grupos: catro de formato lonxitudinal (1635-38) e catro de formato vertical (1639-41). O programa iconogr\u00e1fico, tomado da Biblia e \"Historias dos Santos\", foi elixido polo conde-duque de Olivares, que dirix\u00eda as obras. En 1654 rexeitou o posto de reitor principal da Accademia dei San Luca, para vivir plenamente dedicado \u00e1 s\u00faa profesi\u00f3n. Afectado de gota desde 1663, nos seus \u00faltimos anos realizou cada vez menos cadros, derivando cara a un estilo m\u00e1is sereno, persoal e po\u00e9tico.\nFaleceu en Roma o 23 de novembro de 1682, e foi enterrado na igrexa da Trinit\u00e0 dei Monti, con grandes mostras de respecto e admiraci\u00f3n da sociedade do seu tempo. En 1840 os seus restos foron trasladados \u00e1 Igrexa de San Lu\u00eds dos Franceses, onde repousan dende aquela.\nEstilo.\nA paisaxe cl\u00e1sica.\nA especialidade indiscutible de Lorrain foi a paisaxe, de ambientaci\u00f3n frecuentemente relixiosa ou mitol\u00f3xica. Claude ti\u00f1a unha visi\u00f3n idealizada da paisaxe, que axuntaba o culto \u00e1 Antig\u00fcidade cl\u00e1sica xunto a unha actitude de profunda reverencia cara \u00e1 natureza, que mostra en todo momento unha serenidade e placidez que reflicten un esp\u00edrito evocador, a idealizaci\u00f3n dun pasado m\u00edtico, perdido pero recreado polo artista cun concepto de perfecci\u00f3n ideal. Integrado desde mozo na pintura paisax\u00edstica polos seus mestres Tassi e Wals, recibiu tam\u00e9n a influencia doutros dous pintores n\u00f3rdicos afincados en Roma: Adam Elsheimer e Paul Brill. Ambos autores crearan na contorna romana o interese pola paisaxe terrestre e a mari\u00f1a, aos que se outorgaba todo o protagonismo da obra, mentres que os personaxes xogaban un papel secundario. Claude adquiriu dos seus mestres unha preferencia pola paisaxe l\u00edrica, con panoramas amplas e ru\u00ednas ou arquitecturas para salientar o ambiente cl\u00e1sico, e onde ten un gran protagonismo o estudo da luz. O seu primeiro cadro neste x\u00e9nero foi \"Paisaxe pastoril\" (1629), asinado e datado \"CLAVDIO I.V ROMA 1629\".\nBrill e Tassi desenvolveran en Roma un estilo de paisaxe tardomanierista, cunha articulaci\u00f3n do primeiro termo en marr\u00f3n escuro, un segundo plano en verde m\u00e1is claro, e un horizonte poboado xeralmente de outeiros dunha cor azulada, nunha composici\u00f3n case teatral, \u00e1 que daba entrada unha \u00e1rbore escura en primeiro termo. A composici\u00f3n establec\u00edase en forma de \"coulisse\", coa intenci\u00f3n de xerar unha sensaci\u00f3n de afastamento, de distancia infinita. Elsheimer iniciara ese estilo de corte manierista na paisaxe, pero de forma diferente, explotando os recursos po\u00e9ticos que ofrece a luz iluminando toda unha paisaxe, as\u00ed como os efectos sensacionais da alba e o crep\u00fasculo. Claude desenvolveu estes efectos introducidos por Elsheimer, a\u00ednda que non a trav\u00e9s de fortes claroscuros, como fac\u00eda o pintor alem\u00e1n, sen\u00f3n enriquecendo a atmosfera cunha br\u00e9tema dourada producida pola luz solar. Nas s\u00faas primeiras pinturas Lorrain imita estes modelos, como no \"Mu\u00ed\u00f1o\" de 1631, coa \u00e1rbore escura \u00e1 esquerda, figuras en primeiro termo \u2014ao estilo de Brill\u2014, unha torre \u00e1 dereita, \u00e1rbores en segundo termo e os montes ao fondo.\nLorrain insp\u00edrase nas paisaxes de ton l\u00edrico de Tassi, Elsheimer e Brill, pero tam\u00e9n bebe doutras fontes: no s\u00e9culo XVII a pintura de paisaxe cobra un estatuto de autonom\u00eda propio, non s\u00f3 en Holanda -onde se iniciou como x\u00e9nero-, sen\u00f3n no resto de Europa. Ao redor de 1600 aparecen en Roma os primeiros estudos de paisaxe nas obras de Elsheimer e Brill, pero tam\u00e9n nas composici\u00f3ns de signo idealista de Annibale Carracci, cuxa obra \"Fuxida a Exipto\" pode considerarse o punto de partida da paisaxe cl\u00e1sica. M\u00e1is tarde, Salvator Rosa chegar\u00eda a esbozar unha primeira tentativa de transcrici\u00f3n rom\u00e1ntica da natureza. En Holanda, o paisaxismo var\u00eda entre os int\u00e9rpretes dun certo realismo e os seguidores do estilo italiano, xunto \u00e1s persoais composici\u00f3ns de Seghers e Rembrandt. Tam\u00e9n en Flandres a figura de Rubens ofrec\u00eda un poderoso punto de atracci\u00f3n, coas s\u00faas paisaxes de vistas panor\u00e1micas e nutrida figuraci\u00f3n.\nEn Italia, diversos puntos de referencia ofrec\u00edanse \u00e1 visi\u00f3n de Lorrain: un primeiro cami\u00f1o cara a unha interpretaci\u00f3n po\u00e9tica e idealizada da natureza d\u00e1se en Venecia con autores como Giorgione, Tiziano e Paolo Veronese, que se nutren das fontes cl\u00e1sicas para crear unha primeira visi\u00f3n clasicista da paisaxe; de igual maneira Carracci, Domenichino e outros \"Incamminati\" da Escola Bolo\u00f1esa, xunto a conceptos rafaelescos, achegaron a Claude unha visi\u00f3n enaltecida da Antig\u00fcidade. De educaci\u00f3n primaria, a traduci\u00f3n que estes autores fac\u00edan dos ideais do pasado en clave moderna foi esencial para a s\u00faa formaci\u00f3n.\nA partir das s\u00faas primeiras influencias (Brill, Elsheimer, clasicistas bolo\u00f1eses e a escola veneciana do Cinquecento), Lorrain iniciou unha andaina persoal, experimentando e renovando, ata alcanzar un estilo propio, imitado e admirado ata os nosos d\u00edas. Tivo un estreito contacto con artistas franceses e holandeses, como Poussin, Pieter van Laer (\"il Bamboccio\"), Jacques Callot, Sandrart, Swanevelt e Breenbergh, cos que \u2014segundo Sandrart\u2014 \u00eda pintar paisaxes tomadas do natural. Tan constantemente comparados, Poussin e Lorrain eran bastante distintos: Poussin era un pintor intelectual, con co\u00f1ecementos de teor\u00eda da arte, filosof\u00eda e historia antiga; en cambio Claude, iletrado en principio, era autodidacta, de escasa cultura pero cunha extraordinaria percepci\u00f3n visual e unha gran sensibilidade. As s\u00faas diferenzas alb\u00edscanse mesmo nos seus comitentes: Poussin contaba con moitos clientes entre a burgues\u00eda francesa e italiana; Lorrain vinculouse m\u00e1is ao c\u00edrculo eclesi\u00e1stico e das familias nobres, na aristocracia romana.\nClaude enmarcouse as\u00ed nun estilo de paisaxe moi espec\u00edfica: a \u00abpaisaxe ideal\u00bb, o cal reflicte a realidade dunha forma m\u00e1is intelectual, a trav\u00e9s dunha interpretaci\u00f3n emocional da natureza, que \u00e9 sometida a un proceso de perfeccionamento para conseguir efectos m\u00e1is puros, outorg\u00e1ndolle un sentido da beleza e unha sensaci\u00f3n de equilibrio e serenidade que son fiel reflexo dos ideais do artista. A paisaxe cl\u00e1sica toma as s\u00faas referencias, ao non ter modelos deixados polos antigos, da literatura cl\u00e1sica, da poes\u00eda buc\u00f3lica que desde os tempos de Te\u00f3crito dera un x\u00e9nero de obras inspiradas na evocaci\u00f3n da natureza. Lorrain evoca as\u00ed o mundo das \"\u00c9glogas\" e \"Ge\u00f3rgicas\" de Virxilio, das \"Metamorfoses\" de Ovidio, de forma que a paisaxe conv\u00e9rtese nun escenario ideal para a evocaci\u00f3n de antigas epopeas, dramas hist\u00f3ricos e f\u00e1bulas mitol\u00f3xicas. O estudo da natureza serv\u00eda as\u00ed de aliciente para a fantas\u00eda creadora, para o reflexo dun mundo interior, do propio car\u00e1cter do artista. Con todo, a paisaxe non foi para Claude unha simple f\u00f3rmula para aplicar en todo momento \u00e1 natureza, como posteriormente ser\u00eda para alg\u00fans dos seus imitadores, como Van Bloemen ou Locatelli; pola contra, foi un int\u00e9rprete da natureza, reflectindo en cada cadro algo m\u00e1is que a s\u00faa percepci\u00f3n visual, o seu sentimento interno. Para as s\u00faas paisaxes inspirouse especialmente na campi\u00f1a romana, nas panor\u00e1micas de Ostia, T\u00edvoli e Civitavecchia, nos palacios urbanos e as ru\u00ednas latinas, no litoral tirreno e a costa do golfo de N\u00e1poles, desde Sorrento ata Pozzuoli, e nas illas de Capri e Ischia.\nM\u00e1is adiante, ampliou o seu repertorio da mitolox\u00eda cl\u00e1sica \u00e1 iconograf\u00eda cristi\u00e1, a haxiograf\u00eda e as escenas b\u00edblicas. A\u00ednda as\u00ed, Lorrain outorgaba pouca importancia ao car\u00e1cter narrativo da obra, que tan s\u00f3 era un pretexto para situar as figuras nun amplo panorama, unha paisaxe disposta a modo de escenario onde as figuras \u2014xeralmente de pequeno tama\u00f1o\u2014 s\u00e9rvenlle para remarcar a s\u00faa visi\u00f3n enaltecida da natureza, que coa s\u00faa amplitude absorbe o drama humano. Nos seus cadros a narraci\u00f3n s\u00f3 serve polo xeral para dar t\u00edtulo ao cadro: proba da pouca importancia que conced\u00eda \u00e1s figuras \u00e9 que moitas veces as deixaba aos seus axudantes, como Filippo Lauri, Jan Mel ou Jacques Courtois.\nNa s\u00faa mocidade, seguindo as pegadas de Tassi, as s\u00faas paisaxes son agradables e din\u00e1micas, de x\u00e9nero pastoril, ricas en detalles \u2014especialmente personaxes e animais do mundo rural\u2014. As obras de maior tama\u00f1o realiz\u00e1baas con toques r\u00e1pidos, mentres que as m\u00e1is pequenas, xeralmente en cobre, son m\u00e1is finas de execuci\u00f3n e de car\u00e1cter m\u00e1is \u00edntimo. En varias obras p\u00f3dense reco\u00f1ecer paraxes e localidades existentes, o que fai pensar en posibles encargos; noutras, as ru\u00ednas, a arquitectura, son recreaci\u00f3ns fantasiosas nunha paisaxe imaxinaria. Nas s\u00faas paisaxes, as ru\u00ednas sinalan a fugacidade do tempo, polo que se pode considerar que son un elemento equiparable ao x\u00e9nero de vanitas, un recordo do transitorio da vida, e son un antecedente da \u00abest\u00e9tica da ru\u00edna\u00bb que floreceu durante o romanticismo.\nEn poucos anos Claude Lorrain converteuse nun dos m\u00e1is famosos paisaxistas, honrado por soberanos como Urbano VIII e Filipe IV: as obras pintadas para o monarca espa\u00f1ol son as m\u00e1is monumentais realizadas polo artista ata o momento, e a s\u00faa concepci\u00f3n solemne e maxestosa marca o punto \u00e1lxido na madurez do artista. Na d\u00e9cada de 1640 recibiu a influencia de Rafael \u2014a trav\u00e9s dos gravados de Marcantonio Raimondi\u2014, especialmente nas figuras, as\u00ed como de Carracci e Domenichino, como se denota nas s\u00faas obras \"Paisaxe con San Xurxo e o drag\u00f3n\" (1643), \"Paisaxe con Apolo custodiando os raba\u00f1os de Admeto e Mercurio roub\u00e1ndollos\" (1645) e \"Paisaxe con Agar e o anxo\" (1646).\nA partir de 1650 deriva cara a un estilo m\u00e1is sereno, de corte m\u00e1is cl\u00e1sico, cunha influencia m\u00e1is acusada de Domenichino. As vistas fant\u00e1sticas e as composici\u00f3ns pintorescas, os magn\u00edficos amenceres e atardeceres, as figuras pequenas e anecd\u00f3ticas de influencia \"bamboccesca\", deixan lugar a escenas m\u00e1is meditadas, onde os temas pastor\u00eds te\u00f1en unha m\u00e1is acentuada influencia ovidiana. Adquire un car\u00e1cter m\u00e1is escenogr\u00e1fico, cunha composici\u00f3n m\u00e1is complexa e elaborada, a paisaxe insp\u00edrase cada vez m\u00e1is na campi\u00f1a romana, e atopa novos repertorios tem\u00e1ticos nas representaci\u00f3ns b\u00edblicas. Emprega tama\u00f1os m\u00e1is monumentais, en obras como \"Paisaxe co Parnaso\" (1652), o maior de toda a s\u00faa produci\u00f3n (186 x 290\u00a0cm); ou \"Paisaxe con Ester entrando no palacio de Asuero\" (1659), segundo Baldinucci \u00abo m\u00e1is belo xamais sa\u00eddo da s\u00faa man, unha opini\u00f3n compartida polos verdadeiros co\u00f1ecedores, non tanto pola beleza da paisaxe como por algunhas marabillas arquitect\u00f3nicas que o adornaban\u00bb.\nNa d\u00e9cada de 1660 abandona a severidade clasicista e int\u00e9rnase nun terreo m\u00e1is persoal e subxectivo, reflectindo un concepto da natureza que alg\u00fans estudosos cualifican de \u00abrom\u00e1ntico\u00bb \"avant-a-lettre\". Durante eses anos os seus principais mecenas foron: o duque Lorenzo Onofrio Colonna, para o que realizou obras como \"Paisaxe coa Fuxida a Exipto\" (1663) e \"Paisaxe con Psique no exterior do palacio de Cupido\" (1664); e o pr\u00edncipe Paolo Francesco Falconieri, para o que elaborou \"Paisaxe con Herminia e os pastores\" (1666) e \"Vista de costa co embarque de Carlos e Ubaldo\" (1667), ambas as escenas do poema \u00e9pico \"Xerusal\u00e9n liberada\", de Torquato Tasso.\nNos \u00faltimos vinte e cinco anos da s\u00faa existencia o formato monumental prosegue nas escenas do \"Antigo Testamento\", mentres os temas mitol\u00f3xicos son reinterpretados con maior sinxeleza: a \"Eneida\" pasa a ser a s\u00faa principal fonte de inspiraci\u00f3n, orixinando unha serie de obras de grande orixinalidade e vigor, con paisaxes maxestosos que escenifican lugares m\u00edticos xa desaparecidos: Palanteo, Delfos, Cartago, o Parnaso. A figura humana red\u00facese, conv\u00e9rtense case en simples marionetas, dominadas completamente pola paisaxe que as envolve. En casos como \"Paisaxe con Ascanio aseteando o cervo de Silvia\" (1682) a pequenez das figuras queda patente ao situalas xunto a unha arquitectura grandiosa que, xunto \u00e1 infinitude da paisaxe, red\u00faceas \u00e1 insignificancia.\nA luz como elemento est\u00e9tico.\nUnha das caracter\u00edsticas principais na obra de Lorrain \u00e9 a s\u00faa utilizaci\u00f3n da luz, non unha luz difusa ou artificial como no naturalismo italiano (Caravaggio) ou o realismo franc\u00e9s (La Tour, irm\u00e1ns Le Nain), sen\u00f3n unha luz directa e natural, proveniente do sol, que sit\u00faa no medio da escena, en amenceres ou atardeceres que iluminan con suavidade todas as partes do cadro, en ocasi\u00f3ns situando en determinadas zonas intensos contrastes de luces e sombras, ou contraluces que inciden sobre determinado elemento para salientalo.\nLorrain sup\u00f3n un punto \u00e1lxido na representaci\u00f3n da luz na pintura, que adquire cotas m\u00e1ximas no Barroco con artistas como Vel\u00e1zquez, Rembrandt ou Vermeer, \u00e1 parte do propio Claude. No s\u00e9culo XVII chegouse ao grao m\u00e1ximo de perfecci\u00f3n na representaci\u00f3n pict\u00f3rica da luz, dilu\u00edndose a forma t\u00e1ctil en favor dunha maior impresi\u00f3n visual, conseguida ao dar maior importancia \u00e1 luz, e perdendo a forma e a exactitude dos seus contornos. No Barroco estudouse por primeira vez a luz como sistema de composici\u00f3n, articul\u00e1ndoa como elemento regulador do cadro: a luz cumpre varias funci\u00f3ns, como a simb\u00f3lica, de modelaxe e de iluminaci\u00f3n, e comeza a ser dirixida como elemento enf\u00e1tico, selectivo da parte do cadro que se desexa destacar, polo que cobra maior importancia a luz artificial, que pode ser manipulada \u00e1 libre vontade do artista.\nNa corrente clasicista, a utilizaci\u00f3n da luz \u00e9 primordial na composici\u00f3n do cadro, a\u00ednda que con lixeiros matices segundo o artista: desde os \"Incamminati\" e a Academia de Bolonia (irm\u00e1ns Carracci), o clasicismo italiano escindiuse en varias correntes: unha encami\u00f1ouse m\u00e1is cara ao decorativismo, coa utilizaci\u00f3n de tons claros e superficies brillantes, onde a iluminaci\u00f3n se articula en grandes espazos luminosos (Guido Reni, Lanfranco, Guercino); outra especializouse no paisaxismo e, partindo da influencia carracciana (principalmente os frescos do Palazzo Aldobrandini), desenvolveuse en d\u00faas li\u00f1as paralelas: a primeira centrouse m\u00e1is na composici\u00f3n de corte cl\u00e1sico, cun certo car\u00e1cter escenogr\u00e1fico na disposici\u00f3n de paisaxes e figuras (Poussin, Domenichino); a outra \u00e9 a representada por Lorrain, cun compo\u00f1ente m\u00e1is l\u00edrico e maior preocupaci\u00f3n pola representaci\u00f3n da luz, non s\u00f3 como factor pl\u00e1stico sen\u00f3n como elemento aglutinador dunha concepci\u00f3n harm\u00f3nica da obra.\nClaude destaca a cor e a luz sobre a descrici\u00f3n material dos elementos, o que antecede en boa medida \u00e1s investigaci\u00f3ns lum\u00ednicas do impresionismo, no que quizais incorrer\u00eda de non ser pola importancia que outorga ao elemento narrativo do cadro (como en \"Paisaxe co desembarco de Eneas no Lacio\", de 1675; ou en \"Paisaxe con San Filipe bautizando ao eunuco\", de 1678).\nOutro punto innovador na obra do loren\u00e9s \u00e9 a presenza directa do sol: antes que el s\u00f3 un pintor europeo, Albrecht Altdorfer, atreveuse a situar directamente o sol nun cadro, na s\u00faa obra \"A batalla de Alexandre en Issos\"; pero nela \u00e9 un sol de aspecto irreal que parece estalar no ceo, mentres que Claude mostra por primeira vez a luz di\u00e1fana do sol, interes\u00e1ndose pola s\u00faa refracci\u00f3n nas nubes e pola calidade da atmosfera. Ning\u00fan dos seus contempor\u00e1neos foi capaz de obrar como el: nas paisaxes de Rembrandt ou de Ruisdael a luz ten efectos m\u00e1is dram\u00e1ticos, furando as nubes ou flu\u00edndo en raios oblicuos ou horizontais, pero de forma dirixida, cuxa fonte pode localizarse facilmente. En cambio, a luz de Lorrain \u00e9 serena, difusa; ao contrario que os artistas da s\u00faa \u00e9poca, out\u00f3rgalle maior relevancia se \u00e9 necesario optar por unha determinada soluci\u00f3n estil\u00edstica. O primeiro cadro do loren\u00e9s no que aparece o sol \u00e9 unha \"Mari\u00f1a\" pintada para o bispo de Le Mans (1634); a partir de aqu\u00ed ser\u00e1 habitual especialmente nas s\u00faas escenas en portos, pintadas entre 1636 e 1648.\nNos cadros de Lorrain o principal protagonista \u00e9 a luz, \u00e1 que outorga todo o protagonismo, condicionando incluso a composici\u00f3n da obra que, do mesmo xeito que en Poussin, prov\u00e9n dunha profunda meditaci\u00f3n e est\u00e1 concibida baixo uns par\u00e1metros racionalistas. En numerosas ocasi\u00f3ns utiliza a li\u00f1a do horizonte como punto de fuga, dispo\u00f1endo nese lugar un foco de claridade que atrae ao espectador, por canto esa luminosidade case cegadora act\u00faa de elemento focalizador que achega o fondo ao primeiro plano. A luz dif\u00fandese desde o fondo do cadro, e ao expandirse basta por si soa para crear sensaci\u00f3n de profundidade, esvaendo os contornos e degradando as cores para crear o espazo do cadro. Polo xeral, Lorrain dispu\u00f1a a composici\u00f3n en planos sucesivos, onde gradualmente se \u00edan esvaecendo os contornos, ata perderse na luminosidade ambiental, producindo unha sensaci\u00f3n de distancia case infinita onde en \u00faltima instancia p\u00e9rdese a mirada. Adoitaba introducir o disco solar en mari\u00f1as, nas s\u00faas t\u00edpicas escenas situadas en portos, que serven de pretexto para dar acci\u00f3n \u00e1 tem\u00e1tica figurativa; en cambio, as paisaxes situadas no campo te\u00f1en unha luz m\u00e1is difusa, proveniente dos lados do cadro, que ba\u00f1a a escena con suavidade, non tan directamente coma nos portos.\nA luz \u00e9 o elemento que crea o espazo, pero \u00e1 vez \u00e9 o factor que revela o tempo no cadro, que explicita a hora do d\u00eda, a trav\u00e9s das sut\u00eds matizaci\u00f3ns do colorido. Lorrain consegue reflectir como ningu\u00e9n as distintas horas do d\u00eda, a trav\u00e9s dunha sutil variaci\u00f3n das diversas calidades tonais da luz matinal e vespertina. Segundo a orientaci\u00f3n da luz podemos distinguir entre ma\u00f1\u00e1 e tarde: a luz procedente da esquerda significa a ma\u00f1\u00e1, con tons fr\u00edos para a paisaxe e o ceo (verde, azul), e o horizonte entre o branco e o amarelo; a luz que v\u00e9n da dereita ser\u00e1 a tarde, con tonalidades c\u00e1lidas e profusi\u00f3n da cor parda na paisaxe, as\u00ed como ceos variables que van do rosa ao alaranxado. Con todo, a s\u00faa habilidade nos efectos de luz, a s\u00faa sensibilidade para captar o momento fugaz a calquera hora do d\u00eda, non se logrou sen o m\u00e1is coidadoso estudo da realidade natural, a\u00ednda que a s\u00faa obra non sexa unha descrici\u00f3n realista da natureza, sen\u00f3n unha idealizaci\u00f3n fundamentada nunha observaci\u00f3n pormenorizada da paisaxe.\nLorrain prefire a luz serena e pl\u00e1cida do sol, directa ou indirecta, pero sempre a trav\u00e9s dunha iluminaci\u00f3n suave e uniforme, evitando efectos sensacionais como claros de l\u00faa, arcos da vella ou tempestades, que con todo usaban outros paisaxistas da s\u00faa \u00e9poca. O seu referente b\u00e1sico na utilizaci\u00f3n da luz \u00e9 Elsheimer, pero difer\u00e9nciase deste na elecci\u00f3n das fontes lum\u00ednicas e dos horarios representados: o artista alem\u00e1n prefer\u00eda os efectos de luz excepcionais, os ambientes nocturnos, a luz da l\u00faa ou do crep\u00fasculo; en cambio, Claude prefire ambientes m\u00e1is naturais, unha luz l\u00edmpida do amencer ou a refulxencia dun c\u00e1lido atardecer. Tan s\u00f3 nuns poucos casos apreciamos en Lorrain unha iluminaci\u00f3n nocturna, en obras como \"Mari\u00f1a con Perseo e a orixe da coral\" (1674) ou \"Paisaxe coas tentaci\u00f3ns de San Antonio Abade\" (1638). Outra fonte de informaci\u00f3n sobre a representaci\u00f3n do tempo na obra de Lorrain son as parellas de \"pendants\", series de cadros pareados que o artista utilizaba con composici\u00f3ns sim\u00e9tricas, que reciben a luz de lados opostos e por tanto representan a ma\u00f1\u00e1 e a tarde, co sol en ambos ou ben nun s\u00f3 dos cadros.\nPara Lorrain, a luz ten igualmente un compo\u00f1ente simb\u00f3lico, e trad\u00facese nun distinto ambiente lum\u00ednico para cada escena que representa: os temas tr\u00e1xicos e heroicos est\u00e1n ambientados nunha fresca e serena ma\u00f1\u00e1, do mesmo xeito que os temas relixiosos; as escenas pl\u00e1cidas e alegres, xeralmente de tema pastoril, repres\u00e9ntanse \u00e1 tardi\u00f1a, con intensas cores. Este simbolismo faise especialmente patente no seu cromatismo: o azul representa a divindade e a serenidade; o vermello, o amor; o amarelo, a magnificencia; o morado, a submisi\u00f3n; o verde, a esperanza. Para Claude, a hora matutina e vespertina fan lembrar, como ningunha outra ao longo do d\u00eda, o avance inexorable do tempo. A obra de Lorrain ten un veo nost\u00e1lxico que se pode interpretar como unha manifestaci\u00f3n dunha saudade elex\u00edaca polo pasado esplendoroso da antig\u00fcidade grecolatina, o eco dunha Arcadia estra\u00f1ada, dunha primitiva Idade de Ouro serena e refinada. Claude outorgaba m\u00e1is relevancia ao sentimento po\u00e9tico da obra que aos efectos pict\u00f3ricos, a pesar de ter unha gran capacidade de percepci\u00f3n que lle fac\u00eda plasmar como ningu\u00e9n as calidades da natureza, reflectindo as\u00ed unha completa harmon\u00eda entre o home e a natureza, a\u00ednda que cun certo toque nost\u00e1lxico, como se fose consciente do ef\u00e9mero de tanta perfecci\u00f3n. As\u00ed mesmo, xuntaba o mundo cl\u00e1sico mitol\u00f3xico coas ideas de paz, orde e equilibrio que transmite a relixi\u00f3n, combinando os ideais pag\u00e1ns e os preceptos cristi\u00e1ns nunha sint\u00e9tica visi\u00f3n human\u00edstica, reflectida nun ideal de harmon\u00eda universal. Na s\u00faa obra est\u00e1n ausentes a morte e o pecado, as\u00ed como os trazos catastr\u00f3ficos da natureza, para crear un mundo harm\u00f3nico e sereno, no que todo dea unha sensaci\u00f3n de tranquilidade e placidez.\nT\u00e9cnica.\nClaude Lorrain bas\u00e9ase na observaci\u00f3n directa da natureza: levant\u00e1base \u00e1 primeira hora da ma\u00f1\u00e1 e \u00eda ao campo, permanecendo \u00e1s veces ata a chegada da noite. Al\u00ed tomaba apuntamentos, esbozos a lapis, e de volta ao taller pasaba os seus achados ao cadro. A t\u00e9cnica m\u00e1is empregada por Lorrain \u00e9 o debuxo a pluma ou \u00e1 augada, a mi\u00fado sobre un r\u00e1pido esbozo realizado \u00e1 pedra negra. Para os seus debuxos utiliza frecuentemente papeis entintados, sobre todo en cor azul. Claude era un debuxante de trazo espont\u00e1neo, ao que gustaban os efectos inmediatos do pincel sobre o papel. Traballaba con todo tipo de t\u00e9cnicas: pluma e tinta dilu\u00edda, augada, carbonci\u00f1o, sanguina, xeralmente sobre papel branco, azul ou colorado. Unha vez afianzada a s\u00faa carreira, o \u00e9xito da s\u00faa produci\u00f3n permitiulle traballar con materiais valiosos, como o azul ultramar extra\u00eddo do lapisl\u00e1zuli, non dispo\u00f1ible para calquera artista.\nAbandonou a pintura ao fresco en beneficio do \u00f3leo, xa que esta t\u00e9cnica permit\u00edalle expresar m\u00e1is eficazmente as calidades est\u00e9ticas da luz sobre a atmosfera. A s\u00faa obra bas\u00e9ase nunha coidada execuci\u00f3n, de gran detallismo grazas a unha pincelada compacta, rica en materia crom\u00e1tica, onde se advirte o trazo do pincel a pesar dun alto grao de pulimento. Dominaba \u00e1 perfecci\u00f3n a tonalidade, onde destaca a iluminaci\u00f3n da cor en infinitas gamas, creando unha perspectiva a\u00e9rea por superposici\u00f3n de planos que sempre est\u00e1n disimulados polo virtuosismo no detalle, o que d\u00e1 mostras da s\u00faa mestr\u00eda na composici\u00f3n e na execuci\u00f3n crom\u00e1tica.\nO seu cadro protot\u00edpico semellaba un escenario onde o artista dispuxese con esmero todos os elementos indispensables para unha representaci\u00f3n dram\u00e1tica: as bambolinas situadas a ambos os dous lados do cadro introducen ao espectador por un escenario onde, a pesar do complemento narrativo formado polas figuras que se moven polo escenario, destaca especialmente o amencer ou o crep\u00fasculo, que se cambian nos diferentes actos da representaci\u00f3n teatral. Como un escen\u00f3grafo, o seu traballo consiste en cambiar os decorados e a situaci\u00f3n das figuras. A s\u00faa composici\u00f3n adoitaba inclu\u00edr unha \"coulisse\" nos laterais, xeralmente de ton m\u00e1is escuro, que proxectaba unha sombra sobre a parte dianteira do cadro, un plano medio onde situaba o motivo principal e, ao fondo, dous planos consecutivos, onde o segundo lle serv\u00eda para situar o fondo lum\u00ednico que ser\u00eda tan caracter\u00edstico da s\u00faa obra.\nA composici\u00f3n pod\u00eda variar en funci\u00f3n das dimensi\u00f3ns do cadro: canto m\u00e1is ancho, m\u00e1is complexa \u00e9 a composici\u00f3n esc\u00e9nica e o espazo m\u00e1is di\u00e1fano, cun amplo \u00e1ngulo visual, un primeiro plano de gran profundidade e un fondo composto en varios planos; en cambio, unha obra m\u00e1is pequena ten un primeiro plano m\u00e1is pr\u00f3ximo, os detalles e as figuras ocupan m\u00e1is espazo, o fondo \u00e9 m\u00e1is simple e est\u00e1 ocupado por un espazo libre a unha parte e unha arquitectura que pecha a vista a outra. A partir destes elementos Claude realiza unha \"mise en sc\u00e8ne\" distribu\u00edndo os diversos motivos que balizan as s\u00faas obras nunha infinita gama de posibilidades.\nXeralmente realizaba de catro a oito debuxos preliminares, onde dese\u00f1aba a composici\u00f3n da pintura. En ocasi\u00f3ns empregaba un cuadriculado para regular a exactitude das proporci\u00f3ns. Unha vez no cadro, calculaba cada li\u00f1a e establec\u00eda os l\u00edmites das formas e volumes, as\u00ed como a posici\u00f3n das figuras e demais elementos da obra, todo segundo proporci\u00f3ns xeom\u00e9tricas \u2014especialmente mediante a utilizaci\u00f3n da secci\u00f3n \u00e1urea\u2014, a mi\u00fado subdividindo a anchura e a altura en terzos e cuartos. Polo xeral, nas s\u00faas composici\u00f3ns establec\u00eda en primeiro lugar a li\u00f1a do horizonte, que adoitaba situar a dous quintos de altura do lenzo. A disposici\u00f3n adoitaba ser ortogonal, co punto de fuga no horizonte, onde polo xeral se sit\u00faa o sol, que a mi\u00fado \u00e9 o eixo da composici\u00f3n, xa que a difracci\u00f3n dos seus raios define o espazo e sinala os distintos planos en que se divide a obra. Esa alternancia de planos, marcando simetricamente a composici\u00f3n por etapas, lembra o m\u00e9todo utilizado por Poussin; con todo, os seus m\u00e9todos compositivos eran distintos: as\u00ed como Poussin compu\u00f1a os seus cadros a partir dun espazo c\u00fabico oco, con obxectos que van retrocedendo por etapas ben delimitadas, Claude recreaba un espazo m\u00e1is libre e din\u00e1mico, procurando polo xeral dirixir a mirada do espectador cara ao infinito, onde situaba un horizonte de ancho trazo.\nRepercusi\u00f3n da obra de Lorrain.\nNo contexto da pintura de paisaxe europea, Lorrain desempe\u00f1a un papel esencial. Mentres que os pintores holandeses expresaban a beleza da s\u00faa terra partindo de principios realistas, el creou unha linguaxe renovadora a partir dos conceptos ideais do clasicismo franc\u00e9s \u2014con orixe na escola bolo\u00f1esa\u2014 e das innovaci\u00f3ns paisax\u00edsticas dos pintores n\u00f3rdicos, cun gran sentido l\u00edrico da natureza. Con todo, as paisaxes de Lorrain est\u00e1n profundamente afastadas dos holandeses: os \u00e1mbitos n\u00f3rdicos, polas peculiaridades da s\u00faa climatolox\u00eda \u2014ceos nubrados e luces difusas e variables\u2014, son diferentes do mundo mediterr\u00e1neo, m\u00e1is uniforme nas s\u00faas variaci\u00f3ns, m\u00e1is sereno e pl\u00e1cido. A evoluci\u00f3n art\u00edstica de Lorrain foi uniforme, cunhas claras influencias pero cun forte sinal persoal, que caracterizou o seu estilo como un dos m\u00e1is orixinais da pintura de paisaxe.\nClaude levou ao seu punto culminante o estudo da luz e a atmosfera como veh\u00edculos de expresi\u00f3n compositiva. A s\u00faa f\u00f3rmula tivo un \u00e9xito inmediato, constatado polo feito de que xa en vida tivo imitadores e, a\u00ednda que s\u00f3 tivo un disc\u00edpulo, Angeluccio, o seu estilo creou escola dentro do clasicismo franc\u00e9s, e influ\u00edu a artistas como Gaspard Dughet, Jean Lemaire, Francisque Millet, \u00c9tienne Allegrain, Jacques Rousseau ou Pierre Patel. F\u00f3ra do ambiente clasicista, as paisaxes de Lorrain foron moi admiradas en Flandres e os Pa\u00edses Baixos, e inspiraron a artistas como Jan van Goyen, Jacob van Ruisdael, Jan Frans Van Bloemen, Adriaen Frans Boudewyns e Pieter Nicolaes Spierinckx. En Espa\u00f1a, os cadros para El Buen Retiro calaron en Juan Bautista Mart\u00ednez del Mazo e Benito Manuel Ag\u00fcero e, m\u00e1is adiante, en Antonio Palomino, Jer\u00f3nimo Ezquerra e os irm\u00e1ns Bayeu (Francisco, Manuel e Ram\u00f3n).\nA s\u00faa influencia perdurou no s\u00e9culo XVIII, sobre todo en Francia (Claude Joseph Vernet, Jean-Antoine Watteau, Hubert Robert) e, especialmente, o Reino Unido, onde inspirou a artistas como Joshua Reynolds, John Constable, Richard Wilson e Joseph Mallord William Turner. Constable chegou a dicir del que \u00abpode ser considerado con todo merecemento como o paisaxista m\u00e1is ilustre que o mundo viu xamais\u00bb. Turner foi un dos maiores entusiastas de Claude, e no seu cadro \"Dido constr\u00fae Cartago, ou o auxe do reino cartaxin\u00e9s\" (1815) realizou unha composici\u00f3n case id\u00e9ntica \u00e1s m\u00e1is t\u00edpicas de Lorrain; o artista ingl\u00e9s doou este cadro \u00e1 National Gallery coa condici\u00f3n de que fose colgado xunto ao \"Porto co embarque da Ra\u00ed\u00f1a de Saba\" de Lorrain. Existe unha an\u00e9cdota segundo a cal cando Turner viu por primeira vez a obra de Claude rompeu a chorar, e cando lle preguntaron polo motivo da s\u00faa aflici\u00f3n respondeu: \u00abPorque nunca serei capaz de pintar algo semellante\u00bb.\nNas illas brit\u00e1nicas, a influencia de Lorrain chegou mesmo ao campo da xardinar\u00eda, e numerosos xard\u00edns foron proxectados de acordo \u00e1 visi\u00f3n rom\u00e1ntica e buc\u00f3lica das obras de Claude, cun marcado acento pintoresco, onde xunto a elementos naturais coloc\u00e1banse arquitecturas ou ru\u00ednas, xeralmente realizadas \"ex profeso,\" para recrear atmosferas evocadoras dun pasado esplendoroso. Neste pa\u00eds at\u00f3panse a maior\u00eda de obras do artista loren\u00e9s, tanto en museos p\u00fablicos (Galer\u00edas Nacionais de Londres, Cardiff, Dubl\u00edn e Edimburgo) como en colecci\u00f3ns privadas, entre as que destaca a do Conde de Leicester en Holkham Hall, Norfolk. As obras de Claude tiveron unha forte demanda entre a nobreza inglesa, ata o punto de que en 1808 a venda de dous cadros do loren\u00e9s (os famosos \"Altieri\") alcanzou o r\u00e9cord ata ent\u00f3n por unhas obras de arte, 12.000 guineas.\nNo s\u00e9culo XIX a s\u00faa influencia albiscouse en paisaxistas como Camille Corot, Charles-Fran\u00e7ois Daubigny, Th\u00e9odore Rousseau e Hans Thoma, mentres que as s\u00faas investigaci\u00f3ns no terreo da luz tiveron eco no impresionismo. En 1837 publicouse por primeira vez o cat\u00e1logo completo da s\u00faa obra, en \"Catalogue Raisonn\u00e9 of the Works of the Most Eminent Dutch, Flemish and French Painters\", de John Smith. Por \u00faltimo, mesmo no s\u00e9culo XX vese a pegada loreniana nun cadro de Salvador Dal\u00ed, \"A man de Dal\u00ed levantando un veo de ouro en forma de nube para mostrar a Gala a aurora espida, moi lonxe detr\u00e1s do sol\" (1977), versi\u00f3n surrealista do cadro de Lorrain \"O porto de Ostia co embarque de Santa Paula Romana\", realizado en dous lenzos para ofrecer unha visi\u00f3n estereosc\u00f3pica.\nA\u00ednda que a figura de Lorrain goza dun gran prestixio na historia da arte e foi valorada por cr\u00edticos e historiadores, a s\u00faa obra non estivo exenta de cr\u00edtica: Roger de Piles manifestou que mostraba \u00abinsipidez e unha elecci\u00f3n mediocre da maior\u00eda das s\u00faas paisaxes\u00bb (\"Cours de peinture par principes avec une balance des peintres\", 1708); para Pierre-Jean Mariette \u00abnon foi feliz nin na elecci\u00f3n das formas nin na das paisaxes, que parecen demasiado uniformes e demasiado repetidas nas s\u00faas composici\u00f3ns\u00bb (\"Ab\u00e9c\u00e9daire\", 1719-1774); e John Ruskin exclamou que \u00abComo pod\u00eda ser tan mediocre a s\u00faa capacidade? [...] Por exquisita que puidese ser a atracci\u00f3n instintiva de Claude polo erro, nin sequera tivo a suficiente forza de car\u00e1cter para cometer polo menos erros orixinais\u00bb (\"Modern Painters\", 1856).\nCon todo, hoxe en d\u00eda t\u00e9ndese a valorar a obra do artista loren\u00e9s como un gran fito dentro da pintura de paisaxe, que antecede en gran medida ao paisaxismo rom\u00e1ntico, \u00e1 vez que a s\u00faa utilizaci\u00f3n da luz consid\u00e9rase que abre un referente cara ao impresionismo. Para Claire Pace, \u00abcada xeraci\u00f3n reencontra en Lorrain a imaxe da s\u00faa propia personalidade\u00bb (\"Claude the Enchanted. Interpretations of Claude in England in the Earlier Nineteenth Century\", 1969). Eugeni d'Ors declarou que as obras de Lorrain \u00abgardan un tremor, sutil de romanticismo; e desde logo, xeneticamente, p\u00f3dese reconstru\u00edr (coa cadea Claude Lorrain-Constable-Turner-os impresionistas) canto rapidamente se percorre o plano inclinado que leva cara ao naturalismo toda pintura de pura paisaxe...\u00bb (\"Tres horas no Museo do Prado\", 1951). Segundo Pierre Francastel, \u00e9 \u00abun dos grandes l\u00edricos da pintura, un dos grandes poetas da civilizaci\u00f3n moderna\u00bb, e \u00abraras veces at\u00f3pase na historia a un artista que mostre con maior grao o poder do xenio\u00bb. E segundo Juan Jos\u00e9 Luna, conservador do Museo do Prado, \u00abno medio deste ambiente [a pintura de paisaxe no s\u00e9culo XVII] xorde a inigualable figura de Claudio de Lorena, dotada duns principios est\u00e9ticos que definir\u00e1n toda unha fase da historia da pintura de paisaxe, cuxa forza se proxecta a trav\u00e9s dos s\u00e9culos ata hoxe\u00bb.\nEspello de Claude.\nO espello de Claude, nomeado en referencia a Lorrain en Inglaterra, a pesar de que non hai ning\u00fan indicio do seu uso pola s\u00faa parte ou calquera cousa similar, daba unha reflexi\u00f3n enmarcada e escurecida dunha vista real, que se supo\u00f1\u00eda que axudaba \u00f3s artistas a realizar obras de arte semellantes \u00e1s s\u00faas, e \u00f3s turistas a contemplar as vistas \u00f3 formato de Claude. William Gilpin, o inventor do ideal pict\u00f3rico, defend\u00eda o uso do espello de Claude dicindo, \"dan \u00f3 obxecto da natureza unha suave, doce tinguidura como a pintada por aquel Mestre.\"\nOs espellos de Claude eran amplamente utilizados por turistas e artistas afeccionados, que axi\u00f1a se volveron obxecto de s\u00e1tira. Hugh Sykes Davies observ\u00e1ndoos dirixindo a s\u00faa mirada cara o espello, en direcci\u00f3n oposta \u00e1 vista real, comentaba: \"Isto \u00e9 moi t\u00edpico da s\u00faa actitude cara a Natureza, de tal xeito que esa posici\u00f3n e non outra deber\u00eda ser a desexada\".\nObras principais.\nEntre a extensa produci\u00f3n do artista, esta \u00e9 unha selecci\u00f3n de obras de entre as m\u00e1is citadas en monograf\u00edas sobre Lorrain:"}
{"id": "391378", "revid": "12452", "url": "https://gl.wikipedia.org/wiki?curid=391378", "title": "Ministerio de Agricultura, Alimentaci\u00f3n e Medio Ambiente de Espa\u00f1a", "text": ""}
{"id": "391380", "revid": "1131", "url": "https://gl.wikipedia.org/wiki?curid=391380", "title": "Cunchido", "text": "O top\u00f3nimo galego Cunchido pode referirse a:"}
{"id": "391382", "revid": "1131", "url": "https://gl.wikipedia.org/wiki?curid=391382", "title": "A Cuncha", "text": ""}
{"id": "391383", "revid": "1131", "url": "https://gl.wikipedia.org/wiki?curid=391383", "title": "A Cuncheira", "text": ""}
{"id": "391384", "revid": "1131", "url": "https://gl.wikipedia.org/wiki?curid=391384", "title": "O Cunchido", "text": ""}
{"id": "391385", "revid": "1131", "url": "https://gl.wikipedia.org/wiki?curid=391385", "title": "Cu\u00f1arro do Cabo", "text": ""}
{"id": "391386", "revid": "1131", "url": "https://gl.wikipedia.org/wiki?curid=391386", "title": "Cu\u00f1arro do Medio", "text": ""}
{"id": "391387", "revid": "1131", "url": "https://gl.wikipedia.org/wiki?curid=391387", "title": "Os Cu\u00f1arros", "text": ""}
{"id": "391388", "revid": "1131", "url": "https://gl.wikipedia.org/wiki?curid=391388", "title": "Cu\u00f1o", "text": ""}
{"id": "391389", "revid": "5863", "url": "https://gl.wikipedia.org/wiki?curid=391389", "title": "Parque Natural do Xur\u00e9s", "text": ""}
{"id": "391391", "revid": "1131", "url": "https://gl.wikipedia.org/wiki?curid=391391", "title": "Aeroporto de Cluj-Napoca", "text": "O aeroporto internacional Avram Iancu Cluj (IATA: CLJ, ICAO: LRCL) \u00e9 un aeroporto que serve \u00e1 cidade de Cluj-Napoca, en Roman\u00eda. Inicialmente era co\u00f1ecido como \"aeroporto de Some\u0219eni\", xa que se atopa situado na \u00e1rea de Someseni, a 9\u00a0km ao leste do centro da cidade. O aeroporto foi bautizado na honra do revolucionario roman\u00e9s Avram Iancu.\nEn termos de tr\u00e1fico de pasaxeiros, o aeroporto de Cluj \u00e9 o segundo m\u00e1is concorrido de Roman\u00eda, tras o aeroporto de Bucarest-Henri Coand\u0103, pasando polas s\u00faas instalaci\u00f3ns 1 880 171 pasaxeiros no ano 2016. O seu tama\u00f1o e situaci\u00f3n (na ruta europea E576 e preto da autoestrada A3) conv\u00e9rteno no aeroporto m\u00e1is importante da rexi\u00f3n hist\u00f3rica de Transilvania."}
{"id": "391393", "revid": "85894", "url": "https://gl.wikipedia.org/wiki?curid=391393", "title": "A Ermida, Veasc\u00f3s, Carballedo", "text": "A Ermida \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 6 habitantes, 1 muller e 5 homes.\nToponimia.\nO top\u00f3nimo deriva do lat\u00edn , sitio ermo ou sen traballar."}
{"id": "391394", "revid": "23204", "url": "https://gl.wikipedia.org/wiki?curid=391394", "title": "Edgar de Escocia", "text": "Edgar ou \u00c9tgar mac Ma\u00edl Choluim (en\u00a0ga\u00e9lico moderno: \"Eagar mac Mhaoil Chalu\"), alcumado\u00a0\"Probus\", \"o Valente\" (c. 1074 - 8 de xaneiro de 1107), foi rei de Escocia dende\u00a01097 at\u00e9 1107. Era o cuarto fillo de Malcolm III (M\u00e1el Coluim mac Donnchada) e Margarida de Wessex pero o primeiro en ser considerado elixible \u00f3 trono despois da morte do seu pai."}
{"id": "391395", "revid": "85894", "url": "https://gl.wikipedia.org/wiki?curid=391395", "title": "O Folgar, Veasc\u00f3s, Carballedo", "text": "O Folgar \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, 1 home.\nToponimia.\nO top\u00f3nimo \u00e9 unha variante de \"felgar\", en lat\u00edn, folgueira ou sitio onde hai felgos/fentos () . "}
{"id": "391396", "revid": "85894", "url": "https://gl.wikipedia.org/wiki?curid=391396", "title": "Lamela, Veasc\u00f3s, Carballedo", "text": "Lamela \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 18 habitantes, 6 mulleres e 12 homes.\nToponimia.\nO top\u00f3nimo \u00e9 un diminutivo de \"lama\", voz latina ou prelatina co significado de barro, lodo."}
{"id": "391397", "revid": "23204", "url": "https://gl.wikipedia.org/wiki?curid=391397", "title": "\u00c9tgar mac Ma\u00edl Choluim", "text": ""}
{"id": "391398", "revid": "23204", "url": "https://gl.wikipedia.org/wiki?curid=391398", "title": "Eagar mac Mhaoil Chalu", "text": ""}
{"id": "391399", "revid": "85894", "url": "https://gl.wikipedia.org/wiki?curid=391399", "title": "Outeiro, Veasc\u00f3s, Carballedo", "text": "Outeiro \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 8 habitantes, 3 mulleres e 5 homes.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "391401", "revid": "85894", "url": "https://gl.wikipedia.org/wiki?curid=391401", "title": "A Placer\u00eda, Veasc\u00f3s, Carballedo", "text": "A Placer\u00eda \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 7 habitantes, 5 mulleres e 2 homes.\nToponimia.\nO top\u00f3nimo poder\u00eda ser unha variante de \"parcer\u00eda\" ou \"aparcer\u00eda\" (parzar\u00eda: contrato de arrendamento dunha terra e facenda). Tam\u00e9n se poder\u00eda relacionar con , derivado de praza. Este nome non se repite en ning\u00fan outro lugar de Galicia."}
{"id": "391403", "revid": "85894", "url": "https://gl.wikipedia.org/wiki?curid=391403", "title": "A Ra\u00f1a, Veasc\u00f3s, Carballedo", "text": "A Ra\u00f1a \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 3 habitantes, 1 muller e 2 homes.\nToponimia.\nO top\u00f3nimo pode estar relacionado cun sitio ra\u00eddo ou arrasado pola auga; ou cun terreo alto e de monte pobre."}
{"id": "391405", "revid": "23204", "url": "https://gl.wikipedia.org/wiki?curid=391405", "title": "Donald III de Escocia", "text": "Donald III (en\u00a0ga\u00e9lico medieval: \"Domnall mac Donnchada\"; en\u00a0ga\u00e9lico moderno: \"D\u00f2mhnall mac Dhonnchaidh\"), alcumado \"Donald o Xusto\" ou \"Donald o Branco\" (en ga\u00e9lico medieval: \"Domnall B\u00e1n\"), (c. 1032\u20131099) foi rei de Escocia en dous per\u00edodos,\u00a0dende 1093 at\u00e9 1094 e dende 1094 at\u00e9 1097."}
{"id": "391406", "revid": "23204", "url": "https://gl.wikipedia.org/wiki?curid=391406", "title": "Domnall mac Donnchada", "text": ""}
{"id": "391407", "revid": "23204", "url": "https://gl.wikipedia.org/wiki?curid=391407", "title": "D\u00f2mhnall mac Dhonnchaidh", "text": ""}
{"id": "391408", "revid": "23204", "url": "https://gl.wikipedia.org/wiki?curid=391408", "title": "Donald o Xusto", "text": ""}
{"id": "391409", "revid": "23204", "url": "https://gl.wikipedia.org/wiki?curid=391409", "title": "Donald o Branco", "text": ""}
{"id": "391410", "revid": "85894", "url": "https://gl.wikipedia.org/wiki?curid=391410", "title": "Riaz\u00f3n, Veasc\u00f3s, Carballedo", "text": "Riaz\u00f3n \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2018 ti\u00f1a unha persoa que era un home.\nToponimia.\nO top\u00f3nimo pode ser un diminutivo de \"r\u00edo\".\nPatrimonio.\nA reitoral-priorado de Riaz\u00f3n. O Padre Sarmiento na s\u00faa viaxe por Galicia detense neste priorado e recolle alg\u00fans datos como que a este priorado beneditino lle pagaban renda os lugares de Bacelares, Lama, Carcac\u00eda e Oleiros. \u00c9 un edificio de principios do s\u00e9culo XVIII, con patio, solaina e portas con inscrici\u00f3ns. Aparece a data de construci\u00f3n de 1710."}
{"id": "391411", "revid": "85894", "url": "https://gl.wikipedia.org/wiki?curid=391411", "title": "San Breixo, Veasc\u00f3s, Carballedo", "text": "San Breixo \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 1 muller e 1 home.\nToponimia.\nO top\u00f3nimo \u00e9 unha ap\u00f3cope de , m\u00e1rtir de Lisboa; \u00e9 un haxiotop\u00f3nimo."}
{"id": "391412", "revid": "85894", "url": "https://gl.wikipedia.org/wiki?curid=391412", "title": "San Cibrao, Veasc\u00f3s, Carballedo", "text": "San Cibrao \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 2 mulleres e 3 homes.\nToponimia.\nO top\u00f3nimo \u00e9 un nome de santo , relacionado con Chipre; \u00e9 un haxiotop\u00f3nimo."}
{"id": "391413", "revid": "23204", "url": "https://gl.wikipedia.org/wiki?curid=391413", "title": "Duncan II de Escocia", "text": "Donnchad mac M\u00e1el Coluim (en\u00a0ga\u00e9lico moderno: \"Donnchadh mac Mhaoil Chaluim\"; ou\u00a0Duncan II; c. 1060 \u2013 12 de novembro de 1094) foi rei de Escocia. Era o fillo de Malcolm III (M\u00e1el Coluim mac Donnchada) e a s\u00faa primeira muller Ingibiorg Finnsdottir, vi\u00fava de Thorfinn Sigurdsson."}
{"id": "391414", "revid": "23204", "url": "https://gl.wikipedia.org/wiki?curid=391414", "title": "Donnchad mac M\u00e1el Coluim", "text": ""}
{"id": "391415", "revid": "23204", "url": "https://gl.wikipedia.org/wiki?curid=391415", "title": "Donnchadh mac Mhaoil Chaluim", "text": ""}
{"id": "391416", "revid": "85894", "url": "https://gl.wikipedia.org/wiki?curid=391416", "title": "Saramagal, Veasc\u00f3s, Carballedo", "text": "Saramagal \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 23 habitantes (12 mulleres e 11 homes).\nEn Saramagal naceu o xogador de baloncesto Fran V\u00e1zquez.\nToponimia.\nO top\u00f3nimo Saramagal \u00e9 un fit\u00f3nimo fai referencia a un terreo con moitos saramagos, probablemente do \u00e1rabe ."}
{"id": "391425", "revid": "85894", "url": "https://gl.wikipedia.org/wiki?curid=391425", "title": "Ximonde, Veasc\u00f3s, Carballedo", "text": "Ximonde \u00e9 un lugar da parroquia de Veasc\u00f3s, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 1 muller e 2 home.\nToponimia.\nO top\u00f3nimo fai referencia \u00e1s terras ou casa de , antrop\u00f3nimo visig\u00f3tico."}
{"id": "391429", "revid": "23204", "url": "https://gl.wikipedia.org/wiki?curid=391429", "title": "Malcolm III de Escocia", "text": "Malcolm III (en\u00a0ga\u00e9lico: \"M\u00e1el Coluim\"; c. 26 de marzo de 1031, e finado o 13 de novembro de 1093) foi rei de Escocia\u00a0dende 1058 at\u00e9 1093. M\u00e1is tarde foi co\u00f1ecido co alcume \"Canmore\" (\"ceann m\u00f2r\", o\u00a0ga\u00e9lico para \"Gran Xefe\": \"ceann\" quere dicir \"l\u00edder\", \"cabeza\" (do estado) e \"m\u00f2r\" denota \"pre-eminente\" ou \"grande\"). O longo reinado de Malcolm, de 35 anos, precedeu o comezo da idade escocesa-normanda."}
{"id": "391430", "revid": "85894", "url": "https://gl.wikipedia.org/wiki?curid=391430", "title": "Vilaquinte, Vilaquinte, Carballedo", "text": "Vilaquinte \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 9 habitantes, 4 mulleres e 5 homes.\nToponimia.\nO top\u00f3nimo significa vila (lat\u00edn , casa de campo) de , antrop\u00f3nimo latino ."}
{"id": "391431", "revid": "85894", "url": "https://gl.wikipedia.org/wiki?curid=391431", "title": "Casqueixeiro, Vilaquinte, Carballedo", "text": "Casqueixeiro \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, 1 muller.\nToponimia.\nO top\u00f3nimo equivale a \"Casa do Queixeiro\" (lat\u00edn , derivado de , queixo) . Ning\u00fan outro lugar de Galicia leva este nome."}
{"id": "391432", "revid": "85894", "url": "https://gl.wikipedia.org/wiki?curid=391432", "title": "Os Chaos, Vilaquinte, Carballedo", "text": "A Laxi\u00f1a \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, 1 home.\nToponimia.\nO top\u00f3nimo fai referencia a sitios chans, planos, lat\u00edn ."}
{"id": "391433", "revid": "197", "url": "https://gl.wikipedia.org/wiki?curid=391433", "title": "El Patito Editorial", "text": "El Patito Editorial \u00e9 unha empresa editorial galega con sede en Santiago de Compostela especializada na publicaci\u00f3n de banda dese\u00f1ada, tanto galega como de \u00e1mbito estatal e internacional. Est\u00e1 xestionada polo ilustrador Fausto Isorna e por Gemma Sesar. As s\u00faas linguas de publicaci\u00f3n son o galego e o castel\u00e1n.\nNo seu cat\u00e1logo figuran obras de Miguelanxo Prado, Paco Roca ou Jack Mircala."}
{"id": "391434", "revid": "6939", "url": "https://gl.wikipedia.org/wiki?curid=391434", "title": "El Patito", "text": ""}
{"id": "391435", "revid": "5863", "url": "https://gl.wikipedia.org/wiki?curid=391435", "title": "Henrike Fesefeldt", "text": "Henrike Fesefeldt, nada en 1966, \u00e9 unha historiadora e tradutora alem\u00e1 vencellada a Galicia.\nTraxectoria.\nEstudou Historia e Roman\u00edstica en Gotinga, Madrid e Bielefeld.\nDoutorouse en Historia Contempor\u00e1nea na Universidade de Bielefeld no ano 2000, cunha tese sobre o sindicalismo socialista na Espa\u00f1a da Restauraci\u00f3n.\nFoi comisaria do congreso do IBBY celebrado en Compostela en 2010.\nVida persoal.\nVive en Galicia dende o ano 2000 e est\u00e1 casada con Xos\u00e9 Manuel N\u00fa\u00f1ez Seixas."}
{"id": "391436", "revid": "111586", "url": "https://gl.wikipedia.org/wiki?curid=391436", "title": "Ediciones B", "text": "Ediciones B \u00e9 unha editorial en lingua castel\u00e1 con sede en Barcelona que nace en 1987 a partir da uni\u00f3n do fondo editorial da Editorial Bruguera e o de TBO. Ten unha implataci\u00f3n salientable tanto no mercado de Espa\u00f1a como en Hispanoam\u00e9rica. Publica tanto ficci\u00f3n como ensaio; o seu cat\u00e1logo abrangue a literatura infantil e xuvenil, a banda dese\u00f1ada e a narrativa para un p\u00fablico xeral.\nEntre os seus t\u00edtulos destacan \"Mortadelo e Filem\u00f3n\" e \"Superl\u00f3pez\". Formou parte do Grupo Zeta, at\u00e9 que en abril de 2017 foi adquirida por Penguin Random House."}
{"id": "391437", "revid": "23204", "url": "https://gl.wikipedia.org/wiki?curid=391437", "title": "Josep Llu\u00eds Trapero", "text": "Josep Llu\u00eds Trapero \u00c1lvarez, nado en Badalona en 1965, \u00e9 un polic\u00eda catal\u00e1n. Dende xu\u00f1o de 2017 \u00e9 o \"major\" dos Mossos d'Esquadra, \u00e9 dicir, o cargo de maior rango dese corpo. Foi comisario en xefe dos Mossos entre 2013 e 2017, cando foi deposto pola Audiencia Nacional en relaci\u00f3n cos incidentes do referendo de independencia de Catalu\u00f1a de 2017."}
{"id": "391438", "revid": "98629", "url": "https://gl.wikipedia.org/wiki?curid=391438", "title": "Illa Bray", "text": "A illa Bray \u00e9 unha das Illas \u00e1rticas canadenses situada en Nunavut, Canad\u00e1 ao longo da costa sur de Illa Baffin. At\u00f3pase na Conca Foxe, e ten unha superficie de 689\u00a0km\u00b2.\nIlla Bray foi o fogar de FOX-A, unha Distant Early Warning Line (li\u00f1a distante de Alerta Temper\u00e1) e agora un sitio North Warning System (Sistema de Alerta Norte)."}
{"id": "391439", "revid": "89787", "url": "https://gl.wikipedia.org/wiki?curid=391439", "title": "Fran\u00e7ois B\u00e9gaudeau", "text": "Fran\u00e7ois B\u00e9gaudeau, nado o 27 de abril de 1971, \u00e9 un escritor, xornalista e actor franc\u00e9s."}
{"id": "391440", "revid": "6939", "url": "https://gl.wikipedia.org/wiki?curid=391440", "title": "Marta Neira Rodr\u00edguez", "text": ""}
{"id": "391441", "revid": "85894", "url": "https://gl.wikipedia.org/wiki?curid=391441", "title": "A Forxa, Vilaquinte, Carballedo", "text": "A Forxa \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 1 habitante, 1 muller.\nToponimia.\nO top\u00f3nimo deriva do franc\u00e9s \"forge\". Fragua v\u00e9n do lat\u00edn . "}
{"id": "391443", "revid": "22570", "url": "https://gl.wikipedia.org/wiki?curid=391443", "title": "O Ladredo, Vilaquinte, Carballedo", "text": "O Ladredo \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. No INE en 2016 non figura este lugar, si aparece no Nomenclator de Galicia.\nToponimia.\nO top\u00f3nimo pode ser un fit\u00f3nimo, un terreo con moitas ladras (follas de verza pr\u00f3ximas \u00e1 terra: lat\u00edn ). Tam\u00e9n pode ser un *, terreo con lentiscos ou ladernos ."}
{"id": "391445", "revid": "85894", "url": "https://gl.wikipedia.org/wiki?curid=391445", "title": "A Laxi\u00f1a, Vilaquinte, Carballedo", "text": "A Laxi\u00f1a \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a tres habitantes (unha muller e dous homes).\nToponimia.\nO top\u00f3nimo \u00e9 un diminutivo de \"laxa\", que deriva de que ten orixe nunha voz hispano-latina : pena ou pedra aplanada e delgada (de probable ascendencia c\u00e9ltica) ."}
{"id": "391446", "revid": "23204", "url": "https://gl.wikipedia.org/wiki?curid=391446", "title": "Beaumonteses", "text": "Os beaumonteses foron os partidarios do antigo bando nobiliario dos Beaumont.\nEsta li\u00f1axe foi creada polo rei de Navarra Carlos III \"o Nobre\" con familiares ilex\u00edtimos.\nTi\u00f1an relaci\u00f3n coa m\u00e1is antiga li\u00f1axe dos Luxa, da Baixa Navarra. Os distintos condes de Ler\u00edn foron os l\u00edderes desta facci\u00f3n.\nGuerra civil de Navarra.\nForon rivais dos agramonteses, cos que libraron a guerra civil de Navarra cando Xo\u00e1n II de Arag\u00f3n \"o Usurpador\" quedou co trono do reino de Navarra \u00e1 morte da s\u00faa eposa a ra\u00ed\u00f1a Branca I de Navarra en 1441. Xo\u00e1n II, que era por tanto rei \"jure uxoris\" (por matrimonio), deb\u00eda cederlle a coroa ao seu fillo Carlos pr\u00edncipe de Viana. Os beamonteses apoiaron ao pr\u00edncipe de Viana para recuperar a lexitimidade nesta guerra. Por\u00e9n, anos despois, os beamonteses apoiaron a Fernando o Cat\u00f3lico na conquista de Navarra contra os agramonteses.\nA guerra persistiu at\u00e9 a morte de Carlos, pr\u00edncipe de Viana, en 1461 e a de Xo\u00e1n II, en 1479.\nOs beamonteses tiveron como aliados \u00e1 Coroa de Castela e aos o\u00f1acinos, que eran unha facci\u00f3n nobiliaria de Guip\u00fascoa, \u00c1lava e Biscaia que protagonizou as chamadas guerras de bandos contra outra facci\u00f3n rival, os gambo\u00ednos. Estes \u00faltimos eran \u00e1 s\u00faa vez aliados dos agramonteses. No marco da alianza cos beamonteses, a Coroa de Arag\u00f3n levar\u00eda a cabo a conquista do Reino de Navarra en 1512. Grazas a esta colaboraci\u00f3n la conquista realizouse en relativamente pouco tempo.\nEn 1495 o pai de Xo\u00e1n III de Albret, Alano de Albret, estableceu con Fernando un novo acordo para solucionar as intrigas pol\u00edticas e, debido a iso, o conde de Ler\u00edn viuse obrigado a abandonar o reino, cedendo todos os seus bens a Fernando II; a cambio recibiu bens en Hu\u00e9scar, V\u00e9lez Blanco, V\u00e9lez Rubio, C\u00fajar, Castilleja, Cuevas de Freila e outros.\nEn 1507 foi expulsado de Navarra o conde de Ler\u00edn, co apoio practicamente un\u00e1nime de todos os navarros, consegu\u00edndose tam\u00e9n a sa\u00edda das tropas estranxeiras.\nOs beamonteses foron os \u00fanicos en acudir \u00e1s Cortes de Navarra, en Pamplona en 1513, por convocatoria del vicerrei. Al\u00ed aceptouse a Fernando como rei. Na reuni\u00f3n das Cortes de Castela en Burgos en 1515, onde se decidiu a anexi\u00f3n do reino de Navarra, non acudiu ning\u00fan navarro, e tampouco os beaumonteses. (L\u00f3xico, na medida en que Navarra conservou as s\u00faas propias Cortes at\u00e9 1841 e por iso carec\u00eda de voz e voto nas castel\u00e1s).\nSeguramente esta ocupaci\u00f3n non foi buscada polos beamonteses. pero si polos seus l\u00edderes. Isto se ver\u00eda na sublevaci\u00f3n contra as tropas castel\u00e1ns en pobos e cidades beaumontesas, como ocorreu en Pamplona en 1521, cando tropas navarras en alianza coas francesas liberaron a totalidade do reino de Navarra. M\u00e1is tarde, na batalla de No\u00e1in, xunto a Pamplona, os castel\u00e1ns volveron a facerse co control do reino. A\u00ednda houbo puntos de resistencia (Castelo de Maya, Hondarribia) at\u00e9 1524.\nTam\u00e9n se ocupou a Baixa Navarra, a\u00ednda que sen asentarse na rexi\u00f3n, at\u00e9 que en 1530 Carlos I renunciou oficialmente \u00e1 mesma."}
{"id": "391447", "revid": "22795", "url": "https://gl.wikipedia.org/wiki?curid=391447", "title": "Beamonteses", "text": ""}
{"id": "391448", "revid": "56817", "url": "https://gl.wikipedia.org/wiki?curid=391448", "title": "Curm\u00e1", "text": "O termo curm\u00e1 ou prima ref\u00edrese a un familiar pr\u00f3ximo, a filla dun t\u00edo ou dunha t\u00eda. Por extensi\u00f3n ref\u00edrese tam\u00e9n \u00e1 filla dun curm\u00e1n ou un t\u00edo av\u00f3.\nAmais, como top\u00f3nimo pode referirse a:"}
{"id": "391449", "revid": "1131", "url": "https://gl.wikipedia.org/wiki?curid=391449", "title": "Cupeiro", "text": ""}
{"id": "391450", "revid": "1131", "url": "https://gl.wikipedia.org/wiki?curid=391450", "title": "Os Cuquexos", "text": ""}
{"id": "391451", "revid": "1131", "url": "https://gl.wikipedia.org/wiki?curid=391451", "title": "Curantes Novo", "text": ""}
{"id": "391452", "revid": "1131", "url": "https://gl.wikipedia.org/wiki?curid=391452", "title": "Curantes Vello", "text": ""}
{"id": "391453", "revid": "1131", "url": "https://gl.wikipedia.org/wiki?curid=391453", "title": "Curbel", "text": ""}
{"id": "391454", "revid": "98629", "url": "https://gl.wikipedia.org/wiki?curid=391454", "title": "Illa Goodenough", "text": "Illa Goodenough no Mar de Solom\u00f3n (identificada como Morata nos mapas m\u00e1is antigos) \u00e9 a m\u00e1is occidental das tres grandes illas de Entrecasteaux en Milne Bay, provincia de Pap\u00faa Nova Guinea. Situada ao leste da Illa de Nova Guinea e ao suroeste das Illas Trobriand. \u00c9 m\u00e1is ou menos circular, medindo 39 x 26\u00a0km cunha superficie de 687\u00a0km\u00b2 e unha li\u00f1a de costa de 116\u00a0km. Desde un cinto costeiro que var\u00eda de ancho de 2 a 10\u00a0km de largo, a illa el\u00e9vase bruscamente ao cume de Monte Vineuo, 2.536 m sobre o nivel do mar, polo que \u00e9 unha das illas m\u00e1is escarpadas do mundo. A pequena Illa Wagifa at\u00f3pase ao sueste da illa e est\u00e1 inclu\u00edda dentro da administraci\u00f3n de Goodenough.\nClima e vexetaci\u00f3n.\nDo mesmo xeito que gran parte de Nova Guinea, o clima \u00e9 tropical con altas temperaturas e humidade durante todo o ano. A estaci\u00f3n do monz\u00f3n do noroeste dura de decembro a marzo e provoca chubascos repentinos. De maio a outubro, os ventos do sueste son m\u00e1is fr\u00edos e m\u00e1is suaves. Os cicl\u00f3ns tropicais son infrecuentes. As precipitaci\u00f3ns var\u00edan entre 1.520\u00a0mm e 2.540\u00a0mm por ano. As secas graves ocorren unha ou d\u00faas veces por d\u00e9cada. Correntes torrenciais con fervenzas drenan a auga da monta\u00f1a central. O bosque chuvioso cobre as elevaci\u00f3ns m\u00e1is altas con bosques secundarios, pasteiros e xard\u00edns nativos nas ladeiras baixas e chairas costeiras. Os chans son acedos.\nUnha planta de c\u00edtricos comestible rara, \"Citrus wakonai\" (localmente chamada \"Kakamadu\", un nome compartido con outras especies de c\u00edtricos), crece na illa Goodenough.\nHistoria.\n\u00c9 probable que as illas de Entrecasteaux leven habitadas varios miles de anos, por persoas relacionadas cos pap\u00faes do continente. O arquip\u00e9lago foi visto por primeira vez polo mari\u00f1o franc\u00e9s Joseph Antoine Bruni d' Entrecasteaux en 1792 pero permaneceu inexplorado ata 1874 cando o Capit\u00e1n John Moresby, comandante do HMS \" Basilisk \", desembarcou na illa m\u00e1is occidental e nomeouna na honra dun colega naval brit\u00e1nico, o Commodore James Graham Goodenough.\nO impacto da cultura occidental logo da visita de Moresby e antes da segunda guerra mundial limitouse a misioneiros, etn\u00f3grafos e comerciantes que buscaban baleas, perlas ou ouro. En 1888, William MacGregor visitou a illa no seu papel de administrador da recentemente proclamada Nova Guinea brit\u00e1nica. En 1891, a Igrexa Metodista de Australia estableceu unha misi\u00f3n na illa de Dobu (entre as illas Ferguson e Normanby) baixo a direcci\u00f3n de William Bromilow. Desde al\u00ed establec\u00e9ronse misi\u00f3ns en centros estrat\u00e9xicos nas illas de Entrecasteaux e Trobriand e no Arquip\u00e9lago de Louisiade. En particular, en 1898 estableceuse unha misi\u00f3n en Bwaidoga, Mud Bay , Illa de Goodenough. Para ent\u00f3n, os comerciantes xa crearan unha demanda regular de ferramentas de aceiro, tea e torceduras de tabaco e a misi\u00f3n de Dobu recrutaba nativos para traballar nas minas de ouro e plantaci\u00f3ns de copra. Estas actividades, e de feito as actividades agr\u00edcolas e de caza das persoas tradicionais, limit\u00e1banse a \u00e1reas localizadas nas llanuras costeiras da illa. O interior monta\u00f1oso permaneceu completamente desco\u00f1ecido e despoboado por encima dos 1 100 m.\nSegunda guerra mundial.\nO 25 de agosto de 1942, un convoi xapon\u00e9s de sete embarcaci\u00f3ns motorizadas (MLC) con 353 infantes de mari\u00f1a da Quinta Forza Naval Especial de Aterraxe de Sasebo det\u00edvose para descansar no extremo sur da illa Goodenough. Eran mandados polo Comandante Tsukioka e estaban destinados a Taupota e participaci\u00f3n na Batalla de Milne Bay. Quedaron varados cando os seus MLC foron destru\u00eddos polo No. 75 Squadron RAAF Kittyhawks.\nO 22 de outubro de 1942, os buques de guerra australianos HMAS \"Stuart\" e HMAS \"Arunta\" desembarcaron 640 soldados formados polo 2/12\u00ba Batall\u00f3n australiano, da 18\u00aa Brigada de Milne Bay. Desembarcaron a ambos os dous lados do extremo sur da illa durante a noite. Os intensos combates tiveron lugar o 23 de outubro e durante a noite, unha exitosa misi\u00f3n de rescate evacuou a uns 250 soldados xaponeses por submarino \u00e1 Illa Fergusson, de onde foron levados por cruceiro a Rabaul. Os restantes defensores xaponeses foron eliminados e a illa declarouse asegurada o 27 de outubro.\nA forza de ocupaci\u00f3n permaneceu na illa ata o 28 de decembro de 1942. Durante ese tempo utilizaron o engano e a camuflaxe para facer crer aos xaponeses que unha forza de tama\u00f1o dunha brigada ocupaba a illa. Fabricaron unha \"forza pantasma\" de estruturas ficticias, inclu\u00eddo un hospital, can\u00f3ns antia\u00e9reos constru\u00eddos con troncos apuntando cara ao ceo e barricadas de enredaderas selv\u00e1ticas que parec\u00edan arame de p\u00faas. Tam\u00e9n acenderon lumes para que pareceran como lumes de coci\u00f1a para un gran n\u00famero de soldados e enviaron mensaxes en consonancia cos que se esperaba que enviase unha brigada de soldados.\nDurante ese tempo, un enxe\u00f1eiro aeron\u00e1utico estadounidense informou que se poder\u00eda constru\u00edr un aer\u00f3dromo temporal para o uso de urxencia no sitio dunha pista de aterraxe existente na llanura nord\u00e9s preto de Vivigani. Tam\u00e9n recomendou constru\u00edr unha pista de aterraxe de 1.800 m. permanente.\nA Quinta Forza A\u00e9rea dirixiu ao Grupo N\u00ba 9 da RAAF para atacar bases inimigas en Nova Breta\u00f1a. Para facilitar isto, o General Headquarters Operations Instructions N\u00ba.31, estableceu que a illa de Goodenough, que estaba guarnecida por un grupo de batall\u00f3n de infanter\u00eda australiano con grupos de servizo adxuntos e d\u00faas estaci\u00f3ns de radar, deb\u00eda reforzarse e prepararse como base operativa da forza a\u00e9rea con d\u00faas pistas de aterraxe, unha para os combatentes e a outra capaz de acoller bombardeiros pesados. A pista de combate estaba dispo\u00f1ible o 15 de xu\u00f1o. A fins de xullo, hab\u00eda 3.614 persoas da RAAF na illa. A pista de bombardeiros completouse o 20 de outubro, a\u00ednda que se rexistra que o primeiro uso ofensivo do aer\u00f3dromo foi o 17 de maio por un Beauforts do escuadr\u00f3n N\u00ba 100 da RAAF.\nComo parte da Operaci\u00f3n Cartwheel, o aer\u00f3dromo de Vivigani converteuse nun punto de parada importante para as operaci\u00f3ns australianas e estadounidenses en \u00c1rea do Pac\u00edfico Suroeste, cuxo obxectivo era atacar a Rabaul en Nova Breta\u00f1a, a fortaleza das forzas imperiais xaponesas.\nCultura.\nAs catro linguas de Goodenough (Bwaidoka, Iduna, Diodio, e Buduna ou Wataluma pertencen \u00e1 familia da Ba\u00eda de Milne de linguas austronesias. A lingua dominante, Bwaidoka, adoptouse como lingua franca pola Misi\u00f3n Wesleyana (Metodista) a principios de s\u00e9culo. No censo de 2000, a poboaci\u00f3n era de 20 814 habitantes.\nLista de vilas no sentido das agullas do reloxo ao redor da illa de Goodenough a partir de Vivigani Airfield na llanura costeira do nord\u00e9s, como se mostra en Google Earth.\n\u00c1rea protexida.\nA \u00e1rea de xesti\u00f3n de vida silvestre de Oi Mada Wara no centro da illa ten unha superficie de 22 840 ha. Proporciona unha funci\u00f3n cr\u00edtica da paisaxe cun n\u00famero relativamente alto de especies end\u00e9micas, en perigo de extinci\u00f3n e vulnerables."}
{"id": "391463", "revid": "98629", "url": "https://gl.wikipedia.org/wiki?curid=391463", "title": "Condado de Ler\u00edn", "text": "O Condado de Ler\u00edn \u00e9 un t\u00edtulo nobiliario espa\u00f1ol, de orixe navarra, concedido polo rei Carlos III de Navarra o 25 de agosto de 1459 \u00e1 s\u00faa filla natural Xoana de Navarra cando esta casou en segundas nupcias co seu primo Lu\u00eds de Beaumont, neto de Lu\u00eds de \u00c9vreux, duque de Durazzo e bisneto dos reis Xoana II de Navarra e Filipe III.\nOs condes de Ler\u00edn encabezaron a facci\u00f3n dos beaumonteses durante a guerra civil de Navarra, en defensa dos intereses de Carlos de Viana, pr\u00edncipe de Viana en contra do seu pai o rei Xo\u00e1n II \"o Usurpador\".\nTr\u00e1tase dun dos t\u00edtulos nobiliarios m\u00e1is importantes de Espa\u00f1a, ao que concedeu en 1520 o emperador Carlos V a Grandeza de Espa\u00f1a de primeira clase.\nO seu actual titular \u00e9 Carlos Fitz-James Stuart y Mart\u00ednez de Irujo, duque de Alba.\nPrimeiros condes.\nA a partir deste \u00faltimo, o Condado pasou \u00e1 Casa de Alba."}
{"id": "391464", "revid": "1131", "url": "https://gl.wikipedia.org/wiki?curid=391464", "title": "A Curra", "text": ""}
{"id": "391465", "revid": "56817", "url": "https://gl.wikipedia.org/wiki?curid=391465", "title": "A Currada", "text": "O top\u00f3nimo galego A Currada pode referirse a:"}
{"id": "391466", "revid": "1131", "url": "https://gl.wikipedia.org/wiki?curid=391466", "title": "Os Currais", "text": "O top\u00f3nimo galego Os Currais pode referirse a:"}
{"id": "391467", "revid": "23204", "url": "https://gl.wikipedia.org/wiki?curid=391467", "title": "Carlos III de Navarra", "text": "Carlos III de Navarra, chamado o Nobre, nado en Mantes-la-Jolie, Illa de Francia, Reino de Francia o , e finado en Olite, Reino de Navarra o , foi rei de Navarra (1387-1425), conde de Evreux (1387-1404) e duque de Nemours (1404-1425).\nFoi fillo e sucesor de Carlos II \"o Malo\" e de Xoana de Valois."}
{"id": "391468", "revid": "1131", "url": "https://gl.wikipedia.org/wiki?curid=391468", "title": "O Curral", "text": "O top\u00f3nimo galego O Curral pode referirse a:"}
{"id": "391469", "revid": "1131", "url": "https://gl.wikipedia.org/wiki?curid=391469", "title": "O Curral de Abaixo", "text": "O top\u00f3nimo galego O Curral de Abaixo pode referirse a:"}
{"id": "391470", "revid": "1131", "url": "https://gl.wikipedia.org/wiki?curid=391470", "title": "O Curral de Arriba", "text": "O top\u00f3nimo galego O Curral de Arriba pode referirse a:"}
{"id": "391471", "revid": "1131", "url": "https://gl.wikipedia.org/wiki?curid=391471", "title": "O Curra\u00ed\u00f1o", "text": ""}
{"id": "391472", "revid": "1131", "url": "https://gl.wikipedia.org/wiki?curid=391472", "title": "Curral de Orro", "text": ""}
{"id": "391473", "revid": "1131", "url": "https://gl.wikipedia.org/wiki?curid=391473", "title": "O Currali\u00f1o", "text": ""}
{"id": "391474", "revid": "1131", "url": "https://gl.wikipedia.org/wiki?curid=391474", "title": "Os Curr\u00e1s", "text": ""}
{"id": "391475", "revid": "1131", "url": "https://gl.wikipedia.org/wiki?curid=391475", "title": "O Curr\u00e1s", "text": ""}
{"id": "391476", "revid": "1131", "url": "https://gl.wikipedia.org/wiki?curid=391476", "title": "Curr\u00e1s de Abaixo", "text": ""}
{"id": "391477", "revid": "1131", "url": "https://gl.wikipedia.org/wiki?curid=391477", "title": "Curr\u00e1s de Arriba", "text": ""}
{"id": "391478", "revid": "1131", "url": "https://gl.wikipedia.org/wiki?curid=391478", "title": "A Currela", "text": ""}
{"id": "391479", "revid": "1131", "url": "https://gl.wikipedia.org/wiki?curid=391479", "title": "O Currelo", "text": ""}
{"id": "391480", "revid": "1131", "url": "https://gl.wikipedia.org/wiki?curid=391480", "title": "Currillo", "text": "O top\u00f3nimo galego Currillo pode referirse a:"}
{"id": "391481", "revid": "1131", "url": "https://gl.wikipedia.org/wiki?curid=391481", "title": "O Currillo", "text": ""}
{"id": "391482", "revid": "1131", "url": "https://gl.wikipedia.org/wiki?curid=391482", "title": "O Curro", "text": ""}
{"id": "391483", "revid": "1131", "url": "https://gl.wikipedia.org/wiki?curid=391483", "title": "Os Curros", "text": ""}
{"id": "391484", "revid": "1131", "url": "https://gl.wikipedia.org/wiki?curid=391484", "title": "Curro de Eguas", "text": ""}
{"id": "391485", "revid": "1131", "url": "https://gl.wikipedia.org/wiki?curid=391485", "title": "Currospedri\u00f1os", "text": ""}
{"id": "391486", "revid": "1131", "url": "https://gl.wikipedia.org/wiki?curid=391486", "title": "Currovedo", "text": ""}
{"id": "391487", "revid": "85894", "url": "https://gl.wikipedia.org/wiki?curid=391487", "title": "Meixonfr\u00edo, Vilaquinte, Carballedo", "text": "Meixonfr\u00edo \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 28 habitantes, 14 mulleres e 14 homes.\nToponimia.\nO top\u00f3nimo deriva do lat\u00edn , mes\u00f3n fr\u00edo ."}
{"id": "391488", "revid": "85894", "url": "https://gl.wikipedia.org/wiki?curid=391488", "title": "Nespereira, Vilaquinte, Carballedo", "text": "Nespereira \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 24 habitantes, 11 mulleres e 13 homes.\nToponimia.\nO top\u00f3nimo \u00e9 un fit\u00f3nimo, a nespereira \u00e9 a \u00e1rbore que d\u00e1 as n\u00e9speras, en lat\u00edn vulgar e en lat\u00edn cl\u00e1sico ."}
{"id": "391489", "revid": "85894", "url": "https://gl.wikipedia.org/wiki?curid=391489", "title": "Outeiro, Vilaquinte, Carballedo", "text": "Outeiro \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. No INE en 2016 non aparece este lugar como entidade con poboaci\u00f3n, a\u00ednda que si figura no Nomencl\u00e1tor de Galicia.\nToponimia.\nO top\u00f3nimo deriva do lat\u00edn , sitio alto."}
{"id": "391490", "revid": "85894", "url": "https://gl.wikipedia.org/wiki?curid=391490", "title": "O Pi\u00f1eiro, Vilaquinte, Carballedo", "text": "O Pi\u00f1eiro \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. No INE en 2016 non figura este lugar como entidade de poboaci\u00f3n, si aparece no Nomencl\u00e1tor de Galicia.\nToponimia.\nO top\u00f3nimo \u00e9 un fit\u00f3nimo, do lat\u00edn , a \u00e1rbore do mesmo nome que d\u00e1 as pi\u00f1as, lat\u00edn ."}
{"id": "391491", "revid": "85894", "url": "https://gl.wikipedia.org/wiki?curid=391491", "title": "O Prado, Vilaquinte, Carballedo", "text": "O Prado \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 6 habitantes, 3 mulleres e 3 homes.\nToponimia.\nO top\u00f3nimo deriva do lat\u00edn , co singnificado actual ."}
{"id": "391492", "revid": "1131", "url": "https://gl.wikipedia.org/wiki?curid=391492", "title": "Curutelo", "text": "O top\u00f3nimo galego Curutelo pode referirse a:"}
{"id": "391493", "revid": "56817", "url": "https://gl.wikipedia.org/wiki?curid=391493", "title": "A Curuxa", "text": "O top\u00f3nimo galego A Curuxa pode referirse a:"}
{"id": "391494", "revid": "1131", "url": "https://gl.wikipedia.org/wiki?curid=391494", "title": "Curuxeira", "text": "O top\u00f3nimo galego Curuxeira pode referirse a:"}
{"id": "391495", "revid": "85894", "url": "https://gl.wikipedia.org/wiki?curid=391495", "title": "San Pedro, Vilaquinte, Carballedo", "text": "San Pedro \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 5 habitantes, 3 mulleres e 2 homes.\nToponimia.\nO top\u00f3nimo \u00e9 un nome de santo, en lat\u00edn . "}
{"id": "391496", "revid": "1131", "url": "https://gl.wikipedia.org/wiki?curid=391496", "title": "A Curuxeira", "text": ""}
{"id": "391497", "revid": "1093", "url": "https://gl.wikipedia.org/wiki?curid=391497", "title": "Curuxeiras", "text": "O top\u00f3nimo galego Curuxeiras pode referirse a:\nTam\u00e9n pode referirse ao gaiteiro de Mondo\u00f1edo, de principios do s\u00e9culo XX, O Curuxeiras."}
{"id": "391498", "revid": "85894", "url": "https://gl.wikipedia.org/wiki?curid=391498", "title": "Sergude, Vilaquinte, Carballedo", "text": "Sergude \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 7 habitantes, 3 mulleres e 4 homes.\nToponimia.\nO top\u00f3nimo fai referencia \u00e1s terras ou casa de , antrop\u00f3nimo g\u00f3tico. "}
{"id": "391499", "revid": "1131", "url": "https://gl.wikipedia.org/wiki?curid=391499", "title": "Curut\u00edn", "text": ""}
{"id": "391500", "revid": "1131", "url": "https://gl.wikipedia.org/wiki?curid=391500", "title": "As Curuxas", "text": ""}
{"id": "391501", "revid": "1131", "url": "https://gl.wikipedia.org/wiki?curid=391501", "title": "O Curuxeiro", "text": ""}
{"id": "391502", "revid": "1131", "url": "https://gl.wikipedia.org/wiki?curid=391502", "title": "As Curuxeiras", "text": ""}
{"id": "391503", "revid": "1131", "url": "https://gl.wikipedia.org/wiki?curid=391503", "title": "A Custoia", "text": ""}
{"id": "391504", "revid": "1131", "url": "https://gl.wikipedia.org/wiki?curid=391504", "title": "A Custoura", "text": ""}
{"id": "391505", "revid": "85894", "url": "https://gl.wikipedia.org/wiki?curid=391505", "title": "O Souto, Vilaquinte, Carballedo", "text": "O Souto \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 4 habitantes, 2 mulleres e 2 homes.\nO Souto \u00e9 o berce de Xos\u00e9 Lu\u00eds Grande Grande.\nToponimia.\nO top\u00f3nimo deriva do lat\u00edn , bosque."}
{"id": "391506", "revid": "1131", "url": "https://gl.wikipedia.org/wiki?curid=391506", "title": "Cuti\u00e1n de Abaixo", "text": ""}
{"id": "391507", "revid": "1131", "url": "https://gl.wikipedia.org/wiki?curid=391507", "title": "Cutrimol", "text": ""}
{"id": "391508", "revid": "1131", "url": "https://gl.wikipedia.org/wiki?curid=391508", "title": "Cuvide", "text": ""}
{"id": "391509", "revid": "1131", "url": "https://gl.wikipedia.org/wiki?curid=391509", "title": "As D\u00e1divas", "text": ""}
{"id": "391510", "revid": "1131", "url": "https://gl.wikipedia.org/wiki?curid=391510", "title": "Damil de Abaixo", "text": ""}
{"id": "391511", "revid": "1131", "url": "https://gl.wikipedia.org/wiki?curid=391511", "title": "Damil de Arriba", "text": ""}
{"id": "391512", "revid": "1131", "url": "https://gl.wikipedia.org/wiki?curid=391512", "title": "Daneiro", "text": ""}
{"id": "391513", "revid": "85894", "url": "https://gl.wikipedia.org/wiki?curid=391513", "title": "A Torre, Vilaquinte, Carballedo", "text": "A Torre \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 2 mulleres.\nToponimia.\nO top\u00f3nimo deriva do lat\u00edn , co mesmo significado ."}
{"id": "391514", "revid": "89787", "url": "https://gl.wikipedia.org/wiki?curid=391514", "title": "Explosi\u00f3n da polvoreira de Delft", "text": "A explosi\u00f3n da polvoreira de Delft (en neerland\u00e9s: \"Delftse donderslag,\" traducido ao galego como \"o estrondo de Delft \"), foi un desastre que ocorreu o 12 de outubro de 1654,\u00a0na cidade de Delft, na Holanda Meridional, naquel momento pertencente \u00e1s Provincias Unidas e actualmente aos Pa\u00edses Baixos.\n\u00c1s 10:15 horas da ma\u00f1\u00e1 daquel d\u00eda, produciuse a explosi\u00f3n dun almac\u00e9n que gardaba 90 toneladas de p\u00f3lvora\u00a0feita \u00e1 base de salitre (nitrato), situado no nordeste do centro de Delft.\u00a0\nO lugar dos feitos.\nA polvoreira na que se produciu a cat\u00e1strofe fora instalada en 1637 nos terreos do antigo convento das Clarisas. As poucas persoas que sab\u00edan da existencia deste almac\u00e9n, en gran parte soterrado, co\u00f1ec\u00edano como \"O segredo de Holanda'\" (\"Secreet van Holland\" ou \"Geheim van Holland\").\nNos anos posteriores \u00e1 creaci\u00f3n deste \"segredo\", a industria t\u00e9xtil instal\u00e1rase nos edificios da contorna da r\u00faa \"Doelenstraat\", que fora prolongada nesas datas. Xa que logo, o maior n\u00famero de mortos produciuse entre os habitantes desta r\u00faa; entre esles estaba o pintor Carel Fabritius, que ti\u00f1a al\u00ed o seu obradoiro (suponse que un gran n\u00famero de cadros deste pintor desapareceu con el).\nCausa da explosi\u00f3n.\nSobre os motivos da explosi\u00f3n, co\u00f1\u00e9cese oficialmente un dato: Cornelis Soetens, o xerente do almac\u00e9n, entrou na \u00e1rea de almacenamento para buscar unha mostra de explosivo e algunhas fa\u00edscas sa\u00eddas da s\u00faa lanterna chegaron a tomar contacto coa p\u00f3lvora. Un pouco m\u00e1is tarde, produciuse unha serie de fortes explosi\u00f3ns, que cheron a ser escoitadas desde a illa de Texel.\nDanos ocasionados.\nNas persoas.\nNunca se concretou un n\u00famero oficial de v\u00edtimas, pero os historiadores cren que o desastre ter\u00eda causado varios centenares de mortos.\nNa cidade.\nCase todos os edificios do centro da cidade resultaron danados, e a \u00e1rea ao leste da canle e da r\u00faa Verwersdijk quedou completamente arrasada.\nDurante a explosi\u00f3n da polvoreira de Delft derrubouse completamente polo menos medio milleiro de casas. O co\u00f1ecido como \"xard\u00edn dos arqueiros\", \u00e1 beira dos terreos do antigo convento, e que era usado para exercicios polos membros da \"Schutterij\", tam\u00e9n acabou reducido a cinsas e cascallos.\u00a0Moitos edificios un pouco m\u00e1is arredados tam\u00e9n sufriron graves danos, entre eles as vidreiras da\u00a0igrexa vella\u00a0e da igrexa nova, das que non quedou nada.\nRepercusi\u00f3n na arte.\nAo longo dos s\u00e9culos, a explosi\u00f3n da polvoreira ten inspirado moitos artistas. En concreto, houbo numerosos pintores que a escolleron como temareproduciron a devastaci\u00f3n posterior ao desastre), e o poeta Joost van den Vondel, dedicoulle un lamento ao suceso: \"Op het Onweder van 's Tales Bussekruit te Delft \"(\"No estrondo de Lants Bussekruit en Delft\").\nReconstruci\u00f3n.\nGrazas \u00e1 colecta organizada en diversas cidades dos Pa\u00edses Baixos en beneficio da poboaci\u00f3n de Delft damnificada polo desastre, p\u00faidose iniciar ben axi\u00f1a a reconstruci\u00f3n, que levou uns anos. Na maior parte dos terreos ergu\u00e9ronse novos edificios. O lugar onde estaba o xard\u00edn de arqueiros quedou libre, e as\u00ed se mantivo ata os nosos d\u00edas, co nome de Paardenmarkt (\"Mercado dos cabalos\"). O novo xard\u00edn de arqueiros situouse no lugar onde est\u00e1 agora a \"Doelenplein\" e, en lugar do convento, constru\u00eduse un almac\u00e9n de artillar\u00eda.\nA nova polvoreira de Delft situouse lonxe, f\u00f3ra dos muros da cidade.\nConmemoraci\u00f3n.\nO 12 de setembro de 2004, conmemorouse o 350 aniversario\u00a0da explosi\u00f3n da polvoreira de Delft cun concerto de percusi\u00f3n que tivo lugar no patio interior do vello almac\u00e9n de artillar\u00eda da Paardenmarkt, a cargo do grupo \"Slagerij van Kampen\". A continuaci\u00f3n, a asociaci\u00f3n musical de alumnos \"Krashna Musika\" e o grupo de percusi\u00f3n s\u00e9nior e j\u00fanior do coro\u00a0\"Showorkesten Excelsior Delft\" interpretou unha composici\u00f3n de Arend Niks: \"Delfts Kruit\"."}
{"id": "391515", "revid": "83328", "url": "https://gl.wikipedia.org/wiki?curid=391515", "title": "D\u00eda das Escritoras", "text": "O D\u00eda das Escritoras \u00e9 unha celebraci\u00f3n de car\u00e1cter anual que se convoca o luns m\u00e1is pr\u00f3ximo \u00e1 data do 15 de outubro, en conmemoraci\u00f3n da data de falecemento de Tareixa de \u00c1vila.\nHistoria e caracter\u00edsticas.\nA conmemoraci\u00f3n xurdiu por iniciativa da Biblioteca Nacional de Espa\u00f1a, da Asociaci\u00f3n Cl\u00e1sicas e Modernas e da FEDEPE para recuperar o legado das escritoras, visibilizar o seu traballo no \u00e1mbito da literatura e combater a discriminaci\u00f3n hist\u00f3rica.\nA primeira celebraci\u00f3n aconteceu o 17 de outubro de 2016 e consistiu na lectura p\u00fablica en diversas bibliotecas de poemas, pasaxes de novelas e outros textos dunha trintena de escritoras en linguas como a galega, a catal\u00e1, a castel\u00e1 ou a \u00e9uscara. As lecturas correron a cargo de personalidades diversas do mundo cultural de toda Espa\u00f1a.\nEn 2021 a Xunta de Galicia homenaxeou a Xohana Torres e a Anisia Miranda."}
{"id": "391516", "revid": "1505", "url": "https://gl.wikipedia.org/wiki?curid=391516", "title": "Conde-duque de Olivares", "text": ""}
{"id": "391517", "revid": "6939", "url": "https://gl.wikipedia.org/wiki?curid=391517", "title": "D\u00eda das escritoras", "text": ""}
{"id": "391518", "revid": "23204", "url": "https://gl.wikipedia.org/wiki?curid=391518", "title": "Santa Teresa de Xes\u00fas", "text": ""}
{"id": "391519", "revid": "1505", "url": "https://gl.wikipedia.org/wiki?curid=391519", "title": "Galer\u00eda Nacional de Londres", "text": ""}
{"id": "391520", "revid": "85894", "url": "https://gl.wikipedia.org/wiki?curid=391520", "title": "Tour\u00f3n, Vilaquinte, Carballedo", "text": "Tour\u00f3n \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 2 habitantes, 1 muller e 1 home.\nToponimia.\nO top\u00f3nimo pode ser un aumentativo de touro: boi enteiro, touro pai. Tam\u00e9n pode derivar do antrop\u00f3nimo . "}
{"id": "391522", "revid": "85894", "url": "https://gl.wikipedia.org/wiki?curid=391522", "title": "A Touza, Vilaquinte, Carballedo", "text": "A Touza \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. No INE en 2016 non aparece esta entidade de poboaci\u00f3n, si est\u00e1 no Nomencl\u00e1tor de Galicia.\nToponimia.\nO termo galego \"Touza\" prov\u00e9n dun prob\u00e1bel *, posibelmente da ra\u00edz indoeuropea 'inchar, crecer'. \u00c9 un or\u00f3nimo que indica un terreo pechado con \u00e1rbores ou matos, ou ben un grupo de penas ou rochas na praia."}
{"id": "391523", "revid": "98629", "url": "https://gl.wikipedia.org/wiki?curid=391523", "title": "Furac\u00e1n Ophelia de 2017", "text": "Ophelia \u00e9 un furac\u00e1n que en outubro de 2017 percorreu o oc\u00e9ano Atl\u00e1ntico, chegando ata Irlanda e Gran Breta\u00f1a como tormenta (chamada al\u00ed a 'tormenta Ophelia'). En 2005 e 2011 houbo outros furac\u00e1ns co mesmo nome.\nFoi o furac\u00e1n de grande intensidade localizado m\u00e1is \u00f3 leste do Oc\u00e9ano Atl\u00e1ntico do que se ten rexistro. O domingo 15 de outubro pasou a uns 500\u00a0km de Galicia, continuando cami\u00f1o cara \u00f3 Atl\u00e1ntico Norte para achegarse \u00e1s costas de Irlanda xa como tormenta.\nFormado o 9 de outubro e disipado o 18, foi considerado extratropical pola s\u00faa situaci\u00f3n o 16. Acadou ventos de velocidade 51 m\u00b7s-1 (185\u00a0km/h), cunha presi\u00f3n m\u00ednima de 960 mbar. \u00c9 parte da tempada 2017 de furac\u00e1ns no Atl\u00e1ntico.\nDanos causados.\nEspa\u00f1a e Portugal.\nNos arredores do 15 de outubro de 2017, os fortes ventos de Ophelia axudaron a facer medrar e estender unha vaga de incendios forestais no noroeste da pen\u00ednsula ib\u00e9rica, dende Lisboa a Cantabria (en particular, norte de Portugal, Galicia e Asturias.\nO balance de mortos acada os 38 en Portugal e 4 en Galicia, contando ademais decenas de feridos. O n\u00famero de incendios en Portugal roldou os 150, m\u00e1is de 80 en Galicia e m\u00e1is de 30 en Asturias.\nA nube provocada rebaixou a luz en moitas poboaci\u00f3ns do norte galego a niveis comparables os dunha eclipse solar, produc\u00edndose un anoitecer virtual a tarde do d\u00eda 16. A cinza viaxou impulsada polos fortes ventos ata Inglaterra.\nIrlanda.\nEntre o 16 e o 17, Ophelia, xa como tormenta, atravesou Irlanda, de sur a norte, deixando ao menos tres mortos."}
{"id": "391524", "revid": "85894", "url": "https://gl.wikipedia.org/wiki?curid=391524", "title": "Vi\u00f1\u00e1s, Vilaquinte, Carballedo", "text": "Vi\u00f1as \u00e9 un lugar da parroquia de Vilaquinte, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 4 habitantes, 3 mulleres e 1 home.\nToponimia.\nO top\u00f3nimo deriva do lat\u00edn , relacionado con vides . "}
{"id": "391525", "revid": "1131", "url": "https://gl.wikipedia.org/wiki?curid=391525", "title": "Ophelia", "text": "O antrop\u00f3nimo feminino Ophelia (do grego \u1f60\u03c6\u03ad\u03bb\u03b5\u03b9\u03b1 \"\u014dpheleia\" \"axuda, socorro\"), \u00e9 o nome dun personaxe da obra de William Shakespeare \"Hamlet\". Pode referirse a:"}
{"id": "391526", "revid": "54334", "url": "https://gl.wikipedia.org/wiki?curid=391526", "title": "De\u00e1n", "text": "De\u00e1n \u00e9 un cargo relixioso, ostentado polo c\u00f3engo que preside o cabido dunha catedral. Como top\u00f3nimo pode referirse a:"}
{"id": "391527", "revid": "56817", "url": "https://gl.wikipedia.org/wiki?curid=391527", "title": "A Degolada", "text": "O top\u00f3nimo galego A Degolada pode referirse a:"}
{"id": "391528", "revid": "98629", "url": "https://gl.wikipedia.org/wiki?curid=391528", "title": "The Snowman (filme de 2017)", "text": "The Snowman \u00e9 un filme brit\u00e1nico dirixido por Tomas Alfredson que se estreou no ano 2017. Foi escrito por Hossein Amini e Peter Straughan e bas\u00e9ase na novela hom\u00f3nima de Jo Nesb\u00f8. Est\u00e1 protagonizado por Michael Fassbender, Rebecca Ferguson, Charlotte Gainsbourg, Val Kilmer e J. K. Simmons, e conta a historia dun detective que persegue un asasino que deixa un boneco de neve como tarxeta de visita.\nA fotograf\u00eda principal comezou o 18 de xaneiro de 2016 en Noruega. O filme estreouse o 7 de outubro de 2017 no Festival Internacional de Cine de Haifa e no Reino Unido o 13 de outubro de 2017 a trav\u00e9s de Universal Pictures."}
{"id": "391529", "revid": "1131", "url": "https://gl.wikipedia.org/wiki?curid=391529", "title": "O Deza", "text": ""}
{"id": "391530", "revid": "1131", "url": "https://gl.wikipedia.org/wiki?curid=391530", "title": "Casa do Concello de Delft", "text": "A Casa do Concello de Delft (en neerland\u00e9s: \"Stadhuis van Delft\") \u00e9 un edificio de estilo renacentista\u00a0situado na Gran Praza (\"Grote Markt \"ou simplemente \"Markt\"), fronte \u00e1\u00a0igrexa nova da cidade holandesa de Delft, na Holanda Meridional. O edificio, que en 1967 recibiu a consideraci\u00f3n de monumento nacional dos Pa\u00edses Baixos (\"rijksmonument\"), foi a sede do Concello de Delft e na actualidade util\u00edzase como escenario protocolario para a celebraci\u00f3n de recepci\u00f3ns e eventos cerimoniosos.\nHistoria.\nUnha parte do edificio data do s\u00e9culo XIII\u00a0e outra gran parte do edificio foi constru\u00edda ao longo do s\u00e9culo XIV.\nA\u00ednda que esta casa consistorial sobreviviu ao grande incendio de 1536 que destru\u00edu a cidade de Delft, pola contra Por outra banda, sufriu moi gravemente o incendio do 4 de marzo de 1618. Desde 1618 a 1620 tiveron lugar obras e ampliaci\u00f3ns baixo a direcci\u00f3n de Hendrick de Keyser, arredor da torre central, chamada \"a vella pedra\" (\"De Oude Steen\"), que albergaba unha antiga sala de tortura."}
{"id": "391531", "revid": "1131", "url": "https://gl.wikipedia.org/wiki?curid=391531", "title": "Desecabo", "text": "O top\u00f3nimo galego Desecabo pode referirse a:"}
{"id": "391533", "revid": "23204", "url": "https://gl.wikipedia.org/wiki?curid=391533", "title": "Lulach de Escocia", "text": "Lulach mac Gille Coemg\u00e1in (en ga\u00e9lico moderno: \"Lughlagh mac Gille Chomghain\"), alcumado\u00a0Tairbith, \"o Desafortunado\" e Fatuus, \"o mente sinxela\" ou \"o Necio\"), nado en 1033, e finado o 17 de marzo de 1058, foi rei de Escocia entre o 15 de agosto de 1057 e o 17 de marzo de 1058.\nLulach era fillo de Gruoch de Escocia, do seu primeiro matrimonio con Gille Coemg\u00e1in, Mormaer de Moray, e polo tanto fillastro de Macbeth (Mac Bethad mac Findla\u00edch). Despois da morte de Macbeth na batalla de Lumphanan o 15 de agosto de 1057, os seguidores do rei puxeron a Lulach no trono. Ten a particularidade de ser o primeiro rei de Escocia do cal se co\u00f1ecen os detallas da s\u00faa coroaci\u00f3n: foi coroado, probablemente o 8 de setembro de 1057 en Scone. Lulach semella que foi un rei feble, como suxire o seu alcume, e gobernou s\u00f3 durante uns poucos meses antes de ser asasinado e usurpado por Malcolm III (M\u00e1el Coluim mac Donnchada).\nO fillo de Lulach, M\u00e1el Snechtai foi Mormaer de Moray, mentres que \u00d3engus of Moray foi fillo da filla de Lulach.\nCrese que foi soterrado na illa de Iona, no mosteiro ou nos seus arredores. A posici\u00f3n exacta da s\u00faa tumba \u00e9 desco\u00f1ecida."}
{"id": "391534", "revid": "23204", "url": "https://gl.wikipedia.org/wiki?curid=391534", "title": "Lulach mac Gille Coemg\u00e1in", "text": ""}
{"id": "391535", "revid": "23204", "url": "https://gl.wikipedia.org/wiki?curid=391535", "title": "Lughlagh mac Gille Chomghain", "text": ""}
{"id": "391536", "revid": "65337", "url": "https://gl.wikipedia.org/wiki?curid=391536", "title": "Casa Consistorial de Delft", "text": ""}
{"id": "391537", "revid": "23204", "url": "https://gl.wikipedia.org/wiki?curid=391537", "title": "Lulach", "text": ""}
{"id": "391538", "revid": "65337", "url": "https://gl.wikipedia.org/wiki?curid=391538", "title": "Stadhuis (Delft)", "text": ""}
{"id": "391539", "revid": "65337", "url": "https://gl.wikipedia.org/wiki?curid=391539", "title": "Concello de Delft", "text": ""}
{"id": "391540", "revid": "98629", "url": "https://gl.wikipedia.org/wiki?curid=391540", "title": "A sangue fr\u00edo (filme de 2003)", "text": "A sangue fr\u00edo (en ) \u00e9 un filme estadounidense de drama e crime dirixido e escrito por Kenny Golde que se estreou no ano 2003. Est\u00e1 protagonizado por Daryl Hannah, Dominique Swain e Brad Renfro."}
{"id": "391542", "revid": "865", "url": "https://gl.wikipedia.org/wiki?curid=391542", "title": "Aeroporto de Wroc\u0142aw", "text": ""}
{"id": "391543", "revid": "865", "url": "https://gl.wikipedia.org/wiki?curid=391543", "title": "Aeroporto de Cracovia", "text": ""}
{"id": "391544", "revid": "1131", "url": "https://gl.wikipedia.org/wiki?curid=391544", "title": "A Devesa", "text": ""}
{"id": "391545", "revid": "23204", "url": "https://gl.wikipedia.org/wiki?curid=391545", "title": "The Job (filme de 2003)", "text": ""}
{"id": "391546", "revid": "89787", "url": "https://gl.wikipedia.org/wiki?curid=391546", "title": "Blue Air", "text": "Blue Air \u00e9 unha aeroli\u00f1a baseada en Bucarest, cos seus principais centros de conexi\u00f3n no aeroporto de Bucarest-Henri Coand\u0103 e no aeroporto de Tur\u00edn. Dende o ano 2016 converteuse na maior aeroli\u00f1a romanesa en pasaxeiros transportados. Ese ano voaron coa compa\u00f1\u00eda 3,6 mill\u00f3ns de pasaxeiros, cun significativo incremento en relaci\u00f3n aos 2 mill\u00f3ns do ano anterior. En maio de 2017 Blue Air voaba a 70 destinos. A pesar de operar como unha aeroli\u00f1a de baixo custo, a compa\u00f1\u00eda introduciu bocadillos e bebidas gratis nos voos curtos, e comida quente, aperitivos e bebidas nos voos longos. Este \u00e9 un feito nada habitual nunha aeroli\u00f1a de baixo custo, m\u00e1is a\u00ednda cando en aeroli\u00f1as tradicionais de \"servizo completo\" como British Airways se retiraron as comidas, aperitivos e bebidas gratis en 2017.\nFrota.\nEn xu\u00f1o de 2017 a frota de Blue Air estaba formada polos seguintes avi\u00f3ns:"}
{"id": "391547", "revid": "23204", "url": "https://gl.wikipedia.org/wiki?curid=391547", "title": "\u00c9vreux", "text": "\u00c9vreux \u00e9 un municipio franc\u00e9s situado no departamento do Eure, na rexi\u00f3n de Normand\u00eda.\nOs seus habitantes denom\u00ednanse \"\u00c9bro\u00efciens\".\nO nome de \u00c9vreux (na antig\u00fcidade \"Meiolanum Aulercorum\", despois \"Eburovices\" e, na Idade Media, \"Ebro\u00efcum\") prov\u00e9n da tribo gala dos \"eburovices\" (literalmente: os que venceron polo teixo; \"eburo\" significa teixo en galo).\nXeograf\u00eda.\n\u00c9vreux est\u00e1 situado a unha altitude media de 92 msnm, nas beiras do r\u00edo Iton, \u00faltimo afluente pola esquerda do Eure e, polo tanto, subafluente do Sena, no centro dunha inmensa meseta de cereais e outros cultivos que se co\u00f1ece como a \"campagne d\u2019\u00c9vreux\". Est\u00e1 moi pr\u00f3ximo ao bosque que leva o seu mesmo nome.\nO concello ocupa unha superficie de 26,46 km2 e no ano 2013 albergaba unha poboaci\u00f3n de 49 722 habitantes, o que fac\u00eda unha densidade de 1 879,14 hab./km\u00b2. \nLocalizada no suroeste de Normandie, a cidade dista 96 km de Par\u00eds.\nHistoria.\nAntig\u00fcidade.\nDurante a Antig\u00fcidade, \u00c9vreux, que foi fundada a finais do s\u00e9culo I a.C., denomin\u00e1base \"Mediolanum Aulercorum\", e foi a capital do pobo dos aulercos eburovices.\nA principios do Alto Imperio, os seus habitantes rend\u00edan culto aos deuses romanos no santuario de Gisacum, situado a cinco quil\u00f3metros da cidade.\n\u00c9vreux ti\u00f1a tam\u00e9n na \u00e9poca romana varios edificios p\u00fablicos, como un teatro, un forum e unhas termas, entre outoros.\nSituada nunha encrucillada das v\u00edas Ruan-Chartres e \u00c9vreux-Par\u00eds, a cidade desenvolvera un comercio florecente. Os vasos encontrados na necr\u00f3pole do Clos do Duque dan testmu\u00f1a dos intercambios comerciais co centro da Galia.\nUnha inscrici\u00f3n (CII, 3202) confirma a existencia de actividade t\u00e9xtil na antig\u00fcidade galo-romana.\nA finais do s\u00e9culo III, durante os asaltos b\u00e1rbaros, a cidade foi rodeada cunha muralla da que quedan restos no museo municipal.\nIdade Media.\n\u00c9vreux foi, en 989, a sede do primeiro condado de \u00c9vreux, e dun bispado, do que Taurin (morto c. 410), evanxelizador do territorio, foi o seu primeiro bispo. Posteriormente ser\u00eda canonizado.\nOs normandos tomaron a cidade en 892, e Lotario, rei da Francia Occidental. tomouna en 962.\nFoi saqueada por Henrique I de Inglaterra en 1120.\nEn 1194 o rei de Francia Filipe Augusto confiou a custodia da cidade ao rei de Inglaterra Xo\u00e1n sen Terra. Pero este traizoouno para facerse perdoar polo seu irm\u00e1n Ricardo Coraz\u00f3n de Le\u00f3n. Para iso, fixo asasinar 300 cabaleiros leais ao rei de Francia, e apoderouse da cidade en nome de Inglaterra. En represalia, Filipe Augusto queimou a cidade.\nO dereito a organizar unha feira ligada \u00e1 abad\u00eda de san Taurin foi concedido polo seu fundador, o duque de Normand\u00eda Ricardo II, dereito que foi confirmado posteriormente polo rei Filipe Augusto.\nA finais do s\u00e9culo XIII, Filipe III \"o Atrevido\" cedeu en apanaxe ao seu fillo, o pr\u00edncipe Lu\u00eds, o Condado de \u00c9vreux. Este pr\u00edncipe franc\u00e9s dar\u00eda orixe \u00e1 Casa de \u00c9vreux, que reinar\u00eda en Navarra polo matrimonio do fillo deste, Filipe, con Xoana II de Navarra. Hoxe un barrio da cidade de \u00c9vreux leva o nome de \"Navarre\",\nDurante a guerra dos Cen Anos, a cidade foi tomada, en 1418, por Henrique V de Inglaterra. Retornou \u00e1 soberan\u00eda do rei de Francia grazas \u00e1 intervenci\u00f3n de Robert Floquet.\nEn 1499 comezou a construci\u00f3n da nova s\u00e9 do bispado, obra levada a cabo polo arquitecto Pierre Smoteau, en estilo g\u00f3tico flam\u00edxero.\nTempos modernos e \u00e9poca contempor\u00e1nea.\nEn 1793 Fran\u00e7ois Buzot intentou, sen \u00e9xito, converter esta cidade nun centro de resistencia contra a Convenci\u00f3n.\nA cidade sufriu moitos ataques durante a segunda guerra mundial, e gran parte do seu centro tivo que ser reconstru\u00eddo.\nO museo municipal inaugurouse en 1961.\nA cidade experimentou un desenvolvemento moi r\u00e1pido durante os anos 70, coa implantaci\u00f3n de industrias de transformaci\u00f3n. A mellora das comunicaci\u00f3ns con Par\u00eds permitiu que moitos traballadores parisienses se instalasen en \u00c9vreux."}
{"id": "391548", "revid": "22570", "url": "https://gl.wikipedia.org/wiki?curid=391548", "title": "Fit\u00f3nimo", "text": "Un fit\u00f3nimo (do grego , \"vexetal\", \"planta\", e , \"nome\") \u00e9 o nome cient\u00edfico dun ser vivo vexetal, xa sexa natural ou cultivado. Amais, \u00e9 un tipo de top\u00f3nimo que designa lugares cuxo nome deriva dunha planta, como Carballo, Cospedal, Nespereira ou Pereira."}
{"id": "391549", "revid": "98629", "url": "https://gl.wikipedia.org/wiki?curid=391549", "title": "O acontecemento m\u00e1is importante desde que o home chegou \u00e1 l\u00faa", "text": "O acontecemento m\u00e1is importante desde que o home chegou \u00e1 l\u00faa (en , en ) \u00e9 un filme francoitaliano de comedia dirixido por Jacques Demy que se estreou en 1973.\nEstreouse en galego o 9 de xaneiro de 1989 a trav\u00e9s da TVG.\nSinopse.\nMarco (Marcello Mastroianni) \u00e9 un profesor de autoescola prometido a Ir\u00e8ne (Catherine Deneuve), unha peiteadora. Tras cear polo, el qu\u00e9ixase \u00e1 s\u00faa patroa de que coci\u00f1a polo demasiado frecuentemente. Comeza a sentirse inchado e canso e visita un m\u00e9dico, que determina que est\u00e1 embarazado. Un experto concl\u00fae que as hormonas do polo e volveron feminino abondo para ter un fillo. Co seu permiso, os m\u00e9dicos publican o caso e Marco conv\u00e9rtese en modelo para unha compa\u00f1\u00eda de roupa para nais que crea unha nova li\u00f1a dedicada \u00e1 paternidade. Finalmente, despois de que outros homes tam\u00e9n queden embarazados, rev\u00e9lase que ti\u00f1a un embarazo psicol\u00f3xico."}
{"id": "391550", "revid": "23204", "url": "https://gl.wikipedia.org/wiki?curid=391550", "title": "L'\u00c9v\u00e9nement le plus important depuis que l'homme a march\u00e9 sur la Lune", "text": ""}
{"id": "391551", "revid": "23204", "url": "https://gl.wikipedia.org/wiki?curid=391551", "title": "Niente di grave, suo marito \u00e8 incinto", "text": ""}
{"id": "391552", "revid": "23204", "url": "https://gl.wikipedia.org/wiki?curid=391552", "title": "L'\u00e9v\u00e9nement le plus important depuis que l'homme a march\u00e9 sur la lune", "text": ""}
{"id": "391553", "revid": "89787", "url": "https://gl.wikipedia.org/wiki?curid=391553", "title": "Milisegundo", "text": "Un milisegundo \u00e9 o per\u00edodo de tempo que corresponde \u00e1 \"'mil\u00e9sima fracci\u00f3n dun segundo (10\u22123 ou 1/1,000) = (0,001s).\nA s\u00faa simbolox\u00eda, igual que outras mil\u00e9simas partes de distintas magnitudes, como poden ser a masa ou a lonxitude, especif\u00edcase como \"m\" min\u00fascula anteposto ao s\u00edmbolo da magnitude fundamental, que neste caso \u00e9 o segundo (s), resultando, por tanto, ms.\n1 ms = 0,001 segundos = 1 milisegundo.\n1 s = 1000 ms = 1 segundo."}
{"id": "391555", "revid": "27155", "url": "https://gl.wikipedia.org/wiki?curid=391555", "title": "Microcompartimento bacteriano", "text": "Os microcompartimentos bacterianos (MCB ou BMC, do ingl\u00e9s \"bacterial microcompartments\") son org\u00e1nulos que constan dunha cuberta proteica que encerra certos encimas e outras prote\u00ednas. Estes microcompartimentos son xeralmente duns 40 a 200 nan\u00f3metros de di\u00e1metro e est\u00e1n feitos enteiramente de prote\u00ednas. A funci\u00f3n das cubertas \u00e9 similar \u00e1 dunha membrana, xa que son selectivamente permeables. Outros compartimentos baseados en prote\u00ednas que se encontran en bacterias e arqueas son os nanocompartimentos de encapsulina e as ves\u00edculas de gas. Os eucariotas te\u00f1en tam\u00e9n org\u00e1nulos protein\u00e1ceos como o complexo da b\u00f3veda.\nDescubrimento.\nOs primeiros microcompartimentos bacterianos observ\u00e1ronse na d\u00e9cada de 1950 en micrograf\u00edas electr\u00f3nicas de cianobacterias, e foron posteriormente denominados carboxisomas unha vez que se estableceu o seu papel na fixaci\u00f3n do carbono. Ata a d\u00e9cada de 1990, os carboxisomas consider\u00e1banse unha rareza exclusiva de certas bacterias aut\u00f3trofas. Pero despois identific\u00e1ronse xenes que codificaban prote\u00ednas hom\u00f3logas \u00e1s da cuberta do carboxisonma nos oper\u00f3ns \"pdu\" (utilizaci\u00f3n do propanodiol) e \"eut\" (utilizaci\u00f3n da etanolamina). Seguidamente, micrograf\u00edas electr\u00f3nicas de c\u00e9lulas de \"Salmonella\" que crec\u00edan con propanodiol ou etanolamina mostraron a presenza de corpos poli\u00e9dricos similares aos carboxisomas. O termo metabolosoma util\u00edzase para referirse a estes compartimentos bacterianos catab\u00f3licos (en contraste co carboxisoma aut\u00f3trofo).\nA\u00ednda que o carboxisoma e os compartimentos que utilizan o propanodiol (PDU) e a etanolamina (EUT) encapsulan diferentes encimas e, por tanto, te\u00f1en distintas funci\u00f3ns, os xenes que codifican as prote\u00ednas da cuberta son moi similares. A maior\u00eda dos xenes (que codifican as prote\u00ednas da cuberta e os encimas encapsulados) de compartimentos bacterianos caracterizados experimentalmente est\u00e1n localizados uns xunto aos outros en determinados loci xen\u00e9ticos ou oper\u00f3ns. Actualmente l\u00e9vanse secuenciado uns 20\u00a0000 xenomas bacterianos, e poden utilizarse m\u00e9todos bioinform\u00e1ticos para encontrar todos os xenes de cubertas de compartimentos bacterianos e observar cales son os outros xenes situados na s\u00faa veci\u00f1anza, o que orixinou unha lista de posibles compartimentos bacterianos. Recentemente un exame global identificou 23 loci que codificaban 10 compartimentos funcionalmente distintos en 23 filos bacterianos.\nCubertas.\nFamilias proteicas que forman as cubertas.\nAs cubertas dos microcompartimentos bacterianos (BMC) son icosa\u00e9dricas ou case icosa\u00e9dricas, e est\u00e1n formadas por subunidades proteicas (pseudo)hexam\u00e9ricas e pentam\u00e9ricas.\nA familia da prote\u00edna da cuberta dos microcompartimentos bacterianos.\nOs principais constitu\u00edntes da cuberta dos microcompartimentos bacterianos son prote\u00ednas que conte\u00f1en dominios Pfam00936. Estas prote\u00ednas forman olig\u00f3meros que son de forma hexagonal e p\u00e9nsase que forman as facetas da cuberta.\nProte\u00ednas dun s\u00f3 dominio (BMC-H).\nAs prote\u00ednas BMC-H, que conte\u00f1en unha soa copia do dominio Pfam00936, son os compo\u00f1entes m\u00e1is abundantes das facetas da cuberta. Determin\u00e1ronse as estruturas cristalinas de varias destas prote\u00ednas, que mostraron que se ensamblan en hex\u00e1meros c\u00edclicos, tipicamente cun pequeno poro no centro. Esta abertura prop\u00faxose que est\u00e1 implicada no transporte selectivo de pequenos metabolitos a trav\u00e9s da cuberta.\nProte\u00ednas de dominio en t\u00e1ndem (BMC-T).\n\u00c9 un conxunto de prote\u00ednas de cuberta compostas de copias en t\u00e1ndem (fusionadas) do dominio Pfam00936 (prote\u00ednas BMC-T). As prote\u00ednas BMC-T caracterizadas estruturalmente forman tr\u00edmeros que son de forma pseudohexam\u00e9rica. Algunhas estruturas cristalinas de BMC-T mostran que os tr\u00edmeros poden colocarse enfrontados. En ditas estruturas, un poro dun tr\u00edmero est\u00e1 nunha conformaci\u00f3n \u201caberta\u201d, mentres que o outro est\u00e1 pechado, o que suxire que deber\u00eda haber un mecanismo de hermeticidade que modula a permeabilidade dalgunhas cubertas de microcompartimentos. Outro conxunto de prote\u00ednas BMC-T cont\u00e9n un cl\u00faster [4Fe-4S], e pode estar implicada no transporte de electr\u00f3ns a trav\u00e9s da cuberta do microcompartimento.\nA familia EutN/CcmL (BMC-P).\nC\u00f3mpren doce unidades pentagonais para tapar os v\u00e9rtices dunha cuberta icosa\u00e9drica. Resolv\u00e9ronse as estruturas cristalinas de prote\u00ednas da familia EutN/CcmL (Pfam03319) e observouse que forman pent\u00e1meros (BMC-P). A importancia das prote\u00ednas BMC-P na formaci\u00f3n das cubertas parece variar entre os diferentes microcompartimentos. Son necesarias para a formaci\u00f3n da cuberta dos microcomprtimentos PDU xa que os mutantes nos cales foron eliminados os xenes das prote\u00ednas BMC-P non poden formar as cubertas, pero non para o alfa-carboxisoma: sen prote\u00ednas BMC-P, os carboxisomas a\u00ednda poden ensamblarse e moitos est\u00e1n alongados; estes carboxisomas mutantes parecen estar \u201cfurados\u201d ou non ser estancos.\nRelaci\u00f3n coas c\u00e1psides virais.\nA\u00ednda que as cubertas dos microcompartimentos bacterianos son similares en arquitectura a moitas c\u00e1psides virais, as prote\u00ednas de cuberta non te\u00f1en ningunhas homolox\u00eda estrutural ou de secuencia coas prote\u00ednas das c\u00e1psides.\nPermeabilidade das cubertas.\nEst\u00e1 ben establecido que dentro da cuberta dos microcompartimentos bacterianos est\u00e1n empaquetados encimas e que debe ter lugar certo grao de secuestro de cofactores e metabolitos. Por\u00e9n, outros metabolitos e cofactores deben tam\u00e9n poder cruzar a cuberta para que funcione o microcompartimento. Por exemplo, nos carboxisomas, a ribulosa 1,5-bisfosfato, o bicarbonato e o fosfoglicerato deben cruzar a cuberta, mentres que a difusi\u00f3n de ox\u00edxeno e di\u00f3xido de carbono est\u00e1n aparentemente limitadas. De xeito similar, nos microcompartimentos PDU, a cuberta debe ser permeable ao propanodiol, propanol, propionil-fosfato e potencialmente tam\u00e9n \u00e1 vitamina B12, pero est\u00e1 claro que o propionaldehido est\u00e1 dalg\u00fan modo secuestrado para impedir que se dane a c\u00e9lula. Hai algunhas probas de que o ATP debe tam\u00e9n cruzar algunhas cubertas de microcompartimentos bacterianos.\nProp\u00faxose que o poro central formado nas teselas de prote\u00ednas hexagonais da cuberta son os condutos a trav\u00e9s dos cales difunden os metabolitos \u00e1 cuberta. Por exemplo, os poros da cuberta do carboxisoma te\u00f1en unha carga positiva global, que se propuxo que atrae negativamente substratos cargados como o bicarbonato. Nos microcompartimentos PDU, os experimentos de mutax\u00e9nese mostraron que a prote\u00edna de cuberta PduA \u00e9 a ruta utilizada polo substrato propanodiol para entrar. Para grandes metabolitos, parece que nalgunhas prote\u00ednas BMC-T hai un mecanismo de peche e apertura. No microcompartimento EUT, a apertura/peche do gran poro da prote\u00edna da cuberta EutL est\u00e1 regulada pola presenza do principal substrato metab\u00f3lico, a etanolamina.\nA presenza de cl\u00fasteres de ferro-xofre nalgunhas prote\u00ednas de cuberta, seguramente no poro central, fixo que se suxerise que pode servir como conduto a trav\u00e9s do cal poden transportarse electr\u00f3ns a trav\u00e9s da cuberta.\nTipos.\nUn exame global recente de datos de secuencias de xenomas microbianos indicou unhas dez funci\u00f3ns metab\u00f3licas encapsuladas en cubertas de microcompartimentos. A maior\u00eda est\u00e1n implicados na fixaci\u00f3n do carbono (carboxisomas) ou na oxidaci\u00f3n de aldehidos (metabolosomas).\nCarboxisomas: fixaci\u00f3n do carbono.\nOs carboxisomas encapsulan os encimas ribulosa-1,5-bisfosfato carboxilase/oxixenase (RuBisCO) e anhidrase carb\u00f3nica en bacterias que fixan o carbono como parte dun mecanismo de concentraci\u00f3n de carbono. O bicarbonato bomb\u00e9ase ao citosol e difunde ao carboxisoma, onde a anhidrse carb\u00f3nica o converte en di\u00f3xido de carbono, que \u00e9 o substrato da RuBisCO. A cuberta do carboxisoma crese que s\u00f3 \u00e9 escasamente permeable ao di\u00f3xido de carbono, o cal ten como resultado un incremento efectivo da concentraci\u00f3n de di\u00f3xido de carbono arredor da RuBisCO, o que favorece a fixaci\u00f3n do carbono. Os mutantes que carecen dos xenes que codifican a cuberta do crboxisoma presentan un fenotipo cunha alta demanda de carbono debido \u00e1 perda de concentraci\u00f3n de di\u00f3xido de carbono, o que ten como resultado un incremento da fixaci\u00f3n de ox\u00edxeno pola RuBisCO. Prop\u00faxose tam\u00e9n que as cubertas restrinxen a difusi\u00f3n de ox\u00edxeno, o que impide a actividade de oxixenase, reducindo a fotorrespiraci\u00f3n malgastadora de enerx\u00eda.\nMetabolosomas: oxidaci\u00f3n de aldehidos.\nAdemais dos carboxisomas anab\u00f3licos, caracteriz\u00e1ronse varios microcompartimentos bacterianos catab\u00f3licos que participan no metabolismo heter\u00f3trofo por medio de aldehidos de cadea curta; estes denom\u00ednanse en conxunto metabolosomas.\nEstes microcompartimentos bacterianos comparten unha qu\u00edmica encapsulada com\u00fan impulsada por tres encimas centrais: aldehido deshidroxenase, alcohol deshidroxenase e fosfotransacilase. Como os aldehidos poden ser t\u00f3xicos para as c\u00e9lulas ou vol\u00e1tiles, crese que est\u00e1n secuestrados dentro do metabolosoma. O aldehido \u00e9 fixado inicialmente ao coencima A pola aldehido deshidroxenase dependente de NAD+, mais estes dous cofactores deben ser reciclados, xa que aparentemente non poden cruzar a cuberta. Estas reacci\u00f3ns de reciclaxe est\u00e1n catalizadas por unha alcohol deshidroxenase (NAD+), e unha fosfotransacetilase (coencima A), orixinando un composto acilo fosforilado que pode facilmente ser unha fonte para a fosforilaci\u00f3n a nivel de substrato ou entrar no metabolismo central, dependendo de se o organismo est\u00e1 crecendo aerobica ou anaerobicamente. Parece ser que a maior\u00eda, se non todos, os metabolosomas utilizan estes encimas centrais. Os metabolosomas tam\u00e9n encapsulan outro encima que \u00e9 espec\u00edfico para o substrato inicial do compartimento bacteriano, que xera o aldehido; este consid\u00e9rase o encima sinatura do compartimento bacteriano considerado.\nMicrocompartimentos bacterianos PDU (PDU BMC).\nAlgunhas bacterias poden utilizar o 1,2-propanodiol como fonte de carbono. Utilizan un microcompartimento bacteriano para encapsular varios encimas usados nesta v\u00eda (Sampson e Bobik, 2008). Un microcompartimento PDU (de utilizaci\u00f3n do propanodiol) est\u00e1 tipicamente codificado por un locus de 21 xenes. Estes xenes son suficientes para a ensamblaxe dos microcompartimentos bacterianos, xa que poden ser transplantados dun tipo de bacteria a outro, o que d\u00e1 lugar a un metabolosoma funcional no organismo receptor. Este \u00e9 un exemplo de bioenxe\u00f1ar\u00eda que igualmente proporciona evidencias que apoian a hip\u00f3tese do oper\u00f3n ego\u00edsta. O 1,2-propanodiol \u00e9 deshidratado a propionaldehido pola propanodiol deshidratase, que necesita vitamina B12 como cofactor. O propionaldehido causa mutaci\u00f3ns no ADN e por esa raz\u00f3n \u00e9 t\u00f3xico para as c\u00e9lulas, o que posiblemente explica por que este composto est\u00e1 secuestrado dentro dun microcompartimento. Os produtos finais do microcompartimento PDU son propanol e propionil-fosfato, que \u00e9 despois desfosforilado a propionato, xerando un ATP. O propanol e o propionato poden utilizarse como substratos para o crecemento.\nMicrocompartimentos bacterianos EUT (EUT BMC).\nOs microcompartimentos EUT (de utilizaci\u00f3n da etanolamina) est\u00e1n codificados en moitos tipos de bacterias. A etanolamina \u00e9 dividida en amon\u00edaco e acetaldehido pola acci\u00f3n da etanolamina-amon\u00edaco liase, que tam\u00e9n require vitamina B12 como cofactor. O acetaldehido \u00e9 bastante vol\u00e1til, e os mutantes deficientes na cuberta do microcompartimento te\u00f1en un defecto no crecemento e liberan unha cantidade en exceso de acetaldehido. Prop\u00faxose que o secuestrto do acetaldehido no metabolosoma impide a s\u00faa perda por volatilidade. Os produtos finais dos microcompartimentos EUT son etanol e acetil-fosfato. O etanol \u00e9 probablemente unha fonte de carbono que se perde, pero o acetil-fosfato pode xerar ATP ou ser reciclado a acetil-CoA e entrar no ciclo de Krebs ou en varias v\u00edas biosint\u00e9ticas.\nMicrocompartimentos bacterianos PDU/EUT bifuncionais.\nAlgunhas bacterias, especialmente as do x\u00e9nero \"Listeria\", codifican un s\u00f3 locus no cal est\u00e1n presentes os xenes tanto para os microcompartimentos PDU coma EUT. A\u00ednda non est\u00e1 claro se isto \u00e9 un verdadeiro microcompartimento bacteriano quim\u00e9rico cunha mestura de ambos os conxuntos de prote\u00ednas, ou se se forman dous compartimentos separados.\nMicrocompartimentos bacterianos que conte\u00f1en encimas de radical glicil (GRM).\nIdentific\u00e1ronse varios loci de microcompartimentos bacterianos que conte\u00f1en encimas de radical glicil, que obte\u00f1en o radical catal\u00edtico a partir da clivaxe da S-adenosilmetionina. Un locus GRM de \"Clostridium phytofermentans\" est\u00e1 implicado na fermentaci\u00f3n da fucosa e a ramnosa, que son degradadas inicialmente a 1,2-propanodiol en condici\u00f3ns anaerobias. Prop\u00faxose que o encima de radical glicil deshidrata o propanodiol a propionaldehido, que \u00e9 despois procesado de maneira id\u00e9ntica \u00e1 dos compartimentos bacterianos PDU can\u00f3nicos.\nMicrocompartimentos bacterianos de Planctomycetes e Verrucomicrobia (PVM).\nDiferentes li\u00f1axes de Planctomycetes e Verrucomicrobia codifican locus de microcompartimentos bacterianos. O locus de \"Planctomyces limnophilus\" est\u00e1 implicado na degradaci\u00f3n aerobia da fucosa e ramnosa. P\u00e9nsase que unha aldolase xera lactaldehido, que \u00e9 despois procesado no microcompartimento, e orixina 1,2-propanodiol e lactil-fosfato.\nMicrocompartimentos bacterianos de \"Rhodococcus\" e \"Mycobacterium\" (RMM).\nEn especies dos x\u00e9neros \"Rhodococcus\" e \"Mycobacterium\" observ\u00e1ronse dous tipos de loci de microcompartimentos bacterianos, a\u00ednda que a s\u00faa funci\u00f3n real non foi establecida. Por\u00e9n, base\u00e1ndose na funci\u00f3n caracterizada dun deses xenes presente no locus e nas funci\u00f3ns preditas doutros xenes, prop\u00faxose que estes loci poder\u00edan estar implicados na degradaci\u00f3n de amino-2-propanol. O aldehido xerado nesta v\u00eda predita ser\u00eda o composto extremadamente t\u00f3xico metilglioxal, polo que o seu secuestro dentro dos microcompartimento poder\u00eda potexer a c\u00e9lula.\nMicrocompartimentos bacterianos de funci\u00f3n desco\u00f1ecida (BUF).\nUn tipo de locus de microcompartimentos bacterianos que non conte\u00f1en RuBisCO nin ning\u00fan dos encimas centrais do metabolosoma, prop\u00faxose que facilita unha terceira clase de transformaci\u00f3ns bioqu\u00edmicas (\u00e9 dicir, nin a fixaci\u00f3n de carbono nin a oxidaci\u00f3n de aldehidos). A presenza de xenes preditos que codifican amidohidrolases e desaminases poder\u00edan indicar que este microcompartimento est\u00e1 implicado no metabolismo de compostos nitroxenados.\nEnsamblaxe.\nCarboxisomas.\nIdentificouse a v\u00eda de ensamblaxe dos beta-carboxisomas, que empeza cando a prote\u00edna CcmM nuclea a RuBisCO. A CcmM ten dous dominios: un dominio de anhidrase carb\u00f3nica gamma N-terminal seguido dun dominio que consta de tres a cinco repetici\u00f3ns de secuencias como as da subunidade pequena da RuBisCO. O dominio C-terminal agrega a RuBisCO, probablemente ao substitu\u00edr as verdadeiras subunidade pequenas da RuBisCO no holoencima L8-S8, entrelazando a RuBisCO na c\u00e9lula nun gran agregado, denominado procarboxisoma. O dominio N-terminal da CcmM interacciona fisicamente co dominio N-terminal da prote\u00edna CcmN, que, \u00e1 s\u00faa vez, recruta as subunidades proteicas da cuberta hexagonais por medio dun p\u00e9ptido de encapsulaci\u00f3n do seu C-terminal. Os carboxisomas est\u00e1n despois ali\u00f1ados espacialmente na c\u00e9lula cianobacteriana por medio da interacci\u00f3n co citoesqueleto bacteriano, o que asegura a s\u00faa distribuci\u00f3n equitativa nas c\u00e9lulas fillas.\nA ensamblaxe do alfa-carboxisoma pode ser diferente \u00e1 do beta-carboxisoma, xa que non ten prote\u00ednas hom\u00f3logas a CcmN ou CcmM e ning\u00fan p\u00e9ptido de encapsulaci\u00f3n. Observ\u00e1ronse carboxisomas baleiros en micrograf\u00edas electr\u00f3nicas. Algunhas micrograf\u00edas indican que a s\u00faa ensamblaxe ocorre como a coalescencia simult\u00e1nea de encimas e prote\u00ednas da cuberta en oposici\u00f3n ao modo aparentemente paso a paso observado nos beta-carboxisomas.\nMetabolosomas.\nA ensamblaxe do metabolosoma \u00e9 probablemente similar \u00e1 do beta-carboxisoma, e prod\u00facese pola agregaci\u00f3n inicial de prote\u00ednas que van ser encapsuladas. As prote\u00ednas centrais de moitos metabolosomas agr\u00e9ganse cando se expresan soas. Ademais, moitas prote\u00ednas encapsuladas conte\u00f1en extensi\u00f3ns terminais que son moi similares ao p\u00e9ptido C-terminal da CcmN que recruta as prote\u00ednas da cuberta. Estes p\u00e9ptidos de encapsulaci\u00f3n son curtos (duns 18 residuos) e predise que forman h\u00e9lices alfa anfip\u00e1ticas. Algunhas destas h\u00e9lices median na encapsulaci\u00f3n de encimas nativos en microcompartimentos bacterianos, as\u00ed como prote\u00ednas heter\u00f3logas (como a GFP).\nRegulaci\u00f3n (xen\u00e9tica).\nCoa excepci\u00f3n dos carboxisomas, en todos os casos comprobados, os microcompartimentos bacterianos est\u00e1n codificados en oper\u00f3ns que se expresan s\u00f3 en presenza do substrato que se procesa neles.\nOs microcompartimentos PDU de \"Salmonella enterica\" son inducidos pola presenza de propanodiol ou glicerol en condici\u00f3ns anaer\u00f3bicas, e s\u00f3 de propanodiol en condici\u00f3ns aer\u00f3bicas. Esta induci\u00f3n \u00e9 mediada polos prote\u00ednas reguladoras globais Crp e ArcA (sensibles ao AMPc e \u00e1s condici\u00f3ns anaer\u00f3bicas, respectivamente), e pola prote\u00edna reguladora PocR, que \u00e9 o activador transcricional dos loci \"pdu\" e \"cob\" (o oper\u00f3n necesario para a s\u00edntese de vitamina B12, un cofactor requirido pola propanodiol deshidratase).\nOs microcompartimentos EUT de \"Salmonella enterica\" son inducidos por medio da prote\u00edna reguladora EutR pola presenza simult\u00e1nea de etanolamina e vitamina B12, o cal pode darse en condici\u00f3ns aer\u00f3bicas ou anaer\u00f3bicas. \"Salmonella enterica\" s\u00f3 pode producir vitamina B12 end\u00f3xena en condici\u00f3ns anaer\u00f3bicas, a\u00ednda que pode importar cianobalamina e convertela en vitamina B12 tanto en condici\u00f3ns aer\u00f3bicas coma anaer\u00f3bicas.\nOs microcompartimentos PVM de \"Planctomyces limnophilus\" son inducidos pola presenza de fucosa ou ramnosa en condici\u00f3ns aer\u00f3bicas, pero non pola glicosa. Resultados similares foron obtidos para os microcompartimentos GRM de \"Clostridium phytofermentans\", para os cales ambos os azucres inducen os xenes que codifican os microcompartimentos e tam\u00e9n os que codifican os encimas disimilatorios da fucosa e ramnosa.\nAdemais dos sistemas regulatorios caracterizados, os exames bioinform\u00e1ticos indicaron que hai potencialmente moitos outros mecanismos regulatorios, incluso dentro dun tipo funcional de microcompartimento (por exemplo, o PDU), inclu\u00edndo sistemas regulatorios de dous compo\u00f1entes.\nImportancia para a sa\u00fade humana e para o planeta.\nOs carboxisomas est\u00e1n presentes en todas as cianobacterias e moitas outras bacterias foto- e quimioaut\u00f3trofas. As cianobacterias son globalmente significativas na fixaci\u00f3n do carbono, e como requiren carboxisomas para facelo en condici\u00f3ns atmosf\u00e9ricas, o carboxisoma \u00e9 un compo\u00f1ente moi importante na fixaci\u00f3n global do di\u00f3xido de carbono.\nVarios tipos de microcompartimentos bacterianos foron implicados na virulencia de pat\u00f3xenos, como \"Salmonella enterica\" e \"Listeria monocytogenes\". Os xenes BMC tenden a estar regulados \u00e1 alza en condici\u00f3ns virulentas, e se sofren mutaci\u00f3ns orixinan un defecto na virulencia en experimentos de competici\u00f3n.\nAplicaci\u00f3ns biotecnol\u00f3xicas.\nVarias caracter\u00edsticas dos microcompartimentos bacterianos fanos interesantes para aplicaci\u00f3ns biotecnol\u00f3xicas. Como os carboxisomas incrementan a eficiencia da fixaci\u00f3n do carbono, est\u00e1 dedic\u00e1ndose un grande esforzo investigador a tentar introducir carboxisomas en plantas para mellorar o mecanismo de concentraci\u00f3n do carbono.\nM\u00e1is xeralmente, e debido a que as prote\u00ednas de cuberta dos microcompartimentos bacterianos se autoensamblan, poden formarse cubertas baleiras, polo que se intenta modificalas por enxe\u00f1er\u00eda para que conte\u00f1an un cargamento determinado. O descubrimento do [p\u00e9ptido`]] de encapsulaci\u00f3n no extremo dalgunhas prote\u00ednas asociadas aos microcompartimentos proporciona un mecanismo para empezar a modificar por enxe\u00f1ar\u00eda microcompartimentos bacterianos fusionando a este p\u00e9ptido prote\u00ednas alleas e coexpres\u00e1ndoas coas prote\u00ednas da cuberta. Por exemplo, conseguiuse constru\u00edr por enxe\u00f1ar\u00eda un biorreactor de etanol ao engadir este p\u00e9ptido \u00e1 piruvato descarboxilase e alcohol deshidroxenase. Finalmente, os poros presentes nas prote\u00ednas da cuberta controlan a permeabilidade da cuberta: estas poden ser unha diana para realizar a bioenxe\u00f1ar\u00eda, xa que pode ser modificadas para permitir que as crucen substraros e produtos seleccionados."}
{"id": "391556", "revid": "56817", "url": "https://gl.wikipedia.org/wiki?curid=391556", "title": "Malasartes. Cadernos de Literatura para a Inf\u00e2ncia e a Juventude", "text": "Malasartes. Cadernos de Literatura para a Inf\u00e2ncia e a Juventude, co\u00f1ecida tam\u00e9n polo noma abreviado de Malasartes \u00e9 unha revista portuguesa dirixida por Jos\u00e9 Antonio Gomes e editada inicialmente por Campo das Letras e m\u00e1is tarde por Porto editora, co apoio da Universidade do Porto. A s\u00faa tem\u00e1tica est\u00e1 centrada na literatura infantil e xuvenil e est\u00e1 orientada a \"educadores, bibliotecarios, pais, profesores e estudantes do ensino superior e profesionais do libro\"."}
{"id": "391557", "revid": "6939", "url": "https://gl.wikipedia.org/wiki?curid=391557", "title": "Malasartes", "text": ""}
{"id": "391558", "revid": "22570", "url": "https://gl.wikipedia.org/wiki?curid=391558", "title": "A Barreira, Buci\u00f1os, Carballedo", "text": "A Barreira \u00e9 un lugar da parroquia de Buci\u00f1os, no concello lugu\u00e9s de Carballedo, na comarca de Chantada. No INE en 2016 non aparece este lugar, tampouco no Sixpac, pero si no Nomencl\u00e1tor de Galicia.\nToponimia.\nO top\u00f3nimo fai referencia a un lugar onde abunda o barro, palabra prerromana . "}
{"id": "391559", "revid": "23204", "url": "https://gl.wikipedia.org/wiki?curid=391559", "title": "Mantes-la-Jolie", "text": "Mantes-la-Jolie (chamada informalmente \"Mantes\") \u00e9 un municipio de Francia situado nos suburbios occidentais de Par\u00eds. \u00c9 unha subprefectura do departamento de Yvelines, Illa de Francia. Tr\u00e1tase dunha cidade industrial moderna, situada na beira esquerda do Sena a 57 km ao oeste da capital francesa.\nXeograf\u00eda.\nA comuna de Mantes-la-Jolie, situada no centro dunha aglomeraci\u00f3n urbana de arredor de 80 000 habitantes, enc\u00f3ntrase nas beiras do Sena. Engloba d\u00faas illas: a illa de Aum\u00f4ne, na que se encontra un centro de exposici\u00f3ns, e a illa aux Dames, chamada tam\u00e9n illa de Limay.\nLimita ao sur con Mantes-la-Ville e Buchelay, ao oeste con Rosny-sur-Seine, e ao norte con Limay e Follainville-Dennemont, das que se encontra separada polo Sena.\nO concello ten unha altitude media de 34 msnm, estend\u00e9ndose sobre unha superficie de 9,38 km\u00b2.\nA s\u00faa poboaci\u00f3n en 2013 era de 45 052 habitantes, o que fac\u00eda que nese ano a s\u00faa densidade fose de 4 802,99 hab./km\u00b2.\nHistoria.\nParece ser que a cidade se fundou na Idade Media, e que foi un porto durante a \u00e9poca carolinxia. Fortificouse moi cedo a causa da s\u00faa posici\u00f3n estrat\u00e9xica, xa que se encontra cerca da fronteira de Normand\u00eda, polo que permit\u00eda protexer Par\u00eds das incursi\u00f3ns inimigas.\nA cidade foi incendiada en 1087 por Guillerme o Conquistador durante a s\u00faa campa\u00f1a de represalias no Vexin.\nO rei de Francia Lu\u00eds VI concedeulle \u00e1 cidade o status de comuna libre mediante unha carta en 1110, na que lle outorgaba privilexios.\nDebido \u00e1 s\u00faa situaci\u00f3n estrat\u00e9xica ao lado do Sena e na fronteira de Normand\u00eda, Mantes foi unha vila desexada durante a guerra dos Cen Anos e cambiou de mans en diversas ocasi\u00f3ns, sendo posesi\u00f3n, entre outros, de Carlos II de Navarra.\nO rei Filipe Augusto faleceu nesta cidade o 14 de xullo de 1223. E o 22 de xullo de 1361 naceu nela o rei Carlos III de Navarra.\n\u00c1 morte de Henrique III, Mantes foi partidaria da Santa Liga de Par\u00eds, pero foi tomada por Henrique IV, quen instalou o seu cuartel xeral \u00e1 espera da conquista de Par\u00eds, que tivo lugar o 22 de marzo de 1594. Ademais, este rei visitaba regularmente a cidade, xa que nela viv\u00eda unha das s\u00faas amantes, Gabrielle d'Estr\u00e9es.\nA idade dourada da cidade chegou ao seu fin cando o seu recurso principal, o vi\u00f1o, deixou de venderse caro.\nA s\u00faa posici\u00f3n estrat\u00e9xica durante a segunda guerra mundial, ao ser un nexo entre Normand\u00eda e a Illa de Francia, converteu a cidade de Mantes nun obxectivo estrat\u00e9xico. O 13 de xu\u00f1o de 1940, a \"Wehrmacht\" ocupou a cidade. No transcurso da guerra foi bombardeada desde o aire en m\u00e1is de cincuenta ocasi\u00f3ns, especialmente o 30 de maio de 1944. Este ataque a\u00e9reo das forzas aliadas reduciu a cascallos gran parte do centro hist\u00f3rico da cidade a\u00ednda que, milagrosamente, a catedral de la Coll\u00e9giale quedou intacta. A cidade foi liberada polo III Ex\u00e9rcito estadounidense de Patton o 19 de agosto de 1944, pero as consecuencias da recente incursi\u00f3n a\u00e9rea foron catastr\u00f3ficas, xa que se contan por centenares as v\u00edtimas civ\u00eds que pereceron a causa do bombardeo."}
{"id": "391564", "revid": "1131", "url": "https://gl.wikipedia.org/wiki?curid=391564", "title": "A Decolada", "text": ""}
{"id": "391565", "revid": "1131", "url": "https://gl.wikipedia.org/wiki?curid=391565", "title": "Deade", "text": ""}
{"id": "391566", "revid": "1131", "url": "https://gl.wikipedia.org/wiki?curid=391566", "title": "De\u00e1n Grande", "text": ""}
{"id": "391567", "revid": "1131", "url": "https://gl.wikipedia.org/wiki?curid=391567", "title": "De\u00e1n Pequeno", "text": ""}
{"id": "391568", "revid": "1131", "url": "https://gl.wikipedia.org/wiki?curid=391568", "title": "Del\u00e1s", "text": ""}
{"id": "391569", "revid": "1131", "url": "https://gl.wikipedia.org/wiki?curid=391569", "title": "Denell\u00f3n", "text": ""}
{"id": "391570", "revid": "1131", "url": "https://gl.wikipedia.org/wiki?curid=391570", "title": "Denoeiro", "text": ""}
{"id": "391571", "revid": "1131", "url": "https://gl.wikipedia.org/wiki?curid=391571", "title": "Denoi", "text": ""}
{"id": "391572", "revid": "1131", "url": "https://gl.wikipedia.org/wiki?curid=391572", "title": "Denune", "text": ""}
{"id": "391573", "revid": "1131", "url": "https://gl.wikipedia.org/wiki?curid=391573", "title": "O Dequente", "text": ""}
{"id": "391574", "revid": "1131", "url": "https://gl.wikipedia.org/wiki?curid=391574", "title": "Derram\u00e1n", "text": ""}
{"id": "391575", "revid": "1131", "url": "https://gl.wikipedia.org/wiki?curid=391575", "title": "Des", "text": ""}
{"id": "391576", "revid": "1131", "url": "https://gl.wikipedia.org/wiki?curid=391576", "title": "Deseiro de Abaixo", "text": ""}
{"id": "391577", "revid": "1131", "url": "https://gl.wikipedia.org/wiki?curid=391577", "title": "Deseiro de Arriba", "text": ""}
{"id": "391578", "revid": "1131", "url": "https://gl.wikipedia.org/wiki?curid=391578", "title": "Desteriz", "text": ""}
{"id": "391579", "revid": "1131", "url": "https://gl.wikipedia.org/wiki?curid=391579", "title": "Detr\u00e1s das Figueiras", "text": ""}
{"id": "391580", "revid": "98629", "url": "https://gl.wikipedia.org/wiki?curid=391580", "title": "Illa de Buka", "text": "A illa de Bukad \u00e9 a segunda illa m\u00e1is grande da Rexi\u00f3n Aut\u00f3noma de Bougainville, ao leste Pap\u00faa Nova Guinea. \u00c9 no Distrito de Bougainville Norte, coa capital da Rexi\u00f3n Aut\u00f3noma e o distrito de Buka na illa.\nA illa est\u00e1 separada polo estreito paso de Buka da costa noroeste da illa de Bougainville.\nHistoria.\nBuka foi ocupada por primeira vez por humanos no Paleol\u00edtico, con probas de habitabilidade humana en Kilu Cave hai uns 30.000 anos. Os habitantes actuais falan linguas que prove\u00f1en do pulo cara ao leste das linguas austronesias do complexo da cultura Lapita, hai uns 2.700 anos.\nSegunda guerra mundial.\nA illa foi ocupada polo Xap\u00f3n durante a segunda guerra mundial. A\u00ednda que a illa foi ametrallada e bombardeada por forzas a\u00e9reas aliadas, os ex\u00e9rcitos aliados nunca loitaron en Buka. Os xaponeses rend\u00e9ronse cando os aliados acheg\u00e1banse \u00e1 pen\u00ednsula de Selau na veci\u00f1a Bougainville.\nEconom\u00eda.\nA econom\u00eda de Buka p\u00f3dese dividir nun compo\u00f1ente urbano moi pequeno e o sector das aldeas. O sector das aldeas caracter\u00edzase por agricultura de subsistencia, principalmente de pataca doce como alimento b\u00e1sico e a produci\u00f3n de copra e cacao como cultivo comercial por unidades familiares e pequenos grupos de traballo cooperativo. Os cultivos de Vainilla e especias tropicais fixeron un progreso vacilante, e seguen sendo fontes moi pequenas de ingresos para os alde\u00e1ns.\nO sector urbano en Buka Passage incl\u00fae aos principais representantes en Bougainville dos negocios de Nova Guinea, como o Bank South Pacific, CPL (que compra colleitas comerciais), Agmark, a presenza do Goberno Aut\u00f3nomo de Bougainville, que ten sede en Kubu, cerca do paso Buka. Hai unha cantidade de pequenas empresas na illa.\nXeograf\u00eda.\nBuka \u00e9 unha illa relativamente plana, cuns 52\u00a0km de longo no eixe norte-sur, e ata 18\u00a0km de largo no eixe oeste-leste. Est\u00e1 separada de Bougainville pola Pasaxe Buka, unha estreita canle de marea, profunda e moi r\u00e1pida sobre 200 m de ancho. A costa leste queda do lado de barlovento durante a maior parte do ano, e caracter\u00edzase por un cantil costeiro que se eleva cerca do oc\u00e9ano, deixando s\u00f3 unha praia estreita e a mi\u00fado rochosa. Un arrecife de coral rodea toda a illa, \u00e9 estreito na costa leste, que \u00e9 golpeado polos ventos oce\u00e1nicos e as grandes ondas. Est\u00e9ndese a lagoas na costa oeste.\nAo longo da costa occidental hai unha pequena cordilleira, chamada Richard Parkinson Range, polo plantador e explorador alem\u00e1n. O pico m\u00e1is alto neste cordal \u00e9 o monte Bei, que ten 458 m de elevaci\u00f3n. A cordilleira est\u00e9ndese entre Buka e Carola Harbour. Os poucos r\u00edos grandes na illa fl\u00faen desde as cabeceiras no interior do cordal. O m\u00e1is grande \u00e9 o r\u00edo Gagan.\nO resto da illa \u00e9 unha formaci\u00f3n elevada de pedra calcaria. El\u00e9vase desde os 10 m aos 70 \u2013 100 m. ao longo dos cantils na costa oriental. Os cantils corresponden ao arrecife dunha antiga lagoa.\nA morfolox\u00eda da pedra calcaria significa que hai moi pouca auga superficial dispo\u00f1ible na maior parte da illa. Isto suscita un problema para os residentes da illa, especialmente durante a estaci\u00f3n seca, cando os alde\u00e1ns recolectan a auga de manantiales 'kukubui' ao longo do p\u00e9 dos cantils.\nSubdivisi\u00f3ns.\nA illa est\u00e1 dividida en cinco Goberno Aut\u00f3nomo de Bougainville electorais:\nCada un destes electorados ten o seu propio goberno local, co\u00f1ecido como Councils of Elders.\nBuka \u00e9 a cidade principal da illa de Buka e a actual capital da Rexi\u00f3n Aut\u00f3noma de Bougainville. At\u00f3pase na costa norte da Pasaxe Buka. Nos mapas antigos ch\u00e1mase 'Chinatown'. A terra que ocupa a cidade co\u00f1ec\u00edase formalmente como Leta. Houbo unha considerable expansi\u00f3n da cidade nos \u00faltimos anos, e tam\u00e9n na veci\u00f1a Kubu, localizaci\u00f3n do Parlamento do Goberno Aut\u00f3nomo de Bougainville e Hutjena, e da escola secundaria nacional que serve a Buka."}
{"id": "391581", "revid": "1131", "url": "https://gl.wikipedia.org/wiki?curid=391581", "title": "A Devesela", "text": ""}
{"id": "391582", "revid": "1131", "url": "https://gl.wikipedia.org/wiki?curid=391582", "title": "Destros", "text": "O top\u00f3nimo galego Destros pode referirse a:"}
{"id": "391583", "revid": "1131", "url": "https://gl.wikipedia.org/wiki?curid=391583", "title": "Os Destros", "text": ""}
{"id": "391584", "revid": "1131", "url": "https://gl.wikipedia.org/wiki?curid=391584", "title": "Devesa de Abaixo", "text": "O top\u00f3nimo galego Devesa de Abaixo pode referirse a:"}
{"id": "391585", "revid": "1131", "url": "https://gl.wikipedia.org/wiki?curid=391585", "title": "Devesa de Arriba", "text": "O top\u00f3nimo galego Devesa de Arriba pode referirse a:"}
{"id": "391586", "revid": "1131", "url": "https://gl.wikipedia.org/wiki?curid=391586", "title": "A Devesa de Arriba", "text": ""}
{"id": "391587", "revid": "1131", "url": "https://gl.wikipedia.org/wiki?curid=391587", "title": "A Devesa de Abaixo", "text": ""}
{"id": "391588", "revid": "56817", "url": "https://gl.wikipedia.org/wiki?curid=391588", "title": "As Devesas", "text": "O top\u00f3nimo galego As Devesas pode referirse a:"}
{"id": "391589", "revid": "22570", "url": "https://gl.wikipedia.org/wiki?curid=391589", "title": "O Barrio, Buci\u00f1os, Carballedo", "text": "O Barrio \u00e9 un lugar da parroquia de Buci\u00f1os, no concello lugu\u00e9s de Carballedo, na comarca de Chantada. Este lugar non v\u00e9n no INE en 2016 nin no SIXPAC, pero si no Nomencl\u00e1tor de Galicia.\nToponimia.\nO top\u00f3nimo v\u00e9n do lat\u00edn , e este do \u00e1rabe , exterior ."}
{"id": "391590", "revid": "85894", "url": "https://gl.wikipedia.org/wiki?curid=391590", "title": "A Casa Grande, Buci\u00f1os, Carballedo", "text": "A Casa Grande \u00e9 un lugar da parroquia de Buci\u00f1os, no concello lugu\u00e9s de Carballedo, na comarca de Chantada. No INE en 2016 non aparece a poboaci\u00f3n, si no SIXPAC e no Nomencl\u00e1tor de Galicia. Est\u00e1 moi preto de Loureiro.\nToponimia.\nO top\u00f3nimo dir\u00edase case igual en lat\u00edn, , co mesmo significado .\nPatrimonio.\nComo o seu nome indica \u00e9 unha das casas boas da contorna. Desta casa \u00e9 orixinario Don Jos\u00e9 Antonio Ribadeneira, auditor da Santa Rota Romana e bispo de Valladolid ata a s\u00faa morte en 1856. El foi quen trouxo para Buci\u00f1os as reliquias do San Pexerto en 1823, unha riqueza para esta parroquia. A casa foi saqueada e tomada como cuartel xeral no tempo da Francesada.\nDiante da entrada da casa at\u00f3pase unha das \u00e1rbores senlleiras de Galicia, un carballo co\u00f1ecido como \"o av\u00f3 de Europa\"."}
{"id": "391591", "revid": "23204", "url": "https://gl.wikipedia.org/wiki?curid=391591", "title": "Blade Runner 2049", "text": "Blade Runner 2049 \u00e9 un filme estadounidense de ciencia ficci\u00f3n, cyberpunk e cinema negro dirixido por Denis Villeneuve e escrito por Hampton Fancher e Michael Green. \u00c9 unha secuela do filme de 1982 \"Blade Runner\", e est\u00e1 protagonizado por Ryan Gosling e Harrison Ford, xunto con Ana de Armas, Sylvia Hoeks, Robin Wright, Mackenzie Davis, Carla Juri, Lennie James, Dave Bautista e Jared Leto nos papeis secundarios. Ambientado trinta anos despois dos eventos do filme orixinal, conta a historia dun humano creado por bioenxe\u00f1ar\u00eda chamado K, que descobre os restos dunha replicante que estivo embarazada, o cal \u00e9 imposible. Para previr unha posible guerra entre os replicantes e os humanos, K debe atopar \u00f3 fillo desa replicante e destru\u00edr calquera proba relacionada con el.\nA fotograf\u00eda principal do filme realizouse en Budapest, Hungr\u00eda entre xullo e novembro de 2016. \"Blade Runner 2049\" estreouse nos \u00c1nxeles o 3 de outubro de 2017 e nos Estados Unidos o 6 de outubro de 2017, en 2D, 3D e IMAX."}
{"id": "391592", "revid": "23204", "url": "https://gl.wikipedia.org/wiki?curid=391592", "title": "Lingua afric\u00e1ner", "text": ""}
{"id": "391593", "revid": "1131", "url": "https://gl.wikipedia.org/wiki?curid=391593", "title": "Escola de Delft (arquitectura)", "text": "A Escola de Delft\u00a0(en neerland\u00e9s: \"Delftse School\") \u00e9 unha corrente\u00a0arquitect\u00f3nica\u00a0tradicionalista dos Pa\u00edses Baixos aparecida na cidade de Delft, na Holanda Meridional, en 1925 e que mantivo a s\u00faa vixencia ata 1955. O profesor Marinus Jan Granp\u00e9 Moli\u00e8re, da\u00a0Universidade de Tecnolox\u00eda de Delft, \u00e9 considerado como o seu fundador. O nome de Escola de Delft foi introducido polo arquitecto Jacobus Oud,\u00a0membro do grupo art\u00edstico De Stijl.\nA partir dos anos 50, a Escola de Delft\u00a0viuse substitu\u00edda progresivamente\u00a0pola Escola de Bossche, liderada polo arquitecto Hans van der Laan.\nEstilo.\nA Escola de Delft procuraba avanzar cara a unha arquitectura baseada en regras universais. Deste xeito, deber\u00eda honrar a tradici\u00f3n das construci\u00f3ns rurais holandesas. Esta tendencia foi unha reacci\u00f3n \u00e1 Escola de \u00c1msterdam, considerada demasiado decorativa polos tradicionalistas.\nXa que logo, este grupo enc\u00e1drase no racionalismo do Berlage. Segundo os arquitectos a Escola de Delft, a beleza reside na sinxeleza e \u00e9 unha harmon\u00eda entre as masas, o espazo e a claridade. A arquitectura debe ser humilde e non facerse notar. A funci\u00f3n do edificio d\u00e9bese expresar na s\u00faa forma: de a\u00ed a diferenza entre as construci\u00f3ns residenciais, sinxelas e modestas, e os edificios p\u00fablicos, que te\u00f1en que ser monumentais para afirmaren a importancia da s\u00faa funci\u00f3n.\nA Escola de Delft tivo unha grande influencia sobre arquitectura cat\u00f3lica. As s\u00faas principais caracter\u00edsticas son o uso case exclusivo de ladrillo, os teitos altos e a utilizaci\u00f3n da pedra nos puntos importantes da construci\u00f3n. Unha importante fonte de inspiraci\u00f3n foi o traballo do holand\u00e9s Kropholler, a\u00ednda que el non formou parte da Escola.\nRealizaci\u00f3ns da Escola.\nA arquitectura da Escola de Delft influ\u00edu en grande medida na reconstruci\u00f3n,\u00a0durante a Segunda Guerra mundial\u00a0e posteriormente, o que ilustra a s\u00faa popularidade e a confianza no futuro do seu valor.\nA presi\u00f3n desta escola chegou a ser tan grande que os arquitectos que non optaron pola sinxeleza non tiveron moitas oportunidades de veren as s\u00faas propostas seleccionadas nos concursos.\nOs arquitectos da Escola de Delft, entre outros, participaron na reconstruci\u00f3n das vilas de Rhenen\u00a0e Middelburg.\nCr\u00edtica.\nA corrente funcionalista verteu numeroas cr\u00edticas contra a Escola de Delft, e\u00a0mesmo dentro dos c\u00edrculos tradicionalistas, a Escola non estivo exenta de controversia.\nFrits Peutz enfrontouse abertamente a Granpr\u00e9 Moli\u00e8re. Ademais, arquitectos importantes do movemento tradicionalista, entre eles Alphons Boosten,\u00a0non seguiron os postulados da Escola de Delft.\nXa que logo, c\u00f3mpre non identificar inequivocamente o tradicionalismo nos Pa\u00edses Baixos coa Escola de Delft."}
{"id": "391596", "revid": "65337", "url": "https://gl.wikipedia.org/wiki?curid=391596", "title": "Delftse School", "text": ""}
{"id": "391599", "revid": "1131", "url": "https://gl.wikipedia.org/wiki?curid=391599", "title": "Escola de Delft (microbiolox\u00eda)", "text": "A\u00a0Escola de Delft, no eido da\u00a0microbiolox\u00eda, \u00e9 unha li\u00f1a de pensamento concibida para reagrupar todos os cient\u00edficos especializados en\u00a0microbiolox\u00eda formados na\u00a0Universidade de Tecnolox\u00eda de Delft, nos Pa\u00edses Baixos, ou ben que traballaron nela ou que recibiron formaci\u00f3n doutros cient\u00edficos vinculados a esta universidade.\nHistoria.\nA idea dunha Escola de Delft no \u00e1mbito da microbiolox\u00eda foi formulada por primeira vez por Cornelis van Niel\u00a0en 1949.\nConsid\u00e9rase a Martinus Beijerinck como o fundador da escola, e entre os seus membros m\u00e1is co\u00f1ecidos c\u00f3pre salientar o de\u00a0Antoni van Leeuwenhoek.\nA Escola de Delft\u00a0 contribu\u00edu a facer da microbiolox\u00eda un eido espec\u00edfico de investigaci\u00f3n no seo das ciencias da vida e desenvolveu dentro dela diversas \u00e1reas, como a fisiolox\u00eda miocrobiana, a ecolox\u00eda microbiana, a utilizaci\u00f3n de microorganismos como ferramentas da\u00a0biolox\u00eda molecular e da\u00a0biotecnolox\u00eda, e aplicaci\u00f3ns agr\u00edcolas, industriais e microbiolox\u00eda ambiental. Caracter\u00edzase igualmente polo uso do traballo pr\u00e1ctico como m\u00e9todo de ensino."}
{"id": "391600", "revid": "89787", "url": "https://gl.wikipedia.org/wiki?curid=391600", "title": "Hotspot", "text": "Un hotspot (en ingl\u00e9s \"punto quente\") \u00e9 unha zona de cobertura da rede Wi-Fi, en que un punto de acceso (\"access point\") ou diversos fornecen servizos de rede a trav\u00e9s dun Provedor de Servizos de\u00a0Internet sen f\u00edos (WISP). Os hotspots at\u00f3panse en lugares p\u00fablicos, tales como aeroportos, bibliotecas, centros de convenci\u00f3ns, bares, hoteis, etc. Este servizo permite manterse conectado a Internet en lugares p\u00fablicos. Este servizo pode fornecerse de forma gratu\u00edta ou por unha suma que depende do provedor.\nOs dispositivos compatibles con acceso Wi-Fi e sen f\u00edos permiten conectar\u00a0PDA, ordenadores e tel\u00e9fonos m\u00f3biles, entre outros.\nFrecuencias.\nUnha rede Wi-Fi usa un radio de frecuencia para comunicarse entre o cliente dispositivo e o punto de acceso, usa transmisores de dupla banda (ou de duplo sentido) que traballan a 2.4 GHz (802.11 b e/ou 802.11 g) ou 5\u00a0GHz (802.11 a). En xeral, a gama da antena var\u00eda entre 30 e 300 metros de distancia entre o punto emisor e o receptor, dependendo do tipo de antenas utilizadas e a enerx\u00eda emitida. A pesar diso, hai moitos factores que reducen o alcance efectivo, como as interferencias e as condici\u00f3ns f\u00edsicas da sala ou no caso de exteriores os elementos f\u00edsicos.\nSeguridade.\nDebido ao feito de que a comunicaci\u00f3n se establece por medio de ondas electromagn\u00e9ticas, a posibilidade de ser crackeadas ou de que unha persoa estra\u00f1a se apodere da rede son bastantes. Os sistemas de seguridade WPA2 que se consideraban bastante fi\u00e1beis deixaron de ser seguros. Independentemente da seguridade aplicada sobre a conexi\u00f3n sen f\u00edos, nun punto de acceso p\u00fablico carece de importancia facer unha conexi\u00f3n cifrada. Se un punto de acceso \u00e9 mediante unha rede sen f\u00edos cifrada e o c\u00f3digo para isto \u00e9 co\u00f1ecido, a facilidade para descifrar os datos \u00e9 a mesma.\nNun punto de acceso p\u00fablico hai que aplicar unha configuraci\u00f3n peer-to-peer en todos os casos en capa 2 e evitar as\u00ed o multicast ou transmisi\u00f3n entre os clientes. Non hai necesidade de aplicar o cifrado na conexi\u00f3n sen f\u00edos e debe permitirse o uso de redes privadas virtuais.\nWAP con funci\u00f3n de punto de acceso.\nAlg\u00fans modelos de WAP poden ser usados como \"hotspots\" e apoiar un nivel de autenticaci\u00f3n mediante RADIO e outros servidores de autenticaci\u00f3n.\nOs \u00faltimos modelos usan niveis de cifrado de segunda e terceira xeraci\u00f3n, dado que a primeira xeraci\u00f3n de cifrado WEP resultou ser moi doada para crakear.\nEstes novos niveis de cifrado, tanto\u00a0WPA como WPA2, son considerados seguros se o contrasinal \u00e9 suficientemente forte ou se usa un \"passphrase\" (frase de paso)."}
{"id": "391603", "revid": "23204", "url": "https://gl.wikipedia.org/wiki?curid=391603", "title": "Escola de Delft (pintura)", "text": "A Escola de Delft \u00e9 unha tendencia da pintura barroca dos Pa\u00edses Baixos\u00a0vixente no s\u00e9culo XVII\u00a0e desenvolvida por diferentes artistas heterox\u00e9neos que traballaronn na cidade de Delft, na Holanda Meridional, entre 1650 e 1670, caracterizada pola representaci\u00f3n de escenas coti\u00e1s desa cidade: imaxes da vida dom\u00e9stica, vistas das casas, interiores de igrexas, patios, prazas e r\u00faas.\nCarel Fabritius e Nicolaes Maes son considerados como os artistas orixinadores desta tendencia, seguidos por outros pintores, entre os que c\u00f3mpre salientar a\u00a0Johannes Vermeer.\u00a0Os interiores arquitect\u00f3nicos de Gerard Houckgeest, Emanuel de Witte e Hendrick Cornelisz. van Vliet tam\u00e9n supo\u00f1en notables contribuci\u00f3ns.\nAdemais dos x\u00e9neros m\u00e1is asociados aos pintores de Delft, os artistas da cidade continuaron a producir pinturas de natureza morta e de\u00a0historia, retratos e pezas de arte decorativa que reflicten as tendencias m\u00e1is xerais da arte\u00a0 holandesa dese per\u00edodo."}
{"id": "391604", "revid": "5863", "url": "https://gl.wikipedia.org/wiki?curid=391604", "title": "University College de Londres", "text": ""}
{"id": "391606", "revid": "98629", "url": "https://gl.wikipedia.org/wiki?curid=391606", "title": "Acci\u00f3n executiva", "text": "Acci\u00f3n executiva (en ) \u00e9 un filme estadounidense de conspiraci\u00f3ns sobre o asasinato de John F. Kennedy, escrito por Dalton Trumbo, Mark Lane, e Donald Freed. Foi dirixido por David Miller, quen xa traballara con Trumbo no filme \"Lonely Are the Brave\" (1962). Est\u00e1 protagonizado por Burt Lancaster e Robert Ryan.\nEstreouse en galego o 13 de xu\u00f1o de 1990 a trav\u00e9s da TVG."}
{"id": "391607", "revid": "23204", "url": "https://gl.wikipedia.org/wiki?curid=391607", "title": "Executive Action", "text": ""}
{"id": "391609", "revid": "1131", "url": "https://gl.wikipedia.org/wiki?curid=391609", "title": "D\u00edaz", "text": "O apelido D\u00edaz \u00e9 o 13\u00ba m\u00e1is com\u00fan en Galicia, levado por m\u00e1is de 50\u00a0509 persoas en 286 concellos, especialmente na provincia de Lugo. Amais, como top\u00f3nimo pode referirse a:"}
{"id": "391610", "revid": "1131", "url": "https://gl.wikipedia.org/wiki?curid=391610", "title": "Dices", "text": "O top\u00f3nimo galego Dices pode referirse a:"}
{"id": "391611", "revid": "1131", "url": "https://gl.wikipedia.org/wiki?curid=391611", "title": "Os Dices", "text": ""}
{"id": "391612", "revid": "1131", "url": "https://gl.wikipedia.org/wiki?curid=391612", "title": "Diomondi", "text": "O top\u00f3nimo galego Diomondi pode referirse a:"}
{"id": "391614", "revid": "1131", "url": "https://gl.wikipedia.org/wiki?curid=391614", "title": "Dialcabo", "text": ""}
{"id": "391615", "revid": "1131", "url": "https://gl.wikipedia.org/wiki?curid=391615", "title": "Diamantel", "text": ""}
{"id": "391616", "revid": "1131", "url": "https://gl.wikipedia.org/wiki?curid=391616", "title": "D\u00edas", "text": ""}
{"id": "391617", "revid": "1131", "url": "https://gl.wikipedia.org/wiki?curid=391617", "title": "Os D\u00edaz", "text": ""}
{"id": "391618", "revid": "1131", "url": "https://gl.wikipedia.org/wiki?curid=391618", "title": "Diga\u00f1e", "text": ""}
{"id": "391619", "revid": "1131", "url": "https://gl.wikipedia.org/wiki?curid=391619", "title": "O Dique", "text": ""}
{"id": "391621", "revid": "65337", "url": "https://gl.wikipedia.org/wiki?curid=391621", "title": "Escola de Delft", "text": "Co nome de Escola de Delft co\u00f1\u00e9cense varios movementos ou correntes con orixe na cidade neerlandesa de Delft:"}
{"id": "391627", "revid": "22570", "url": "https://gl.wikipedia.org/wiki?curid=391627", "title": "Codificador", "text": "Un\u00a0codificador \u00e9 un circu\u00edto combinacional con 2N entradas e N sa\u00eddas, cuxa misi\u00f3n \u00e9 presentar na sa\u00edda o c\u00f3digo binario correspondente \u00e1 entrada activada.\nExisten dous tipos fundamentais de codificadores: codificadores sen prioridade e codificadores con prioridade. No caso de codificadores sen prioridade, pode darse o caso de sa\u00eddas cuxa entrada non poida ser co\u00f1ecida: por exemplo, a sa\u00edda 0 poder\u00eda indicar que non hai ningunha entrada activada ou que se activou o entrada n\u00famero 0. Ademais, certas entradas poden facer que na sa\u00edda se presente a suma l\u00f3xica de ditas entradas, ocasionando maior confusi\u00f3n. Por iso, este tipo de codificadores \u00e9 usado unicamente cando o rango de datos de entrada est\u00e1 correctamente acoutado e o seu funcionamento garantido.\nPara evitar os problemas anteriormente comentados, des\u00e9\u00f1anse os codificadores con prioridade.\u00a0Nestes sistemas, cando existe m\u00e1is dun sinal activo, a sa\u00edda codifica a de maior prioridade (xeralmente correspondente ao valor decimal m\u00e1is alto). Adicionalmente, codif\u00edcanse d\u00faas sa\u00eddas m\u00e1is: unha indica que ningunha entrada est\u00e1 activa, e a outra que algunha entrada est\u00e1 activa. Esta medida permite discernir entre os supostos de que o circu\u00edto estivese deshabilitado pola non activaci\u00f3n do sinal de capacitaci\u00f3n, que o circu\u00edto non tivese ningunha entrada activa, ou que o entrada n\u00famero 0 estivese activada.\nTam\u00e9n entendemos como codificador (c\u00f3dec), un esquema que regula unha serie de transformaci\u00f3ns sobre un sinal ou informaci\u00f3n. Estes poden transformar un sinal a unha forma codificada usada para a transmisi\u00f3n ou cifrado ou ben obter o sinal adecuado para a visualizaci\u00f3n ou edici\u00f3n (non necesariamente a forma orixinal) a partir da forma codificada.\nNeste caso, os codificadores son utilizados en arquivos multimedia para comprimir son, imaxe ou v\u00eddeo, xa que a forma orixinal deste tipo de arquivos \u00e9 demasiado grande para ser procesada e transmitida polos\u00a0sistemas de comunicaci\u00f3n dispo\u00f1\u00edbeis actualmente. Util\u00edzanse tam\u00e9n na compresi\u00f3n de datos para obter un tama\u00f1o de arquivo menor.\nSegundo esta nova definici\u00f3n, podemos dividir os codificadores en c\u00f3decs sen perdas e c\u00f3decs con perdas, segundo se a informaci\u00f3n que se recupera coincide exactamente coa orixinal ou \u00e9 unha aproximaci\u00f3n."}
{"id": "391628", "revid": "98629", "url": "https://gl.wikipedia.org/wiki?curid=391628", "title": "Multiplexor", "text": "Os multiplexores son circu\u00edtos combinacionais\u00a0con varias entradas e unha \u00fanica sa\u00edda de datos. Est\u00e1n dotados de entradas de control capaces de seleccionar unha, e s\u00f3 unha, das entradas de datos para permitir a s\u00faa transmisi\u00f3n desde a entrada seleccionada cara a dita sa\u00edda.\nNo campo da electr\u00f3nica o multiplexor util\u00edzase como dispositivo que pode recibir varias entradas e transmitilas por un medio de transmisi\u00f3n compartido. Para iso o que fai \u00e9 dividir o medio de transmisi\u00f3n en m\u00faltiples canles, para que varios nodos se poidan comunicar ao mesmo tempo.\nUn sinal que est\u00e1 multiplexado debe demultiplexarse no outro extremo.\nSegundo a forma en que se realice esta divisi\u00f3n do medio de transmisi\u00f3n, existen varias clases de multiplexaci\u00f3n:\nDese\u00f1o en Electr\u00f3nica Dixital.\nEstes circu\u00edtos combinaci\u00f3n&lt;math /&gt;ais pos\u00faen 2^{n}s\u00a0\u00a0 \u00a0 li\u00f1as de entrada de datos, unha li\u00f1a de sa\u00edda e n entradas de selecci\u00f3n.&lt;math /&gt; As entradas de selecci\u00f3n indican cal destas li\u00f1as de entrada de datos \u00e9 a que proporciona o valor \u00e1 li\u00f1a de sa\u00edda. Cada combinaci\u00f3n das entradas de selecci\u00f3n corresponde a unha entrada de datos, e a sa\u00edda final do multiplexor corresponder\u00e1 ao valor de devandita entrada seleccionada. Para identificar a entrada de selecci\u00f3n m\u00e1is significativa, por convenio esta sempre \u00e9 a que est\u00e1 m\u00e1is arriba (de mostrarse de forma vertical) ou m\u00e1is \u00e1 esquerda (en horizontal), independentemente da s\u00faa etiqueta identificatoria, a non ser que se especifique o contrario.\nTam\u00e9n se poden constru\u00edr multiplexores con maior n\u00famero de entradas utilizando multiplexores de menos entradas, utilizando a composici\u00f3n de multiplexores.\nEn electr\u00f3nica dixital, \u00e9 usado para o control dun fluxo de informaci\u00f3n que equivale a un conmutador. N\"a\" s\u00faa forma m\u00e1is \"b\"\u00e1sica componse de d\u00faas entradas de datos (A e B), unha sa\u00edda de datos e unha entrada de control. Cando a entrada de control ponse a 0 l\u00f3xico, o sin\"a\"l de datos A \u00e9 conectado \u00e1 sa\u00edda; cando a entrada de control ponse a 1 l\u00f3xico, o sinal de datos \"B\" \u00e9 o que se conecta \u00e1 sa\u00edda.\nO multiplexor \u00e9 unha aplicaci\u00f3n particular dos decodificadores, tal que existe unha entrada de habilitaci\u00f3n (EN) por cada porta AND e ao final faise un OR entre todas as sa\u00eddas das portas AND.\nA funci\u00f3n dun multiplexor d\u00e1 lugar a diversas aplicaci\u00f3ns:"}
{"id": "391630", "revid": "1410", "url": "https://gl.wikipedia.org/wiki?curid=391630", "title": "Biblia de Delft", "text": "A Biblia de Delft (1477) foi a primeira traduci\u00f3n relevante da\u00a0Biblia que se imprimiu en lingua neerlandesa, chamada as\u00ed por ser publicada na localidade de Delft, na Holanda Meridional. Non inclu\u00eda nin o Novo Testamento nin os\u00a0Salmos, que se imprimiron m\u00e1is tarde en edici\u00f3ns separadas.\nOs dous volumes en que se divide, que conte\u00f1en case 1.300 p\u00e1xinas, constit\u00faen a primeira publicaci\u00f3n de Jacob Jacobszoon van der Meer e Mauricius Yemantszoon van Middelburg. O texto \u00e9 unha adaptaci\u00f3n an\u00f3nima dunha traduci\u00f3n desde o lat\u00edn, tam\u00e9n an\u00f3nima, que se realizara manuscrita en 1368."}
{"id": "391631", "revid": "56817", "url": "https://gl.wikipedia.org/wiki?curid=391631", "title": "Demultiplexor", "text": "En electr\u00f3nica dixital, un demultiplexor \u00e9 un circu\u00edto combinacional que ten unha entrada de informaci\u00f3n de datos \"d\" e \"n\" entradas de control que serven para seleccionar unha das 2n sa\u00eddas, pola que ha de sa\u00edr o dato que presente na entrada. Isto cons\u00e9guese aplicandolles \u00e1s entradas de control a combinaci\u00f3n binaria correspondente \u00e1 sa\u00edda que se desexa seleccionar. Por exemplo, de querermos que a informaci\u00f3n que temos na entrada \"d\", saia pola sa\u00edda \"S4\", na entrada de control hase de p\u00f3r, de acordo co peso desta, o valor \"100\", que \u00e9 o 4 en binario.\nNo campo das telecomunicaci\u00f3ns o demultiplexor \u00e9 un dispositivo que pode recibir a trav\u00e9s dun medio de transmisi\u00f3n compartido un sinal complexo multiplexado\u00a0e separar os distintos sinais integrantes deste encami\u00f1\u00e1ndoos \u00e1s sa\u00eddas correspondentes.\nO sinal complexo pode ser tanto anal\u00f3xico\u00a0como dixital e estar multiplexado en calquera das distintas formas pos\u00edbeis para cada unha deles.\nO demultiplexor \u00e9 un circu\u00edto combinacional que a\u00ednda que a funci\u00f3n b\u00e1sica \u00e9 a que explicamos, pode utilizarse en moitos casos como decodificador e adopta calquera das funci\u00f3ns que un decodificador realiza.\nUnha aplicaci\u00f3n moi pr\u00e1ctica dos demultiplexores utilizados como decodificadores, de o combinarmos cunha porta NON-E\u00a0NAND, \u00e9 a xeraci\u00f3n de funci\u00f3ns l\u00f3xicas, de modo, que se nos dan a funci\u00f3n l\u00f3xica F=S3(2,4,5,7), as sa\u00eddas correspondentes aos uns l\u00f3xicos conectar\u00edanse \u00e1 porta NON-E. Neste caso a entrada de informaci\u00f3n p\u00f3dese utilizar como entrada inhibidora de a mantermos a cero l\u00f3xico, e sub\u00edndoa a un, cando queremos inhibir a xeraci\u00f3n da funci\u00f3n.\nUnha das funci\u00f3ns que realiza o decodificador hexadecimal como demultiplexor, \u00e9 a funci\u00f3n de conectar, a senllos contadores, C0 a C15, que reciben os impulsos dunha entrada com\u00fan a todos. Cada un pos\u00fae unha entrada de inhibici\u00f3n que segundo o estado en que se atopa (0,1), permite ou non que se realice a contaxe dos impulsos. Cada entrada de inhibici\u00f3n con\u00e9ctase a unha sa\u00edda do demultiplexor."}
{"id": "391632", "revid": "23204", "url": "https://gl.wikipedia.org/wiki?curid=391632", "title": "Macbeth de Escocia", "text": "Macbeth\u00a0(en ga\u00e9lico medieval: \"Mac Bethad mac Findla\u00edch\", en , alcumado \"R\u00ed Deircc\", \"o Rei Vermello\"; c. 1005 e finado o 15 de agosto de 1057, foi rei de Escocia dende 1040 at\u00e9 a s\u00faa morte. Ti\u00f1a o t\u00edtulo de rei de Alba durante a s\u00faa vida, e gobernou s\u00f3 nunha parte da actual Escocia.\nS\u00e1bese pouco dos primeiros anos de vida de Macbeth, mais era fillo de Findl\u00e1ech de Moray e puido ter sido neto de Malcolm II. Converteuse en Mormaer de Moray, un se\u00f1or\u00edo semiaut\u00f3nomo, en 1032, e probablemente foi responsable da morte do anterior mormaer, Gille Coemg\u00e1in. Casou coa vi\u00fava de Gille Coemg\u00e1in, Gruoch, mais non tiveron fillos xuntos.\nEn 1040, Duncan I lanzou un ataque a Moray e morreu no combate a mans das tropas de Macbeth. Macbeth sucedeu no trono como rei de Alba, aparentemente con pouca oposici\u00f3n. O seu reinado de dezasete anos de duraci\u00f3n foi na s\u00faa maior\u00eda pac\u00edfico, malia que no ano 1054 fixo fronte a unha invasi\u00f3n inglesa, liderada por Siward, conde de Northumbria, por orde de Euardo o Confesor. Macbeth morreu na batalla de Lumphanan en 1057 polas forzas leais \u00f3 futuro rei Malcolm III. Foi soterrado en Iona, o lugar tradicional de enterro dos reis escoceses.\nNun principio, Macbeth foi sucedido polo seu fillastro Lulach, mais Lulach gobernou s\u00f3 por uns meses antes de ser asasinado por Malcolm III, cuxos descendentes gobernaron Escocia at\u00e9 finais do s\u00e9culo XIII. Macbeth \u00e9 co\u00f1ecido por ser a personaxe principal da traxedia de William Shakespeare \"Macbeth\" e polas numerosas obras que inspirou. Por\u00e9n, o Macbeth de Shakespeare est\u00e1 baseado nas \"Cr\u00f3nicas de Holinshed\" (publicadas en 1577) e non historicamente exacto."}
{"id": "391633", "revid": "23204", "url": "https://gl.wikipedia.org/wiki?curid=391633", "title": "Mac Bethad mac Findla\u00edch", "text": ""}
{"id": "391634", "revid": "23204", "url": "https://gl.wikipedia.org/wiki?curid=391634", "title": "MacBheatha mac Fhionnlaigh", "text": ""}
{"id": "391635", "revid": "23204", "url": "https://gl.wikipedia.org/wiki?curid=391635", "title": "R\u00ed Deircc", "text": ""}
{"id": "391637", "revid": "23204", "url": "https://gl.wikipedia.org/wiki?curid=391637", "title": "Duncan I de Escocia", "text": "Donnchad mac Crinain (en\u00a0ga\u00e9lico moderno: \"Donnchadh mac Cr\u00econain\"; co\u00f1ecido como\u00a0Duncan I, e alcumado\u00a0\"An t-Ilgarach\", \"o Doente\"; nado c. 1001 e finado o 14 de agosto de 1040, nado c. 1001 e finado 14 de agosto de 1040) foi rei de Escocia (\"Alba\") dende 1034 at\u00e9 1040. \u00c9 a figura hist\u00f3rica na que se basea o \"Macbeth\" de\u00a0Shakespeare."}
{"id": "391638", "revid": "23204", "url": "https://gl.wikipedia.org/wiki?curid=391638", "title": "Donnchadh mac Cr\u00econain", "text": ""}
{"id": "391639", "revid": "23204", "url": "https://gl.wikipedia.org/wiki?curid=391639", "title": "Donnchad mac Crinain", "text": ""}
{"id": "391641", "revid": "23204", "url": "https://gl.wikipedia.org/wiki?curid=391641", "title": "Malcolm II de Escocia", "text": "Malcolm II (en\u00a0ga\u00e9lico: \"M\u00e1el Coluim\"; nado c. 954 e finado o 25 de\u00a0novembro de 1034, foi rei de Escocia dende 1005 at\u00e9 a s\u00faa morte. Era fillo de Kenneth II, a Profec\u00eda de Berch\u00e1n relata que a s\u00faa nai era unha muller de Leinster e que el era co\u00f1ecido como \"Forranach\", \"o Destrutor\"."}
{"id": "391643", "revid": "23204", "url": "https://gl.wikipedia.org/wiki?curid=391643", "title": "Kenneth III de Escocia", "text": "Cin\u00e1ed mac Duib (en\u00a0ga\u00e9lico moderno: \"Coinneach mac Dhuibh\") tam\u00e9n co\u00f1ecido como\u00a0Kenneth III, e alcumado\u00a0An Donn, \"o Xefe\" ou \"o Marr\u00f3n\", nado c. 966 e finado o 25 de marzo de 1005, foi rei de Escocia dende\u00a0997 at\u00e9 1005. Era o fillo de Dub (Dub mac Ma\u00edl Coluim). Moitas das fontes escocesas ref\u00edrense a el como Giric fillo de Kenneth, fillo de Dub, que est\u00e1 considerado un erro. Unha explicaci\u00f3n alternativa \u00e9 que Kenneth tivo un fillo, Giric, que gobernou a car\u00f3n do seu pai"}
{"id": "391645", "revid": "23204", "url": "https://gl.wikipedia.org/wiki?curid=391645", "title": "Cin\u00e1ed mac Duib", "text": ""}
{"id": "391646", "revid": "23204", "url": "https://gl.wikipedia.org/wiki?curid=391646", "title": "Coinneach mac Dhuibh", "text": ""}
{"id": "391647", "revid": "56817", "url": "https://gl.wikipedia.org/wiki?curid=391647", "title": "Harvey Weinstein", "text": "Harvey Weinstein, nado en Nova York o 19 de marzo de 1952, \u00e9 un produtor de cine estadounidense e antigo exectivo de estudio de cine. El e o seu irm\u00e1n Bob Weinstein cofundaron Miramax, que produciu numerosos filmes independentes populares como \"Pulp Fiction\", \"Clerks\", \"The Crying Game\" e \"Sex, Lies, and Videotape\". Harvey ga\u00f1ou un Premio Oscar por producir \"Shakespeare in Love\", e ga\u00f1ou sete Premios Tony por producir varias obras e musicais, inclu\u00edndo \"The Producers\", \"Billy Elliot the Musical\" e \"\".\nWeinstein e o seu irm\u00e1n foron os presidentes de The Weinstein Company dende 2005 at\u00e9 2017. En outubro de 2017, despois das numerosas alegaci\u00f3ns de acoso sexual, asalto e violaci\u00f3n que sa\u00edron \u00e1 luz na s\u00faa contra, Harvey Weinstein foi despedido pola xunta directiva da s\u00faa compa\u00f1\u00eda, e expulsado da Academia das Artes e das Ciencias Cinematogr\u00e1ficas."}
{"id": "391648", "revid": "85894", "url": "https://gl.wikipedia.org/wiki?curid=391648", "title": "O Porto, Buci\u00f1os, Carballedo", "text": "A Laxi\u00f1a \u00e9 un lugar da parroquia de Buci\u00f1os, no concello lugu\u00e9s de Carballedo, na comarca de Chantada. Segundo o INE en 2016 ti\u00f1a 9 habitantes, 3 mulleres e 6 homes.\nToponimia.\nO top\u00f3nimo deriva do lat\u00edn , paso dun r\u00edo ou dun monte; \u00e9 un or\u00f3nimo. "}
{"id": "391649", "revid": "89787", "url": "https://gl.wikipedia.org/wiki?curid=391649", "title": "Gran Muralla Verde", "text": "A Gran Muralla Verde \u00e9 unha inicitiva africana para combater os efectos do cambio clim\u00e1tico e a desertizaci\u00f3n. Liderada pola Uni\u00f3n Africana, a iniciativa tenta transformar a vida de mill\u00f3ns de persoas creando un gran mosaico verde \u00f3 longo de \u00c1frica do Norte, o Sahel e o Corno de \u00c1frica.\nDescrici\u00f3n.\nA partir da idea inicial que consist\u00eda en crear unha li\u00f1a de \u00e1rbores de leste a oeste a trav\u00e9s do deserto de \u00c1frica, a visi\u00f3n dunha Gran Muralla Verde evolucionou cara a un mosaico de intervenci\u00f3ns involucrando \u00e1 xente do Sahel e do S\u00e1hara. Como ferramenta de desenvolvemento rural, o obxectivo xeral desta asociaci\u00f3n subrexional \u00e9 fornecer a capacidade de recuperaci\u00f3n das persoas e os sistemas naturais da rexi\u00f3n grazas \u00e1 xesti\u00f3n de ecosistemas, a protecci\u00f3n da herdanza rural e a mellora das condici\u00f3ns de vida das poboaci\u00f3ns locais.\nMecanismo.\nMediante unha mellora nos ingresos das comunidades locais, a Iniciativa para a Gran Muralla Verde do S\u00e1hara e o Sahel ser\u00e1 tam\u00e9n unha resposta global \u00f3 efecto combinado da degradaci\u00f3n dos recursos naturais e a seca nas zonas rurais. A Iniciativa \u00e9 unha asociaci\u00f3n que apoia o esforzo das comunidades locais no uso e xesti\u00f3n sostibles dos bosques, pasteiros e outros recursos naturais nas terras secas. Asemade, contrib\u00fae \u00e1 adaptaci\u00f3n e mitigaci\u00f3n dos efectos do cambio clim\u00e1tico, mellorando \u00e1 vez a seguridade alimentaria no S\u00e1hara e o Sahel."}
{"id": "391650", "revid": "98629", "url": "https://gl.wikipedia.org/wiki?curid=391650", "title": "Xoana de Valois, ra\u00ed\u00f1a de Navarra", "text": "Xoana de Valois, tam\u00e9n co\u00f1ecida como Xoana de Francia, nada e Ch\u00e2teauneuf-sur-Loire, preto de Orle\u00e1ns, Francia, o 24 de xu\u00f1o de 1343 e finada en \u00c9vreux, Condado de \u00c9vreux, Normand\u00eda, Francia, o 3 de novembro de 1373, foi filla de Xo\u00e1n II, rei de Francia e da s\u00faa primeira esposa, Bona de Luxemburgo.\nFoi ra\u00ed\u00f1a consorte de Navarra polo seu casamento con Carlos II \"o Malo\".\nAcci\u00f3n pol\u00edtica.\nXoana de Francia desempe\u00f1ou un importante papel na pol\u00edtica do Reino de Francia no terceiro cuarto do s\u00e9culo XIV, tanto nas relaci\u00f3ns diplom\u00e1ticas deste reino na \u00e9poca, como no goberno das s\u00faas posesi\u00f3nes.\nMatrimonio e fillos.\nXoana estivo comprometida con Xo\u00e1n de Brabante, fillo de Xo\u00e1n III, duque de Brabante, e de Mar\u00eda de \u00c9vreux, pero a morte do noivo en 1349, puxo fin a este proxecto matrimonial. \nEn cambio, casou, o 12 de febreiro de 1352, co seu parente Carlos, que foi rei de Navarra (Carlos II), cando ela ti\u00f1a tan s\u00f3 9 anos de idade.\nDesta uni\u00f3n naceron:\n- Mar\u00eda de Evreux (1360 - 1400), que casou en 1393 con Afonso de Arag\u00f3n e Jim\u00e9nez, conde de Ribagorza.\n- Carlos de \u00c9vreux (1361 - 1425), que foi rei de Navarra (Carlos III).\n- Bona de \u00c9vreux (1364 - 1389).\n- Pedro de \u00c9vreux (1366 - 1412), que foi conde de Mortain.\n- Filipe de \u00c9vreux (1368).\n- Xoana de \u00c9vreux (1370 - 1437), que casou en primeiras nupcias co seu primo Xo\u00e1n IV da Breta\u00f1a e, despois (1403), con Henrique IV de Inglaterra\n- Branca de \u00c9vreux (1372 - 1385).\nMorte.\nXoana de Francia morreu en \u00c9vreux, capital do Condado de \u00c9vreux, feudo do seu esposo, cando contaba tan s\u00f3 con 30 anos de idade. Est\u00e1 enterrada na Bas\u00edlica de Saint-Denis, Saint-Denis, Illa de Francia."}
{"id": "391651", "revid": "89787", "url": "https://gl.wikipedia.org/wiki?curid=391651", "title": "Desenvolvemento rural", "text": "O desenvolvemento rural (ou\u00a0pol\u00edtica de desenvolvemento rural) \u00e9 o conxunto de pol\u00edticas e acci\u00f3ns dos gobernos e tam\u00e9n de\u00a0organizaci\u00f3ns non gobernamentais dirixidas a promover e consolidar a calidade de vida nas zonas rurais. Inicialmente, o termo refer\u00edase principalmente a actividades directamente relacionadas coa produci\u00f3n agr\u00edcola, pero, gradualmente, este concepto foi ampliada cunha visi\u00f3n m\u00e1is territorial, abranguendo actividades que non son agr\u00edcolas e o desenvolvemento xeral das \u00e1reas que non son urbanas.\nAs pol\u00edticas p\u00fablicas de desenvolvemento rural son realizadas en moitos pa\u00edses con presenza rural, e a diferentes escalas. A escala global, organizaci\u00f3ns, tales como a FAO ou o Banco Mundial son responsables do desenvolvemento rural, especialmente en \u00e1reas que son pobres e desfavorecidos, con especial \u00e9nfase no desenvolvemento econ\u00f3mico e social das zonas. Tam\u00e9n os pa\u00edses m\u00e1is desenvolvidos te\u00f1en pol\u00edticas nas s\u00faas respectivas \u00e1reas de actividade, e aqu\u00ed a \u00e9nfase \u00e9 m\u00e1is sobre o desenvolvemento sostible e equilibrio territorial (nos Estados Unidos, Su\u00edza ou o Xap\u00f3n)."}
{"id": "391652", "revid": "23204", "url": "https://gl.wikipedia.org/wiki?curid=391652", "title": "Pol\u00edtica de desenvolvemento rural", "text": ""}
{"id": "391653", "revid": "23204", "url": "https://gl.wikipedia.org/wiki?curid=391653", "title": "Constantino III de Escocia", "text": "Constantino, fillo de Cuil\u00e9n (en\u00a0ga\u00e9lico medieval: \"Causant\u00edn mac Cuil\u00e9in\"; en\u00a0ga\u00e9lico moderno: \"C\u00f2iseam mac Chailein\"), co\u00f1ecido na maior\u00eda de listas reais como\u00a0Constantino III, nado c. 970 e finado en 997, foi rei de Escocia dende\u00a0995 at\u00e9 997. Era fillo de Cuil\u00e9n (Cuil\u00e9n mac Iduilb). Xo\u00e1n de Fordun chamouno, en lat\u00edn, Constantinus Calvus, \n que quere dicir Constantino o Calvo."}
{"id": "391654", "revid": "23204", "url": "https://gl.wikipedia.org/wiki?curid=391654", "title": "Constantino, fillo de Cuil\u00e9n", "text": ""}
{"id": "391655", "revid": "23204", "url": "https://gl.wikipedia.org/wiki?curid=391655", "title": "Causant\u00edn mac Cuil\u00e9in", "text": ""}
{"id": "391656", "revid": "23204", "url": "https://gl.wikipedia.org/wiki?curid=391656", "title": "C\u00f2iseam mac Chailein", "text": ""}
{"id": "391658", "revid": "85894", "url": "https://gl.wikipedia.org/wiki?curid=391658", "title": "A Torre, Buci\u00f1os, Carballedo", "text": "A Torre \u00e9 un lugar da parroquia de Buci\u00f1os, no concello lugu\u00e9s de Carballedo, na comarca de Chantada. No INE en 2016 non aparece esta entidade de poboaci\u00f3n. Si est\u00e1 no Nomencl\u00e1tor de Galicia.\nToponimia.\nO top\u00f3nimo deriva do lat\u00edn , co mesmo significado ."}
{"id": "391659", "revid": "56817", "url": "https://gl.wikipedia.org/wiki?curid=391659", "title": "Beatriz de Navarra", "text": "Co nome de Beatriz de Navarra co\u00f1\u00e9cense d\u00faas infantas de Navarra:"}
{"id": "391660", "revid": "89787", "url": "https://gl.wikipedia.org/wiki?curid=391660", "title": "Beatriz de \u00c9vreux", "text": "Beatriz de \u00c9vreux, tam\u00e9n co\u00f1ecida como Beatriz de Navarra, nada contra 1386, e finada no Palacio Real de Olite o 14 de decembro de 1407, foi unha infanta navarra.\nEra filla de Carlos III \"o Nobre, rei de Navarra e da infanta castel\u00e1 Leonor de Trast\u00e1mara.\nTraxectoria.\nOrixes.\nBeatriz era membro da Casa de \u00c9vreux. Era a cuarta dos fillos do rei de Navarra, conde de \u00c9vreux e duque de Nemours, Carlos III de Navarra, chamado \"o Nobre\", e de Leonor Enr\u00edquez, ou de Trast\u00e1mara.\nEn decembro de 1402, despois da morte en Olite dos seus dous irm\u00e1ns var\u00f3ns, Carlos e Lu\u00eds, falecidos aos cinco anos e antes de cumprir un ano, respectivamente, Beatriz foi declarada oficialmente a terceira na li\u00f1a de sucesi\u00f3n ao trono de Navarra, detr\u00e1s da s\u00faa irm\u00e1, Xoana, a herdeira, e da s\u00faa outra irm\u00e1, Branca, segunda na li\u00f1a sucesoria (que finalmente foi a que sucedeu ao seu pai.\nMatrimino e descendencia.\nEn 1406 Beatriz casou con Xaime II de Borb\u00f3n, ou Xaime II de La Marche, conde de La Marche e de Castres (1370-1438), fillo de Xo\u00e1n I, conde de La Marche e Catarina de Vend\u00f4me.\nO contrato matrimonial foi asinado o 15 de agosto de 1405, e a voda celebouse na catedral de Pamplona o 14 de setembro de 1406.\nDeste matrimonio naceron tres fillos:\nMorte.\nBeatriz faleceu no Palacio Real de Olite, (Navarra), segundo algunhas fontes, en 1410, posibelmente a causa do parto da s\u00faa filla Mar\u00eda. Outras fontes din que faleceu no ano 1415.\nO seu marido Xaime, vi\u00favo, casou en segundas nupcias, o 15 de agosto de 1415, coa ra\u00ed\u00f1a de N\u00e1poles, Xoana II, e chegou a ser pr\u00edncipe de Taranto."}
{"id": "391665", "revid": "98629", "url": "https://gl.wikipedia.org/wiki?curid=391665", "title": "Leonor de Trast\u00e1mara", "text": "Leonor de Trast\u00e1mara, tam\u00e9n co\u00f1ecida como Leonor de Trast\u00e1mara e Borgo\u00f1a e como Leonor de Castela, nada en 1362 e finada en Pamplona en 1415, foi infanta de Castela e Le\u00f3n, e ra\u00ed\u00f1a consorte de Navarra desde o 1 de xaneiro de 1387 at\u00e9 a s\u00faa morte, o 5 de marzo de 1416.\nOrixes famiiares.\nLeonor era filla de do rei Henrique II de Castela e da infanta Xoana Manuel, derradeira filla do escritor e home pol\u00edtico, Don Juan Manuel, duque de Pe\u00f1afiel e da s\u00faa terceira muller, Branca de la Cerda, filla de Fernando de la Cerda.\nEste Fernando era o segundo fillo de Fernando de la Cerda (fillo do rei de Castela e Le\u00f3n, Afonso X de Castela \"o Sabio\" e Violante de Arag\u00f3n), e de Branca de Francia (filla do rei de Francia, Lu\u00eds IX \"San Lu\u00eds\", e de Margarida de Provenza), e de Xoana N\u00fa\u00f1ez de Lara, chamada \"la Palomilla\", que era filla de Xo\u00e1n N\u00fa\u00f1ez de Lara, \"o Gordo\", se\u00f1or de Lara e soberano de Biscaia, e de Teresa \u00c1lvarez de Azagra, se\u00f1ora de Albarrac\u00edn.\nBranca de la Cerda era herdeira das posesi\u00f3ns da familia Lara ag\u00e1s da se\u00f1or\u00eda de Biscaia.\nTraxectoria.\nEn 1371, tras o tratado de Alcoutim entre Castela e Portugal, propiciado polo papa Gregorio XI, ademais da paz na segunda guerra fernandina (1372-1373), decidiuse que o rei de Portugal Fernando I, ademais de renunciar ao Reino de Castela, casar\u00eda con Leonor. Pero Fernando, que naquel momento estaba namorado de Leonor Telles de Menezes, esposa dun nobre da s\u00faa Corte, comezou unha relaci\u00f3n con ela, e o proxectado matrimonio con Leonor de Trast\u00e1mara nunca se celebrou. Fernando, en 1372, tivo \u00e9xito na petici\u00f3n da anulaci\u00f3n do anterior matrimonio da s\u00faa amante, e casou finalmente con ela. O compromiso entre Fernando I de Portugal e Leonor foi anulado no tratado de Tui en 1372. \nEn 1373, despois da vitoria de Henrique II na guerra que mantivera contra o Reino de Navarra, que obrigou ao rei Carlos II a romper a alianza militar que ti\u00f1a con Inglaterra, e conseguiu que non concertara alianzas matrimoniais coa mesma, e que prohibir\u00eda o paso por Navarra de calquera inimigo de Castela (vitoria importante porque debilitaba a Inglaterra na guerra dos cen anos), para mitigar as diferenzas con Navarra, Leonor foi comprometida co herdeiro \u00e1 s\u00faa coroa Carlos (o futuro Carlos III), fillo var\u00f3n primox\u00e9nito do rei Carlos II e de Xoana de Valois, filla do rei de Francia, Xo\u00e1n II e Bona de Luxemburgo. O matrimonio celebrouse en Soria, o 27 de maio de 1375.\nEn 1379, \u00e1 morte do seu pai, Leonor herdou un importante se\u00f1or\u00edo entre Roa e Sep\u00falveda, o que lle proporcionou un gran poder\u00edo pol\u00edtico e econ\u00f3mico. E \u00e1 morte do seu sogro, Carlos II \"o Malo\" Malvagio, en 1387, Leonor conv\u00e9rtese na ra\u00ed\u00f1a consorte de Navarra.\nAs relaci\u00f3ns entre Leonor e o seu marido, Carlos III de Navarra, non foron id\u00edlicas e, en febreiro de 1388 separ\u00e1ronse. En 1390, Leonor, coa s\u00faa filla m\u00e1is pequena, volveu a Castela, tras varias negociaci\u00f3ns para que volvera, e nas que Leonor refer\u00eda que en Navarra sufrira malos tratos, Carlos III conseguiu a entrega da s\u00faa filla m\u00e1is vella, Xoana, para que fose educada e xurada como herdeira. Finalmente, Leonor fixou a s\u00faa residencia en Valladolid.\nNo mesmo ano 1390, \u00e1 morte do seu irm\u00e1n Xo\u00e1n I de Trast\u00e1mara, Leonor participou de forma activa nas intrigas en Castela cando o seu neto Henrique de Trast\u00e1mara era menor de idade. E cando Henrique, en 1393, chegou \u00e1 maior\u00eda de idade, e dado que os enfrontamentos eran m\u00e1is intensos, Leonor continuou intrigando e aliouse co seu medio irm\u00e1n Federico Enr\u00edquez, duque de Benavente, e co seu primo Pedro Fadr\u00edquez, conde de Trast\u00e1mara, ali\u00f1\u00e1ndose contra o seu neto. Ent\u00f3n o neto, contra a metade de 1394, asediuona no castelo de Roa, onde estaba reunida cos seus seguidores, obrig\u00e1ndoa a renderse.\nFinalmente, en febreiro de 1395, Henrique III obrigouna a volver a Navarra co seu marido. A partir de ent\u00f3n a relaci\u00f3n dos esposos foi, pouco a pouco, mellorando, sendo coroada como ra\u00ed\u00f1a en 1403 en Pamplona, participando no goberno, como Lugartenente xeral do Reino, nas ausencias do seu esposo, e colaborando no entendemento entre o Reino de Navarra e a Coroa de Castela.\nLeonor morreu en Navarra, segundo as principais fontes, o 27 de febreiro de 1415 en Olite, a\u00ednda que segundo outras, o 5 de marzo de 1416 en Pamplona.\nFoi sepultada na catedral de Pamplona, onde foi despois acompa\u00f1ada polo seu marido Carlos III \"o Nobre\", des anos m\u00e1is tarde.\nMatrimonio e descendencia.\nFroito do seu matrimonio co rei Carlos III de Navarra naceron os seguintes fillos:"}
{"id": "391666", "revid": "98629", "url": "https://gl.wikipedia.org/wiki?curid=391666", "title": "Kvit\u00f8ya", "text": "Kvit\u00f8xa (en galego: \"Illa Branca\") \u00e9 unha illa deshabitada no arquip\u00e9lago Svalbard no Oc\u00e9ano \u00c1rtico, cunha superficie de 682\u00a0km\u00b2. At\u00f3pase na parte m\u00e1is oriental do Reino de Noruega. A Illa Vitoria e a posesi\u00f3n rusa m\u00e1is pr\u00f3xima no \u00c1rtico, est\u00e1 situada s\u00f3 a 62\u00a0km ao leste de Kvit\u00f8xa.\nXeograf\u00eda.\nA illa est\u00e1 case completamente cuberta por Kvit\u00f8yj\u00f8kulen, unha capa de xeo cunha superficie de 705\u00a0km\u00b2 cunha cl\u00e1sica c\u00fapula en forma de reloxo de area, que lle deu o seu nome. As poucas \u00e1reas de terra libres de xeo te\u00f1en uns poucos quil\u00f3metros cadrados, moi \u00e1ridas e rochosas, a m\u00e1is grande \u00e9 Andr\u00e9eneset (v\u00e9xase m\u00e1is abaixo) na esquina suroeste da illa. Kvit\u00f8xa \u00e9 parte da Reserva Natural Nordaust-Svalbard.\nHistoria.\nKvit\u00f8xa descubriuna o holand\u00e9s Cornelis Giles en 1707, e co\u00f1eceuse baixo o nome 'Giles Land' en mapas de diferentes formas, tama\u00f1os e posici\u00f3ns ao longo dos s\u00e9culos. O nome actual foi dado polo baleeiro Johan Kjeldsen de Troms\u00f8 en 1876.\nA illa foi o lugar de refuxio da expedici\u00f3n \u00e1rtica en globo de 1897 organizada por S. A. Andr\u00e9e. A expedici\u00f3n intentara sobrevoar o Polo Norte nun globo de hidr\u00f3xeno, pero viuse forzado a baixar sobre a banquisa a 300\u00a0km ao norte de Kvit\u00f8xa o 14 de xullo, menos de tres d\u00edas despois do seu lanzamento. Chegaron \u00e1 illa a p\u00e9 o 6 de outubro e asent\u00e1ronse na \u00fanica parte libre de xeo da illa, no que agora se chama Andr\u00e9eneset, onde pereceron. O destino da expedici\u00f3n durante moitos anos foi un dos grandes misterios do \u00c1rtico, ata que os seus restos foron descubertos polo barco Bratvaag en 1930; m\u00e1is de trinta anos despois, recuper\u00e1ronse diarios, rexistros de observaci\u00f3ns cient\u00edficas e fotograf\u00edas (placas negativas de vidro, que estiveran conxeladas e poder\u00edan revelarse). Os investigadores modernos soste\u00f1en que os tres membros da expedici\u00f3n morreron dentro das d\u00faas semanas de chegar \u00e1 illa.\nUn monumento conmemorativo dos tres homes, S. A. Andr\u00e9e, N. Strindberg e K. Fr\u00e6nkel er\u00edxese na illa. Outro monumento, colocado al\u00ed pola \"expedici\u00f3n de Estocolmo\" en 1997 para conmemorar o centenario do tr\u00e1xico suceso, foi destru\u00eddo deliberadamente por Svalbard, debido \u00e1 s\u00faa construci\u00f3n ilegal.\nEtimolox\u00eda.\nA ortograf\u00eda orixinal do nome en 1876 foi \"Hvid\u00f8en\" (dano-noruegu\u00e9s). Foi en 1927 cando se cambiou a \"Kvit\u00f8xa\". Do mesmo xeito que outros nomes das illas e \u00e1reas \u00e1rticas noruegesaas e ant\u00e1rticas, \u00fasase a forma Nynorsk do norueg\u00e9s no nome, a forma Bokm\u00e5l ser\u00eda *\"Hvit\u00f8yen\" ou *\"Hvit\u00f8xa\"."}
{"id": "391667", "revid": "17467", "url": "https://gl.wikipedia.org/wiki?curid=391667", "title": "Diego Antonio Cernadas e Castro", "text": ""}
{"id": "391668", "revid": "17467", "url": "https://gl.wikipedia.org/wiki?curid=391668", "title": "Diego Antonio Cernadas y Castro", "text": ""}
{"id": "391669", "revid": "17467", "url": "https://gl.wikipedia.org/wiki?curid=391669", "title": "Diego Cernadas e Castro", "text": ""}
{"id": "391670", "revid": "5863", "url": "https://gl.wikipedia.org/wiki?curid=391670", "title": "Chum\u00edn de C\u00e9ltegos", "text": ""}
{"id": "391686", "revid": "23204", "url": "https://gl.wikipedia.org/wiki?curid=391686", "title": "Kenneth II de Escocia", "text": "Cin\u00e1ed mac Ma\u00edl Coluim (en\u00a0ga\u00e9lico moderno: \"Coinneach mac Mhaoil Chaluim\"\u00a0tam\u00e9n co\u00f1ecido como Kenneth II, e alcumado\u00a0An Fionnghalach, \"o Fratricida\") foi\u00a0rei de Escocia\u00a0(Alba). Era fillo de Malcolm I\u00a0(M\u00e1el Coluim mac Domnaill), sucedeu \u00f3 rei Cuil\u00e9n (Cuil\u00e9n mac Iduilb) despois da morte deste a mans de\u00a0Rhydderch ap Dyfnwal en 971."}
{"id": "391687", "revid": "23204", "url": "https://gl.wikipedia.org/wiki?curid=391687", "title": "Cin\u00e1ed mac Ma\u00edl Coluim", "text": ""}
{"id": "391688", "revid": "23204", "url": "https://gl.wikipedia.org/wiki?curid=391688", "title": "Coinneach mac Mhaoil Chaluim", "text": ""}
{"id": "391689", "revid": "23204", "url": "https://gl.wikipedia.org/wiki?curid=391689", "title": "Amla\u00edb de Escocia", "text": "Amla\u00edb mac Illuilb, finado en 977, foi un rei de Alba. Foi un dos tres fillos de Illulb mac Custant\u00edn, e un membro doc clan \u00c1eda meic Cin\u00e1eda, unha p\u00f3la da dinast\u00eda Alpin. O av\u00f3 paterno de Amla\u00edb ti\u00f1a fortes conexi\u00f3ns coa dinast\u00eda escandinava de Dubl\u00edn, e existen probas que suxiren que Illulb e Amla\u00edb son nomes de orixe n\u00f3rdica antiga. Se o nome de Amla\u00edb \u00e9 unha forma ga\u00e9lica dun nome escandinavo, poder\u00eda sinalar que a s\u00faa nai era membro da U\u00ed \u00cdmair, e posiblemente neta de Amla\u00edb Cuar\u00e1n ou Amla\u00edb mac Gofraid.\nDespois da morte de Illulb en 962, o reinado de Alba foi tomado por Dub mac Ma\u00edl Coluim, un membro do clan Custant\u00edn meic Cin\u00e1eda, unha p\u00f3la rival da dinast\u00eda Alpin. Este rei axi\u00f1a tivo a oposici\u00f3n do irm\u00e1n de Amla\u00edb, Cuil\u00e9n, quen tomou o trono para si mesmo en 966. Cuil\u00e9n e outro fillo de Illulb foron asasinados en 971, despois do cal o trono foi tomado polo irm\u00e1n de Dub, Cin\u00e1ed mac Ma\u00edl Choluim. Segundo as fontes irlandesas, Cin\u00e1ed matou a Amla\u00edb en 997."}
{"id": "391690", "revid": "23204", "url": "https://gl.wikipedia.org/wiki?curid=391690", "title": "Amla\u00edb mac Illuilb", "text": ""}
{"id": "391696", "revid": "23204", "url": "https://gl.wikipedia.org/wiki?curid=391696", "title": "Cuil\u00e9n de Escocia", "text": "Cuil\u00e9n (tam\u00e9n chamado \"Cul\u00e9n\", \"Cuilean\"), finado en 971, foi un rei de Alba (Escocia). Era fillo de Illulb mac Custant\u00edn, do cal recibe o patron\u00edmico mac Illuilb (tam\u00e9n \"mac Iduilb\", \"mac Ilduilb\") do clan \u00c1eda meic Cin\u00e1eda, unha p\u00f3la da dinast\u00eda Alpin. Durante o s\u00e9culo X, os Alpin alternaron o reinado de Alba entre as d\u00faas p\u00f3las din\u00e1sticas principais. Dub mac Ma\u00edl Choluim, un membro da p\u00f3la rival da familia, parece que conseguiu o poder despois da morte de Illulb en 962. Cuil\u00e9n desafiouno pero foi derrotado en 965. Dub foi finalmente expulsado e asasinado en 966/967. Desco\u00f1\u00e9cese se Cuil\u00e9n foi responsable da s\u00faa morte.\nDespois da ca\u00edda de Dub, Cuil\u00e9n semella que gobernou como rei sen disputa dende 966 at\u00e9 971. Pouco se co\u00f1ece do curto reinado de Cuil\u00e9n ag\u00e1s a s\u00faa morte en 971. Segundo diferentes fontes, el e o seu irm\u00e1n, Eochaid, foron asasinados por britanos. Algunhas fontes identifican \u00f3 asasino de Cuil\u00e9n como Rhydderch ap Dyfnwal, un home cuxa filla fora raptada e violada polo rei. Rhydderch era evidentemente un home cunha posici\u00f3n importante, e puido ter sido fillo de Dyfnwal ab Owain, rei de Strathclyde naquela \u00e9poca.\nDespois do asasinato de Cuil\u00e9n, o reinado de Alba puido ser asumido por outro membro do clan \u00c1eda meic Cin\u00e1eda, Cin\u00e1ed mac Ma\u00edl Choluim, un home que semella que lanzou unha serie de represalias contra os cumbrios. S\u00e1bese que Kenneth tivo unha oposici\u00f3n clara do irm\u00e1n de Cuil\u00e9n, Amla\u00edb, quen conseguiu o t\u00edtulo de rei de Alba e morreu a mans de Cin\u00e1ed en 977. O fillo de Cuil\u00e9n, Custant\u00edn, sucedeu a Cin\u00e1ed como rei. Hai probas que suxiren que Cuil\u00e9n tivo outro fillo, M\u00e1el Coluim."}
{"id": "391697", "revid": "197", "url": "https://gl.wikipedia.org/wiki?curid=391697", "title": "Kiribatiano", "text": ""}
{"id": "391698", "revid": "23204", "url": "https://gl.wikipedia.org/wiki?curid=391698", "title": "Fon", "text": ""}
{"id": "391699", "revid": "197", "url": "https://gl.wikipedia.org/wiki?curid=391699", "title": "Dakota", "text": ""}
{"id": "391701", "revid": "197", "url": "https://gl.wikipedia.org/wiki?curid=391701", "title": "Adigueo", "text": ""}
{"id": "391702", "revid": "17467", "url": "https://gl.wikipedia.org/wiki?curid=391702", "title": "Cura de Fru\u00edme", "text": ""}
{"id": "391703", "revid": "1131", "url": "https://gl.wikipedia.org/wiki?curid=391703", "title": "Batalla de Delft (1573)", "text": "A\u00a0Batalla de Delft,\u00a0tam\u00e9n co\u00f1ecida como Defensa de Delft, foi un enfrontamento militar enmarcado nas guerras\u00a0dos oitenta anos\u00a0e\u00a0anglo-espa\u00f1ola, que tivo lugar en outubro de\u00a01573\u00a0nas aforas da cidade de\u00a0Delft, na\u00a0Holanda Meridional,\u00a0daquela pertencente \u00e1s Provincias Unidas e actualmente aos Pa\u00edses Baixos.\nSostiveron esta batalla unha pequena alianza\u00a0anglo-holandesa, con\u00a0Thomas Morgan\u00a0ao mando, contra\u00a0a ofensiva\u00a0espa\u00f1ola\u00a0dirixida por\u00a0Francisco de Valdez.\u00a0O\u00a0ex\u00e9rcito espa\u00f1ol\u00a0foi derrotado e forzado a retirarse.\nContexto hist\u00f3rico.\nO gobernador\u00a0espa\u00f1ol dos\u00a0Pa\u00edses Baixos,\u00a0Fernando \u00c1lvarez de Toledo\u00a0(o terceiro\u00a0Duque de Alba) xa comandara o\u00a0asedio\u00a0a\u00a0Alkmaar\u00a0no mes de agosto, pero acabara sendo repelido.\u00a0A principios de outubro produciuse o asedio a\u00a0Leiden,\u00a0mais a posibilidade dunha vitoria r\u00e1pida esvaeceuse cando os espa\u00f1ois se decataron das fortes defensas e o bo abastecemento da cidade.\nO Duque de Alba dispuxo ent\u00f3n un\u00a0terzo\u00a0de veteranos xunto con doce\u00a0compa\u00f1\u00edas\u00a0de\u00a0val\u00f3ns\u00a0(en total uns 4.000 homes) baixo as ordes de\u00a0Juli\u00e1n Romero,\u00a0para se introducir en Holanda, co\u00a0obxectivo de apoderarse das aldeas ricas e as cidades pr\u00f3ximas entre Leiden, Delft, a costa e o\u00a0r\u00edo Mosa,\u00a0de xeito que quedase cortada calquera posibilidade de auxilio \u00e1 asediada Leiden.\u00a0As tropas espa\u00f1olas capturaron\u00a0A Haia\u00a0sen\u00a0resistencia e axi\u00f1a fortificaron a cidade.\nMentres tanto, o rexemento de\u00a0ingleses,\u00a0escoceses,\u00a0algunhas compa\u00f1\u00edas\u00a0francesas\u00a0de\u00a0Hugonotes, baixo as ordes de Thomas Morgan,\u00a0 ademais das tropas holandesas comandadas polo\u00a0Pr\u00edncipe de Orange\u00a0foron tomando posici\u00f3ns nas aldeas entre Delft e\u00a0Rotterdam, que estaban f\u00f3ra do control espa\u00f1ol.\u00a0Dispux\u00e9ronse protexidos por\u00a0trincheiras\u00a0a ambas as beiras das estradas.\u00a0Esta posici\u00f3n asegur\u00e1balle ao Pr\u00edncipe de Orange o control da \u00e1rea dos vales dos r\u00edos\u00a0IJssel\u00a0e Mosa.\nDesenvolvemento.\nAs forzas holandesas albiscaron a aproximaci\u00f3n a Delft cando estas atravesaban os arredores da Haia.\u00a0As tropas espa\u00f1olas comandadas por Juli\u00e1n Romero\u00a0atrincheir\u00e1ronse nunha ponte de pedra a medio cami\u00f1o entre A Haia e Delft, e cortaron a pasaxe cara a Leiden.\u00a0Os holandeses queimaron todas as casas das aforas para privar os espa\u00f1ois de calquera refuxio.\u00a0O Pr\u00edncipe de Orange ti\u00f1a un total de 6.000 homes entre Rotterdam e Delft, mais non ti\u00f1a suficientes tropas experimentadas para se enfrontaren aos terzos espa\u00f1ois en combate aberto.\nFrancisco de Valdez constru\u00edu unhas barcas nas que introduciu case un milleiro de efectivos ben seleccionados,\u00a0coa intenci\u00f3n de ga\u00f1ar a cidade \u00e1 noite entrando desde diferentes flancos.\u00a0Algunhas destas embarcaci\u00f3ns conseguiron entrar en Delft, coa axuda dun\u00a0esp\u00eda\u00a0franc\u00e9s, mais a gornici\u00f3n estaba alerta e conseguir abater ou capturar os atacantes espa\u00f1ois.\u00a0Mentres, no basti\u00f3n de Polderwaert, nas aforas de Delft, o capit\u00e1n Chester e a s\u00faa compa\u00f1\u00eda de 200 homes ingleses armados repel\u00edan o ataque espa\u00f1ol causando numerosas baixas.\nAnte esta situaci\u00f3n defensiva, Valdez decidiu emprender o gran asalto \u00e1 cidade.\u00a0Co\u00f1ecedores desta decisi\u00f3n pola informaci\u00f3n obtida fundamentalmente polos labores de\u00a0intelixencia\u00a0e polas confesi\u00f3ns dos prisioneiros, a gornici\u00f3n defensiva reforzouse con arredor dun milleiro m\u00e1is de homes procedentes das aldeas pr\u00f3ximas\u00a0e os can\u00f3ns carg\u00e1ronse\u00a0con calquera cousa que puidese resultar eficaz\u00a0(balas de mosquete,\u00a0cravos, etc.).\nNo entanto, o asalto final non chegou a producirse, xa que Valdez considerou que as defensas eran moito m\u00e1is fortes do que en principio consideraran.\u00a0Ao considerar improcedente o ataque, as tropas espa\u00f1olas retir\u00e1ronse.\nConsecuencias.\nA\u00ednda sen culminar a ofensiva, o ex\u00e9rcito espa\u00f1ol perdeu 700 homes, maioritariamente nas aforas da cidade.\u00a0Delft e tam\u00e9n outras cidades holandesas conseguiran salvarse, o que implicaba ademais unha esperanza para a poboaci\u00f3n asediada en Leiden.\nLogo destas tentativas infrutuosas, Valdez informou o Duque de Alba da s\u00faa derrota e de que a vitoria non poder\u00eda producirse sen unha forza maior, fundamentalmente de artillar\u00eda.\u00a0O Duque determinou non reforzar as tropas, o que significaba que as que hab\u00eda despregadas ter\u00edan que abandonar a zona.\nPola s\u00faa acci\u00f3n na axuda para repeler o ataque espa\u00f1ol na cidade, o Pr\u00edncipe de Orange promoveu a Chester ao rango de tenente coronel.\u00a0Pola s\u00faa banda, o\u00a0Duque de Alba solicitou o seu retiro e\u00a0partiu dos Pa\u00edses Baixos en\u00a01574."}
{"id": "391704", "revid": "1093", "url": "https://gl.wikipedia.org/wiki?curid=391704", "title": "Vja\u010deslav Vsevolodovi\u010d Ivanov", "text": ""}
{"id": "391705", "revid": "5863", "url": "https://gl.wikipedia.org/wiki?curid=391705", "title": "Ant\u00f3n Cortizas Amado", "text": ""}
{"id": "391706", "revid": "1093", "url": "https://gl.wikipedia.org/wiki?curid=391706", "title": "Manuel Coia Franco", "text": ""}
{"id": "391709", "revid": "23204", "url": "https://gl.wikipedia.org/wiki?curid=391709", "title": "Satenta", "text": "Satenta \u00e9 unha banda de punk en galego formada no 2015 en Valga, cuxo nome est\u00e1 inspirado na forma en que a xente maior pronuncia certos n\u00fameros, neste caso o 70.\nHistoria.\nInicios.\nNo 2015, os valgueses Xacobe Barreiro e Andr\u00e9s Constantino, que se encontraban experimentando cun proxecto de punk chamado Mitose Masculina, os padroneses Adri\u00e1n Rivas e David Dom\u00ednguez, e o cesur\u00e9s Pablo Potel, que formaba parte doutro grupo da zona que acabar\u00eda por desfacerse, deciden xuntarse para formar un grupo que deu lugar a Satenta.\nNos primeiros ensaios comezaron a tocar uns temas que ti\u00f1a Andr\u00e9s a medio facer, as\u00ed como a compo\u00f1er alg\u00fan tema novo e a preparar algunha cover. Estes tempos estiveron marcados polas ausencias de Pablo por motivos persoais, as cales fixeron que a evoluci\u00f3n do grupo fose lenta. Xa no 2017 e con varios temas propios rematados gravan a demo \"Lavado R\u00e1pido\", que inclu\u00eda \"O Estrume, Cabr\u00f3n, Pan con Punk\" e \"Pantallas.\" En setembro dese ano ch\u00e9galles a oportunidade de tocar no Festivalo de Manselle, compartindo cartel con Secho, Noite Fechada e Nao, no que ser\u00eda o seu primeiro concerto e d\u00e1ndose a co\u00f1ecer cos seus propios temas, as\u00ed como con versi\u00f3ns de grupos como Guns N' Roses, The Clash, Blink-182 ou The Offspring.\nNo 2018, Pablo Potel deixa a banda, xa que, por motivos acad\u00e9micos decide irse a Dinamarca. Isto deixa ao grupo sen voz e cun futuro incerto. O seu sitio oc\u00fapao o valgu\u00e9s, a\u00ednda que su\u00edzo de nacemento, Jonatan Losas \"Pascolo\", que entra en Satenta como novo vocalista. Con esta formaci\u00f3n as\u00e9ntaste o grupo e ten presenza en varios festivais coma o III Oeste Rock, o II Festiagui\u00f1o ou o Mat-Fest.\nXa non quedan Se\u00f1ores.\nNo 2019 gravan, no estudio Treboada na Coru\u00f1a, un EP chamado Xa non quedan Se\u00f1ores, sendo o seu primeiro traballo de estudio. Este EP incl\u00fae os temas \"Dame Cambio, Escapar, Pantallas, Os de Sempre, NTK+, San Xo\u00e1n,\" e \"Se\u00f1ores,\" e foi publicado o 9 de novembro dese mesmo ano. Con motivo desta publicaci\u00f3n, programan varios concertos de presentaci\u00f3n durante os seguintes meses, dos cales s\u00f3 poden realizar dous debido a que, en xaneiro do 2020, Cobi vese na obriga de deixar a banda por motivos laborais.\nDeste xeito o grupo at\u00f3pase sen bater\u00eda, situaci\u00f3n que se lle complica a\u00ednda m\u00e1is coa chegada da pandemia da COVID-19.\nCambios e asentamento da formaci\u00f3n.\nEn marzo do 2020, ao finalizar o confinamento, incorp\u00f3rase o bater\u00eda padron\u00e9s David Gonz\u00e1lez, sendo a s\u00faa estrea en directo no festival Rock in Rian 2021, onde accederon a tocar despois de ser elixidos como ga\u00f1adores do concurso realizado polo festival, no cal participaron co v\u00eddeo do tema \"Os de Sempre\".\nNo 2022 dan un concerto nas Festas da Pascua do concello de Padr\u00f3n, sendo este o \u00faltimo con David na bater\u00eda, xa que uns meses despois anuncian a s\u00faa decisi\u00f3n de deixar o grupo para continuar con outros proxectos. Como consecuencia, volve Cobi e tras un par de concertos no 2023 anuncian nas redes que est\u00e1n preparando un novo traballo nun estudio."}
{"id": "391710", "revid": "5863", "url": "https://gl.wikipedia.org/wiki?curid=391710", "title": "Xos\u00e9 Ram\u00f3n Crecente Vega", "text": ""}
{"id": "391711", "revid": "5863", "url": "https://gl.wikipedia.org/wiki?curid=391711", "title": "Xos\u00e9 Mar\u00eda Costa G\u00f3mez", "text": ""}
{"id": "391713", "revid": "5863", "url": "https://gl.wikipedia.org/wiki?curid=391713", "title": "Florentino L\u00f3pez Alonso Cuevillas", "text": ""}
{"id": "391714", "revid": "5863", "url": "https://gl.wikipedia.org/wiki?curid=391714", "title": "Xo\u00e1n R. Cuba", "text": ""}
{"id": "391715", "revid": "5863", "url": "https://gl.wikipedia.org/wiki?curid=391715", "title": "Diccionario de los seres m\u00edticos gallegos", "text": ""}
{"id": "391716", "revid": "5863", "url": "https://gl.wikipedia.org/wiki?curid=391716", "title": "C\u00e9sar Cunqueiro Gonz\u00e1lez-Seco", "text": ""}
{"id": "391717", "revid": "17467", "url": "https://gl.wikipedia.org/wiki?curid=391717", "title": "Diego Antonio Zernadas de Castro", "text": ""}
{"id": "391718", "revid": "17467", "url": "https://gl.wikipedia.org/wiki?curid=391718", "title": "Diego Antonio Zernadas y Castro", "text": ""}
{"id": "391720", "revid": "197", "url": "https://gl.wikipedia.org/wiki?curid=391720", "title": "Komi", "text": ""}
{"id": "391721", "revid": "65337", "url": "https://gl.wikipedia.org/wiki?curid=391721", "title": "Defensa de Delft", "text": ""}
{"id": "391722", "revid": "1131", "url": "https://gl.wikipedia.org/wiki?curid=391722", "title": "Aeroporto de N\u00fcrnberg", "text": "O aeroporto de N\u00fcrnberg (IATA: NUE, ICAO: EDDN) \u00e9 o aeroporto internacional da \u00e1rea metropolitana de N\u00fcrnberg e o segundo aeroporto m\u00e1is concorrido de Baviera, despois do de M\u00fanic. No 2018, con 4,5 mill\u00f3ns, foi o ano coa maior cantidade de pasaxeiros nese aeroporto. Foi o noveno aeroporto m\u00e1is transitado de Alema\u00f1a no 2022. Est\u00e1 situado a uns 5\u00a0km ao norte do centro da cidade e ofrece voos cara outros destinos do pa\u00eds ademais de a destinos metropolitanos e de ocio europeos, especialmente cara o Mediterr\u00e1neo,as Illas Canarias e Exipto."}
{"id": "391725", "revid": "22570", "url": "https://gl.wikipedia.org/wiki?curid=391725", "title": "O Alto de Bustelo, Carballedo, Carballedo", "text": "O Alto de Bustelo \u00e9 un lugar da parroquia de Carballedo, no concello lugu\u00e9s de Carballedo, na comarca de Chantada. No INE en 2016 aparecen Bustelo de Abaixo e Bustelo de Arriba, mais non o Alto de Bustelo. Tampouco aparece no SIXPAC mais si est\u00e1 recollido como entidade no Nomencl\u00e1tor de Galicia.\nToponimia.\nO top\u00f3nimo fai referencia a un lugar alto arredor de Bustelo. Este \u00e9 un diminutivo de (lat\u00edn tard\u00edo, do celta ): terreo de pastos para o gando (bois).. "}
{"id": "391727", "revid": "98629", "url": "https://gl.wikipedia.org/wiki?curid=391727", "title": "Black Robe (filme)", "text": "Black Robe \u00e9 un\u00a0filme canadense-australiano dirixido por Bruce Beresford que se estreou en 1991. O gui\u00f3n foi escrito polo autor Brian Moore, que o adaptou da s\u00faa propia novela hom\u00f3nima.\nO personaxe principal, o padre LaForgue, \u00e9 interpretado por Lothaire Bluteau, xunto con Aden Young, Sandrine Holt, Tantoo Cardinal, August Schellenberg, Gordon Tootoosis e Raoul Trujillo nos papeis secundarios. Foi a primeira coproduci\u00f3n entre Australia e o Canad\u00e1. Foi rodado completamente na provincia canadense do Quebec.&lt;/small&gt;"}
{"id": "391729", "revid": "1131", "url": "https://gl.wikipedia.org/wiki?curid=391729", "title": "Aeroporto de Bergen, Flesland", "text": "O aeroporto de Bergen, Flesland (IATA: BGO, ICAO: ENBR) \u00e9 un aeroporto internacional situado en Flesland, en Bergen, unha cidade e municipio do condado noruegu\u00e9s de Hordaland. Tr\u00e1tase do segundo aeroporto m\u00e1is concorrido de Noruega, con 6 021 020 pasaxeiros no ano 2015. Flesland est\u00e1 operado por Avinor, unha compa\u00f1\u00eda estatal. Ata 1999 a Estaci\u00f3n A\u00e9rea de Flesland da Forza A\u00e9rea de Noruega atop\u00e1base no aeroporto.\nScandinavian Airlines (SAS), Norwegian Air Shuttle e Wider\u00f8e son as principais aeroli\u00f1as que operan en Bergen. A ruta ao aeroporto de Oslo-Gardermoen est\u00e1 entre as m\u00e1is concorridas de Europa. Dende o aeroporto as compa\u00f1\u00edas CHC Helikopter Service e Bristow Norway tam\u00e9n xeran un tr\u00e1fico significativo cara as plataforma petrol\u00edferas no mar do Norte.\nOrixinalmente Bergen estaba servido por aer\u00f3dromos para hidroavi\u00f3ns en Flat\u00f8y, Sandviken e Herdla. O financiamento de Flesland asegurouse en gran medida a trav\u00e9s de fondos da OTAN e o aeroporto inaugurouse o 2 de outubro de 1955. Ata os anos 80 Bergen foi o aeroporto noruegu\u00e9s usado por SAS para os seus voos intercontinentais cara Nova York. No ano 1988 e en agosto de 2017 inaugur\u00e1ronse novas terminais nas s\u00faas instalaci\u00f3ns. O tranv\u00eda de Bergen ampliouse cara o aeroporto, inaugur\u00e1ndose a li\u00f1a en abril de 2017."}
{"id": "391730", "revid": "865", "url": "https://gl.wikipedia.org/wiki?curid=391730", "title": "Aeroporto de Bergen", "text": ""}
{"id": "391733", "revid": "98629", "url": "https://gl.wikipedia.org/wiki?curid=391733", "title": "Running Deer (filme)", "text": "Running Deer\u00a0\u00e9 unha curtametraxe de Toy Gun Films que se estreou en xu\u00f1o de 2013. Escrita por Jeff Goldberg (\"Half Good Killer\"), dirixida por Brent Ryan Green e producida por Brent Ryan Green e Jeff Goldberg, que son cofundadores de Toy Gun Films."}
{"id": "391734", "revid": "5863", "url": "https://gl.wikipedia.org/wiki?curid=391734", "title": "Piero della Francesca", "text": "Piero della Francesca, nado en Sansepolcro en 1415 e finado na mesma cidade o 12 de outubro de 1492, foi un pintor italiano do Quattrocento. Igual que os grandes mestres do seu tempo, Piero destacou sempre pola creatividade en relaci\u00f3n ao pasado medieval, presentando t\u00e9cnicas e tem\u00e1ticas innovadoras como o uso da tea e da pintura \u00f3 \u00f3leo, o retrato, a representaci\u00f3n da natureza, o nu, e, especialmente, a perspectiva e a creaci\u00f3n do volume. No s\u00e9culo XV, Piero della Francesca, desenvolveu unha pintura persoal e solemne, mesturando formas xeom\u00e9tricas e cores intensas. A s\u00faa pintura difer\u00e9nciase pola utilizaci\u00f3n da xeometr\u00eda espacial e abstracci\u00f3n.\nTraxectoria.\nCo\u00f1\u00e9cese pouco sobre a biograf\u00eda do artista. Naceu en Borgo Santo Sepolcro, na rexi\u00f3n da Toscana, fillo do riqu\u00edsimo comerciante de tecidos Benedetto de' Franceschi, co nome de Pietro Franceschi e polo tanto pertenc\u00eda a unha das m\u00e1is distinguidas familias aristocr\u00e1ticas da historia da Toscana e de Italia. Co nome art\u00edstico de Piero della Francesca, Pietro posibelmente estudou cos artistas de Siena, onde viviu. En 1439, traballaba con Domencio Veneziano nos frescos para o hospital de Santa Maria Nuova, en Florencia. Tam\u00e9n traballou en Rimini, Roma e Ferrara, onde a s\u00faa influencia se aprecia no traballo aleg\u00f3rico de Cosimo Tura. Entre os seus disc\u00edpulos est\u00e1 Melozzo da Forl\u00ec.\nEn Arezzo, pr\u00f3ximo \u00e1 s\u00faa cidade natal, creou o pol\u00edptico \"Misericordia\" (1462?) e o fresco \"Resurrecci\u00f3n\" (1460?), onde empregou varias perspectivas. O conxunto de frescos realizados para a capela de San Francisco de Arezzo representan \"A Lenda da Verdadeira Cruz\" (1452-59) e son os m\u00e1is representativos do seu traballo. A obra incompleta \"A Natividade\" enc\u00f3ntrase actualmente en Londres. \u00c9 da s\u00faa autor\u00eda o d\u00edptico que retrata os duques de Urbino, Frederico de Montefeltro e a s\u00faa esposa, Battista Sforza. De feito, tal obra ser\u00eda, no s\u00e9culo XX, de importancia fundamental para a aparici\u00f3n do cubismo, pois foi obxecto de estudos por parte de Picasso, Braque e outros, en funci\u00f3n da construci\u00f3n case xeom\u00e9trica dos rostros retratados. Cando comezou a ficar cego, Piero pasou a dedicarse \u00e1 matem\u00e1tica, escribindo o tratado \"De prospectiva pingendi\".\nCaracter\u00edsticas.\nO sentido po\u00e9tico da arte de Piero della Francesca expr\u00e9sase no sentimento de intemporalidade transmitido pola harmon\u00eda dos tons claros e polo tratamento dado \u00e1s figuras, tratadas en volumes simples. O termo que mellor define a s\u00faa arte \u00e9 \"tranquilidade\", o que non dispensa un tratamento t\u00e9cnico rigoroso. O estudo da perspectiva, especialmente, absorbeu o pintor, dedicando os \u00faltimos anos da s\u00faa vida a escribir tratados sobre matem\u00e1tica e perspectiva. A s\u00faa obra caracter\u00edzase por unha dignidade cl\u00e1sica, similar a Masaccio."}
{"id": "391735", "revid": "23204", "url": "https://gl.wikipedia.org/wiki?curid=391735", "title": "Lothaire Bluteau", "text": "Lothaire Bluteau, nado en Montreal o 14 de abril de 1957, \u00e9 un actor canadense. Lothaire Bluteau traballou en teatro, cine e televisi\u00f3n en produci\u00f3ns canadenses e internacionais. Abandonou a medicina e chamou a atenci\u00f3n no mundo da intepretaci\u00f3n polo seu papel en \"Les Fous de bassan\" de Yves Simoneau. Despois de recibir boas cr\u00edticas pola versi\u00f3n teatral de \"Being at Home with Claude\", ga\u00f1ou o Premio Genie \u00f3 mellor actor no filme de Denys Arcand \"J\u00e9sus de Montr\u00e9al\". Tam\u00e9n apareceu en \"Black Robe\" e \"Le Confessionnal\" de Robert Lepage, as\u00ed como nas produci\u00f3ns internacionais \"Orlando\" (1992), \"I Shot Andy Warhol\" (1996) e \"Regression\" (2015).\nTivo un papel recorrente na terceira tempada da serie \"24\", na pel de Marcus Alvers. Na cuarta tempada de \"The Tudors\", interpretou a Charles de Marillac, embaixador franc\u00e9s na corte de Henrique VIII. En xullo de 2014, anunciouse a s\u00faa incorporaci\u00f3n \u00e1 serie \"Vikings\" intepretando o rei de Francia Carlos III."}
{"id": "391736", "revid": "27155", "url": "https://gl.wikipedia.org/wiki?curid=391736", "title": "Ribulosa-1,5-bisfosfato", "text": ""}
{"id": "391737", "revid": "89787", "url": "https://gl.wikipedia.org/wiki?curid=391737", "title": "DHC Delft", "text": "Delfia Hollandia Combinatie\u00a0(co\u00f1ecido habitualmente polas s\u00faas siglas\u00a0DHC), \u00e9 un club de f\u00fatbol da cidade de Delft, na Holanda Meridional (Pa\u00edses Baixos). Na tempada 2016-2017 xoga na liga de f\u00fatbol afeccionado Hoofdklasse A.\nHistoria.\nO equipo foi fundado o 17 de marzo de 1910. O DHC participou nas competici\u00f3ns de f\u00fatbol profesional desde 1955 a 1968, chegando a rematar d\u00faas veces en segunda posici\u00f3n na segunda categor\u00eda do pa\u00eds (\"Eerste Divisie\"). Previamente, en 1933, un dos seus xogadores, Joop van Nellen, chegou a formar parte da Selecci\u00f3n dos Pa\u00edses Baixos nun partido xogado ante a Selecci\u00f3n de B\u00e9lxica.\nEn 1967, o DHC acadou a derradeira posici\u00f3n na \"Eerste Divisie\" e, por mor dos problemas financeiros derivados dese feito, o club viuse obrigado\u00a0a fusionarse cunha secci\u00f3n do Xerxes de Rotterdam,\u00a0que daquela xogaba na\u00a0 primeira divisi\u00f3n do pa\u00eds. No entanto, os problemas financeiros non acabaron e a entidade acabou por disolverse.\nUn ano antes da fusi\u00f3n co Xerxes, en 1966, e f\u00f3ra do f\u00fatbol profesional, o DHC puxo en marcha unha nova secci\u00f3n de afeccionados que comezou competindo na \"Vierde Klasse\"\u00a0(a s\u00e9tima categor\u00eda do f\u00fatbol holand\u00e9s da \u00e9poca). Algo m\u00e1is dunha d\u00e9cada m\u00e1is tarde, o DHC acadou as ligas superiores do f\u00fatbol afeccionado, ata que en 1983 e en 1985\u00a0conseguiu o campionato do f\u00fatbol afeccionado holand\u00e9s."}
{"id": "391738", "revid": "50011", "url": "https://gl.wikipedia.org/wiki?curid=391738", "title": "Federaci\u00f3n Galega de F\u00fatbol", "text": ""}
{"id": "391739", "revid": "50011", "url": "https://gl.wikipedia.org/wiki?curid=391739", "title": "Preferente Auton\u00f3mica de Galicia", "text": ""}
{"id": "391743", "revid": "98629", "url": "https://gl.wikipedia.org/wiki?curid=391743", "title": "Tres pasos polo misterio", "text": "Tres pasos polo misterio \u00e9 un libro de tres relatos de misterio de Agust\u00edn Fern\u00e1ndez Paz publicado en 2004 na Colecci\u00f3n F\u00f3ra de Xogo de Edici\u00f3ns Xerais de Galicia. \nTrama.\nA serpe de pedra.\nO narrador protagonista, pechado nunha cl\u00ednica, agarda a chegada da l\u00faa chea que provocar\u00e1 a s\u00faa morte. Como se sente respons\u00e1bel do perigo que ameaza a toda a humanidade decide deixar por escrito os acontecementos que o levaron a esta situaci\u00f3n coa esperanza de que algu\u00e9n entenda a mensaxe.\nNacido nunha casa moi pr\u00f3xima ao Museo Provincial de Lugo desde neno pasou horas nel, atra\u00eddo polas pegadas dos primeiros poboadores de Galicia, o que o levou a especializarse en arqueolox\u00eda prehist\u00f3rica, concretamente na cultura megal\u00edtica, e a traballar no Museo de Lugo onde conseguiu da Deputaci\u00f3n unha axuda econ\u00f3mica para escavar a necr\u00f3pole megal\u00edtica Roza das Modias.\nDeciden expo\u00f1er unha vitrina espec\u00edfica cos achados da escavaci\u00f3n, dos cales os m\u00e1is importantes eran \"tres anacos de s\u00edlex de forma cil\u00edndrica, duns 25 cent\u00edmetros de lonxitude cada un. S\u00f3 que non eran pezas illadas; se as colocabas na orde correcta, o que se formaba era o corpo dunha serpe, coa cabeza no estremo dunha delas e a cola c\u00f3nica no final da terceira. Unha cobra de tres pezas, a proba irrecusable de que o culto das serpes tivera no noso pa\u00eds un lugar sobranceiro durante a etapa megal\u00edtica.\"\nAlg\u00fan tempo despois dec\u00e1tase do estra\u00f1o comportamento dalg\u00fans dos visitantes, sobre todo dunha parella de estranxeiros que todos os d\u00edas pasaba tempo diante da vitrina, e despois de que por d\u00faas veces aparecesen revoltas todas as pezas sen explicaci\u00f3n aparente, cae na conta de que iso sucede en noite de l\u00faa chea, polo que na pr\u00f3xima ocasi\u00f3n permanece agochado dentro do Museo e o que conta ao d\u00eda seguinte ningu\u00e9n llo cre.\nA vella foto das estrelas.\nA narradora protagonista deixa por escrito a extraordinaria vivencia que lle aconteceu o pasado nove de xullo.\nAos seus quince anos recibe con enfado a decisi\u00f3n dos pais de faceren os tres o cami\u00f1o de Santiago desde O Cebreiro. Despois dunha viaxe desde Vigo que lle pareceu un retroceso no tempo, inst\u00e1lanse nunha fonda para \u00edrense acostumando \u00e1s cami\u00f1adas. Na noite do nove de xullo, despois de estar de tertulia co resto dos h\u00f3spedes, sae dar un paseo e acaba de conversa cun rapaz baixo o ceo estrelado. Ao d\u00eda seguinte, a dona da fonda c\u00f3ntalle quen \u00e9 ese mozo.\nAs sombras do faro.\nEste relato conta cunha primeira versi\u00f3n, m\u00e1is esquem\u00e1tica, no volume colectivo \"Historias para calquera lugar\" (Edici\u00f3ns Xerais, colecci\u00f3n Merl\u00edn, 2001) .\nO narrador protagonista volve a Pontebranca trinta anos despois de abandonar a vila, onde pasou un ano cando ti\u00f1a dezaseis. O causante desta volta foi a morte de seu pai, hai case un ano, cando ao revisar as s\u00faas pertenzas descobre unha carpeta con fotos de Marta e lembra aquel primeiro amor esquecido e os estra\u00f1os sucesos vividos no faro.\nConta a s\u00faa chegada a Pontebranca, no ver\u00e1n de 1972, o aburrimento deses meses nos que non co\u00f1ec\u00eda a ningu\u00e9n, o inicio no instituto e Marta, a s\u00faa compa\u00f1eira de pupitre e primeiro amor. As fotos que lle fixo, os paseos en bicicleta e o seu repentino malestar cando el lle fala de visitaren o faro, lugar ao que non vai ningu\u00e9n e ela faille prometer que nunca ir\u00e1. Mais el falta \u00e1 s\u00faa promesa e unha tarde de outono ach\u00e9gase a el con dificultade pois o cami\u00f1o est\u00e1 cuberto de silvas. \u00c1 volta ten unha desacougante visi\u00f3n e acaba rabu\u00f1ado polas silvas.\nA\u00ednda que ten remorsos, non lle conta nada a Marta ata a primavera; el pensa que se enfadar\u00e1 por faltar \u00e1 s\u00faa palabra e ocultarllo mais uns d\u00edas despois ela proponlle visit\u00e1reno os dous xuntos. Esa visita acabar\u00e1 supondo o final da s\u00faa relaci\u00f3n e en \u00faltima instancia a s\u00faa marcha da vila.\nPouco a pouco ir\u00e1 esquecendo esa etapa da s\u00faa vida; facendo a carreira de Xeograf\u00eda e Historia descobre a raz\u00f3n pola que o faro parec\u00eda maldito para a poboaci\u00f3n de Pontebranca pero a vida contin\u00faa e non ser\u00e1 ata agora cando decida volver para pechar a d\u00e9beda de tantos anos atr\u00e1s.\nReferencias literarias na obra.\nComo \u00e9 usual en toda a obra de Agust\u00edn Fern\u00e1ndez Paz, no libro, ademais das citas que encabezan cada cap\u00edtulo, hai multitude de referencias literarias:\nWilliam Stukeley,Florentino L\u00f3pez Cuevillas e Ferm\u00edn Bouza-Brey no primeiro relato.\nUx\u00edo Novoneyra e Alan Moore no segundo.\nAlbert Camus, Celso Emilio Ferreiro, Franz Kafka, Ray Bradbury, James Joyce no terceiro\u2026\nTraduci\u00f3ns.\nFoi traducida ao catal\u00e1n por Josep Franco Mart\u00ednez no ano 2004 co t\u00edtulo de \"Tres passes pel misteri\" en Edicions Bromera .\nE ao castel\u00e1n por Rafael Chac\u00f3n Calvar no ano 2009 co t\u00edtulo de \"Tres pasos por el misterio\" na Editorial Anaya ."}
{"id": "391745", "revid": "56817", "url": "https://gl.wikipedia.org/wiki?curid=391745", "title": "Tratado de Alcoutim", "text": "O Tratado de Alcoutim, denominado na s\u00faa \u00e9poca como as \"Paces de Alcoutim\", foi un tratado de paz que se concertou o 31 de marzo de 1371 na vila arraina de Alcoutim, no Algarve, entre os reis Fernando I de Portugal e Henrique II de Castela, que po\u00f1\u00eda fin \u00e1 primeira das guerras fernandinas.\nCl\u00e1usulas.\nPolas s\u00faas cl\u00e1usulas, o soberano de Portugal compromet\u00edase a manter boas relaci\u00f3ns co rei de Francia.\nAdemais da paz na primeira guerra fernandina (1372-1373), estipul\u00e1base o casamento do rei portugu\u00e9s con Leonor de Trast\u00e1mara filla do rei castel\u00e1n.\nO tratado foi confirmado no mesmo ano en Toro, onde o xuraron o rei, e os nobres e prelados de Castela.\nNo ano seguinte celebrouse un novo acordo (abril de 1372), en Tui (o tratado de Tui), que modificaba as condi\u00f3ns propostas en Alcoutim. Especialmente, dispensando o referido compromiso de casamento, e restabelec\u00e9ndose de novo a fronteira anterior ao Tratado de Alcoutim."}
{"id": "391747", "revid": "50011", "url": "https://gl.wikipedia.org/wiki?curid=391747", "title": "Primeira Auton\u00f3mica de Galicia", "text": ""}
{"id": "391751", "revid": "50011", "url": "https://gl.wikipedia.org/wiki?curid=391751", "title": "Segunda Auton\u00f3mica de Galicia", "text": ""}
{"id": "391754", "revid": "50011", "url": "https://gl.wikipedia.org/wiki?curid=391754", "title": "Terceira Auton\u00f3mica de Galicia", "text": ""}
{"id": "391755", "revid": "23204", "url": "https://gl.wikipedia.org/wiki?curid=391755", "title": "Miguel Coniates", "text": "Miguel Coniates, ou Acominatus (en grego \u039c\u03b9\u03c7\u03b1\u03ae\u03bb \u03a7\u03c9\u03bd\u03b9\u03ac\u03c4\u03b7\u03c2), nado en Chonai c. 1140 e finado na illa de Ceos en 1220, foi un escritor bizantino e eclesi\u00e1stico, irm\u00e1n m\u00e1is vello do historiador Nicetas Coniates.\nTraxectoria.\nNaceu en Chonae (hoxe Honaz, veci\u00f1a \u00e1 antiga Colosas en Frixia). Estudou en Constantinopla e foi alumno de Eustacio de Tesal\u00f3nica. Ao redor de 1175 foi nomeado arcebispo de Atenas. En 1204, defendeu a Acr\u00f3pole de Atenas do ataque de Le\u00f3n Esguro, defend\u00e9ndoa at\u00e9 a chegada da Cuarta Cruzada en 1205, momento en que lle entregou a cidade. Despois da toma de control polo Imperio Latino, retirouse \u00e1 illa de Ceos. Ao redor de 1217 trasladouse de novo ao mosteiro de Vodonitsa preto das Term\u00f3pilas, onde morreu.\nA\u00ednda sendo co\u00f1ecido polos estudosos cl\u00e1sicos como o \u00faltimo posuidor de versi\u00f3ns completas de Cal\u00edmaco, \"Hecale\" e \"Aitia\", foi un escritor vers\u00e1til, e compositor de homil\u00edas, discursos e poemas, que, coa s\u00faa correspondencia, proxectan luz sobre a miser\u00e1bel condici\u00f3n da \u00c1tica e Atenas nese momento .Son de destacar o seu memorial a Aleixo III Anxo sobre os abusos da administraci\u00f3n bizantina, o queixume po\u00e9tico sobre a dexeneraci\u00f3n de Atenas e a monodia polo seu irm\u00e1n Nicetas e Eustacio, arcebispo de Tesal\u00f3nica.\nVida.\nFigura eminente nas letras do s\u00e9culo XII e comezos do XIII, Miguel recibiu unha excelente instruci\u00f3n en Constantinopla xunto a Eustacio, bispo de Tesal\u00f3nica. Miguel escolleu a carreira eclesi\u00e1stica e foi arcebispo de Atenas durante preto de trinta anos; foi un ardente admirador da antig\u00fcidade hel\u00e9nica.\nViviu na s\u00faa residencia arcebispal da Acr\u00f3pole (na Idade Media hab\u00eda no antigo Parten\u00f3n un templo consagrado \u00e1 Virxe). Miraba \u00e1 cidade e aos seus habitantes cos ollos dun contempor\u00e1neo de Plat\u00f3n, e por tanto espant\u00e1balle o tremendo abismo que separaba aos atenienses contempor\u00e1neos dos helenos da antig\u00fcidade. O idealista Miguel non reparaba no fen\u00f3meno xeral que se produciu en toda Grecia, transformando a nacionalidade grega. A s\u00faa concepci\u00f3n ideal chocou deseguido coa dura realidade. No discurso de presentaci\u00f3n aos seus fregueses suxeriu aos atenienses que seguisen os nobres exemplos dos seus antepasados e citou como exemplos os nomes de Ar\u00edstides, Di\u00f3xenes, Pericles e Tem\u00edstocles, nun estilo enf\u00e1tico e metaf\u00f3rico cheo de citas antigas e b\u00edblicas e cheo de met\u00e1foras, que resultou escuro e incomprens\u00edbel para os auditores do novo metropolitano, porque tales expresi\u00f3ns estaban por encima da comprensi\u00f3n dos atenienses do s\u00e9culo \u03a7\u0399\u0399. O ilustrado Miguel notouno e nun dos seus seguintes serm\u00f3ns dixo con profunda amargura:\nO sabio Miguel Acominatos deixou pronto de ver nos seus contempor\u00e1neos atenienses aos descendentes directos dos antigos helenos:\nRodeado de b\u00e1rbaros, Miguel tem\u00eda converterse el mesmo en brut\u00e1n e b\u00e1rbaro. Queix\u00e1base da alteraci\u00f3n da lingua grega, evolucionada agora nunha especie de dialecto b\u00e1rbaro, o cal non chegou a comprender at\u00e9 despois de pasar tres anos en Atenas. Miguel habitou na Acr\u00f3pole at\u00e9 principios do s\u00e9culo XIII. Por mor da conquista de Atenas polos francos (aqu\u00ed a palabra \"francos\" fai referencia aos europeos occidentais adherentes ao catolicismo romano), houbo de ceder a s\u00faa sede a un bispo latino e pasou a \u00faltima parte da s\u00faa vida na pequena illa de Ceos, xunto ao litoral da \u00c1tica, e al\u00ed morreu e foi enterrado en 1220.\nObra.\nMiguel Acominatos deixou unha rica herdanza literaria que incl\u00fae serm\u00f3ns e discursos sobre temas diversos, moitas ep\u00edstolas e alg\u00fans poemas. O conxunto d\u00e1nos indicaci\u00f3ns preciosas sobre as condici\u00f3ns pol\u00edticas, morais e literarias da vida do seu tempo. Entre os seus poemas ha de colocarse, en primeiro termo, unha elex\u00eda i\u00e1mbica na honra de Atenas, \"primeira e \u00fanica lamentaci\u00f3n chegada a n\u00f3s sobre a ru\u00edna da antiga e gloriosa cidade.\" Na tosquedade que rodeaba a Atenas e de que fala Miguel, as\u00ed como na alteraci\u00f3n do idioma, han de verse, ante todo, certas pegadas da influencia eslava."}
{"id": "391757", "revid": "98629", "url": "https://gl.wikipedia.org/wiki?curid=391757", "title": "Tratado de Tui (1372)", "text": "O tratado de Tui foi un tratado asinado na cidade galega de Tui entre o rei de Portugal Fernando I e o rei de Castela Henrique II en abril de 1372.\nCl\u00e1usulas.\nNeste tratado modificaron algunhas das cl\u00e1usulas do tratado de Alcoutim, asinado entre ambos os monarcas o ano anterior, sendo as m\u00e1is importantes o acordo da anulaci\u00f3n do compromiso matrimonial do rei portugu\u00e9s coa infanta de Castela Leonor de Trast\u00e1mara, filla do rei castel\u00e1n, e o restablecemento das fronteiras entre ambos os reinos anteriroes \u00e1s acordadas no citado Tratado de Alcountim. "}
{"id": "391758", "revid": "98629", "url": "https://gl.wikipedia.org/wiki?curid=391758", "title": "Guthrum II de Anglia Oriental", "text": "Guthrum II de Anglia Oriental, finado en 916, foi un caudillo viquingo de orixe danesa e que gobernou o Danelaw tras a morte de Eric de Anglia Oriental no ano 902, ambos proced\u00edan da segunda horda viquinga que invadiu Inglaterra e co\u00f1\u00e9cese como o grande ex\u00e9rcito de ver\u00e1n.\nTraxectoria.\nA diferenza do seu predecesor do mesmo nome, Guthrum I de quen se te\u00f1en referencias fi\u00e1beis nas cr\u00f3nicas contempor\u00e1neas, non se co\u00f1ece moito do reinado de Guthrum II e a s\u00faa vida bas\u00e9ase en conxecturas comparativas entre diversas cr\u00f3nicas e pezas numism\u00e1ticas.\nBenjamin Thorpe, na s\u00faa traduci\u00f3n da obra \"History of England under the Anglo-Saxon Kings\" de Johann Martin Lappenberg ref\u00edrese a Guthrum II como o rei que gobernaba aos daneses de Anglia Oriental en 906 cando se asinou a paz con Eduardo o Vello. Thorpe fai presunci\u00f3n da firma do tratado de paz entre Eduardo e o segundo Guthrum en 906, base\u00e1ndose no testemu\u00f1o do cronista medieval Xo\u00e1n de Wallingford que menciona explicitamente a un segundo Guthrum durante o reinado de Eduardo. Outro historiador, Joseph Stevenson, traduciu a Wallingford uns anos m\u00e1is tarde e non acepta a lectura que fai Thorpe. Segundo Stevenson, foi o mesmo Guthrum que non morreu en 890 pero regresou a Dinamarca para gobernar ao seu pobo e de novo aparecer en Anglia Oriental m\u00e1is tarde durante o reinado do fillo de Eduardo, \u00c6thelstan e aparentemente aparece mencionado once veces entre 928 e 935. Sexa como for, a cr\u00f3nica anglosaxoa achega informaci\u00f3n sobre a morte dun Guthrum na batalla de Tempsford en 916 que coincide co fin do reinado dos daneses en Anglia Oriental e a posterior integraci\u00f3n do territorio como dominio de Eduardo o Vello.\nFrederick Attenborough na s\u00faa obra disputa ambas as versi\u00f3ns e ap\u00f3iase na versi\u00f3n do historiador alem\u00e1n Felix Liebermann, quen considera que o pre\u00e1mbulo das \"Leis de Eduardo e Guthrum\" non \u00e9 aut\u00e9ntico e data o pacto durante o reinado de \u00c6thelstan, volvendo dar protagonismo a un segundo Guthrum.\nSexa o documento un rexistro hist\u00f3rico datado en 906, reinado de Eduardo, ou un documento posterior durante o reinado do seu fillo \u00c6thelstan, os historiadores modernos como Patrick Wordmald datan a redacci\u00f3n das \"leis\" cara ao ano 1000 e din que foron escritas por Wulfstan de York (m. 1023)."}
{"id": "391759", "revid": "22795", "url": "https://gl.wikipedia.org/wiki?curid=391759", "title": "Tratado de Tui", "text": "Co nome de Tratado de Tui co\u00f1\u00e9cense dous tratados:"}
{"id": "391762", "revid": "624", "url": "https://gl.wikipedia.org/wiki?curid=391762", "title": "Guthrum II", "text": ""}
{"id": "391763", "revid": "23204", "url": "https://gl.wikipedia.org/wiki?curid=391763", "title": "\u00d3rix branco", "text": "O \u00f3rix branco (\"Oryx dammah\"), tam\u00e9n chamado \u00f3rix de cornos de cimitarra, \u00e9 unha especie de \"Oryx\"\u00a0que outrora viv\u00eda nunha ampla zona a trav\u00e9s do norte de \u00c1frica, pero que se extinguiu en liberdade\u00a0en 2000. \u00c9 unha especie de ant\u00edlope africano da subfamilia \"Hippotraginae\". \u00c9 a \u00fanica especie de \"Oryx\" que pos\u00fae cornos curvos, o que lle d\u00e1 o nome com\u00fan. O seu aspecto \u00e9 adoito no x\u00e9nero, pero os seus cornos c\u00farvanse cara a atr\u00e1s en forma de cimitarra e a s\u00faa pelaxe, a\u00ednda que branca, \u00e9 de cor avermellada nas patas e o pescozo, mentres que a m\u00e1scara facial \u00e9 case ausente.\nEsta especie presenta a particularidade de que foi domesticada no Antigo Exipto como animal produtor de carne. Eventualmente, a s\u00faa domesticaci\u00f3n caeu en desuso por mor da agresividade da especie. Distribu\u00edase por todo o territorio sahariano.\nConservaci\u00f3n.\nPor mor da caza excesiva e a competencia co gando dom\u00e9stico, foi declarado extinto en estado salvaxe, mais cons\u00e9rvanse exemplares en catividade. O informe de outubro de 2008 da Uni\u00f3n Mundial para a Conservaci\u00f3n da Natureza considerouno extinto en estado salvaxe, a\u00ednda que hai uns 1\u00a0250 exemplares en catividade (en 1996), e existe un plan en Tunisia para a s\u00faa reintroduci\u00f3n.\nEntre os intentos de conservaci\u00f3n destaca a introduci\u00f3n desta especie no Parque nacional de Souss-Massa, en Marrocos, co obxectivo de aclimatalo a condici\u00f3ns naturais e proceder, posteriormente, \u00e1 s\u00faa liberaci\u00f3n na s\u00faa antiga \u00e1rea de distribuci\u00f3n cando se poida garantir a s\u00faa supervivencia."}
{"id": "391764", "revid": "23204", "url": "https://gl.wikipedia.org/wiki?curid=391764", "title": "Oryx dammah", "text": ""}
{"id": "391765", "revid": "98629", "url": "https://gl.wikipedia.org/wiki?curid=391765", "title": "Guthrum I de Anglia Oriental", "text": "Guthrum o Vello (\"Gorm den Gamle\", \"Gorm den Barnl\u00f8se\"), finado c. 890, bautizado co nome de Aethelstan, foi rei dos viquingos daneses na zona chamada Danelaw.\nTraxectoria.\nGuthrum, fundador de Danelaw.\nA\u00ednda que se desco\u00f1ece como consolidou o seu dominio como rei sobre os outros xefes daneses en Danelaw (territorio de Inglaterra gobernado polos daneses), si sabemos que en 874 estaba en disposici\u00f3n de emprender unha guerra contra os sax\u00f3ns de Wessex e os seus reis, sobre todo contra Alfredo o Grande. En 876, Guthrum foi quen de conquistar varias partes dos reinos de Mercia e de Northumbria e a continuaci\u00f3n dirixiu a s\u00faa atenci\u00f3n cara a Wessex. O seu primeiro enfrontamento con Alfredo tivo lugar preto da fronteira galesa. Guthrum levou ao seu ex\u00e9rcito at\u00e9 o porto de Poole no sur de Inglaterra e al\u00ed uniuse con outro ex\u00e9rcito viquingo que estaba a invadir a \u00e1rea que se atopa entre os r\u00edos Frome e Trent, \u00e1rea gobernada por Alfredo. Segundo Asser, este primeiro enfrontamento tivo como resultado a vitoria viquinga, capturando Guthrum o \"castellum\" (un pequeno forte da \u00e9poca romana) e a praza fortificada de Wareham onde exist\u00eda un convento de monxas e desembocou na batalla de Wareham. Alfredo o Grande logrou negociar a paz, que foi rota en 877 cando Guthrum comezou unha serie de incursi\u00f3ns no interior de Wessex, obrigando a Alfredo a enfrontarse a el en varias contendas que continuou ga\u00f1ando o l\u00edder dan\u00e9s.\nDerrotado por Alfredo o Grande.\nGuthrum conquistar\u00eda toda Wessex se non sufrise unha derrota a mans de Alfredo na batalla de Edington (878). En dita batalla, todo o ex\u00e9rcito de Guthrum tivo que se retirar cara ao seu campamento onde foron asediados por Alfredo. Na Cr\u00f3nica Anglosaxoa expl\u00edcase que o ex\u00e9rcito invasor negociou a paz e que o resultado foi o \"Tratado de Wedmore\". A Cr\u00f3nica Anglosaxoa rexistra as\u00ed este evento: \nConversi\u00f3n ao cristianismo e paz.\nMediante o \"Tratado de Wedmore\" establec\u00e9ronse os l\u00edmites que divid\u00edan as terras de Alfredo e as de Guthrum. E, o que quizais sexa m\u00e1is importante, Guthrum aceptou o cristianismo e a Alfredo como padri\u00f1o. A conversi\u00f3n de Guthrum serviu como a s\u00faa promesa ou vinculaci\u00f3n legal ao tratado, cuxa importancia foi m\u00e1is pol\u00edtica que relixiosa.\nPoliticamente, a conversi\u00f3n ao cristianismo por parte de Guthrum non fixo desaparecer o dominio dan\u00e9s das zonas adquiridas por conquista. En lugar diso, non s\u00f3 supuxo o reco\u00f1ecemento da comunidade cristi\u00e1 que el gobernaba, sen\u00f3n que aumentou a s\u00faa propia autoridade e reclamaci\u00f3ns. Mediante a adopci\u00f3n do nome cristi\u00e1n Aethelstan, que ademais era o nome do irm\u00e1n maior de Alfredo, tranquilizou aos seus novos s\u00fabditos, indic\u00e1ndolles que a partir dese momento gobernar\u00eda como un rei cristi\u00e1n e non como un xefe pag\u00e1n. Guthrum mantivo as s\u00faas promesas do tratado e respectou a fronteira que separaba \"Danelaw\" da Inglaterra dominada polos ingleses. A\u00ednda que non logrou conquistar Wessex, Guthrum logrou conservar as terras que manti\u00f1a baixo o seu control f\u00f3ra das interferencias de Alfredo. Guthrum retirou o seu ex\u00e9rcito da fronteira occidental onde estaba orientado cara ao territorio de Alfredo e trasladouno cara ao leste, onde finalmente fundar\u00eda en 879 o reino de Anglia Oriental. Probablemente viviu o resto dos seus d\u00edas al\u00ed, morrendo en 890. De acordo cos \"Anais de Saint Neots\", Guthrum foi enterrado en Headleage, que normalmente se identifica como Hadleigh, Suffolk."}
{"id": "391766", "revid": "23204", "url": "https://gl.wikipedia.org/wiki?curid=391766", "title": "\u00d3rix de cornos de cimitarra", "text": ""}
{"id": "391770", "revid": "624", "url": "https://gl.wikipedia.org/wiki?curid=391770", "title": "Guthrum o Vello", "text": ""}
{"id": "391772", "revid": "624", "url": "https://gl.wikipedia.org/wiki?curid=391772", "title": "Edward o Vello", "text": ""}
{"id": "391773", "revid": "624", "url": "https://gl.wikipedia.org/wiki?curid=391773", "title": "Eorpwald de Anglia Oriental", "text": ""}
{"id": "391774", "revid": "1131", "url": "https://gl.wikipedia.org/wiki?curid=391774", "title": "Pablo Iglesias", "text": "O nome de Pablo Iglesias pode facer referencia a:"}
{"id": "391776", "revid": "22570", "url": "https://gl.wikipedia.org/wiki?curid=391776", "title": "A Canteira, Castro, Carballedo", "text": "A Canteira \u00e9 un lugar da parroquia de Castro, no concello lugu\u00e9s de Carballedo, na comarca de Chantada. Nin no INE en 2016 nin no SIXPAC figura esta entidade de poboaci\u00f3n, si aparece no Nomencl\u00e1tor de Galicia.\nToponimia.\nO top\u00f3nimo est\u00e1 relacionado cun sitio onde se traballan ou arrincan os cantos ou pedras para constru\u00edr. "}
{"id": "391777", "revid": "22570", "url": "https://gl.wikipedia.org/wiki?curid=391777", "title": "A Pena, Chouz\u00e1n, Carballedo", "text": "A Pena \u00e9 un lugar da parroquia de Chouz\u00e1n, no concello lugu\u00e9s de Carballedo, na comarca de Chantada. No INE en 2016 non aparece esta entidade de poboaci\u00f3n, tampouco no SIXPAC, pero si no Nomencl\u00e1tor de Galicia.\nToponimia.\nO top\u00f3nimo deriva do lat\u00edn , pedra, peneda . "}
{"id": "391778", "revid": "85894", "url": "https://gl.wikipedia.org/wiki?curid=391778", "title": "A Poxa, Chouz\u00e1n, Carballedo", "text": "A Poxa \u00e9 un lugar da parroquia de Chouz\u00e1n, no concello lugu\u00e9s de Carballedo, na comarca de Chantada. No INE en 2016 non aparece esta entidade de poboaci\u00f3n, tampouco no SIXPAC, pero si no Nomencl\u00e1tor de Galicia.\nToponimia.\nO top\u00f3nimo deriva do lat\u00edn , outeiro . "}
{"id": "391781", "revid": "23204", "url": "https://gl.wikipedia.org/wiki?curid=391781", "title": "Vladimir Voevodsky", "text": "Vladimir Alexandrovich Voevodsky\u00a0(/\u00a0v\u00a0\u0254\u026a\u00a0v\u00a0\u0252\u00a0d\u00a0s\u00a0k\u00a0i\u00a0/\u00a0;\u00a0en ruso:\u00a0\u0412\u043b\u0430\u0434\u0438\u043c\u0438\u0440 \u0410\u043b\u0435\u043a\u0441\u0430\u043d\u0434\u0440\u043e\u0432\u0438\u0447 \u0412\u043e\u0435\u0432\u043e\u0434\u0441\u043a\u0438\u0439) nado en Moscova o 4 de xu\u00f1o de 1966 e finado en Princeton (Nova Jersey) o 30 de setembro de 2017, foi un\u00a0matem\u00e1tico ruso que se nacionalizou como estadounidense. No ano 2002 ga\u00f1ou a Medalla Fields polo seu traballo no desenvolvemento da noci\u00f3n de homotop\u00eda para variedades alx\u00e9bricas e a formulaci\u00f3n da noci\u00f3n de cohomolox\u00eda.\nTraxectoria.\nFormaci\u00f3n.\nSeu pai, Alexander, dirixiu un laboratorio de f\u00edsica experimental na Academia de Ciencias de Rusia e a s\u00faa nai Tatyana Voevodskaya, era profesora de qu\u00edmica na Universidad de Moscova. Voievodski formouse na Universidade Estatal de Moscova entre 1983 e 1989. Estudou matem\u00e1ticas pola s\u00faa conta e debido ao nivel das s\u00faas invetigaci\u00f3ns foi invitado pola Universidade Harvard, sen pedir el a admisi\u00f3n.\nSendo al\u00ed estudante de primeiro ano o seu titor, George Shabat, presentoulle unha copia de \"Esquisse d'un Programme\" (en galego, \"bosquexo dun programa\"), que era unha proposta de investigaci\u00f3n matem\u00e1ticas para levala a cabo no futuro presentada polo franc\u00e9s de orixe alem\u00e1 Alexander Grothendieck en 1984, ao solicitar unha praza no CNRS. O propio Vladimir Voevodsky afirmou que \"aprendeu franc\u00e9s tan s\u00f3 para podela ler\" e que comezou as s\u00faas investigaci\u00f3ns a partir dela. Conseguiu o seu doutoramento en Filosof\u00eda e Matem\u00e1ticas en 1992, en Harvard, dirixido por de David Kazhdan.\nTraballou como profesor visitante na mesma universidade (1993-1996) e na Universidade de Northwestern en Illinois (1996-1998) para ocupar o posto de profesor numerario no Institute for Advanced Study,\u00a0de Princeton.\nActividade profesional.\nEn 1998 deu unha conferencia (\"A1-Homotopy Theory\") no Congreso Internacional de Matem\u00e1ticos en Berl\u00edn. O seu campo principal de traballo foi a xeometr\u00eda alx\u00e9brica abstracta.\nNo 2002 recibiu a Medalla Fields polas s\u00faas investigaci\u00f3ns e as achegas \u00e1 matem\u00e1tica moderna desenvolvendo a noci\u00f3n de homotop\u00eda para as variedades alx\u00e9bricas e formulou a noci\u00f3n de cohomolox\u00eda mot\u00edvica.\nFoi autor, xunto con Andrei Suslin\u00a0e Eric M. Friedlander, de \"Cycles, Transfers and mot\u00edvica homology Theories\"\",\" na que desenvolve a teor\u00eda da cohomolox\u00eda motivacional con certo detalle. Estes traballos permit\u00edronlle resolver en \u00e1lxebra a conxectura de Milnor\u00a0e a conxectura mot\u00edvica de Bloch-Kato. Sobre esta \u00faltima, presentou a proba da conxectura en xaneiro de 2009, nunha conferencia aniversario sobre Alexander Grothendieck organizada polo IHES (\"Institut des Hautes \u00c9tudes Scientifiques\").\u200b\nEn 2009, constru\u00edu o modelo univalente\u00a0da teor\u00eda de tipo Martin-L\u00f6f\u00a0(ou teor\u00eda intuicionista) en\u00a0conxuntos simpliciais.\u00a0Isto conduciu a avances importantes na teor\u00eda de tipos e ao desenvolvemento de novos fundamentos univalentes das matem\u00e1ticas nas que Voevodsky traballou nos seus \u00faltimos anos.\u00a0Traballou na creaci\u00f3n dunha biblioteca de\u00a0Coq\u00a0\"UniMath\" empregando ideas univalentes.\u200b\nA s\u00faa derradeira contribuci\u00f3n foi o axioma univalente ou axioma de univalencia, e traballaba na verificaci\u00f3n de demostraci\u00f3ns asistidas por ordenador cun programa inform\u00e1tico que axudaba a detectar erros matem\u00e1ticos involuntarios agochados nas demostraci\u00f3ns dos matem\u00e1ticos humanos mediante un procedemento que incorporaba as ideas de topolox\u00eda e xeometr\u00eda alx\u00e9brica na teor\u00eda de tipos.\nEn abril de 2016, a\u00a0Universidade de Gotemburgo\u00a0decidiu outorgarlle un doutoramento honor\u00edfico a Voevodsky.\nMorte e legado.\nVladimir Voevodsky traballou como profesor titular no Institute for Advanced Study,\u00a0de Princeton at\u00e9 o d\u00eda da s\u00faa morte. Morreu o 30 de setembro de 2017 na s\u00faa casa por causa desco\u00f1ecida. Posteriormente, o 11 de outubro un m\u00e9dico afirmou que a causa da morte fora un aneurisma."}
{"id": "391782", "revid": "15490", "url": "https://gl.wikipedia.org/wiki?curid=391782", "title": "Vlad\u00edmir Voievodski", "text": ""}
{"id": "391783", "revid": "98629", "url": "https://gl.wikipedia.org/wiki?curid=391783", "title": "Brendon Hartley", "text": "Brendon Hartley (nado o 10 de novembro de 1989) \u00e9 un piloto de carreiras profesionais de Nova Zelandia que actualmente compite no Campionato Mundial de Resistencia da FIA por Porsche en LMP1. Ga\u00f1ou o Campionato Mundial de Resistencia da FIA de 2015, xunto cos seus compa\u00f1eiros de equipo Mark Webber e Timo Bernhard, e actualmente lidera o Campionato Mundial de Resistencia da FIA de 2017 xunto Bernhard e Earl Bamber. Ga\u00f1ou as 24 Horas de Le Mans de 2017 con Bamber e Bernhard. Fixo o seu debut na F\u00f3rmula 1 coa Scuderia Toro Rosso no Gran Premio dos Estados Unidos de 2017.\nInicios.\nHartley naceu nunha familia ben integrada nos deportes de motor. O seu pai, Bryan, competera en moitas formas de deportes de motor, sobre todo a F\u00f3rmula Atlantic. \u00c1 idade de seis anos, Hartley comezou a s\u00faa carreira profesional nas carreiras de karts, seguindo os pasos do seu irm\u00e1n Nelson. Seis anos despois, participou na s\u00faa primeira carreira de campionato. Fronte moitos veteranos, Hartley terminou a tempada no s\u00e9timo posto. En 2003, aos trece anos tivo a s\u00faa primeira vitoria importante xa que ga\u00f1ou o Formula Ford Festival de Nova Zelandia dese ano, que permitiulle conseguir unha unidade para o campionato do ano seguinte na F\u00f3rmula Ford. Nun coche que utilizara o seu irm\u00e1n o ano anterior, empezou catro carreiras e ga\u00f1ou d\u00faas delas.\nLogo dunha tempada na F\u00f3rmula Toyota de Nova Zelandia, Hartley trasladouse a Europa, competindo na Eurocup Formula Renault 2.0 e F\u00f3rmula Renault 2.0. O neozeland\u00e9s terminou 14\u00ba e 10\u00ba no campionato de pilotos na Eurocopa e a Copa de Europa do Norte (NEC), respectivamente, ocupando unha posici\u00f3n de podio en Anderstorp nesta \u00faltima. O seu segundo ano na F\u00f3rmula Renault viuno quedar na Eurocopa, pero pasou da NEC ao campionato italiano. Ese ano logrou tres vitorias na Eurocup e tres podios no campionato italiano, e conseguiu o t\u00edtulo do campionato na Eurocopa. En 2007, Hartley tam\u00e9n fixo o seu debut no Masters de F\u00f3rmula 3 na carreira de Zolder, acabando cuarto. Isto proporcionoulle unha proba co A1 Team New Zealand e o t\u00edtulo de novato do ano.\nEn 2008, Hartley competiu na F\u00f3rmula 3 Brit\u00e1nica con Carlin Motorsport, ga\u00f1ou cinco carreiras e, finalmente, terminou o campionato en terceiro lugar, debido a unha maior cantidade de abandonos en comparaci\u00f3n coa dos seus compa\u00f1eiros de equipo, Jaime Alguersuari e Oliver Turvey. Cada un ti\u00f1a d\u00faas, mientras que Hartley ti\u00f1a seis. As\u00ed mesmo, competiu en oito carreiras na F\u00f3rmula 3 Euroseries con Carlin e RC Motorsport, e logrou dous finais nos puntos, a\u00ednda que non era elixible para puntos.\nPor outra banda, Hartley terminou quinto no Masters de F\u00f3rmula 3, e fixo unha carreira sensacional no Gran Premio de Macau para terminar en terceiro lugar, logo de estrelarse na carreira de cualificaci\u00f3n. Comezou 20\u00ba na grella e logrou a volta r\u00e1pida en carreira.\nQuedou con Carlin para disputar a F3 Euroseries en 2009, acabou und\u00e9cimo malia que faltou a d\u00faas roldas, debido aos compromisos da F\u00f3rmula Renault 3.5. Nesa serie, Hartley competiu co equipo campi\u00f3n defensor Tech 1 Racing, obtendo un segundo posto e un quinto como mellores resultados, terminando d\u00e9cimo quinto no campionato.\nConfirm\u00e1rono en Tech 1 por unha tempada completa na F\u00f3rmula Renault 3.5 de 2010, onde se asociou co piloto australiano e compa\u00f1eiro en Red Bull Junior, Daniel Ricciardo. Durante as vacaci\u00f3ns de ver\u00e1n da serie, anunciouse que Hartley fora eliminado do Red Bull Junior Team. O seu asento tomouno o l\u00eddr do compionato da British Formula 3 Jean-\u00c9ric Vergne.\nMalia a perda do apoio de Red Bull, Hartley fixo a s\u00faa debut nas GP2 Series en Monza en setembro, substitu\u00edndo a Vladimir Arabadzhiev no equipo Coloni. Marcou un punto no final da tempada en Yas Mari\u00f1a para colocarse 27\u00ba no campionato.\nPara 2011, Hartley regresou a Formula Renault 3.5, conducindo xunto a Jan Charouz para o equipo Gravity-Charouz Racing. Tam\u00e9n regresou as GP2 para a oitava rolda da serie en Spa-Francorchamps, substitu\u00edndo a Kevin Mirocha e pilotando xunto a Johnny Cecotto Jr. no equipo Ocean Racing Technology, para quen probara antes do inicio da tempada. Terminou en quinto lugar na s\u00faa primeira carreira co equipo, e 19\u00ba no campionato.\nHartley comezou a tempada 2012 sen equipo, pero regresou a Ocean para a segunda rolda do campionato en Bahrain en lugar de Jon Lancaster. Logo das d\u00faas roldas en Bahrain, \u00e1 s\u00faa vez foi substitu\u00eddo por V\u00edctor Guerin. Terminou 25\u00ba no campionato.\nDado que non hab\u00eda unidades monoprazas adecuadas dispo\u00f1ibles, Hartley uniuse ao equipo de Murphy Prototypes sportscar, que compet\u00eda na clase LMP2 nas European Le Mans Series. Logo da cancelaci\u00f3n da segunda rolda do campionato ELMS (que ser\u00eda o evento debut de Hartley) e o futuro da serie en d\u00fabida, Murphy foi un dos varios equipos ELMS invitados a competir como invitado nas 6 Horas de Spa-Francorchamps, unha rolda do m\u00e1is prestixioso FIA World Endurance Championship. Conducindo no equipo Oreca 03 - Nissan, Hartley terminou d\u00e9cimo na xeral e terceiro na clase LMP2 cos seus compa\u00f1eiros de equipo Warren Hughes e Jody Firth. O tr\u00edo asociouse novamente para as 24 Horas de Le Mans, pero retirouse da carreira logo de completar 196 voltas do circu\u00edto.\nEn outubro de 2017 Hartley recibiu unha oferta para pilotar na F\u00f3rmula Un con Toro Rosso no Gran Premio dos Estados Unidos que se celebrou en Austin. Hartley substitu\u00edu a Pierre Gasly. Foi o debut de Hartley na F1 convert\u00e9ndose no noveno neozeland\u00e9s en competir na F\u00f3rmula Un.\nRexistro de carreiras.\nTraxectoria profesional.\n\u2020 Hartley era inelixible para puntuar.&lt;br&gt;\nResultados completos na F\u00f3rmula 3 Euro Series.\n\u2020 Como Hartley era un piloto invitado, non pod\u00eda puntuar.\nResultados Sportscars/GT.\nResultados completos do Campionato Mundial de Resistencia da FIA.\n\u2020 Como Hartley era un piloto invitado, non pod\u00eda puntuar.&lt;br&gt;\nCampionato WeatherTech SportsCar.\n1\u00a0\u2013 O N\u00ba 7 de Starworks Motorsport retirouse das 12 Horas de Sebring antes da pr\u00e1ctica."}
{"id": "391784", "revid": "1131", "url": "https://gl.wikipedia.org/wiki?curid=391784", "title": "Os Doces", "text": ""}
{"id": "391785", "revid": "1131", "url": "https://gl.wikipedia.org/wiki?curid=391785", "title": "Dodr\u00edn", "text": ""}
{"id": "391786", "revid": "1131", "url": "https://gl.wikipedia.org/wiki?curid=391786", "title": "Dodri\u00f1o", "text": ""}
{"id": "391787", "revid": "1131", "url": "https://gl.wikipedia.org/wiki?curid=391787", "title": "Doe\u00f1a", "text": ""}
{"id": "391788", "revid": "1131", "url": "https://gl.wikipedia.org/wiki?curid=391788", "title": "Domende", "text": ""}
{"id": "391789", "revid": "1131", "url": "https://gl.wikipedia.org/wiki?curid=391789", "title": "Domond\u00f3", "text": ""}
{"id": "391790", "revid": "1131", "url": "https://gl.wikipedia.org/wiki?curid=391790", "title": "Don Xuli\u00e1n", "text": ""}
{"id": "391791", "revid": "1131", "url": "https://gl.wikipedia.org/wiki?curid=391791", "title": "Dona Elvira", "text": ""}
{"id": "391792", "revid": "23204", "url": "https://gl.wikipedia.org/wiki?curid=391792", "title": "Dona Orraca", "text": ""}
{"id": "391793", "revid": "1131", "url": "https://gl.wikipedia.org/wiki?curid=391793", "title": "A Dona", "text": ""}
{"id": "391794", "revid": "1131", "url": "https://gl.wikipedia.org/wiki?curid=391794", "title": "Donepedre", "text": ""}
{"id": "391795", "revid": "1131", "url": "https://gl.wikipedia.org/wiki?curid=391795", "title": "Dongrandeo", "text": ""}
{"id": "391796", "revid": "1131", "url": "https://gl.wikipedia.org/wiki?curid=391796", "title": "Os Do\u00f1os", "text": ""}
{"id": "391797", "revid": "1131", "url": "https://gl.wikipedia.org/wiki?curid=391797", "title": "Dorda\u00f1o", "text": ""}
{"id": "391798", "revid": "1131", "url": "https://gl.wikipedia.org/wiki?curid=391798", "title": "Dornela", "text": ""}
{"id": "391799", "revid": "1131", "url": "https://gl.wikipedia.org/wiki?curid=391799", "title": "O Dorno", "text": ""}
{"id": "391800", "revid": "1131", "url": "https://gl.wikipedia.org/wiki?curid=391800", "title": "Doro\u00f1eira", "text": ""}
{"id": "391801", "revid": "1131", "url": "https://gl.wikipedia.org/wiki?curid=391801", "title": "Dombod\u00e1n", "text": "O top\u00f3nimo galego Dombod\u00e1n pode referirse a:"}
{"id": "391802", "revid": "1131", "url": "https://gl.wikipedia.org/wiki?curid=391802", "title": "Doncos", "text": "O top\u00f3nimo galego Doncos pode referirse a:"}
{"id": "391803", "revid": "1131", "url": "https://gl.wikipedia.org/wiki?curid=391803", "title": "Domecelle", "text": "O top\u00f3nimo galego Domecelle pode referirse a:"}
{"id": "391804", "revid": "1131", "url": "https://gl.wikipedia.org/wiki?curid=391804", "title": "Dom\u00e9s", "text": "O top\u00f3nimo galego Dom\u00e9s pode referirse a:"}
{"id": "391805", "revid": "1131", "url": "https://gl.wikipedia.org/wiki?curid=391805", "title": "As Donas", "text": ""}
{"id": "391806", "revid": "1131", "url": "https://gl.wikipedia.org/wiki?curid=391806", "title": "Dorra", "text": "O top\u00f3nimo galego Dorra pode referirse a:"}
{"id": "391807", "revid": "1131", "url": "https://gl.wikipedia.org/wiki?curid=391807", "title": "A Dorna", "text": ""}
{"id": "391808", "revid": "1131", "url": "https://gl.wikipedia.org/wiki?curid=391808", "title": "As Dornas", "text": ""}
{"id": "391811", "revid": "56817", "url": "https://gl.wikipedia.org/wiki?curid=391811", "title": "Tratado de Delft", "text": "O Tratado de Delft (en neerland\u00e9s: \"Zoen van Delft\"), co\u00f1ecido tam\u00e9n como\u00a0Reconciliaci\u00f3n de Delft, foi un tratado asinado o 3 de xullo de 1428 na cidade de Delft, na Holanda Meridional, entre Jacqueline de Babiera e\u00a0Filipe o Bo\u00a0na s\u00faa condici\u00f3n de\u00a0Conde de Flandres e\u00a0 Duque de Borgo\u00f1a.\nO acordo puxo fin \u00e1s hostilidades co\u00f1ecidas como \"guerra do anzol e o bacallau\" (en neerland\u00e9s:\u00a0\"Hoekse en Kabeljauwse twisten\"), que tiveron lugar desde 1350\u00a0na Frisia occidental e no Condado de Holanda, entre os \"anzois\" (a nobreza conservadora), apoiados por Inglaterra, e os \"bacallaus\" (burgueses das vilas progresistas de Holanda), apoiados polo Condado de Flandres.\nConsonte os termos do acordo, Jacqueline mantivo nominalmente o t\u00edtulo de Condesa de Holanda, Zelandia e Hainaut, a\u00ednda que ser\u00eda Filipe o Bo quen administrar\u00eda o goberno dos tres condados. Ademais, se Jacqueline chegase a morrer sen descendencia, Filipe o Bo ser\u00eda declarado herdeiro do trono dos tres condados.\nEstableceuse tam\u00e9n a prohibici\u00f3n de que Jacqueline casase novamente sen o consentimento expreso de Filipe.\nCando Jacqueline casou con Frank van Borssele, en 1432, sen o acordo de Filipe o Bo, o tratado considerouse quebrantado e Filipe pasou a tomar o control total dos tres condados."}
{"id": "391812", "revid": "22570", "url": "https://gl.wikipedia.org/wiki?curid=391812", "title": "Ruby Lin", "text": "Ruby Lin, nada en Taipei o 27 de xaneiro de 1976, \u00e9 unha actriz, cantante e produtor de cine taiwanesa."}
{"id": "391815", "revid": "65337", "url": "https://gl.wikipedia.org/wiki?curid=391815", "title": "Reconciliaci\u00f3n de Delft", "text": ""}
{"id": "391817", "revid": "1131", "url": "https://gl.wikipedia.org/wiki?curid=391817", "title": "Outeiro, A Cova, Carballedo", "text": "Outeiro \u00e9 un lugar da parroquia da Cova, no concello lugu\u00e9s de Carballedo, na comarca de Chantada. No INE en 2016 figura como deshabitado. Non aparece no SIXPAC mais si est\u00e1 recollido como entidade no Nomencl\u00e1tor de Galicia.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "391819", "revid": "85894", "url": "https://gl.wikipedia.org/wiki?curid=391819", "title": "A Carballeira, A Cova, Carballedo", "text": "A Carballeira \u00e9 un lugar da parroquia da Cova, no concello lugu\u00e9s de Carballedo, na comarca de Chantada. No INE en 2016 non figura este lugar. Mais si est\u00e1 recollido como entidade no Nomencl\u00e1tor de Galicia e no SIXPAC.\nToponimia.\nO top\u00f3nimo significa terra onde hai moitos carballos \u2013nome anterior ao lat\u00edn-, o mesmo ca Carballedo. "}
{"id": "391820", "revid": "85894", "url": "https://gl.wikipedia.org/wiki?curid=391820", "title": "Fondo de Vila, A Cova, Carballedo", "text": "Fondo de Vila \u00e9 un lugar da parroquia da Cova, no concello lugu\u00e9s de Carballedo, na comarca de Chantada. No INE en 2016 non figura este lugar. Mais si est\u00e1 recollido como entidade no Nomencl\u00e1tor de Galicia e no SIXPAC.\nToponimia.\nO top\u00f3nimo fai referencia a que est\u00e1 na parte baixa da Vila, lat\u00edn , casa de campo . "}
{"id": "391821", "revid": "85894", "url": "https://gl.wikipedia.org/wiki?curid=391821", "title": "Cima de Vila, A Cova, Carballedo", "text": "Cima de Vila \u00e9 un lugar da parroquia da Cova, no concello lugu\u00e9s de Carballedo, na comarca de Chantada. No INE en 2016 non figura este lugar. Mais si est\u00e1 recollido como entidade no Nomencl\u00e1tor de Galicia e no SIXPAC.\nToponimia.\nO top\u00f3nimo fai referencia a que est\u00e1 na parte alta da Vila, lat\u00edn , casa de campo . "}
{"id": "391822", "revid": "85894", "url": "https://gl.wikipedia.org/wiki?curid=391822", "title": "San Cristovo, A Cova, Carballedo", "text": "San Cristovo \u00e9 un lugar da parroquia da Cova, no concello lugu\u00e9s de Carballedo, na comarca de Chantada. No INE en 2016 non figura este lugar. Mais si est\u00e1 recollido como entidade no Nomencl\u00e1tor de Galicia e no SIXPAC.\nToponimia.\nO top\u00f3nimo \u00e9 un haxiotop\u00f3nimo, en lat\u00edn , portador de Cristo . "}
{"id": "391823", "revid": "85894", "url": "https://gl.wikipedia.org/wiki?curid=391823", "title": "A Vila, A Cova, Carballedo", "text": "A Vila \u00e9 un lugar da parroquia da Cova, no concello lugu\u00e9s de Carballedo, na comarca de Chantada. No INE en 2016 non figura este lugar. Mais si est\u00e1 recollido como entidade no Nomencl\u00e1tor de Galicia e no SIXPAC.\nToponimia.\nO top\u00f3nimo deriva do lat\u00edn , casa de campo . "}
{"id": "391824", "revid": "85894", "url": "https://gl.wikipedia.org/wiki?curid=391824", "title": "O Mallo, A Cova, Carballedo", "text": "O Mallo \u00e9 un lugar da parroquia da Cova, no concello lugu\u00e9s de Carballedo, na comarca de Chantada. No INE en 2016 non figura este lugar. Mais si est\u00e1 recollido como entidade no Nomencl\u00e1tor de Galicia e no SIXPAC.\nToponimia.\nO top\u00f3nimo deriva do lat\u00edn , mazo ou bat\u00e1n para esmagar o ferro, teas, etc ."}
{"id": "391829", "revid": "22570", "url": "https://gl.wikipedia.org/wiki?curid=391829", "title": "Imperio Songai", "text": "O Imperio Songai (\"Songhai\") ou Imperio Sonrai foi un estado pre-colonial africano e unha gran civilizaci\u00f3n da \u00c1frica Occidental que se desenvolveu en \u00e1reas pertencentes sobre todo o actual estado de\u00a0Mal\u00ed.\nDo inicio do\u00a0s\u00e9culo XV at\u00e9 o final do XVI, Songai foi un dos maiores imperios africanos da historia. Ti\u00f1a o mesmo nome do seu grupo \u00e9tnico l\u00edder, os songais.\u00a0A s\u00faa capital era a cidade de Gao, onde un pequeno estado songai xa exist\u00eda desde o s\u00e9culo XI. A s\u00faa base de poder era sobre a volta do r\u00edo N\u00edxer nos actuais N\u00edxer e Burkina Faso.\nAntes do Imperio Songai a rexi\u00f3n fora dominada polo Imperio de Mal\u00ed, unha das civilizaci\u00f3ns m\u00e1is ricas da historia do mundo. Mal\u00ed tornouse famoso debido \u00e1 s\u00faa inmensa riqueza obtida a trav\u00e9s do comercio co mundo \u00e1rabe, e os lend\u00e1rios haje de Mansa Musa. No inicio do s\u00e9culo XV, o Imperio de Mal\u00ed comezou a declinar. As disputas pola sucesi\u00f3n enfraqueceron a coroa e moitos se afastaron. Os songais foron uns deles, facendo a cidade prominente de Gao a s\u00faa nova capital.\nO Estado dos songais orixinouse na rexi\u00f3n de Dendi, do noroeste de Nixeria, no s\u00e9culo VIII. O ano 800, estabeleceron unha cidade do mercado florescente en Gao. Aceptaron o islam en torno ao ano 1000. Durante s\u00e9culos, dominaron os pequenos estados adxacentes mentres que eran controlados polo poderoso Imperio de Mal\u00ed do Oeste. Os songais viv\u00edan da pesca e do comercio local de ouro e sal. O s\u00e9culo XV, os songais conquistaron Mal\u00ed, formando un \u00fanico imperio,tam\u00e9n manti\u00f1an a agricultura e o pastoreo."}
{"id": "391830", "revid": "1131", "url": "https://gl.wikipedia.org/wiki?curid=391830", "title": "Aeroporto de Olbia-Costa Smeralda", "text": "O aeroporto de Olbia-Costa Smeralda (IATA: OLB, ICAO: LIEO) \u00e9 un aeroporto italiano situado en Olbia, Sarde\u00f1a. \u00c9 a principal base operativa da aeroli\u00f1a Meridiana, que ten a s\u00faa sede nas instalaci\u00f3ns do aeroporto. Opera principalmente voos de vacaci\u00f3ns no ver\u00e1n dende destinos en Europa. No ano 2016 pasaron polas s\u00faas instalaci\u00f3ns un total de 2 541 541 pasaxeiros."}
{"id": "391832", "revid": "5863", "url": "https://gl.wikipedia.org/wiki?curid=391832", "title": "Marcial Valladares N\u00fa\u00f1ez", "text": ""}
{"id": "391834", "revid": "5863", "url": "https://gl.wikipedia.org/wiki?curid=391834", "title": "Daniel Varela Bux\u00e1n", "text": ""}
{"id": "391835", "revid": "1131", "url": "https://gl.wikipedia.org/wiki?curid=391835", "title": "Aeroporto de Corf\u00fa-Ioannis Kapodistrias", "text": "O aeroporto internacional de Corf\u00fa, \"Ioannis Kapodistrias\" (IATA: CFU, ICAO: LGKR) \u00e9 un aeroporto na illa grega de Corf\u00fa. Opera tanto voos regulares como ch\u00e1rter cara varias cidades europeas. O tr\u00e1fico no aeroporto chega ao seu pico durante a estaci\u00f3n de ver\u00e1n, entre os meses de abril e outubro. O aeroporto Ioannis Kapodistrias, chamado as\u00ed por Ioannis Kapodistrias, diplom\u00e1tico do Imperio Ruso e primeiro xefe de estado da Grecia independente. At\u00f3pase situado a uns 2\u00a0km ao sur da cidade de Corf\u00fa e a medio quil\u00f3metro ao norte de Pontikonisi.\nHistoria.\nO aeroporto fundouse en 1937. Durante a segunda guerra mundial foi usado polas forzas alem\u00e1s e italianas como base para avi\u00f3ns de transporte e de caza. Durante a guerra a lonxitude da pista era de 600 metros. A finais de abril de 1949 a s\u00faa lonxitude chegou aos 800 metros. En 1951 aumentar\u00edase ata os 1 260 para poder operar con avi\u00f3ns de maior tama\u00f1o. A seguinte e derradeira extensi\u00f3n da pista comzou en 1957 e completouse dous anos despois, chegando aos 2 373 metros de lonxitude.\nO primeiro voo comercial no aeroporto tivo lugar o 19 de abril de 1949 dende Atenas operado por TAE Greek National Airlines. O 2 de setembro de 1950 HELLAS tam\u00e9n comezou a operar en Corf\u00fa. No ano 1962 constru\u00eduse unha pequena terminal de pasaxeiros, que no presente a\u00ednda \u00e9 usada polo Aeroclube de Corf\u00fa. En abril de 1965 o aeroporto tivo o seu primeiro voo internacional, operado por Olympic Airlines. A construci\u00f3n da nova terminal de pasaxeiros comezou en 1968 e rematou en 1972.\nEn decembro de 2015 completouse a privatizaci\u00f3n do aeroporto de Corf\u00fa, xunto con outros 13 aeroportos rexionais de Grecia, coa sinatura do acordo entre Fraport AG/Copelouzos Group e o Fondo de Desenvolvemento de Activos da Rep\u00fablica Hel\u00e9nica, un fondo de privatizaci\u00f3n estatal. Segundo o acordo, a empresa conxunta operar\u00eda os 14 aeroporto durante 40 anos dende o 11 de abril de 2017."}
{"id": "391836", "revid": "5863", "url": "https://gl.wikipedia.org/wiki?curid=391836", "title": "Paulino V\u00e1zquez V\u00e1zquez", "text": ""}
{"id": "391837", "revid": "5863", "url": "https://gl.wikipedia.org/wiki?curid=391837", "title": "Carlos Velasco Souto", "text": ""}
{"id": "391838", "revid": "98629", "url": "https://gl.wikipedia.org/wiki?curid=391838", "title": "Louza de Delft", "text": "Co\u00f1\u00e9cese como louza de Delft ou porcelana de Delft, ou mesmo azul de Delft a produci\u00f3n de obxectos nestes materiais levada a cabo na localidade holandesa de Delft e na s\u00faa \u00e1rea de influencia, fundamentalmente desde os inicios do s\u00e9culo XVII.\nA louza de Delft adquiriu a s\u00faa reputaci\u00f3n grazas \u00e1 finura das s\u00faas pezas, \u00e1 calidade dos seus esmaltes e \u00e1 delicadeza das pinturas que a decoran. O esmalte estannifero branco utiliado permitiu aos oleiros holandeses aproximarse ao aspecto da porcelana chinesa, amplamente divulgada no pa\u00eds naquelas \u00e9pocas a trav\u00e9s da Compa\u00f1\u00eda Holandesa das Indias Orientais.\nHistoria.\nAlg\u00fans oleiros italianos que dominaban as t\u00e9cnicas da mai\u00f3lica instal\u00e1ranse en Antuerpen xa a partir do s\u00e9culo XVI. A toma da cidade polas tropas do rei espa\u00f1ol Filipe II en 1585 empurrounos a deixaren aquela cidade, devastada tras un asedio de trece meses, e varios daqueles artes\u00e1ns acabaron establec\u00e9ndose en Delft.\nUn dos primeiros oleiros que se estableceu na cidade foi foi Hannen Pietersz, orixinario da localidade de Haarlem, na Holanda Setentrional. En 1600 fundou o taller de cer\u00e1mica chamado \"De vier Romeinse Helden\" (\"Os catro heroes romanos\"). En 1611, aparece sinalado como o m\u00e1is antigo na listaxe do gremio de San Lucas, fundado este mesmo ano. S\u00e1bese que Pietersz faleceu en 1616. A peza de louza de Delft m\u00e1is antiga hoxe conservada \u00e9 unha pequena xerra para auga arom\u00e1tica datada no ano 1609 que se conserva no museo de Nienburg, en Alema\u00f1a.\nO crecemento no comercio co Extremo Oriente, en particular grazas \u00e1 fundaci\u00f3n en 1602 da Compa\u00f1\u00eda Holandesa das Indias Orientais, permitiu a chegada masiva a Europa de obxectos de porcelana. Os oleiros de Delft viron de cami\u00f1o as vantaxes da semellanza das s\u00faas creaci\u00f3ns coas da porcelana chinesa. Cando, en 1647, a violencia e a inestabilidade pol\u00edtica na China interrompeu o comercio da Compa\u00f1\u00eda, os oleiros de Delft asumiron a continuaci\u00f3n dese mercado imitando coidadosamente a porcelana chinesa.\nMoi loxicamente, o primeiro moedas producidas foron decorados con azul decoraci\u00f3n de chinoiserie. Non sabemos xeralmente de barro de Delft que estes barro branco decorado con azul, chamado \" Azul Delft \". Con todo, hai moitas variedades de barro de cor coa animada policrom\u00eda. Como o chin\u00e9s escenas da estrea vai deixar gradualmente substitu\u00eddos por decoraci\u00f3ns de flores e paxaros.\nComo consecuencia da explosi\u00f3n dunha polvoreira en 1654, que destru\u00edu varias f\u00e1bricas de cervexa de Delft, os oleiros aproveitaron a oportunidade para recuperaren alg\u00fans destes grandes locais situados preto do centro da cidade. A partir de aqu\u00ed, a produci\u00f3n chegou a tal nivel que, en 1742, seis mu\u00ed\u00f1os de vento da rexi\u00f3n de Delft estaban encargados especialmente da moenda dos \u00f3xidos met\u00e1licos e os minerais necesarios para a fabricaci\u00f3n dos esmaltes de cor, e 17 f\u00e1bricas lavaban e preparaban as terras ao longo da canle de Rotterdam.\nA composici\u00f3n da pasta utilizada polos artes\u00e1ns de Delft base\u00e1base nunha mestura de catro terras: marga da rexi\u00f3n de Tournai, no Hainaut, en B\u00e9lxica; terra de M\u00fchlheim, nas ribeiras do r\u00edo Ruhr, en Alema\u00f1a; e as chamadas \"terra negra\" e \"terra de Delft\".\nExpulsados por persecuci\u00f3ns relixiosas, alg\u00fans artes\u00e1ns de Delft abandonaron os Pa\u00edses Baixos e foron establecerse a Inglaterra, onde continuaron o seu labor producindo unha cer\u00e1mica co\u00f1ecida como \"Delftware\".\nA f\u00e1brica \"De Koninklijke Porceleyne Fles\" (ou \"Royal Delft\"), fundada en 1653, \u00e9 a m\u00e1is antiga das que a\u00ednda hoxe mante\u00f1en a actividade.\nCaracter\u00edsticas estil\u00edsticas.\nO material interior.\nO interior das pezas \u00e9 de cor beixe, \u00e1s veces un pouco de rosada. Esta parte non se ve m\u00e1is que cando a peza de cer\u00e1mica est\u00e1 rota. Se o interior \u00e9 dunha tonalidade clara, \u00e9 porque a terra utilizada ten un baixo contido de \u00f3xido de ferro. Neste caso, a manufactura pode ser moi coidada, ata o punto de que algunhas pezas te\u00f1en s\u00f3 3\u00a0mm de grosor. Estas pezas finas c\u00f3cense unha soa vez e deseguido c\u00f3brense cun ba\u00f1o de esmalte.\u00c9 frecuente que as pezas conserven as marcas dos soportes de terracota en que se apoian durante a s\u00faa cocci\u00f3n para evitar que se peguen entre elas.\nO brillo e a lisura.\nO esmalte cont\u00e9n chumbo, esta\u00f1o calcinado, sal e area. Sobre el eng\u00e1dese unha capa adicional do chamado \"kwaart\", que \u00e9 unha soluci\u00f3n de chumbo que cristaliza logo dunha cocci\u00f3n de arredor de 980 graos. A superficie queda ent\u00f3n lisa e moi endurecida, de maneira que as pezas de Delft non adoitan sufrir escachaduras no seu esmalte\nA decoraci\u00f3n.\nOs motivos da decoraci\u00f3n p\u00edntanse con pincel sobre a superficie do esmalte h\u00famido, coa axuda duns patr\u00f3ns perforados sobre os que se esparexe po de carb\u00f3n, de xeito que queda unha li\u00f1a punteada que lle serve de gu\u00eda ao pintor. Os motivos debuxados son habitualmente do mundo vexetal, a\u00ednda que \u00e1s veces tam\u00e9n representan escenas da vida no campo, as armas e as divisas dunha familia, ou escenas mari\u00f1eiras ou galantes. Co\u00f1\u00e9cense tam\u00e9n algunhas pezas con fermosas decoraci\u00f3ns de trompe-l'\u0153il.\nA cor.\nO azul, na s\u00faa amplitude de matices e tonalidades, \u00e9 unha cor utilizada en todas as pezas. O uso da gama de tons \u00e9 o que lles d\u00e1 \u00e1s decoraci\u00f3ns a sensaci\u00f3n de profundidade. Xunto co azul, as outras cores utilizadas son as da porcelana asi\u00e1tica, \u00e9 dicir, o verde e o vermello.\nOs fondos.\nAs m\u00e1is das veces, o fondo da decoraci\u00f3n desta cer\u00e1mica \u00e9 un esmalte branco, a\u00ednda que tam\u00e9n se achan motivos debuxados sobre fondos de cor, en negro, en marr\u00f3n (m\u00e1is com\u00fan no s\u00e9culo XVIII) e nun azul verdoso (unha luz azul-turquesa). Hai tam\u00e9n pezasco fondo completamente bicolor (habitualmente veces azul e branco).\nTipolox\u00eda das pezas.\nA produci\u00f3n de louza de Delft div\u00eddese en dous tipos: os obxectos e os azulexos.\nAzulexos.\nEstes azulexos miden habitualmente entre 13 e 14\u00a0cm de lado, e polo xeral dispo\u00f1en de catro pequenos motivos angulares que enmarcan un elemento central: paisaxes, flores, escenas b\u00edblicas, animais, etc.\nUn conxunto de azulexos poden tam\u00e9n formar un conxunto que represente paisaxes m\u00e1is amplas, escenas coti\u00e1s, mari\u00f1as ou retratos de personaxes famosos.\nHistoria.\nOs primeiros azulexos holandeses foron pintados en policrom\u00eda en Antuerpen, segundo o estilo da mai\u00f3lica italiana. Durante o s\u00e9culo XVII, baixo a influencia das porcelanas azuis e brancas chegadas da China a trav\u00e9s da Compa\u00f1\u00eda Holandesa das Indias Orientais, os azulexos abandonaron a policrom\u00eda en favor destas d\u00faas cores dominantes.\nMoitas residencias principescas e nobiliarias da Europa dos s\u00e9culos XVII e XVIII conservan a\u00ednda hoxe paredes e chans ornamentados con composici\u00f3ns de azulexos de Delft. Os conxuntos m\u00e1is salientables son o Pazo de Nymphenburg, en M\u00fanic, e o Pazo Menshikov, en San Petersburgo. En Francia p\u00f3dense admirar os ba\u00f1os do Castelo de Rambouillet e o pavimento do Castelo de Beauregard, no departamento de Loir e Cher.\nO primeiro edificio que Lu\u00eds XIV de Francia mandou constru\u00edr na contorna de Versalles cubriuse con azulexo de Delft, e chamouse o \"Trian\u00f3n de Porcelana\"."}
{"id": "391840", "revid": "1131", "url": "https://gl.wikipedia.org/wiki?curid=391840", "title": "Aeroporto de Vilnius", "text": "O aeroporto de Vilnius (IATA: VNO, ICAO: EYVI) \u00e9 o aeroporto internacional de Vilnius, a capital de Lituania. Est\u00e1 situado a 5,9\u00a0km ao sur da cidade. \u00c9 o m\u00e1is grande dos catro aeroportos comerciais do pa\u00eds en tr\u00e1fico de pasaxeiros. O aeroporto de Vilnius serve como base para Ryanair, Wizz Air e Small Planet Airlines. No ano 2016 pasaron polas s\u00faas instalaci\u00f3ns un total de 3 814 001 pasaxeiros.\nHistoria.\nPrimeiros anos.\nO aeroporto comezou as s\u00faas operaci\u00f3ns o 17 de agosto de 1932 co nome de Wilno-Porubanek; Porubanek era o nome da vila que no presente \u00e9 parte do distrito de Kirtimai de Vilnius. Antes da segunda guerra mundial operaba a ent\u00f3n ruta dom\u00e9stica entre Vilnius e Varsovia, ademais da ruta internacional cara Riga. O 15 de abril de 1939 inaugurou unha nova ruta a Kaunas. Durante a guerra as s\u00faas instalaci\u00f3ns foron usadas como aer\u00f3dromo militar. O d\u00eda 17 de xullo de 1944 reanud\u00e1ronse as s\u00faas actividades como aeroporto civil.\nDesenvolvemento recente.\nLithuanian Airlines (renomeada posteriormente como FlyLAL) foi fundada como aeroli\u00f1a nacional de Lituania tras a independencia do pa\u00eds en 1991, herdando a frota de Aeroflot baseada no aeroporto formada por Tupolev Tu-134, Yakovlev Yak-40, Yak-42, Antonov An-24 e An-26. Rapidamente foi substitu\u00edndo ese aparellos sovi\u00e9ticos con modernos reactores Boeing 737 e Boeing 757 e turboh\u00e9lices Saab 340 e Saab 2000. As s\u00faas operaci\u00f3ns cesaron o 17 de xaneiro de 2009 debido \u00e1s crecentes dificultades econ\u00f3micas. Co colapso de flyLAL o aeroporto perdeu os seus servizos regulares a \u00c1msterdam, Budapest, Istanbul, Madrid e Tbilisi.\nairBaltic, a aeroli\u00f1a nacional de Letonia abriu unha segunda base en Vilnius no ano 2004 para complementar as s\u00faas operaci\u00f3ns dende o aeroporto de Riga, usando reactores Boeing 737 e turboh\u00e9lices Fokker 50 e convert\u00e9ndose na aeroli\u00f1a con m\u00e1is presenza no aeroporto. airBaltic chegou a voar a 19 destinos, pero no presente s\u00f3 opera 6 rutas.\nO aeroporto de Vilnius \u00e9 o principal centro de conexi\u00f3ns para Small Planet Airlines, Grand Cru Airlines e Aviavilsa e \u00e9 base para Wizz Air. Foi o principal centro de conexi\u00f3ns para Star1 Airlines ata que cesou as s\u00faas operaci\u00f3ns en setembro de 2010 e para Aurela, ata que perdeu a s\u00faa licenza de voo.\nO 30 de xu\u00f1o de 2013 Air Lituanica comezou a voar dende Vilnius e estableceu a s\u00faa base al\u00ed servindo varias cidades europeas. Por\u00e9n, o 22 de maio de 2015 a aeroli\u00f1a cesar\u00eda todas as s\u00faas operaci\u00f3ns.\nO aeroporto estivo pechado durante 35 d\u00edas entre o 14 de xullo e o 17 de agosto de 2017 para traballos de reconstruci\u00f3n da pista de aterraxe. Todos os seus voos foron desviados ao aeroporto de Kaunas."}
{"id": "391842", "revid": "865", "url": "https://gl.wikipedia.org/wiki?curid=391842", "title": "Aeroporto Internacional de Bucarest-Henri Coand\u0103", "text": ""}
{"id": "391843", "revid": "865", "url": "https://gl.wikipedia.org/wiki?curid=391843", "title": "Aeroporto de Corf\u00fa", "text": ""}
{"id": "391844", "revid": "865", "url": "https://gl.wikipedia.org/wiki?curid=391844", "title": "Aeroporto de G\u00e4llivare", "text": ""}
{"id": "391846", "revid": "98629", "url": "https://gl.wikipedia.org/wiki?curid=391846", "title": "El guardi\u00e1n invisible (filme)", "text": "El guardi\u00e1n invisible \u00e9 un filme espa\u00f1ol dirixido polo pamplon\u00e9s Fernando Gonz\u00e1lez Molina estreado en 2017. \u00c9\u00a0unha adaptaci\u00f3n cinematogr\u00e1fica da primeira novela da \"Trilox\u00eda do Bazt\u00e1n\", \"O gardi\u00e1n invisible\", de Dolores Redondo. O filme foi preestreado o 22 de febreiro de 2017 no Palacio de Congresos e Auditorio de Navarra (Baluarte) de Pamplona.\nA s\u00faa secuela, \"Legado en los huesos\", estreouse o 5 de decembro de 2019."}
{"id": "391847", "revid": "98629", "url": "https://gl.wikipedia.org/wiki?curid=391847", "title": "In Necuepaliztli in Aztlan", "text": "In Necuepaliztli in Aztlan (do n\u00e1huatl: \"Retorno a Aztl\u00e1n\") \u00e9 un filme mexicano de ficci\u00f3n dirixido por Juan Mora Cattlet que se estreou en 1990. Est\u00e1 protagonizada por Rodrigo Puebla, Rafael Cort\u00e9s, Amado Zumaya e Socorro Avelar. Foi a primeira longametraxe rodada en M\u00e9xico en lingua n\u00e1huatl, subtitulado \u00f3 castel\u00e1n para a s\u00faa proxecci\u00f3n.\nSinopse.\nNo territorio gobernado por Moctezuma o Vello hai unha grave seca. O gobernante acepta, aconsellado polos sus achegados encabezados por Tlaca\u00e9lel, ir na busca da deusa Coatlicue, co obxectivo de pedirlle axuda para evitar unha cat\u00e1strofe. Un labrego, Ollin, participa na busca e atopa a Coatlicue, quen lle recrimina o abadono que sufriu polos mexicas, pero a\u00ednda as\u00ed decide axudalos. Os conselleiros de Moctezuma o Vello, de todos xeitos, deciden asasinar a Ollin."}
{"id": "391848", "revid": "197", "url": "https://gl.wikipedia.org/wiki?curid=391848", "title": "Lezguiano", "text": ""}
{"id": "391850", "revid": "98629", "url": "https://gl.wikipedia.org/wiki?curid=391850", "title": "Erendira Ikikunari", "text": "Erendira Ikikunari (do pur\u00e9pecha: \"Erendira a Indomable\") \u00e9 un filme mexicano dirixido por Juan Mora Cattlet que se estreou en 2006.\nSinopse.\nO filme \u00e9 unha mestura de mitolox\u00eda popular e tradici\u00f3n oral. Cando os espa\u00f1ois tomaron Tenochtitl\u00e1n, a princesa pur\u00e9pecha Erendira liderou o seu pobo para derrotalos. Erendira \u00e9 a historia dunha hero\u00edna real mexicana que se enfrontou \u00f3s prexu\u00edzos do seu propio pobo, que non ti\u00f1a mulleres guerreiras e conseguiu o que os homes non puideron facer: roubar un cabalo \u00f3s conquistadores."}
{"id": "391852", "revid": "17467", "url": "https://gl.wikipedia.org/wiki?curid=391852", "title": "Diego Antonio Cernadas", "text": ""}
{"id": "391853", "revid": "865", "url": "https://gl.wikipedia.org/wiki?curid=391853", "title": "Varsovia-Modlin", "text": ""}
{"id": "391858", "revid": "1131", "url": "https://gl.wikipedia.org/wiki?curid=391858", "title": "Alcoutim", "text": "Alcoutim \u00e9 unha vila arraiana portuguesa pertencente ao distrito de Faro, na rexi\u00f3n do Algarve, que conta con cerca de 1 100 habitantes.\nAt\u00e9 a divisi\u00f3n administrativa de 1832 pertenc\u00eda \u00e1 provincia do Alentejo.\nXeograf\u00eda.\nA vila \u00e9 a capital do municipio hom\u00f3nimo, o cal ocupa unha superficie de 576,57 km\u00b2. O municipio ti\u00f1a no ano 2011 unha poboaci\u00f3n de 2 917 habitantes, o que fac\u00eda unha densidade de 5,1 hab./km\u00b2.\nO xentilicio dos seus hbitantes \u00e9 \"Alcoutenejo\".\nO municipio limita ao norte con M\u00e9rtola, ao leste con Espa\u00f1a (municipios andaluces de El Granado, Sanl\u00facar de Guadiana e San Silvestre de Guzm\u00e1n), ao sueste con Castro Marim, ao suroeste con Tavira e ao oeste con Loul\u00e9.\nO concello est\u00e1 subdividido en 4 fregues\u00edas:\n \nEn 2014 s\u00f3 naceron catro nenos en Alcoutim, o que situou ao concello no \u00faltimo lugar do \"ranking\" da natalidade no europeo.\nEn 2015 naceron 13 nenos.\nEn 2014, m\u00e1is do 60 % da poboaci\u00f3n do municipio ti\u00f1a unha idade superior a 65 anos.\nComunicaci\u00f3ns con Espa\u00f1a.\nExiste unha balsa de pasaxeiros para Sanl\u00facar de Guadiana, pero non transporta veh\u00edculos.\nPor estrada a distancia \u00e9 de 70 km.\nHistoria.\nAs investigaci\u00f3ns arqueol\u00f3xicas, efectuadas no interior do recinto do actual castelo, indican que a ocupaci\u00f3n humana desta zona rem\u00f3ntase \u00e1 prehistoria (neol\u00edtico e calcol\u00edtico). Segundo os vestixios encontrados, existir\u00eda na zona un castro lusitano. A finais do s\u00e9culo X a.C., os fenicios estabeleceron unha factor\u00eda no Guadiana, baixo a vixilancia do castro lusitano. Mediado o s\u00e9culo XVII a.C., os gregos crearon unha colonia na zona, que se fundiu coa poboaci\u00f3n lusitana. A pricipios do s\u00e9culo II a.C, no curso da invasi\u00f3n romana da pen\u00ednsula Ib\u00e9rica, os romanos conquistaron Alcoutim cando este era xa un centro rico, cun porto fluvial moi frecuentado; a antiga fortaleza transformouse nun forte militar, base da ocupaci\u00f3n e importante centro pol\u00edtico, denominado \"Alcoutinium\". Durante as invasi\u00f3ns b\u00e1rbaras da pen\u00ednsula, no ano 415 a vila foi tomada polos alanos, e a praza entrou en franca decadencia debido \u00e1 paralizaci\u00f3n das exportaci\u00f3ns minerais. En 715, durante a invasi\u00f3n musulm\u00e1 da pen\u00ednsula Ib\u00e9rica, a vila foi conquistada polos mouros, que lle cambiaron o nome polo de \"al-Qu\u1e6dam\u00ee\". Durante o per\u00edodo musulm\u00e1n a vila non conseguiu recuperar a s\u00faa antiga importancia pol\u00edtica e comercial. A s\u00faa defensa concentrouse non no treito do Guadiana onde estaba a antiga fortaleza, sen\u00f3n noutro, cerca dun quil\u00f3metro cara ao norte da actual poboaci\u00f3n, co\u00f1ecido como \"Castelo Vello de Alcoutim\", abandonado nalg\u00fan momento entre os s\u00e9culos XI e XII.\nNa \u00e9poca da reconquista cristi\u00e1, a rexi\u00f3n foi conquistada polas forzas de Sancho II de Portugal en 1240. Co fin de incrementar o poboamento e a defensa destes dominios, o soberano privilexiou o sitio da actual vila, para cuxa defensa erixiuse un novo castelo, prolong\u00e1ndose os traballos da s\u00faa construci\u00f3n durante toda a segunda metade do s\u00e9culo XIII.\nBaixo o reinado de Din\u00eds de Portugal (1279-1325), a poboaci\u00f3n recibiu a s\u00faa carta foral (1304). Data deste per\u00edodo a ampla cintura de murallas, na que se abren tres portas no castelo: a do Guadiana, a de Tavira e a de M\u00e9rtola, dispostas segundo a orientaci\u00f3n xeogr\u00e1fica correspondente.\nNas dependencias deste castelo foi asinado o tratado de Alcoutim, tratado de paz que se concertou o 31 de marzo de 1371 entre os reis Fernando I de Portugal e Henrique II de Castela, que po\u00f1\u00eda fin \u00e1 primeira das guerras fernandinas, e estipulabase o casamento do rei portugu\u00e9s con Leonor de Trast\u00e1mara filla do rei castel\u00e1n.\nEtimolox\u00eda.\nSegundo Adalberto Alves, no seu \"Dicion\u00e1rio de Arabismos da L\u00edngua Portuguesa\", a orixe do top\u00f3nimo Alcoutim \u00e9 a expresi\u00f3n \u00e1rabe \"al-Qu\u1e6dam\u00ee\", \"o falc\u00f3n real\". Por\u00e9n, segundo outros autores, o nome derivar\u00eda do latino \"Alcontinium\".\nIrmandamento.\nO concello de Alcoutim est\u00e1 irmandado con:"}
{"id": "391864", "revid": "27155", "url": "https://gl.wikipedia.org/wiki?curid=391864", "title": "Encapsulina", "text": "As encapsulinas son unha familia de prote\u00ednas bacterianas que serven como principais compo\u00f1entes estruturais dos nanocompartimentos de encapsulina. Hai varios tipos de prote\u00ednas encapsulinas, como EncA, que forma a cuberta do nanocompartimento, e EncB, EncC e EncD, que forman a parte central."}
{"id": "391866", "revid": "22570", "url": "https://gl.wikipedia.org/wiki?curid=391866", "title": "Nanocompartimento de encapsulina", "text": "Os nanocompartimentos de encapsulina ou gaiolas da prote\u00edna encapsulina son org\u00e1nulos bacterianos esf\u00e9ricos duns 30\u00a0nm de di\u00e1metro que interve\u00f1en en varios aspectos do metabolismo, en particular o secuestro de ferro, que serven para protexer as bacterias do estr\u00e9s oxidativo. En canto \u00e1 s\u00faa estrutura e funci\u00f3n son bastante similares \u00e1s ferritinas. Est\u00e1n compostos de varias prote\u00ednas encapsulina diferentes, inclu\u00edndo a prote\u00edna da cuberta EncA e as prote\u00ednas internas EncB, EncC e EncD. As s\u00faas estruturas foron estudadas en gran detalle utilizando cristalograf\u00eda de raios X e microscop\u00eda crioelectr\u00f3nica.\nAs encapsulinas purificadas de \"Rhodococcus jostii\" poden ensamblarse e desensamblarse cos cambios de pH. No estado ensamblado, o compartimento potencia a actividade do seu cargamento, un encima peroxidase.\nUso como plataforma para a bioenxe\u00f1ar\u00eda.\nRecentemente, os nanocompartimentos de encapsulina empezaron a suscitar un considerable interese dos bioenxe\u00f1eiros debido ao seu potencial para a entrega dirixida a diana de f\u00e1rmacos, prote\u00ednas e ARNm a c\u00e9lulas espec\u00edficas de interese."}
{"id": "391868", "revid": "1987", "url": "https://gl.wikipedia.org/wiki?curid=391868", "title": "Thermotoga maritima", "text": "Thermotoga maritima \u00e9 unha especie de bacteria hiperterm\u00f3fila que pertence \u00e1 orde Thermotogales. \u00c9 un bacilo non esporulante gramnegativo. Ollada ao microscopio, vese que est\u00e1 encapsulada dentro dunha envoltura a modo de va\u00ed\u00f1a, que lembra unha toga, de a\u00ed o seu nome.\nHistoria.\nDescubriuse nos sedimentos dunha \u00e1rea xeotermal mari\u00f1a preto de Vulcano, Italia, \"Thermotoga maritima\" vive en surxencias termais e chemineas hidrotermais. O ambiente ideal para este organismo \u00e9 auga a unha temperatura de 80\u00a0\u00b0C, a\u00ednda que pode crecer en augas entre 55\u00ba e 90\u00a0\u00b0C. \"Thermotoga maritima\" \u00e9 a \u00fanica bacteria que se co\u00f1ece que poida crecer a esta temperatura tan alta; os outros \u00fanicos organismos que tam\u00e9n poden vivir en ambientes tan extremos pertencen ao dominio Archaea. As capacidades hiperterm\u00f3filas de \"T. maritima\", xunto coa s\u00faa antiga li\u00f1axe, suxiren que probablemente \u00e9 un organismo oi antigo.\nMetabolismo.\n\u00c9 un organismo anaerobio fermentativo quimioorgan\u00f3trofo que cataboliza azucres e pol\u00edmeros e produce di\u00f3xido de carbono e gas hidr\u00f3xeno como subprodutos da fermentaci\u00f3n. Tam\u00e9n pode metabolizar a celulosa e o xilano, rendendo H2, que potencialmente poder\u00eda ser utilizado como unha fonte de enerx\u00eda alternativa aos combustibles f\u00f3siles. Adicionalmente, esta especie de bacteria pode reducir o Fe(III) para producir enerx\u00eda utilizando a respiraci\u00f3n anaerobia. Identific\u00e1ronse varias prote\u00ednas de ferro-xofre e flavoprote\u00ednas como posibles transportadores de electr\u00f3ns que se usar\u00edan na respiraci\u00f3n celular. Por\u00e9n, cando crece con xofre como aceptor de electr\u00f3ns final, non se produce nada de ATP. Ao contrario, este proceso elimina H2 inhibidor producido no seu metabolismo fermentativo. En conxunto, estes atributos indican que \"T. maritima\" chegou a ser unha bacteria vers\u00e1til con capacidade de metabolizar diversas substancias para soster os seus procesos vitais.\nComposici\u00f3n xen\u00f3mica.\nO xenoma de \"T. maritima\" consta dun s\u00f3 cromosoma circular de 1,8 megabases, que codifica 1\u00a0877 prote\u00ednas. No seu xenoma ten varias prote\u00ednas de shock t\u00e9rmico quente e fr\u00edo que moi probblemente est\u00e1n implicadas na regulaci\u00f3n metab\u00f3lica e resposta aos cambios de temperatura ambientais. Comparte un 24% do seu xenoma con certas arqueas; isto sup\u00f3n a maior porcentaxe de solapamento dunha bacteria co xenoma de arqueas. Esta elevada semellanza suxire que houbo transferencia horizontal de xenes entre as Archaea e os antepasados de \"T. maritima\" e servir\u00eda para explicar por que \"T. maritima\" pode sobrevivir a condici\u00f3ns e temperaturas tan extremas.\nEvoluci\u00f3n.\n\"T. maritima\" cont\u00e9n hom\u00f3logos de varios xenes de competencia, o que indica que ten un sistema inherente para introducir na s\u00faa c\u00e9lula material xen\u00e9tico ex\u00f3xeno, facilitando posiblemente o intercambio xen\u00e9tico entre esta bacteria e ADN libre. As an\u00e1lises filoxen\u00e9ticas do ARNr da s\u00faa subunidade ribos\u00f3mica menor indican que pertence a unha das li\u00f1axes m\u00e1is antigas de Bacteria. Ademais, os seus l\u00edpidos te\u00f1en unha estrutura \u00fanica que difire do de todas as outras bacterias."}
{"id": "391869", "revid": "27155", "url": "https://gl.wikipedia.org/wiki?curid=391869", "title": "Thermotogaceae", "text": ""}
{"id": "391870", "revid": "27155", "url": "https://gl.wikipedia.org/wiki?curid=391870", "title": "Termotog\u00e1ceas", "text": ""}
{"id": "391871", "revid": "89787", "url": "https://gl.wikipedia.org/wiki?curid=391871", "title": "Guerras fernandinas", "text": "As chamadas Guerras fernadinas foron unha serie de disputas polo trono de Castela entre o rei Fernando I de Portugal e o rei Henrique II de Castela e despois polo fillo deste, Xo\u00e1n I de Castela, tras o asasinato de Pedro \"o Cruel\" (ou \"o Xusticeiro\"), o \u00faltimo descendente lex\u00edtimo da Casa de Borgo\u00f1a en sentar no trono do Reino de Castela e Le\u00f3n, a mans do seu medio irm\u00e1n Henrique.\nP\u00f3dense dividir en tres fases: entre 1369-1370, 1372-1373 e 1381-1382.\nCada un destes tres per\u00edodos de guerra acabaron cun tratado de paz: o tratado de Alcoutim (1371), o tratado de Santar\u00e9m (1373) e o tratado de Elvas (1382).\nPrimeira guerra (1369-1370).\nO comezo do reinado de Fernando I de Portugal quedou marcado polo inicio do conflito.\nCando, en 1369, morreu o rei de Castela Pedro I \"o Cruel\" sen deixar herdeiros directos, Fernando, como bisneto de Sancho IV de Castela pola parte materna, autoproclamouse herdeiro do trono de Castela.\nPor\u00e9n, os seus competidores, Pedro IV de Arag\u00f3n, Carlos II de Navarra e Xo\u00e1n de Gante, I duque de Lancaster, tam\u00e9n reclamaron o dereito; o primeiro, por ser fillo da infanta Leonor de Castela, fila do rei Fernando IV de Castela e Le\u00f3n; o segundo, por estar casado con Leonor de Trast\u00e1mara, filla de Henrique de Trast\u00e1mara, e o \u00faltimo, por estar casado coa filla m\u00e1is vella do defunto rei Pedro I, Constanza.\nPero foi Henrique de Trast\u00e1mara, irm\u00e1n bastardo de Pedro I, quen asumiu a coroa e foi proclamado rei.\nA cuesti\u00f3n sucesoria conduciu aos contendentes a varias campa\u00f1as militares con resultados pouco claros at\u00e9 que, finalmente, foi o papa Gregorio XI quen mediou na sucesi\u00f3n, po\u00f1endo de acordo a todas as partes.\nSegunda guerra (1372-1373).\n \nAs estipulaci\u00f3ns do tratado de Alcoutim de 1371, polo cal se trataba de resolver a cesti\u00f3n sucesoria de Pedro I, inclu\u00eda, entre outras, o compromiso matrimonial entre Fernando e Leonor de Trast\u00e1mara, filla de Henrique. Pero antes de que a uni\u00f3n se celebrara, Fernando, que naquel tempo estaba apaixonadamente namorado de Leonor Telles de Menezes, esposa dun nobre da s\u00faa Corte, comezou unha relaci\u00f3n con ela, e o proxectado matrimonio con Leonor de Trast\u00e1mara nunca se celebrou. Fernando, en 1372, tivo \u00e9xito na petici\u00f3n da anulaci\u00f3n do anterior matrimonio da s\u00faa amante, e casou finalmente con ela.\nO compromiso entre Fernando I de Portugal e Leonor foi anulado no tratado de Tui en 1372. \nEn 1373, despois da vitoria de Henrique II na guerra que mantivera co Reino de Navarra, que obrigou ao rei Carlos II a romper a alianza militar que ti\u00f1a con Inglaterra, e lograr que non concertara alianzas matrimoniais coa mesma, e que prohibir\u00eda o paso por Navarra de calquera inimigo de Castela (vitoria importante porque debilitaba a Inglaterra na guerra dos cen anos), para mitigar as diferenzas con Navarra, Leonor foi comprometida co herdeiro \u00e1 s\u00faa coroa Carlos (o futuro Carlos III), fillo var\u00f3n primox\u00e9nito do rei Carlos II e de Xoana de Valois, filla do rei de Francia, Xo\u00e1n II.\nPero a paz acordada pronto volveu a estar en perigo debido \u00e1s intrigas do duque de Lanc\u00e1ster, que convenceu a Fernando de que participara nun acordo secreto polo que ambos os dous tratar\u00edan de expulsar do trono a Henrique.\nNobres castel\u00e1ns \"petristas\" que, despois da primeira guerra fernandina se refuxiaran en Portugal, como Fernando Afonso de Zamora e Men Rodr\u00edguez de Sanabria, invadiron coas s\u00faas tropas Galicia desde o norte de Portugal, para atacar ao monarca castel\u00e1n no noroeste do seu reino. Unha vez m\u00e1is, a prazas fronteirizas pux\u00e9ronse do lado dos lexitimistas, e Men Rodr\u00edguez de Sanabria, xunto a Xo\u00e1n Afonso de Zamora, conseguiron o control das terras de Valdeorras e de Ver\u00edn, as\u00ed como do val do r\u00edo T\u00e1mega, na fronteira entre Portugal e Galicia, con que pecharon o acceso desde Castela cara ao sur de Galicia. Por\u00e9n, a superioridade de Henrique era indiscut\u00edbel e os petristas volveron ser derrotados. Henrique invadiu de novo Portugal en decembro de 1372 e, \u00e1s portas de Lisboa, impuxo a sinatura do tratado de Santar\u00e9m na primavera do ano seguinte (1373).\nO tratado de Santar\u00e9m significou o final do petrismo e a resistencia lexitimista en Portugal. O rei castel\u00e1n, Henrique, impuxo ao soberano portugu\u00e9s, ademais da expulsi\u00f3n dos petristas de Portugal, un sistema de alianzas matrimoniais entre as d\u00faas familias. Isto significou unha verdadeira di\u00e1spora dos exiliados castel\u00e1ns, o que supor\u00eda o seu final como grupo de presi\u00f3n con aspiraci\u00f3ns para apartar ao bastardo Henrique do trono de Castela.\nA ra\u00ed\u00f1a Leonor, cuxas relaci\u00f3ns co seu marido, Carlos III de Navarra, non foron id\u00edlicas, separ\u00e1ndose e en febreiro de 1388 separ\u00e1ronsene. En 1390, Leonor, coa s\u00faa filla m\u00e1is pequena, volveu a Castela, deixando, por\u00e9n, tras varias negociaci\u00f3ns para que volvera, nas que Leonor refer\u00eda que en Navarra sufrira malos tratos, Carlos III conseguiu a entrega da s\u00faa filla m\u00e1is vella, Xoana, para que fose educada e xurada como herdeira. Leonor fixou a s\u00faa residencia en Valladolid.\nO papel da ra\u00ed\u00f1a Leonor, cada vez m\u00e1is influente, e a s\u00faa intervenci\u00f3n nas relaci\u00f3ns de pol\u00edtica exterior fix\u00e9rona cada vez m\u00e1is impopular en Castela (e tam\u00e9n en Portugal). Aparecentemente, o rei Fernando foi incapaz de manter un goberno forte e o ambiente pol\u00edtico interno sufriu con constantes intrigas cortes\u00e1s (moitas delas impulsadas por Leonor). Xa no ano de 1390, \u00e1 morte do seu irm\u00e1n Xo\u00e1n I de Trast\u00e1mara, Leonor participou de forma activa nas intrigas en Castela cando o seu neto Henrique de Trast\u00e1mara era menor de idade. E cando Henrique, en 1393, chegou \u00e1 maior\u00eda de idade, e dado que os enfrontamentos eran m\u00e1is intensos, Leonor continuou intrigando e aliouse co seu medio irm\u00e1n Federico Enr\u00edquez, duque de Benavente, e co seu primo Pedro Fadr\u00edquez, conde de Trast\u00e1mara, ali\u00f1\u00e1ndose contra o seu neto. Ent\u00f3n o neto, contra a metade de 1394, asediuona no castelo de Roa, onde estaba reunida cos seus seguidores, obrig\u00e1ndoa a renderse. Finalmente, en febreiro de 1395, Henrique III obrigouna a volver a Navarra co seu marido.\nTerceira guerra (1381-1382).\nAo morrer Henrique en 1379, o duque de Lanc\u00e1ster reclamou unha vez m\u00e1is os seus dereitos, e de novo encontrou un aliado en Fernando. Despois da batalla da illa de Salt\u00e9s e o desembarco de tropas inglesas en Lisboa, finalmente acordouse unha paz para Portugal, que foi asinada no tratado de Elvas en 1382. Nas condici\u00f3ns de dita paz estipul\u00e1base que Beatriz, herdeira de Fernando I de Portugal, casara co rei Xo\u00e1n I de Castela. Esta uni\u00f3n significada \"de facto\", a anexi\u00f3n de Portugal por parte da Coroa de Castela, e non foi ben recibida pola nobreza portuguesa.\nO 22 de outubro de 1383, Fernando morreu sen un herdeiro var\u00f3n. Prev\u00edase, daquela, o final da li\u00f1a sucesoria de Borgo\u00f1a, casa que gobernara os destinos de Portugal desde Afonso Henriques, primeiro rei de Portugal. En tanto, Eleanor Telles de Menezes foi nomeada rexente en nome de Beatriz, a\u00ednda que a transici\u00f3n non foi pac\u00edfica. En resposta aos desexos da maior\u00eda dos portugueses de manter un reino independente de Castela, o Gran Mestre da Orde de Avis, Xo\u00e1n, medio irm\u00e1n de Fernando, foi chamado para que reclamara o trono, rompendo os termos do tratado de 1382, o que conduciu a Portugal a un novo per\u00edodo de guerra e ao caos pol\u00edtico e social que se co\u00f1ece como a crise de 1383-1385, que finalmente culminar\u00eda, despois da batalla de Aljubarrota, co ascenso ao trono portug\u00e9s de Xo\u00e1n I, dando as\u00ed comezo \u00e1 Dinast\u00eda de Avis."}
{"id": "391874", "revid": "77798", "url": "https://gl.wikipedia.org/wiki?curid=391874", "title": "Novas Xeraci\u00f3ns", "text": ""}
{"id": "391882", "revid": "89787", "url": "https://gl.wikipedia.org/wiki?curid=391882", "title": "Larry Page", "text": "Lawrence Edward \"Larry\" Page, nado en East Lansing (M\u00edchigan) o 26 de marzo de 1973, \u00e9 un cient\u00edfico inform\u00e1tico e empresario estadounidense. Page \u00e9 cofundador, xunto con Serguei Brin\nde Google, anteriormente chamada BackRub. Page \u00e9 o director executivo (CEO) da compa\u00f1\u00eda matriz de Google, Alphabet Inc.\nPage \u00e9 o inventor de PageRank, o algoritmo de clasificaci\u00f3n de procura m\u00e1is co\u00f1ecido de Google. Page recibiu o Premio Marconi en 2004.\n\u00c9, ademais, un dos homes m\u00e1is ricos do mundo; en outubro de 2017 estim\u00e1base que ti\u00f1a un patrimonio neto de 40.7 mil mill\u00f3ns de d\u00f3lares (2017).\nTraxectoria.\nPage \u00e9 fillo de dous docentes universitarios, Gloria Page, profesora de programaci\u00f3n no Lyman Briggs College e na Universidade Estatal de M\u00edchigan e Carl Victor Page, profesor de ciencias da computaci\u00f3n e intelixencia artificial da Universidade Estatal de M\u00edchigan, foi un pioneiro e autoridade no campo da Intelixencia artificial, prematuramente falecido en 1996.\nDesde os dous anos de idade asistiu en Lansing a unha escola do m\u00e9todo Montessori. A paix\u00f3n de Page polos computadores e a inform\u00e1tica empezou aos seis anos, e o seu interese pola tecnolox\u00eda e os inventos aos doce. O seu \u00eddolo xuvenil foi Nikola Tesla. Seguindo os pasos dos seus pais, e baixo a s\u00faa orientaci\u00f3n, cursou estudos na East Lansing High School e graduouse con honras na Universidade Estatal de M\u00edchigan, obtendo un grao en enxe\u00f1er\u00eda de computadores (\"Computer Engineering\"). Doutorouse en ciencias da computaci\u00f3n na Universidade Stanford. O Instituto de empresa premiouno cun m\u00e1ster honor\u00edfico en administraci\u00f3n de empresas e foi o primeiro en recibir o premio \"Alumni society recent engineering graduate\" da Universidade de M\u00edchigan.\nGoogle.\nDurante o seu doutoramento en Stanford co\u00f1eceu a Sergey Brin. Xuntos desenvolveron e puxeron en marcha o buscador Google, que empezou a funcionar en 1998. Google est\u00e1 baseado na tecnolox\u00eda patentada PageRank. Dise que lle puxeron este nome ao buscador pola s\u00faa semellanza coa palabra \"googol\" ou g\u00fagol (nome dun n\u00famero extremadamente grande, 10 elevado \u00e1 100, ou 10100).\nO primeiro artigo sobre Google que ambos publicaron nun peri\u00f3dico cient\u00edfico foi \"The Anatomy of a Large-Scale Hypertextual Web Search Engine\" (1998), que figurou pronto entre os dez artigos m\u00e1is citados de todos os tempos.\nPage foi presidente de Google xunto con Sergey Brin ata 2001, ano en que decidiron contratar a Eric Schmidt. Page dirixe Google xunto a Serguey Brin e Schmidt.\nA data 4 de abril de 2011 Eric Schmidt cesou a s\u00faa actividade como director executivo (CEO) de Google para dar paso a Larry Page.\nOutros datos.\nPage deu conferencias en diversos foros internacionais, como o Foro Econ\u00f3mico Mundial, a Conferencia de Tecnolox\u00eda, Entretemento e Dese\u00f1o, o Cume sobre Tecnolox\u00eda do The Wall Street Journal, ou o Club Commonwealth. Foi nomeado \"World Economic Forum Global Leader for Tomorrow\" (L\u00edder Global para o Futuro do Foro Econ\u00f3mico Mundial) en 2002, as\u00ed como \"Young Innovator Who Will Create the Future\" (Mozo Innovador Que Crear\u00e1 o Futuro) pola revista Technology Review do Instituto de Tecnolox\u00eda de Massachusetts (MIT). Membro do \"National Advisory Committee\" (NAC) da Facultade de Enxe\u00f1er\u00eda da Universidade de M\u00edchigan, foi nomeado \"Innovator of the Year\" (Innovador do Ano) pola revista Research and Development e foi elixido membro da Academia Nacional de Enxe\u00f1er\u00eda en 2004.\nEn 2004, xunto con Brin, recibiu o Premio Marconi, e o 24 de outubro de 2008, en nome de Google, o Premio Pr\u00edncipe de Asturias de Comunicaci\u00f3n e Humanidades.\nO seu irm\u00e1n m\u00e1is vello, Carl Victor Jr., foi cofundador de eGroups, m\u00e1is tarde vendido a Yahoo.\nO 8 de decembro de 2007, na hawaiana illa Necker, Larry Page casou con Lucinda (Lucy) Southworth, licenciada en ciencias biom\u00e9dicas das universidades de Pensilvania e Oxford."}
{"id": "391886", "revid": "10599", "url": "https://gl.wikipedia.org/wiki?curid=391886", "title": "Dem\u00f3cratas por Andorra", "text": ""}
{"id": "391889", "revid": "1888", "url": "https://gl.wikipedia.org/wiki?curid=391889", "title": "Rafael B\u00e1rez V\u00e1zquez", "text": ""}
{"id": "391892", "revid": "27155", "url": "https://gl.wikipedia.org/wiki?curid=391892", "title": "Gramnegativo", "text": ""}
{"id": "391894", "revid": "1131", "url": "https://gl.wikipedia.org/wiki?curid=391894", "title": "Dradas", "text": "O top\u00f3nimo galego Dradas pode referirse a:"}
{"id": "391895", "revid": "65337", "url": "https://gl.wikipedia.org/wiki?curid=391895", "title": "Robert Frost", "text": "Robert Lee Frost, nado en San Francisco (California) o 26 de marzo de 1874 e finado en Boston o 29 de xaneiro de 1963, foi un dos m\u00e1is importantes poetas dos Estados Unidos do s\u00e9culo XX. Frost recibiu catro premios Pulitzer.\nTraxectoria.\nO pai de Frost beb\u00eda, xogaba e era exc\u00e9ntrico e irascibel. A s\u00faa nai era o oposto, relixiosa e culta e foi quen presentou ao fillo o mundo da literatura. Coa morte do pai en 1885, a familia mudouse a Nova Inglaterra, rexi\u00f3n \u00e1 cal Frost e a s\u00faa poes\u00eda ser\u00edan permanentemente asociados no futuro (a\u00ednda que o poeta tam\u00e9n pasou longas tempadas en M\u00edchigan e Florida).\nEn 1890, publicou o seu primeiro poema, comezou a dar clases e realizou pequenos servizos en facendas e mu\u00ed\u00f1os. A vida que levaba nese per\u00edodo moldeou a s\u00faa personalidade po\u00e9tica: Frost foi un dos poetas norteamericanos que mellor combinou nos seus versos o popular e o moderno, o local e o universal.\nEn 1895, iniciou unha nova fase na s\u00faa vida co seu matrimonio con Elinor White o 19 de decembro; o seu primeiro fillo naceu o ano seguinte (tiveron seis en total), e pasou a involucrarse cada vez m\u00e1is na vida no campo: en 1901 xa administraba a s\u00faa propia facenda. Adquiriu o h\u00e1bito de escribir os seus poemas \u00e1 noite, na mesa da coci\u00f1a. A partir de 1906, cando comezou a dar clases a tempo completo na Pinkerton Academy, a vida profesional de Frost non se volveu separar m\u00e1is das letras. Comezou a impartir lecci\u00f3ns e conferencias, actividade que non abandonou ata a morte.\nEntre 1912 e 1915 viviu no Reino Unido, pa\u00eds onde publicou os seus dous primeiros libros de poemas, \"A Boy\u2019s Will\" (1913) e \"North of Boston\" (1914). Os libros foron ben recibidos pola cr\u00edtica europea, e Frost foi presentado a poetas famosos, como Ezra Pound, Ford Madox Ford e W. B. Yeats.\nEn 1915 volveu aos Estados Unidos, e o mesmo ano lanzou no seu pa\u00eds natal os seus dous primeiros libros. Entre as s\u00faas publicaci\u00f3ns de 1920 est\u00e1 o poema \"Fire and Ice\". Coa carreira literaria cada vez m\u00e1is consolidada, recibiu o Pulitzer (1924, por \"New Hampshire\", e 1931, por \"Collected Poems\").\nA morte da s\u00faa esposa en 1938 e o suicidio da s\u00faa filla Carol en 1940 causaron un impacto tremendo na s\u00faa estabilidade emocional. En 1941, mudouse a Cambridge, onde viviu o resto da s\u00faa vida, todo o tempo asesorado pola s\u00faa secretaria Kathleen Morrison; inmediatamente despois da morte da s\u00faa dona, Frost pediulle matrimonio a Kathleen, m\u00e1is esta rexeitouno.\nAs viaxes como conferencante inclu\u00edron unha visita ao Brasil (R\u00edo de Xaneiro e S\u00e3o Paulo) en agosto de 1954. En 1957 volveu visitar Europa, ocasi\u00f3n en que co\u00f1eceu grandes nomes da literatura da \u00e9poca como W. H. Auden, E. M. Forster, Cecil Day Lewis ou Graham Greene. Plenamente reco\u00f1ecido como un dos maiores poetas norteamericanos do s\u00e9culo XX, Robert Frost morreu o 29 de xaneiro de 1963.\nObra.\nA produci\u00f3n literaria de Frost \u00e9 variada e abondosa. A s\u00faa poes\u00eda incl\u00fae sonetos, poemas en forma de di\u00e1logo, poemas curtos e poemas longos. Escribiu tres pezas teatrais (\"A Way Out\", \"In an Art Factory\" e \"The Guardeen\"). Son moi numerosos os rexistros das s\u00faas conferencias. A correspondencia, os ensaios e as historias merecen o mesmo comentario.\nFrost ten a capacidade de dar un tratamento simple e ao mesmo tempo profundo a temas elementais (lume, xeo, natureza), tirando certas \"lecci\u00f3ns de moral\" das s\u00faas observaci\u00f3ns do mundo natural (lecci\u00f3ns non sempre optimistas, como se pode notar en \"Nothing Gold Can Stay\"). Tal trazo, aliado \u00e1 modernidade da s\u00faa linguaxe (Frost era un defensor do uso da linguaxe vern\u00e1cula nas obras literarias), fixo que Frost xamais deixase de figurar entre os escritores predilectos dos norteamericanos, ao lado de nomes como Whitman, Emerson e Thoreau. O seu poema \"The Road Not Taken\" \u00e9 peza obrigatoria en calquera antolox\u00eda po\u00e9tica de lingua inglesa. Proba adicional da s\u00faa popularidade son as varias referencias en filmes como \"Dead Poets Society\" e \"Baixo o peso da lei\"."}
{"id": "391896", "revid": "1131", "url": "https://gl.wikipedia.org/wiki?curid=391896", "title": "Drados", "text": "O top\u00f3nimo galego Drados pode referirse a:"}
{"id": "391897", "revid": "1131", "url": "https://gl.wikipedia.org/wiki?curid=391897", "title": "Drozo", "text": "O top\u00f3nimo galego Drozo pode referirse a:"}
{"id": "391898", "revid": "1131", "url": "https://gl.wikipedia.org/wiki?curid=391898", "title": "O Drozo", "text": ""}
{"id": "391899", "revid": "1131", "url": "https://gl.wikipedia.org/wiki?curid=391899", "title": "Duei", "text": "O top\u00f3nimo galego Duei pode referirse a:"}
{"id": "391902", "revid": "1131", "url": "https://gl.wikipedia.org/wiki?curid=391902", "title": "Duc\u00ed", "text": ""}
{"id": "391903", "revid": "1131", "url": "https://gl.wikipedia.org/wiki?curid=391903", "title": "Dumia", "text": ""}
{"id": "391904", "revid": "1131", "url": "https://gl.wikipedia.org/wiki?curid=391904", "title": "Du\u00f1o", "text": ""}
{"id": "391905", "revid": "1131", "url": "https://gl.wikipedia.org/wiki?curid=391905", "title": "Duomes de Abaixo", "text": ""}
{"id": "391906", "revid": "1131", "url": "https://gl.wikipedia.org/wiki?curid=391906", "title": "Duomes de Arriba", "text": ""}
{"id": "391907", "revid": "1131", "url": "https://gl.wikipedia.org/wiki?curid=391907", "title": "Dureixa", "text": ""}
{"id": "391908", "revid": "98629", "url": "https://gl.wikipedia.org/wiki?curid=391908", "title": "Illa de Bahrain", "text": "A Illa de Bahrain ( \"Jaz\u012brah al-Ba\u1e25rayn\"), tam\u00e9n co\u00f1ecida como illa al-Awal e oficialmente como Bahrein, \u00e9 a illa m\u00e1is grande dentro do arquip\u00e9lago de Bahrain, e forma a maior parte da masa de terra do pa\u00eds albergando a maior\u00eda da s\u00faa poboaci\u00f3n.\nXeograf\u00eda.\nA maior parte da illa de Bahrain at\u00f3pase nunha entrada relativamente pouco profunda do golfo P\u00e9rsico co\u00f1ecida como o golfo de Bahrain. O fondo mari\u00f1o adxacente a Bahrain \u00e9 rochoso e, principalmente na parte norte da illa, est\u00e1 cuberto por extensos arrecifes de coral. A maior parte da illa \u00e9 un deserto baixo e est\u00e9ril. Afloramentos de pedra calcaria forman outeiros baixos, cant\u00eds baixos e barrancos pouco profundos. A pedra calcaria est\u00e1 cuberta por varias densidades de area salina, capaz de soportar s\u00f3 a vexetaci\u00f3n m\u00e1is resistente do deserto, principalmente espi\u00f1os e matogueiras. Existe a 5\u00a0km unha ampla franxa f\u00e9rtil de terra ao longo da costa norte na que crecen \u00e1rbores, datileiras, amendoeiras, figueiras e milgrandeiras. O interior cont\u00e9n unha escarpa que se eleva a 134 m, o punto m\u00e1is alto da illa, para formar a Monta\u00f1a de fume, nomeada como tal debido \u00e1s brumas que a mi\u00fado envolven o cume. A maior\u00eda dos pozos de petr\u00f3leo do pa\u00eds est\u00e1n situados nas proximidades da monta\u00f1a.\nClima.\nAs condici\u00f3ns clim\u00e1ticas da zona son \u00e1ridas. A temperatura media anual na \u00e1rea \u00e9 de 28\u00a0\u00b0C. O mes m\u00e1is c\u00e1lido \u00e9 agosto, cando a temperatura media \u00e9 de 38\u00a0\u00b0C e o m\u00e1is fr\u00edo \u00e9 xaneiro, con 18\u00a0\u00b0C. A precipitaci\u00f3n media anual \u00e9 de 144 mil\u00edmetros. O mes m\u00e1is chuvioso \u00e9 novembro, cunha media de 38\u00a0mm de precipitaci\u00f3n, e o m\u00e1is seco \u00e9 outubro, con 1\u00a0mm de precipitaci\u00f3n.\nDemograf\u00eda.\nManama, a capital do reino de Bahrain, at\u00f3pase no extremo nord\u00e9s da illa de Bahrain. O porto principal, Mina Salman, tam\u00e9n se atopa na illa, as\u00ed como as instalaci\u00f3ns principais de refinaci\u00f3n de petr\u00f3leo e centros comerciais.\nAdministraci\u00f3n.\nA illa est\u00e1 dividida entre tres gobernaci\u00f3ns de Bahrain.\nTransporte.\nPontes e calzadas elevadas conectan Bahrain coas illas adxacentes e a parte continental de Arabia Saudita. A calzada m\u00e1is antiga, constru\u00edda orixinalmente en 1929, une Bahrain coa Al Muharraq, a terceira illa m\u00e1is grande.\nHai tres calzadas que conectan a illa de Muharraq con Manama na illa de Bahrain:\nNa s\u00faa costa leste at\u00f3pase Sitrah, o sitio da terminal de exportaci\u00f3n de petr\u00f3leo, que est\u00e1 unido a Bahrein por unha ponte que se estende pola estreita canle que separa as d\u00faas illas.\nNa s\u00faa beira occidental, unha calzada \u00e1 illa de Umm an Nasan, contin\u00faa cara \u00e1 cidade de Arabia Saudita da Al Kubar, pasando polo King Fahd Causeway. Umm an Nasan \u00e9 propiedade privada do rei e o sitio de recreo persoal."}
{"id": "391909", "revid": "89787", "url": "https://gl.wikipedia.org/wiki?curid=391909", "title": "Thermotoga", "text": "Thermotoga \u00e9 un x\u00e9nero de bacterias pertencente ao filo Thermotogae. As especies de \"Thermotoga\" son hiperterm\u00f3filas e a s\u00faa c\u00e9lula est\u00e1 envolta nunha exclusiva membrana externa similar a unha va\u00ed\u00f1a, chamada toga.\nOs membros de todo o filo son gramnegativos, xa que pos\u00faen unha capa delgada de peptidoglicano situada entre d\u00faas bicapas lip\u00eddicas, ambas peculiares. O seu peptidoglicano \u00e9 pouco habitual, xa que establece enlaces cruzados non s\u00f3 con meso-diaminopimelatos como ocorre nas proteobacterias, sen\u00f3n tam\u00e9n con D-lisina.\nAs especies do x\u00e9nero son anaerobias con varios graos de tolerancia ao ox\u00edxeno. Poden reducir xofre elemental (S0) a sulfuro de hidr\u00f3xeno, que \u00e1 s\u00faa vez pode ser posteriormente utilizado.\nNon est\u00e1 claro se a termofilia \u00e9 unha innovaci\u00f3n da li\u00f1axe ou un trazo ancestral.&lt;br&gt;\nO xenoma de \"Thermotoga maritima\" foi secuenciado en 1999, revelando a presenza de varios xenes de orixe arqueana, que posiblemente permitiron a s\u00faa adaptaci\u00f3n \u00e1 termofilia. O contido GC (citosina-guanina) de \"T. maritima\" \u00e9 do 46,2%; como a maior\u00eda dos term\u00f3filos te\u00f1en altos contidos CG, isto levou a especular que o alto contido CG pode ser unha consecuencia non esencial da termofilia e non ser un impulso cara \u00e1 termofilia.\nMembros e parentes.\nA especie tipo do x\u00e9nero \u00e9 \"T. maritima\", que se describiu en 1986. Naquel momento era a \u00fanica especie do filo que fora descrita. O x\u00e9nero \"Thermotoga\" cont\u00e9n agora nove especies oficialmente, mentres que o filo cont\u00e9n unha soa familia (Thermotogaceae) con dez x\u00e9neros (\"Fervidobacterium\", \"Geotoga\", \"Kosmotoga\", \"Marinitoga\",\"Mesotoga\", Petrotoga, \"Thermococcoides\", \"Thermosipho\", \"Thermotoga\" e \"Oceanotoga\").\nA relaci\u00f3n precisa do filo Thermotogae con outros filos bacterianos \u00e9 moi debatida: varios estudos atoparon que o filo \u00e9 unha ramificaci\u00f3n moi antiga (no manual de Bergey aparece, de feito, no volume I, que leva o t\u00edtulo \"Volume I: As Archaea e as Bacteria fototr\u00f3ficas e de ramificaci\u00f3n antiga\"), mentres que outros atoparon que Firmicutes se ramificou temperanmente cun grupo de Thermotogae separ\u00e1ndose desde a base.\nNome.\nO nome neolatino feminino \"thermotoga\" procede \u00e1 s\u00faa vez do nome grego \u03b8\u03ad\u03c1\u03bc\u03b7 (\"therme\", calor) ou m\u00e1is exactamente do adxectivo \u03b8\u03b5\u03c1\u03bc\u03cc\u03c2, \u03ae, \u03cc\u03bd (\"thermos, e, on\", quente) e da palabra latina feminina \"toga\" (vestimenta romana).\nO artigo e o cap\u00edtulo do manual de Bergey onde se describe o x\u00e9nero foi escrito por varios autores, como Karl Stetter e Carl Woese."}
{"id": "391911", "revid": "1131", "url": "https://gl.wikipedia.org/wiki?curid=391911", "title": "As Dureixas", "text": ""}
{"id": "391913", "revid": "5863", "url": "https://gl.wikipedia.org/wiki?curid=391913", "title": "Nathaniel Hawthorne", "text": "Nathaniel Hawthorne, nado como Nathaniel Hathorne en Salem (Massachusetts) o 4 de xullo de 1804 e finado en Plymouth (Nova Hampshire) 19 de maio de 1864) foi un novelista estadounidense co\u00f1ecido polas s\u00faas numerosas historias de ficci\u00f3n g\u00f3tica e romanticismo escuro.\nFillo de Nathaniel Hathorne e Elizabeth Clarke Manning, os seus antergos incl\u00faen a John Hathorne, o \u00fanico xu\u00edz involucrado nos xu\u00edzos de bruxas de Salem que nunca se arrepentiu das s\u00faas acci\u00f3ns. Nathaniel m\u00e1is tarde engadiu un \"W\" para cambiar o seu apelido por \"Hawthorne\", coa fin de ocultar esta relaci\u00f3n. Ingresou no Bowdoin College en 1821, onde foi elixido membro da Phi Beta Kappa en 1824, e graduouse en 1825. Hawthorne publicou a s\u00faa primeira obra, unha novela titulada \"Fanshawe\", en 1828. M\u00e1is tarde tratou de quitala do seu cat\u00e1logo, sentindo que non era igual ao est\u00e1ndar do seu traballo posterior. Publicou varios contos curtos en xornais, que recompilou en 1837 como \"Twice-Told Tales\". O ano seguinte comprometeuse con Sophia Peabody. Traballou na aduana de Boston e uniuse a Brook Farm, unha comunidade trascendentalista, antes de casar con Peabody en 1842. A parella trasladouse a The Old Manse en Concord, Massachusetts, despois a Salem, Berkshires e por fin a The Wayside en Concord. Unha das s\u00faas obras m\u00e1is notables, \"The Scarlett Letter\", foi publicada en 1850, seguida dunha sucesi\u00f3n doutras novelas. Un nomeamento pol\u00edtico como c\u00f3nsul levou a Hawthorne e a s\u00faa familia a Europa antes do seu regreso a Concord en 1860. Hawthorne faleceu o 19 de maio de 1864, deixando unha vi\u00fava e tres fillos.\nTraxectoria.\nNathaniel Hawthorne naceu como Nathaniel Hathorne o 4 de xullo de 1804 na cidade de Salem, Massachusetts, onde a\u00ednda se atopa a s\u00faa casa natal. A s\u00faa infancia foi dif\u00edcil debido \u00e1 morte do seu pai, falecido en Suriname cando Hawthorne ti\u00f1a 4 anos. A partir de ent\u00f3n, a vida de Hawthorne volveuse complexa e ao mesmo tempo fascinante, particularmente debido \u00e1 s\u00faa paix\u00f3n pola literatura e a s\u00faa proximidade co puritanismo.\nEsa proximidade co puritanismo xorde a partir dos seus antergos. O seu tatarav\u00f3, William Hathorne, foi un dos primeiros colonos en establecerse en Salem.\nAta a publicaci\u00f3n do seu primeiro libro \"Twice-Told Tales\" en 1837, Hawthorne escribiu en total anonimato na casa familiar. Dixo m\u00e1is tarde:\nEn 1839, Hawthorne entrou a traballar na aduana do porto de Boston. Contraeu matrimonio coa pintora trascendentalista Sophia Peabody en 1842. O matrimonio trasladouse a Concord, Massachusetts. Al\u00ed tiveron de veci\u00f1os os escritores Ralph Waldo Emerson e Henry David Thoreau.\nEn 1846 Hawthorne foi nomeado inspector da aduana de Salem, pero axi\u00f1a perdeu o seu traballo debido a cambios administrativos en Washington. En 1852 escribiu a biograf\u00eda do seu antigo compa\u00f1eiro Franklin Pierce. Cando este ga\u00f1ou as elecci\u00f3ns, Hawthorne recibiu como recompensa o nomeamento de c\u00f3nsul norteamericano en Liverpool (1853). En 1857 renunciou ao cargo e viaxou por Francia e Italia. En 1860 regresou coa s\u00faa familia aos Estados Unidos. Caeu enfermo pouco despois e faleceu en 1864, probablemente de cancro de est\u00f3mago, en Plymouth (New Hampshire).\nNathaniel e Sophia Hawthorne tiveron tres fillos: Una, Julian e Rose. A primeira faleceu nova. Julian seguiu os pasos do seu pai como escritor, chegando a ser un prol\u00edfico autor. Rose converteuse ao catolicismo e fundou as \"Dominican Sisters of Hawthorne\", congregaci\u00f3n que se ocupaba do coidado de enfermos incurables de cancro.\nObra.\nHawthorne \u00e9 co\u00f1ecido sobre todo polos seus relatos breves, moitas veces de contido sinistro ao gusto da \u00e9poca e polas s\u00faas catro novelas longas, \"The Scarlett Letter\" (1850), \"The House of the Seven Gables\" (1851), \"The Blithedale Romance\" (1852) e \"The Marble Faun\" (1860). Outra novela titulada \"Fanshawe\", foi publicada anonimamente en 1828.\nHawthorne publicou ademais varios libros de contos, como \"Mosses from an Old Manse\" (1854). Neste libro at\u00f3pase unha das s\u00faas historias m\u00e1is populares, \"Young Goodman Brown\" (1835), historia que hai unha cr\u00edtica a temas relixiosos, como a fe e a pureza dunha persoa.\nEncadrado dentro do romanticismo norteamericano, como Edgar Allan Poe, gran parte da s\u00faa obra local\u00edzase en Nova Inglaterra, e moitas das s\u00faas historias, de contido xeralmente aleg\u00f3rico, recrean intensamente o ambiente puritano que empapaba a sociedade daqueles anos; as\u00ed ocorre en \"Ethan Brand\" (1850), \"The Birth-Mark\" (1843), \"Rappaccini's Daughter\" (1844), \"The Minister's Black Veil\" (1832) etc.\nA cr\u00edtica m\u00e1is recente prestou atenci\u00f3n preferente \u00e1 voz narrativa de Hawthorne, consider\u00e1ndoa dentro dunha ret\u00f3rica autoconsciente, que non debe ser confundida coa verdadeira voz do escritor, o que contrad\u00ed o vello concepto sobre Hawthorne de pl\u00fambeo moralista cargado de complexos.\nOs seus relatos leves e pat\u00e9ticos destacan polo seu estilo elegante e depurado. Neles o caracter\u00edstico, segundo o escritor Luis Loayza, \u00ab\u00e9 talvez o contraste entre a violencia exterior e a suavidade do ton, entre a voz delicada e as escuras suxesti\u00f3ns do que di\u00bb. Jorge Luis Borges observa, pola s\u00faa banda, que os seus contos expresan \u00abo tenue mundo crepuscular, ou lunar, das imaxinaci\u00f3ns fant\u00e1sticas\u00bb.\nHawthorne tivo unha breve pero intensa amizade co novelista Herman Melville, quen lle dedicou a s\u00faa obra \"Moby Dick\", \u201cen homenaxe ao seu xenio\u201d. A correspondencia entre ambos, non obstante, non se conserva.\nO seu contempor\u00e1neo Edgar Allan Poe dedicou c\u00e9lebres recensi\u00f3ns \u00e1s s\u00faas colecci\u00f3ns m\u00e1is importantes, \"Twice-Told Tales\" e \"Mosses from an Old Manse\". A pesar de certas reticencias, afirmou do autor:\nBibliograf\u00eda.\nNovelas\nNovelas inacabadas\nContos\nContos para nenos\nBiograf\u00eda"}
{"id": "391914", "revid": "98629", "url": "https://gl.wikipedia.org/wiki?curid=391914", "title": "Illa Selayar", "text": "A illa de Selayar \u00e9 a illa principal das illas Selayar (Kepulauan Selayar). At\u00f3pase fronte \u00e1 costa do cabo Bira da provincia de C\u00e9lebes Meridional. O estreito de Selayar sep\u00e1raa de Sulawesi. A s\u00faa cidade principal \u00e9 Benteng, as cidades ao sur son Tanabau, Padang, Tile-tile, Pariangan, Galung, Layolo, Pa'garangang, Barangbarang, ata Appattanah. Ao norte est\u00e1n Parak, Barugayya, Batangmata, Onto e finalmente Bonelohe. Ten m\u00e1is de 81\u00a0km de longo e \u00e9 moi estreita, cunha superficie de 666\u00a0km\u00b2. Benteng \u00e9 o punto de partida para as excursi\u00f3ns de mergullo.\nTodas as illas do grupo son planas e f\u00e9rtiles, pero tam\u00e9n en parte rochosas, cubertas con arbustos e area. S\u00f3 a illa principal est\u00e1 atravesada por unha monta\u00f1a de arenito, que se eleva a 607 m de altitude. As costas est\u00e1n bordeadas por arrecifes de coral. A illa \u00e9 co\u00f1ecida polas s\u00faas praias de area e zonas de mergullo.\nOs habitantes son na s\u00faa maior\u00eda musulm\u00e1ns dos pobos da Bugis, Makassar e Konjo."}
{"id": "391915", "revid": "865", "url": "https://gl.wikipedia.org/wiki?curid=391915", "title": "Moscova-Domodedovo", "text": ""}
{"id": "391916", "revid": "98629", "url": "https://gl.wikipedia.org/wiki?curid=391916", "title": "Supiori", "text": "Supiori \u00e9 unha illa do arquip\u00e9lago das Illas Schouten en Cenderawasih Bay, xusto ao oeste da illa Biak na provincia de Pap\u00faa, Indonesia.\nDescrici\u00f3n.\nA illa ten un terreo accidentado, cuberto en gran parte por selva tropical. Ten 40\u00a0km de longo e 25\u00a0km de largo, cubrindo unha superficie total de 659\u00a0km\u00b2. O seu punto m\u00e1is alto ten 1.034 m.\nOs principais asentamentos incl\u00faen Korido na costa sur e Yenggarbun na costa norte. Ao sur de Supiori at\u00f3panse as pequenas illas de coral Aruri (Insumbabi) e Rani. Antes de 1963, a illa era parte da Nova Guinea holandesa colonial. Comprende Supiori Regency dentro da provincia de Pap\u00faa.\nHistoria.\nA illa foi vista por primeira vez polos europeos na persoa do portugu\u00e9s Jorge de Menezes en 1526. Menezes desembarcou nas Illas Biak, onde se viu obrigado a pasar o inverno. Un dos primeiros avistamentos foi tam\u00e9n realizado polo navegante espa\u00f1ol \u00c1lvaro de Saavedra o 24 de xu\u00f1o de 1528, cando intentaba regresar de Tidore a Nova Espa\u00f1a. As Schoutens traz\u00e1ronse como \"Islas de Oro\" (Illas de ouro). O seu avistamento foi reportado novamente polo navegante espa\u00f1ol \u00cd\u00f1igo \u00d3rtiz de Retes en 1545. Foron chamadas \"Los M\u00e1rtires\" polos espa\u00f1ois, posiblemente porque foi onde o navegante espa\u00f1ol Hernando de Grijalva foi asasinado pola s\u00faa tripulaci\u00f3n amotinada."}
{"id": "391917", "revid": "1131", "url": "https://gl.wikipedia.org/wiki?curid=391917", "title": "As Edreiras", "text": ""}
{"id": "391918", "revid": "785", "url": "https://gl.wikipedia.org/wiki?curid=391918", "title": "Os Edreiros", "text": "O top\u00f3nimo galego Os Edreiros pode referirse a:"}
{"id": "391919", "revid": "1131", "url": "https://gl.wikipedia.org/wiki?curid=391919", "title": "Egoeiras", "text": ""}
{"id": "391920", "revid": "1131", "url": "https://gl.wikipedia.org/wiki?curid=391920", "title": "Ego", "text": "O termo ego, en lat\u00edn \"eu\", pode referirse a:\nAmais, como top\u00f3nimo pode referirse a:"}
{"id": "391921", "revid": "1131", "url": "https://gl.wikipedia.org/wiki?curid=391921", "title": "Geograf\u00eda General del Reino de Galicia", "text": "Geograf\u00eda General del Reino de Galicia \u00e9 unha enciclopedia en seis tomos, dirixida por Francesc Carreras i Candi e publicada en Barcelona en 1928 pola editorial Alberto Mart\u00edn. A obra foi reeditada en 1980 en 13 tomos.\nContido.\nO primeiro tomo \u00e9 unha descrici\u00f3n xeral da xeograf\u00eda de Galicia. Os tomos 2 e 3, sobre a provincia da Coru\u00f1a, foron coordinados por Ux\u00edo Carr\u00e9 Aldao. O tomo 4, sobre a provincia de Lugo, preparouno Manuel Amor Meil\u00e1n. O tomo 5, sobre a provincia de Ourense, f\u00edxoo Vicente Risco. O tomo 6, sobre a provincia de Pontevedra, estivo a cargo de Xerardo \u00c1lvarez Limeses.\nA obra incl\u00fae cartograf\u00eda impresa a cor e planos das cidades e principais vilas."}
{"id": "391922", "revid": "1888", "url": "https://gl.wikipedia.org/wiki?curid=391922", "title": "Jos\u00e9 Rodr\u00edguez Iglesias", "text": ""}
{"id": "391926", "revid": "22795", "url": "https://gl.wikipedia.org/wiki?curid=391926", "title": "Xoana Manuel", "text": ""}
{"id": "391928", "revid": "89787", "url": "https://gl.wikipedia.org/wiki?curid=391928", "title": "Xoana Manuel de Villena", "text": "Xoana Manuel de Villena, co\u00f1ecida tam\u00e9n como Xoana Manuel, nada en 1339 e finada en en Salamanca, Reino de Castela e Le\u00f3n, foi unha nobre castel\u00e1, que foi se\u00f1ora de Villena, de Escalona e de Pe\u00f1afiel e, desde o 22 de marzo de 1366, ra\u00ed\u00f1a consorte de Castela e Le\u00f3n, polo seu matrimonio co infante Henrique de Trast\u00e1mara, m\u00e1is tarde Henrique II de Castela.\nEra filla do infante Juan Manuel, se\u00f1or de Villena, e de Branca N\u00fa\u00f1ez de Lara.\nOrixes familiares.\nFoi a \u00faltima filla do nobre, pol\u00edtico e escritor Don Juan Manuel e de Blanca N\u00fa\u00f1ez de Lara. Por parte paterna foron seus av\u00f3s o infante Manuel de Castela e a s\u00faa su esposa Beatriz de Savoia. Por parte materna os seus av\u00f3s foron Fernando de la Cerda e Xoana N\u00fa\u00f1ez de Lara.\nFoi irm\u00e1 de Fernando Manuel de Villena, duque de Villena e se\u00f1or de Escalona e de Pe\u00f1afiel.\nFoi bisneta de Fernando III \"o Santo\".\nTraxectoria.\nXa despois de contraer matrimonio con Henrique de Trast\u00e1mara, futuro rei Henrique II, Xoana Manuel foi se\u00f1ora de Villena, de Escalona e de Pe\u00f1afiel, e por hernaza da s\u00faa nai, tam\u00e9n se\u00f1ora de Lara e dd Biscaia.\nA s\u00faa media irm\u00e1 m\u00e1is vella, Constanza, foi a primeira ra\u00ed\u00f1a consorte de Castela. O 28 de novembro de 1325, en Valladolid, o seu pai casou a Costanza, a\u00ednda unha nena, co xove rei de Catela e Le\u00f3n Afonso XI, \u00fanico fillo var\u00f3n do rei Fernando IV e da ra\u00ed\u00f1a Constanza de Portugal. Pouco despois diso, en 1327, foi repudiada, reclu\u00edda na cidade de Toro, e o seu matrimonio anulado (por non consumarse debido \u00e1 pouca idade da esposa). M\u00e1is tarde (1336) casou co infante herdeiro do Reino de Portugal, Pedro. A voda celebrouse no convento de San Francesco de \u00c9vora, por poderes, poque Afonso impedira \u00e1 noiva deixar a cidade de Toro. Finalmente, tres anos m\u00e1is tarde, o 24 de agosto de 1339, o matrimonio celebrouse, xa en persoa, na catedral de Lisboa. Constanza e Pedro tiveron un fillo que foi rei de Portugal co nome de Fernando I.\nO 27 de xullo de 1350, Xoana casou, en segredo, no palacio real de Sevilla, con Henrique de Trast\u00e1mara, fillo ilex\u00edtimo de Afonso XI de Castela e da s\u00faa amante Leonor de Guzm\u00e1n.\nEn 1361, \u00e1 morte da s\u00faa xove sobri\u00f1a Branca, filla \u00fanica do seu medio irm\u00e1n Fernando Manuel, que morrera en 1350, Xoana Manuel herdou os se\u00f1or\u00edos de Villena, Escalona e Pe\u00f1afiel.\nComo descendente directa de Xoana N\u00fa\u00f1ez de Lara, chamada \"La Palomilla\" (1286-1351), despois da morte da s\u00faa prima Isabel de Lara e da s\u00faa xove filla Florentina, en 1370, Xoana herdou tam\u00e9n os se\u00f1or\u00edos de Lara e de Biscaia.\nHenrique, en 1369 converteuse en soberano castel\u00e1n ao matar ao se medio irm\u00e1n Pedro I tras a batalla de Montiel. \nXoana Manuel ao quedar vi\u00fava en 1379, retirouse \u00e1 cidade de Salamanca, onde faleceu o d\u00eda 27 de marzo de 1381.\nSepultura.\nDespois da s\u00faa defunci\u00f3n, o cad\u00e1ver da ra\u00ed\u00f1a Xoana Manuel recibiu sepultura na Capela dos Reyes Nuevos da catedral de Toledo, na que fora sepultado seu esposo, Henrique II.\nMatrimonio e descendencia.\nHenrique II de Castela e Xoana Manuel de Villena tiveron tres fillos:"}
{"id": "391930", "revid": "5863", "url": "https://gl.wikipedia.org/wiki?curid=391930", "title": "Heter\u00f3nima", "text": ""}
{"id": "391931", "revid": "5863", "url": "https://gl.wikipedia.org/wiki?curid=391931", "title": "Levantamento militar de 1936", "text": ""}
{"id": "391933", "revid": "89787", "url": "https://gl.wikipedia.org/wiki?curid=391933", "title": "1,3-Propanodiol", "text": "O 1,3-propanodiol \u00e9 o composto org\u00e1nico coa f\u00f3rmula CH2(CH2OH)2. Este diol de tres carbonos \u00e9 un l\u00edquido viscoso incoloro que \u00e9 miscible coa auga.\nProdutos.\nUtil\u00edzase principalmente como un bloque de construci\u00f3n na produci\u00f3n de pol\u00edmeros como o politrimetil\u00e9n tereftalato.\nO 1,3-propanodiol pode formularse en varios produtos industriais como compostos, adhesivos, laminados, recubrimentos, moldeados, poli\u00e9steres alif\u00e1ticos e copoli\u00e9steres. Tam\u00e9n \u00e9 un disolvente e util\u00edzase como anticonxelante e pintura de madeira.\nProduci\u00f3n.\nO 1,3-propanodiol pode sintetizarse quimicamente por hidrataci\u00f3n da acrole\u00edna, ou pola hidroformilaci\u00f3n do \u00f3xido de etileno para obter 3-hidroxipropionaldehido. O aldehido \u00e9 hidroxenado para dar 1,3-propanodiol. Ademais, a\nbioconversion do glicerol a 1,3-propanodiol ocorre en certas bacterias.\nOutras d\u00faas rutas implican o bioprocesamento por certos microorganismos:\nSeguridade.\nO 1,3-propanodiol non parece supo\u00f1er un perigo significativo por inhalaci\u00f3n de vapor ou unha mestura de vapor/aerosol."}
{"id": "391935", "revid": "27155", "url": "https://gl.wikipedia.org/wiki?curid=391935", "title": "1,3-propanodiol", "text": ""}
{"id": "391936", "revid": "27155", "url": "https://gl.wikipedia.org/wiki?curid=391936", "title": "Propanodiol", "text": "Propanodiol pode referirse a tres compostos qu\u00edmicos org\u00e1nicos is\u00f3meros, que son:"}
{"id": "391938", "revid": "6", "url": "https://gl.wikipedia.org/wiki?curid=391938", "title": "Li\u00f1a de ferrocarril de v\u00eda estreita Ferrol-Xix\u00f3n", "text": "A li\u00f1a de ferrocarril de v\u00eda estreita de Ferrol a Xix\u00f3n comunica ambos os dous extremos pola costa do Cant\u00e1brico e Atl\u00e1ntico. Foi inaugurada o 6 de setembro de 1972, a\u00ednda que alg\u00fans tramos se puxeron en servizo antes, e desde o momento da s\u00faa construci\u00f3n foi integrada en FEVE.\nNon seus comezos ten aproveitado material da li\u00f1a Ribadeo-Vilaoudriz.\nDisp\u00f3n de v\u00eda \u00fanica, electrificado entre Xix\u00f3n e Cudillero. Dependeu de FEVE ata o 31 de decembro de 2012, cando se unificaron os operadores estatais de v\u00eda estreita e v\u00eda larga. A infraestrutura foi transferida a ADIF e a explotaci\u00f3n dos servizos a Renfe Operadora.\u200b\nHistoria.\nIdea e Planificaci\u00f3n.\nA idea de constru\u00edr un ferrocarril entre Ferrol e Xix\u00f3n tivo efecto no 1886, cando o Congreso dos Deputados aprobou o primeiro proxecto, co fin de concetar os cuarteis de artiller\u00eda de Ferrol coas f\u00e1bricas de armas e explosivos de Asturias pola costa cant\u00e1brica. O proxecto foi inclu\u00eddo no 'Plan de Ferrocarriles Secundarios' de 1888, a\u00ednda que as obras tardar\u00edan en comezar.\nNo 1906 apr\u00f3base a lei de ferrocarr\u00eds estrat\u00e9xicos e secundarios, con inclusi\u00f3n do proxecto como de v\u00eda estreita (1 m).\nPor discrepancias sobre o trazado, en particular no occidente de Asturias, obras non comezan ata 1921, a cargo do Estado Espa\u00f1ol.\nConstruci\u00f3n.\nAs vicisitudes pol\u00edticas dos anos 1920, 1930 e 1940 atrasaron ata 1956 a inauguraci\u00f3n dotramo, entre Avil\u00e9s e Pravia, previo acordo coa compa\u00f1\u00eda que explotaba o Ferrocarril de Carre\u00f1o, que ti\u00f1a a concesi\u00f3n de explotaci\u00f3n entre Avil\u00e9s e Xix\u00f3n.\nAs obras continuaron na zona galega, rematando coa inauguraci\u00f3n do tramo (Viveiro-Vegadeo) en 1968.\nAntes inaugur\u00e1ronse en 1962 o tramo Pravia-Luarca e tramos na zona galega, quedando para 1972 o tramo final, Luarca-Vegadeo.\nAs\u00ed, pasaron 86 anos do primeiro proxecto aprobado (1886) \u00e1 s\u00faa inauguraci\u00f3n (1972), coa variaci\u00f3n total, entremedias, das necesidades de tr\u00e1fico xeral e estrat\u00e9xicas que o impulsaron.\nA construci\u00f3n do ferrocarril supuxo grandes obras de f\u00e1brica (pontes, viadutos, t\u00faneles...) para salvar a complicada orograf\u00eda da costa cant\u00e1brica, en particular, na zona asturiana. Foi necesario constru\u00edr 110 t\u00faneles e 27 viadutos, nunha li\u00f1a de lonxitude total de 320 km con 47 estaci\u00f3ns. O seu custo total, en 1972, foi 4 250 mill\u00f3ns de pesetas.\nPosta en marcha de tramos:\nFuncionamento.\nCo paso do tempo, a falta de mantemento trasladouse \u00f3 n\u00famero de accidentes observados. Coa chegada do s\u00e9culo XXI e o empeoramento dos servizos foi callando a idea de que se procuraba a supresi\u00f3n da li\u00f1a, o que ten preovocado diversas iniciativas e mobilizaci\u00f3ns, co mantemento en 2017 e 2018 de diversas xuntanzas a nivel pol\u00edtico. A finais de 2018 a empresa ten comunicado a ampliaci\u00f3n do n\u00famero de maquinistas e a adquisici\u00f3n de novas m\u00e1quinas, se ben non \u00e9 a primeira vez que o fai, coa idea de evitar o uso de transportes alternativos (mesmo hai contratado un servizo de taxis a tal fin, pola cantidade de fallos no sistema que ten habido)\nLigaz\u00f3ns externas.\nHorarios de trens na li\u00f1a Ferro-Xix\u00f3n: http://www.renfe.com/GA/viajeros/feve/index.html"}
{"id": "391939", "revid": "624", "url": "https://gl.wikipedia.org/wiki?curid=391939", "title": "Aethelric de Bernicia", "text": ""}
{"id": "391940", "revid": "25871", "url": "https://gl.wikipedia.org/wiki?curid=391940", "title": "Humber", "text": "O Humber (en ingl\u00e9s, The Humber) \u00e9 un grande esteiro do mar do Norte afectado pola acci\u00f3n das mareas, localizado na costa leste do norte de Inglaterra. O esteiro Humber f\u00f3rmase en Trent Falls, Faxfleet, pola confluencia do r\u00edo Ouse e do r\u00edo Trent, os niveis e fluxos destes r\u00edos est\u00e1n influenciados pola acci\u00f3n das mareas no mar do Norte. Desde aqu\u00ed at\u00e9 o mar do Norte, forma parte do l\u00edmite entre East Riding of Yorkshire na s\u00faa marxe norte e North Lincolnshire na s\u00faa marxe sur. Debido a que o Humber \u00e9 un esteiro en canto \u00e1 zona na que se forma, non \u00e9 correcto identificalo ou referirse a el como o \"r\u00edo Humber\".\nAugas abaixo de Trent Falls, o Humber cruza a confluencia co Market Weighton Canal na s\u00faa marxe norte, a confluencia do r\u00edo Ancholme na s\u00faa costa sur; entre North Ferriby e South Ferriby e pasa debaixo da ponte do Humber; entre Barton-upon-Humber sobre a s\u00faa marxe sur e Kingston upon Hull sobre a s\u00faa marxe norte (zona na cal se lle une o r\u00edo Hull), e finalmente chega ao mar do Norte entre Cleethorpes polo lado de Lincolnshire e a longa e estreita franxa de terra que forma Spurn Head no norte.\nSobre o esteiro at\u00f3panse varios portos, tales como Hull, Grimsby, Immingham, New Holland e Killingholme.\nO esteiro d\u00e1 nome a un dos antigos reinos dos anglos, o Reino de Northumbria, situada ao norte do esteiro (Northumbria = \u00abao norte do Humber\u00bb) que abarcaba o que hoxe \u00e9 a rexi\u00f3n do Norte de Inglaterra e Lothian, en Escocia."}
{"id": "391944", "revid": "624", "url": "https://gl.wikipedia.org/wiki?curid=391944", "title": "R\u00edo Humber", "text": ""}
{"id": "391946", "revid": "27155", "url": "https://gl.wikipedia.org/wiki?curid=391946", "title": "Clostridium phytofermentans", "text": "Clostridium phytofermentans \u00e9 unha bacteria anaerobia obrigada, grampositiva con forma de bacilo. Forma esporas esf\u00e9ricas. Algunhas cepas desta especie parecen poder producir etanol, acetato, di\u00f3xido de carbono e gas hidr\u00f3xeno por fermentaci\u00f3n de celulosa, \u00e1cido poligalactur\u00f3nico, e outros compostos com\u00fans en biomasa de plantas. O xenoma de \"C. phytofermentans\" cont\u00e9n m\u00e1is de 100 hidrolases potenciais para realizar esta actividade, a\u00ednda que unha hidrolase (Cphy3367) parece ser esencial ao proceso. Unha celobiohidrolase diferente, CpCel48, foi illada desta especie e expr\u00e9sase en forma activa en \"Bacillus subtilis\"."}
{"id": "391947", "revid": "98629", "url": "https://gl.wikipedia.org/wiki?curid=391947", "title": "Ringvass\u00f8y", "text": "Ringvass\u00f8ya () \u00e9 unha grande illa no condado de Troms, Noruega. Div\u00eddese entre os municipios de Troms\u00f8 e Karls\u00f8e. Varias illas rodean Ringvass\u00f8xa inclu\u00edndo Kval\u00f8xa ao sur; Rein\u00f8xa e Karls\u00f8xa ao leste; Vann\u00f8xa, Helg\u00f8xa, e Nordkval\u00f8xa ao norte; e Rebbenes\u00f8xa ao noroeste.\nCunha superficie de 660,84\u00a0km\u00b2, Ringvass\u00f8e \u00e9 a sexta illa m\u00e1is grande na parte continental de Noruega. O punto m\u00e1is alto da illa, Soltindan, ten unha altura de 1.051 m sobre o nivel do mar. Con 10\u00a0km de longo Skogsfjordvatnet \u00e9 o lago m\u00e1is grande dunha illa de Noruega.\nEst\u00e1 conectada coa illa Kval\u00f8ya mediante o t\u00fanel de Kvalsund."}
{"id": "391948", "revid": "89787", "url": "https://gl.wikipedia.org/wiki?curid=391948", "title": "Ves\u00edcula de gas", "text": "As ves\u00edculas de gas son un tipo de org\u00e1nulo celular presente nalg\u00fans organismos procariotas. Non son org\u00e1nulos rodeados por unha verdadeira membrana, xa que a s\u00faa cuberta est\u00e1 composta enteiramente por prote\u00ednas e carece de l\u00edpidos e carbohidratos.\nFunci\u00f3n.\nAs ves\u00edculas de gas aparecen esencialmente en organismos acu\u00e1ticos, xa que se utilizan para regular a flotabilidade da c\u00e9lula e modificar a posici\u00f3n da c\u00e9lula na columna de auga para que queden situadas optimamente para realizar a fotos\u00edntese ou moverse a localizaci\u00f3ns con m\u00e1is ou menos ox\u00edxeno.\nEstrutura.\nAs ves\u00edculas de gas te\u00f1en tubos ocos de prote\u00edna con extremos c\u00f3nicos xeralmente con forma de lim\u00f3n ou cil\u00edndrica. As ves\u00edculas var\u00edan moito en di\u00e1metro. As ves\u00edculas m\u00e1is grandes poden albergar m\u00e1is aire e utilizar menos prote\u00edna, polo que son m\u00e1is econ\u00f3micas en canto ao uso de recursos; por\u00e9n, canto m\u00e1is grande sexa unha ves\u00edcula m\u00e1is d\u00e9bil \u00e9 estruturalmente ante a presi\u00f3n e c\u00f3mpre menos presi\u00f3n para facer que a ves\u00edcula colapse. Para que a selecci\u00f3n natural afecte \u00e1s ves\u00edculas de gas, o di\u00e1metro das ves\u00edculas debe estar controlada xeneticamente.\nA\u00ednda que os xenes que codifican a informaci\u00f3n para formar ves\u00edculas de gas se encontran en moitas especies de haloarqueas, s\u00f3 unhas poucas especies as producen. O primeiro xene de ves\u00edcula de gas de haloarqueas, \"gvp\"A foi clonado de Halobacterium sp. NRC-1. 14 genes are involved in forming gas vesicles in haloarchaea.\nO primeiro xene de ves\u00edcula de gas bacteriano, \"gvp\"A foi identificado en \"Calothrix\". Hai polo menos d\u00faas prote\u00ednas que compo\u00f1en unha ves\u00edcula de gas cianobacteriana: GvpA e GvpC. GvpA forma costelas duras na ves\u00edcula e a maior\u00eda da masa (ata o 90%) da estrutura principal. A GvpA \u00e9 moi hidr\u00f3foba e pode ser unha das prote\u00ednas m\u00e1is hidr\u00f3fobas co\u00f1ecidas. A GvpC \u00e9 hidr\u00f3fila e axuda a estabilizar a estrutura polas inclusi\u00f3ns peri\u00f3dicas nas costelas GvpA. A GvpC pode ser eliminada da ves\u00edcula e, en consecuencia, hai un decrecemento na forza da ves\u00edcula. O grosor da parede da ves\u00edcula pode oscilar entre 1,8 e 2,8\u00a0nm. A estrutura con costelas da ves\u00edcula \u00e9 evidente tanto na s\u00faa superficie externa coma na interna cun espazado de 4 a 5\u00a0nm entre as costelas. As ves\u00edculas poden ter unha lonxitude entre 100 e 1400\u00a0nm e un di\u00e1metro de 45 a 120\u00a0nm.\nDentro dunha especie os tama\u00f1os das ves\u00edculas de gas son relativamente uniformes cunha desviaci\u00f3n est\u00e1ndar de \u00b14%.\nCrecemento.\nParece que as ves\u00edculas de gas empezan a s\u00faa existencia como pequenas estruturas bic\u00f3nicas (dous conos coas bases planas unidas) que aumentan o seu di\u00e1metro espec\u00edfico que crece e expande a s\u00faa lonxitude. Non se sabe exactamente o que controla o di\u00e1metro pero pode ser unha mol\u00e9cula que interfire coa GvpA ou pode cambiar a forma da GvpA.\nPapel en alxicidas ultras\u00f3nicos.\nOs aparatos ultras\u00f3nicos para matar algas te\u00f1en un modo de acci\u00f3n en algas azul-verdosas consistente probablemente en romper as ves\u00edculas de gas das c\u00e9lulas, o que causa que as c\u00e9lulas perdan a flotabilidade e se afundan ata o fondo onde xa non poden facer a fotos\u00edntese."}
{"id": "391949", "revid": "98629", "url": "https://gl.wikipedia.org/wiki?curid=391949", "title": "Alluttoq", "text": "A illa Alluttoq () \u00e9 unha grande illa deshabitada de 655\u00a0km\u00b2 no municipio de Qaasuitsup no oeste de Groenlandia, situada na parte norte de ba\u00eda de Disko, na sa\u00edda do Estreito de Sullorsuaq, ao leste da illa Disko.\nAcordo.\nAtaa, situado na costa leste da illa, \u00e9 un asentamento abandonado, as \u00faltimas familias abandonaron a vila ao redor de 1960. Os asentamentos poboados m\u00e1is pr\u00f3ximos son Qeqertaq no nord\u00e9s, nunha illa fronte \u00e1 costa da pen\u00ednsula de Nuussuaq e Oqaatsut no sueste, en terra firme."}
{"id": "391951", "revid": "1131", "url": "https://gl.wikipedia.org/wiki?curid=391951", "title": "Pussy, Savoia", "text": "Pussy (lingua francesa: ['pysi]) \u00e9 unha poboaci\u00f3n francesa da comuna de La L\u00e9ch\u00e8re, no departamento de Savoia. Est\u00e1 situado na ladeira oriental de Mont Bellachat por riba da marxe esquerda do Is\u00e8re, a 9 km ao noroeste de Mo\u00fbtiers.\nAbrangue unha \u00e1rea de 18 km\u00b2. A igrexa local, dedicada a san Xo\u00e1n Bautista, foi reconstru\u00edda en 1669. En 1561 a poboaci\u00f3n foi rexistrada en 1455 persoas, 548 en 1776 e 276 en 1979. Canda a outras pequenas poboaci\u00f3ns, en 1972 foi integrada na comuna de La L\u00e9ch\u00e8re con fins administrativos.\nO nome deriva do antrop\u00f3nimo masculino , que se refire ao dono do lugar na \u00e9poca do Imperio romano."}
{"id": "391952", "revid": "23204", "url": "https://gl.wikipedia.org/wiki?curid=391952", "title": "Maya Angelou", "text": "Marguerite Annie Johnson nada en Saint Louis (Missouri) o 4 de abril de 1928 e finada en Winston-Salem o 28 de maio de 2014 foi unha autora, poeta, bailarina, actriz e cantante estadounidense co\u00f1ecida como Maya Angelou. Publicou sete autobiograf\u00edas, tres libros de ensaio, varios libros de poes\u00eda e unha importante cantidade de obras teatrais, filmes e espect\u00e1culos de televisi\u00f3n de gran relevancia durante m\u00e1is de cincuenta anos. Angelou recibiu ducias de premios e m\u00e1is de cincuenta t\u00edtulos honor\u00edficos.\nConverteuse en escritora e poeta despois de ter diferentes ocupaci\u00f3ns durante a s\u00faa mocidade, inclu\u00edndo coci\u00f1eira, prostituta, bailarina e actriz de clubs nocturnos, membro do elenco do musical \"Porgy and Bess\", coordinadora da Conferencia Sur de Liderado Cristi\u00e1n e xornalista en Exipto e Ghana durante a descolonizaci\u00f3n de \u00c1frica. En 1982 converteuse en profesora de estudos americanos na universidade de Wake Forest en Winston-Salem, Carolina do Norte. Participou activamente no movemento polos dereitos civ\u00eds, traballando con Martin Luther King, Jr. e Malcolm X. A mediados da d\u00e9cada de 1990 realizou arredor de oitenta aparici\u00f3ns ao ano no circu\u00edto de discursos, o que continuou a facer ata os oitenta anos. En 1993, Angelou recitou o seu poema \"On the Pulse of Morning\" na inauguraci\u00f3n do presidente Bill Clinton, sendo a primeira poeta que recitou o seu traballo nunha inauguraci\u00f3n presidencial dende que o fixera Robert Frost para o presidente John F. Kennedy en 1961.\nCoa publicaci\u00f3n de \"I Know Why the Caged Bird Sings\", falou publicamente de aspectos da s\u00faa vida persoal. Foi unha respectada voceira das persoas de raza negra e das mulleres, e a s\u00faa obra consid\u00e9rase unha defensa da cultura afroamericana. Houbo intentos de censura dos seus libros nas librar\u00edas estadounidenses, mais os seus traballos son amplamente empregados nas escolas e universidades. As obras m\u00e1is importantes de Angelou foron etiquetadas como autobiograf\u00edas de ficci\u00f3n, mais alg\u00fans cr\u00edticos si as caracterizaron con certas autobiograf\u00edas. Angelou fixo un intento deliberado de retar a estrutura com\u00fan das autobiograf\u00edas, criticando, cambiando e expandindo o x\u00e9nero. Os seus libros c\u00e9ntranse en temas como o racismo, a identidade, a familia e as viaxes.\nObra.\nAngelou escribiu un total de sete autobiograf\u00edas. De acordo \u00e1 estudosa Mary Janes Lupton, a terceira autobiograf\u00eda, \"Singin' and Swingin' and Gettin' Merry Like Christmas,\" marcou a primeira vez que un autor afroamericano reco\u00f1ecido escribise un terceiro volume sobre a s\u00faa vida. Os seus libros \"van al\u00e9n do tempo e o espazo\", dende Arkansas ata \u00c1frica e de regreso aos Estados Unidos e narran dende principios da segunda guerra mundial ata o asasinato de Martin Luther King, Jr. Angelou publicou a s\u00faa s\u00e9tima autobiograf\u00eda \"Mom &amp; Me &amp; Mom\" en 2013, aos 85 anos. Os cr\u00edticos tenderon a xulgar as subsecuentes autobiograf\u00edas de Angelou \"en comparaci\u00f3n coa primeira\" sendo \"Caged Bird\" o m\u00e1is aclamado. Angelou escribiu cinco colecci\u00f3ns de ensaios, chamados \"libros de sabedor\u00eda\" e \"homil\u00edas unidas a textos autobiogr\u00e1ficos\" polo escritor Hilton Als. Angelou tivo o mesmo editor durante a s\u00faa carreira de escritora, Robert Loomis, un editor executivo de Random House, que se retirou en 2011 e foi declarado \"un dos membros do sal\u00f3n da fama dos editores\". Angelou dixo sobre a s\u00faa relaci\u00f3n con Loomis: \"Temos unha relaci\u00f3n que \u00e9 famosa entre publicistas\".\nA longa e extensa carreira de Angelou tam\u00e9n inclu\u00edu poes\u00eda, obras de teatro e gui\u00f3ns para filmes e telefilmes, ademais de dirixir, actuar e falar en p\u00fablico. O seu poemario de 1971 \"Just Give Me a Cool Drink of Water 'fore I Diiie\" foi candidato ao premio Pulitzer e foi escollida polo presidente Bill Clinton para recitar o seu poema \"On the Pulse of Morning\" durante a inauguraci\u00f3n presidencial de 1993.\nA carreira como actriz de Angelou inclu\u00edu papeis en obras de teatro, filmes e programas de televisi\u00f3n, como na miniserie Roots de 1977. Os seu gui\u00f3n para \"Georgia, Georgia\" (1972), foi o primeiro gui\u00f3n dunha muller afroamericana que foi producido. Tam\u00e9n foi a primeira muller afroamericana que dirixiu un filme, \"Down in the Delta\", en 1998.\nReco\u00f1ecementos.\nEn 2022, a figura de Maya Angelou foi homenaxeada ao ser a protagonista da primeira das moedas estadounidenses dun cuarto de d\u00f3lar da serie Mulleres Americanas, dedicada \u00e1s mulleres m\u00e1is representativas da historia dos Estados Unidos."}
{"id": "391953", "revid": "624", "url": "https://gl.wikipedia.org/wiki?curid=391953", "title": "Strathclyde", "text": ""}
{"id": "391954", "revid": "23204", "url": "https://gl.wikipedia.org/wiki?curid=391954", "title": "Oswulf de Northumbria", "text": "Oswulf, finado o 24 de xullo de 759, foi rei de Northumbria de 758 a 759. Sucedeu a\u00a0o seu pai Eadberht, que abdicara e ingresara no mosteiro en York. Oswulf era sobri\u00f1o de Ecgberht, Arcebispo de York.\nTraxectoria.\nA pesar do longo reinado de seu pai, e do seu poderoso t\u00edo, Oswulf non aguantou o trono moito tempo. Foi asasinado ao cabo dun ano, por membros da s\u00faa casa, os seus criados ou gardacostas, en Market Weighton, o 24 de xullo de 759.\nConsta a morte do irm\u00e1n de Oswulf, Oswine, en \"Eldunum preto de Mailros\" (hoxe Eildon Hill) en agosto de 761, en batalla contra Aethelwald Moll, quen ocupara o trono \u00e1 morte de Oswulf."}
{"id": "391956", "revid": "1131", "url": "https://gl.wikipedia.org/wiki?curid=391956", "title": "Savoie", "text": ""}
{"id": "391957", "revid": "5863", "url": "https://gl.wikipedia.org/wiki?curid=391957", "title": "Xo\u00e1n Antonio Saco Arce", "text": ""}
{"id": "391958", "revid": "1131", "url": "https://gl.wikipedia.org/wiki?curid=391958", "title": "Grupo Anaya", "text": "Grupo Anaya ou Anaya \u00e9 unha editorial espa\u00f1ola de \u00e1mbito estatal controlada dende o ano 2004 polo grupo franc\u00e9s Hachette, que \u00e1 s\u00faa vez forma parte do grupo Lagard\u00e8re.\u200b Centra a s\u00faa actividade no negocio dos libros de texto e engloba diferentes selos editoriais e publicaci\u00f3ns, entre eles a galega Edici\u00f3ns Xerais de Galicia."}
{"id": "391959", "revid": "6939", "url": "https://gl.wikipedia.org/wiki?curid=391959", "title": "Anaya", "text": ""}
{"id": "391961", "revid": "1131", "url": "https://gl.wikipedia.org/wiki?curid=391961", "title": "O Eido", "text": ""}
{"id": "391964", "revid": "89787", "url": "https://gl.wikipedia.org/wiki?curid=391964", "title": "Fele Mart\u00ednez", "text": "Fele Mart\u00ednez, nado como\u00a0Rafael\u00a0Mart\u00ednez o 22 de febreiro de 1975, \u00e9 un actor espa\u00f1ol ga\u00f1ador dun Premio Goya \u00f3 mellor actor revelaci\u00f3n pola s\u00faa interpretaci\u00f3n no filme \"Tesis\", de Alejandro Amen\u00e1bar.\nTraxectoria.\nA s\u00faa carreira no cine comezou da man de Alejandro Amen\u00e1bar, quen lle ofreceu un papel na s\u00faa primeira obra \"Tesis\". Pola s\u00faa interpretaci\u00f3n, Fele recibiu o Premio Goya \u00f3 mellor actor revelaci\u00f3n no ano 1996. Entre os seus outros filme salientan \"Abre los ojos\" (Amen\u00e1bar, 1997), \"Los amantes del c\u00edrculo polar\" (Julio Medem, 1998), \"El arte de morir\" (\u00c1lvaro Fern\u00e1ndez Armero, 1999), \"Capit\u00e3es de Abril\" (Mar\u00eda de Medeiros, 1999), \"Tuno negro\" (Pedro L. Barbero e Vicente J. Mart\u00edn, 2000) e \"La mala educaci\u00f3n\" (Pedro Almod\u00f3var, 2004).\nTam\u00e9n participou en varios proxectos independentes, inclu\u00edndo as curtametraxes \"Pasaia\" (1996), coa cal ga\u00f1ou o premio a mellor actor no Festival de Cine de Elx, \"Amigos\" (1997), \"La cartera\" (2000), e \"El castigo del \u00e1ngel\" (2002) que tam\u00e9n dirixiu."}
{"id": "391965", "revid": "1131", "url": "https://gl.wikipedia.org/wiki?curid=391965", "title": "O Eido de Abaixo", "text": "O top\u00f3nimo galego O Eido de Abaixo pode referirse a:"}
{"id": "391966", "revid": "1131", "url": "https://gl.wikipedia.org/wiki?curid=391966", "title": "O Eido de Arriba", "text": "O top\u00f3nimo galego O Eido de Arriba pode referirse a:"}
{"id": "391967", "revid": "1131", "url": "https://gl.wikipedia.org/wiki?curid=391967", "title": "Os Eidos de Arriba", "text": "O top\u00f3nimo galego Os Eidos de Arriba pode referirse a:"}
{"id": "391968", "revid": "1131", "url": "https://gl.wikipedia.org/wiki?curid=391968", "title": "Os Eidos de Abaixo", "text": "O top\u00f3nimo galego Os Eidos de Abaixo pode referirse a:"}
{"id": "391969", "revid": "1131", "url": "https://gl.wikipedia.org/wiki?curid=391969", "title": "O Eido Vello", "text": "O top\u00f3nimo galego O Eido Vello pode referirse a:"}
{"id": "391970", "revid": "1131", "url": "https://gl.wikipedia.org/wiki?curid=391970", "title": "Eido de Lamas", "text": ""}
{"id": "391971", "revid": "1131", "url": "https://gl.wikipedia.org/wiki?curid=391971", "title": "Eido de Ribeira", "text": ""}
{"id": "391972", "revid": "1131", "url": "https://gl.wikipedia.org/wiki?curid=391972", "title": "Eidobispo", "text": ""}
{"id": "391973", "revid": "1131", "url": "https://gl.wikipedia.org/wiki?curid=391973", "title": "Eidos de Limia", "text": ""}
{"id": "391974", "revid": "1131", "url": "https://gl.wikipedia.org/wiki?curid=391974", "title": "Eilabai", "text": ""}
{"id": "391975", "revid": "1131", "url": "https://gl.wikipedia.org/wiki?curid=391975", "title": "Eilarr\u00edo", "text": ""}
{"id": "391976", "revid": "1131", "url": "https://gl.wikipedia.org/wiki?curid=391976", "title": "Eimer", "text": ""}
{"id": "391977", "revid": "1131", "url": "https://gl.wikipedia.org/wiki?curid=391977", "title": "Einib\u00f3", "text": ""}
{"id": "391978", "revid": "23204", "url": "https://gl.wikipedia.org/wiki?curid=391978", "title": "Ammotragus lervia", "text": "Ammotragus lervia\u00a0\u00e9 unha especie de caprino nativo das monta\u00f1as rochosas de \u00c1frica do Norte. Conta con seis subespecies descritas e malia que \u00e9 raro na s\u00faa \u00e1rea nativa en \u00c1frica, foi introducido en Am\u00e9rica do Norte e no sur de Europa."}
{"id": "391980", "revid": "23204", "url": "https://gl.wikipedia.org/wiki?curid=391980", "title": "Constantino I de Escocia", "text": "Causant\u00edn ou Constant\u00edn mac Cin\u00e1eda (en ga\u00e9lico moderno: \"C\u00f2iseam mac Choinnich\") finado en 877, foi un rei dos pictos. Tam\u00e9n \u00e9 co\u00f1ecido como Constantino I en referencia \u00e1 s\u00faa posici\u00f3n nas listas modernas de reis de Escocia, mais as fontes contempor\u00e1neas describiron a Causant\u00edn s\u00f3 como rei picto. Era fillo de Cin\u00e1ed mac Ailp\u00edn (\"Kenneth MacAlpin\"), e sucedeu \u00f3 seu t\u00edo Domnall mac Ailp\u00edn como rei dos pictos despois da morte deste o 13 de abril de 862."}
{"id": "391981", "revid": "23204", "url": "https://gl.wikipedia.org/wiki?curid=391981", "title": "Constant\u00edn mac Cin\u00e1eda", "text": ""}
{"id": "391982", "revid": "23204", "url": "https://gl.wikipedia.org/wiki?curid=391982", "title": "C\u00f2iseam mac Choinnich", "text": ""}
{"id": "391983", "revid": "23204", "url": "https://gl.wikipedia.org/wiki?curid=391983", "title": "\u00c1ed de Escocia", "text": "\u00c1ed mac Cin\u00e1eda, finado en 878 era un dos fillos de Cin\u00e1ed mac Ailp\u00edn. Deveu en rei dos\u00a0pictos en 877, cando sucedeu o seu irm\u00e1n Constant\u00edn mac Cin\u00e1eda."}
{"id": "391984", "revid": "23204", "url": "https://gl.wikipedia.org/wiki?curid=391984", "title": "Condado de Travis, Texas", "text": "O Condado de Travis \u00e9 un condado situado no sur do centro de Texas. No censo de 2010, a poboaci\u00f3n era 1\u00a0024\u00a0266; a poboaci\u00f3n estimada en 2014 foi de 1\u00a0151\u00a0145. \u00c9 o quinto condado m\u00e1is poboado de Texas. A s\u00faa sede do condado \u00e9 Austin, a capital de Texas. O condado estableceuse en 1840 e nom\u00e9ase na honra de William Barret Travis, o comandante das forzas da Rep\u00fablica de Texas na Batalla de El \u00c1lamo.\nO condado de Travis \u00e9 parte de Austin-Round Rock Metropolitan Statistical Area. At\u00f3pase ao longo da Falla de Balc\u00f3ns, o l\u00edmite entre a meseta de Edwards ao oeste e a Pradeira de Blackland ao leste."}
{"id": "391985", "revid": "23204", "url": "https://gl.wikipedia.org/wiki?curid=391985", "title": "\u00c1ed mac Cin\u00e1eda", "text": ""}
{"id": "391986", "revid": "56817", "url": "https://gl.wikipedia.org/wiki?curid=391986", "title": "A Eira Vella", "text": "O top\u00f3nimo galego A Eira Vella pode referirse a:"}
{"id": "391987", "revid": "1131", "url": "https://gl.wikipedia.org/wiki?curid=391987", "title": "As Eiras", "text": ""}
{"id": "391988", "revid": "54336", "url": "https://gl.wikipedia.org/wiki?curid=391988", "title": "Eir\u00e1s", "text": "O top\u00f3nimo galego Eir\u00e1s pode referirse a:"}
{"id": "391989", "revid": "1131", "url": "https://gl.wikipedia.org/wiki?curid=391989", "title": "A Eira de Concha", "text": ""}
{"id": "391990", "revid": "1131", "url": "https://gl.wikipedia.org/wiki?curid=391990", "title": "Eira de Mouros", "text": ""}
{"id": "391991", "revid": "1131", "url": "https://gl.wikipedia.org/wiki?curid=391991", "title": "A Eira Pedri\u00f1a", "text": ""}
{"id": "391992", "revid": "1131", "url": "https://gl.wikipedia.org/wiki?curid=391992", "title": "Eirapedri\u00f1a", "text": ""}
{"id": "391995", "revid": "23204", "url": "https://gl.wikipedia.org/wiki?curid=391995", "title": "Giric de Escocia", "text": "Giric mac D\u00fangail (en\u00a0ga\u00e9lico moderno: \"Griogair mac Dhunghail\"), co\u00f1ecido sinxelamente como Giric, e alcumado\u00a0Mac Rath, (\"Fillo da Fortuna\"); finado en 889, foi un rei dos pictos ou o rei de Alba. Os anais irlandeses non te\u00f1en ning\u00fan rexistro do reinado de Giric, os escritos anglosax\u00f3ns tampouco e a escasa informaci\u00f3n que hai \u00e9 contraditoria. Os historiadores modernos discordan de que Giric fose rei \u00fanico, sen\u00f3n que puido ter reinado con Eochaid, e consid\u00e9rano un rei picto ou o primeiro rei de Alba.\nMalia que se sabe moi pouco de Giric, foi considerado unha importante figura da historia escocesa da Idade Media. Cronistas escoceses como Xo\u00e1n de Fordun, Andrew de Wyntoun, Hector Boece e George Buchanan describiron a Giric como \"rei Gregorio o Grande\" e dixeron del consuitara a metade de Inglaterra e Irlanda."}
{"id": "391996", "revid": "23204", "url": "https://gl.wikipedia.org/wiki?curid=391996", "title": "Giric", "text": ""}
{"id": "391997", "revid": "23204", "url": "https://gl.wikipedia.org/wiki?curid=391997", "title": "Giric mac D\u00fangail", "text": ""}
{"id": "391998", "revid": "23204", "url": "https://gl.wikipedia.org/wiki?curid=391998", "title": "Griogair mac Dhunghail", "text": ""}
{"id": "391999", "revid": "1131", "url": "https://gl.wikipedia.org/wiki?curid=391999", "title": "Eir\u00e9", "text": ""}
{"id": "392000", "revid": "23204", "url": "https://gl.wikipedia.org/wiki?curid=392000", "title": "Eochaid de Escocia", "text": "Eochaid, finado en 889, foi un britano que puido ter gobernado como rei de Strathclyde ou rei dos pictos. Era fillo de Rhun ab Arthgal, e descend\u00eda dunha antiga li\u00f1axe de reis britanos. Segundo os rexistros hist\u00f3ricos, a nai de Eochaid era filla de Kenneth I. Esta relaci\u00f3n v\u00eda materna coa dinast\u00eda Alpin explica que Eochaid reinase sobre os pictos despois da morte do fillo de Kenneth I, \u00c1ed, en 878. Segundo diferentes fontes, \u00c1ed foi asasinado por Giric, un home de devanceiros desco\u00f1ecidos, a quen se atrib\u00fae o reinado despois da morte de \u00c1ed."}
{"id": "392001", "revid": "23204", "url": "https://gl.wikipedia.org/wiki?curid=392001", "title": "Eochaid, fillo de Rhun", "text": ""}
{"id": "392004", "revid": "1131", "url": "https://gl.wikipedia.org/wiki?curid=392004", "title": "A Eirexa", "text": ""}
{"id": "392005", "revid": "23204", "url": "https://gl.wikipedia.org/wiki?curid=392005", "title": "Donald II de Escocia", "text": "Domnall mac Causant\u00edn (en\u00a0ga\u00e9lico moderno: \"D\u00f2mhnall mac Ch\u00f2iseim\"), co\u00f1ecido como\u00a0Donald II, finado en 900 foi\u00a0rei dos pictos ou rei de Escocia (\"Alba\") a finais do s\u00e9culo IX. Era o fillo de Constantino I\u00a0(Causant\u00edn mac Cin\u00e1eda). Donald ten o\u00a0ep\u00edteto\u00a0D\u00e1sachtach, \"o Tolo\", pola Profec\u00eda de Berch\u00e1n."}
{"id": "392006", "revid": "1131", "url": "https://gl.wikipedia.org/wiki?curid=392006", "title": "Eirexalba", "text": ""}
{"id": "392007", "revid": "1131", "url": "https://gl.wikipedia.org/wiki?curid=392007", "title": "Eirexafeita", "text": ""}
{"id": "392009", "revid": "23204", "url": "https://gl.wikipedia.org/wiki?curid=392009", "title": "Domnall mac Causant\u00edn", "text": ""}
{"id": "392010", "revid": "23204", "url": "https://gl.wikipedia.org/wiki?curid=392010", "title": "D\u00f2mhnall mac Ch\u00f2iseim", "text": ""}
{"id": "392011", "revid": "1410", "url": "https://gl.wikipedia.org/wiki?curid=392011", "title": "Constantino II de Escocia", "text": "Constantino, fillo de \u00c1ed (en\u00a0ga\u00e9lico medieval: \"Constant\u00edn mac \u00c1eda\"; en\u00a0ga\u00e9lico moderno: \"C\u00f2iseam mac Aoidh\", co\u00f1ecido na maior\u00eda das listas de reis como Constantino II), finado en 952, foi un rei de Escocia, co\u00f1ecida daquela polo nome ga\u00e9lico \"Alba\". O reino de Alba, un termo que apareceu por vez primeira durante a vida de Constantino, sit\u00faase na moderna Escocia. O n\u00facleo do reino estaba formado polas terras arredor do r\u00edo Tay. O seu l\u00edmite polo sur era o r\u00edo Forth, cara \u00f3 leste estend\u00edase at\u00e9 Moray Firth e quizais Caithness, mentres que as fronteiras occidentais son desco\u00f1ecidas. O av\u00f3 de Constantino, Kenneth I de Escocia (Cin\u00e1ed mac Ailp\u00edn, finado en 858) foi o primeiro da familia en ser rei, mais como rei dos pictos. Este cambio de t\u00edtulo, de rei dos pictos a rei de Alba, \u00e9 parte dunha gran tranformaci\u00f3n do reino picto e a orixe do reino de Alba.\nO seu reinado, coma o dos seus predecesores, estivo dominado polas acci\u00f3ns dos gobernantes viquingos das illas Brit\u00e1nicas, particularmente U\u00ed \u00cdmair (\"os netos de \u00cdmar\", ou Ivar o Desosado). Durante o reinado de Constantino, os gobernantes dos reinos sure\u00f1os de Wessex e Mercia, posteriormente o reino de Inglaterra, estenderon a s\u00faa autoridade cara \u00f3 norte, no reino en disputa de Northumbria. \u00d3 comezo, Constatino foi aliado dos gobernantes sure\u00f1os contra os viquingos, pero despois entrou en conflito con eles. O rei \u00c6thelstan tivo \u00e9xito en someter a Constantino en 927 e 934, pero volveu loitar con el cando Constantino se aliou cos britanos de Strathclyde e o rei viquingo de Dubl\u00edn, invadindo o reino de \u00c6thelstan en 937, mais foi derrotado na batalla de Brunanburh. En 943, Constantino abdicou e retirouse a C\u00e9li D\u00e9 (Culdee) no mosteiro de St Andrews, onde morreu en 952. Foi sucedido polo fillo do seu predecesor, Malcolm I."}
{"id": "392013", "revid": "23204", "url": "https://gl.wikipedia.org/wiki?curid=392013", "title": "Constantino, fillo de \u00c1ed", "text": ""}
{"id": "392014", "revid": "23204", "url": "https://gl.wikipedia.org/wiki?curid=392014", "title": "Constant\u00edn mac \u00c1eda", "text": ""}
{"id": "392015", "revid": "23204", "url": "https://gl.wikipedia.org/wiki?curid=392015", "title": "C\u00f2iseam mac Aoidh", "text": ""}
{"id": "392016", "revid": "23204", "url": "https://gl.wikipedia.org/wiki?curid=392016", "title": "Malcolm I de Escocia", "text": "M\u00e1el Coluim mac Domnaill, tam\u00e9n co\u00f1ecido sinxelamente como\u00a0Malcolm I, finado en 954, foi un rei dos escoceses. Deveu en rei cando o seu curm\u00e1n\u00a0Causant\u00edn mac \u00c1eda abdicou para facerse monxe. Era o fillo de Domnall mac Causant\u00edn."}
{"id": "392017", "revid": "23204", "url": "https://gl.wikipedia.org/wiki?curid=392017", "title": "M\u00e1el Coluim mac Domnaill", "text": ""}
{"id": "392019", "revid": "23204", "url": "https://gl.wikipedia.org/wiki?curid=392019", "title": "Indulf de Escocia", "text": "Ildulb mac Causant\u00edn, tam\u00e9n co\u00f1ecido como\u00a0Indulf, alcumado\u00a0An Ionsaighthigh, \"o Agresor\", finado en 962 foi\u00a0rei de Escocia dende\u00a0954 at\u00e9 962. Era o fillo de Constantino II (Causant\u00edn mac \u00c1eda)."}
{"id": "392020", "revid": "23204", "url": "https://gl.wikipedia.org/wiki?curid=392020", "title": "Indulf", "text": ""}
{"id": "392021", "revid": "23204", "url": "https://gl.wikipedia.org/wiki?curid=392021", "title": "Malcom I", "text": ""}
{"id": "392022", "revid": "23204", "url": "https://gl.wikipedia.org/wiki?curid=392022", "title": "Culen de Escocia", "text": ""}
{"id": "392023", "revid": "23204", "url": "https://gl.wikipedia.org/wiki?curid=392023", "title": "Aedh de Escocia", "text": ""}
{"id": "392024", "revid": "23204", "url": "https://gl.wikipedia.org/wiki?curid=392024", "title": "Ildulb mac Causant\u00edn", "text": ""}
{"id": "392025", "revid": "23204", "url": "https://gl.wikipedia.org/wiki?curid=392025", "title": "An Ionsaighthigh", "text": ""}
{"id": "392027", "revid": "5863", "url": "https://gl.wikipedia.org/wiki?curid=392027", "title": "Xos\u00e9 Lois Ripalda Gonz\u00e1lez", "text": ""}
{"id": "392028", "revid": "23204", "url": "https://gl.wikipedia.org/wiki?curid=392028", "title": "Dub de Escocia", "text": "Dub mac Ma\u00edl Coluim (en\u00a0ga\u00e9lico moderno: \"Dubh mac Mhaoil Chaluim\"), \u00e1s veces chamado en ingl\u00e9s\u00a0Duff MacMalcolm, alcumado\u00a0D\u00e9n, \"o Vehemente\" e Niger, \"o Negro\", nado c. 928 e finado en 967, foi rei de Alba. Era fillo de Malcolm I\u00a0(M\u00e1el Coluim mac Domnaill) e ascendeu \u00f3 trono cando Indulf (Ildulb mac Causant\u00edn) foi asasinado en 962."}
{"id": "392029", "revid": "23204", "url": "https://gl.wikipedia.org/wiki?curid=392029", "title": "Dubh de Escocia", "text": ""}
{"id": "392030", "revid": "23204", "url": "https://gl.wikipedia.org/wiki?curid=392030", "title": "Dub mac Ma\u00edl Coluim", "text": ""}
{"id": "392031", "revid": "23204", "url": "https://gl.wikipedia.org/wiki?curid=392031", "title": "Dubh mac Mhaoil Chaluim", "text": ""}
{"id": "392032", "revid": "23204", "url": "https://gl.wikipedia.org/wiki?curid=392032", "title": "Duff MacMalcolm", "text": ""}
{"id": "392035", "revid": "22570", "url": "https://gl.wikipedia.org/wiki?curid=392035", "title": "Beni Y\u00e1\u00f1ez", "text": "Benigno Y\u00e1\u00f1ez P\u00e9rez, co\u00f1ecido como Beni Y\u00e1\u00f1ez, nado en Boiro o 31 de xaneiro de 1987, \u00e9 un xornalista e escritor galego.\nTraxectoria.\nLicenciouse en Xornalismo na Universidade de Santiago de Compostela en 2009. Traballou na Cadena SER e actualmente traballa como redactor xefe no xornal \"Diario de Arousa\"."}
{"id": "392039", "revid": "22795", "url": "https://gl.wikipedia.org/wiki?curid=392039", "title": "Casa de Trava", "text": ""}
{"id": "392040", "revid": "23204", "url": "https://gl.wikipedia.org/wiki?curid=392040", "title": "Francisco May\u00e1n", "text": "Francisco Castor May\u00e1n Fern\u00e1ndez, nado en Cee o 30 de setembro de 1916 e finado en Lugo o 5 de setembro de 2010, foi un historiador e pol\u00edtico galego.\nTraxectoria.\nFixo os primeiros estudos en Cee e obtivo o t\u00edtulo de bacharel na Coru\u00f1a en 1934, nese ano matriculouse na Facultade de Filosof\u00eda e Letras (secci\u00f3n de Historia). Antes de rematar a carreira foi nomeado profesor no colexio \u201cFernando Blanco\u201d de Cee. Ingresou en FET y de las JONS en 1938. En 1939 obtivo a m\u00e1xima cualificaci\u00f3n no exame de rev\u00e1lida e o Premio Extraordinario de Historia. En 1940 foi doutor en Filosof\u00eda e Letras. Exerceu como profesor axudante de clases pr\u00e1cticas de Historia Antiga de Espa\u00f1a na Universidade Central de Madrid. En 1946 foi destinado como profesor ao Colexio Carrasconte de Villablino, onde tam\u00e9n foi director. En 1953 foi nomeado profesor titular de Xeograf\u00eda e Historia no Centro de Ensinanza Media e Profesional de Mondo\u00f1edo, do que foi catedr\u00e1tico e despois director at\u00e9 1985, cando se xubilou con 68 anos. Foi alcalde de Mondo\u00f1edo de 1964 a 1966 e cronista oficial de Mondo\u00f1edo de 2001 a 2010. Foi acad\u00e9mico correspondente da Real Academia Galega e da Real Academia da Historia de Madrid. Obtivo o premio nacional de lecci\u00f3ns modelo de Xeograf\u00eda e Historia e Cruz da Orde Civil de Afonso X O Sabio."}
{"id": "392041", "revid": "1888", "url": "https://gl.wikipedia.org/wiki?curid=392041", "title": "Francisco May\u00e1n Fern\u00e1ndez", "text": ""}
{"id": "392042", "revid": "98629", "url": "https://gl.wikipedia.org/wiki?curid=392042", "title": "Illa Dall", "text": "A illa Dall \u00e9 unha illa no Arquip\u00e9lago de Alexander fronte \u00e1 costa sueste de Alasca, xusto ao oeste de Illa do Pr\u00edncipe de Gales e ao norte de augas canadenses. A s\u00faa elevaci\u00f3n m\u00e1xima \u00e9 de 745 m. sobre o nivel do mar. A s\u00faa superficie terrestre \u00e9 de 657\u00b491\u00a0km\u00b2, polo que \u00e9 a 28\u00aa illa m\u00e1is grande dos Estados Unidos. Dall \u00fasase economicamente para a pesca e a extracci\u00f3n de pedra calc\u00e1rea.\nO censo do 2000 rexistraba 20 persoas vivindo na illa. S\u00e1bese que os nativos de Alasca habitaron covas costeiras na illa fai dous ou tres mil anos.\nA illa Dall primeiro chamouse Quadra, por Juan Francisco de la Bodega y Quadra, ata 1879, cando foi renomeada na honra do naturalista William H. Dall. Tam\u00e9n pens\u00e1base que a illa Dall era parte da Illa Pr\u00edncipe de Gales tan recentemente como en 1903.\nCabo Muzon, o punto m\u00e1is ao sur da illa, \u00e9 o termo occidental, co\u00f1ecido como Punto A, da Li\u00f1a A-B, que marca o l\u00edmite mari\u00f1o entre o estado de Alasca e a provincia canadense da Columbia Brit\u00e1nica, segundo a posici\u00f3n do goberno canadense sobre a decisi\u00f3n do tribunal de arbitraxe conforme ao Tratado de L\u00edmites de Alasca de 1903. Esta li\u00f1a \u00e9 tam\u00e9n o l\u00edmite norte das augas co\u00f1ecido como a Entrada Dixon.\nCabo Muz\u00f3n estableceuse como o \"punto de comezo\" da fronteira internacional entre Rusia e a Am\u00e9rica do Norte brit\u00e1nica na Convenci\u00f3n anglo-rusa de 1825. Os gr\u00e1ficos da U.S. Coast and Geodetic Survey producidos en 1884 e 1894-95 establecen a li\u00f1a fronteiriza co Canad\u00e1 desde Cabo Muz\u00f3n a trav\u00e9s de Dixon Entrance e Canle Portland.\nNa s\u00faa decisi\u00f3n sobre a delimitaci\u00f3n do l\u00edmite disputado do Panhandle de Alasca, o Tribunal de Arbitraxe de seis xu\u00edces de 1903 acordou por unanimidade que Cabo Muz\u00f3n era o punto inicial da fronteira. e designou o Punto A como un punto final da Li\u00f1a A-B .\nRexistro.\nA illa Dall \u00e9 tam\u00e9n unha illa utilizada polos seus recursos madeireiros. A illa alberga moitos campamentos madeireiros. Columbia Helicopters of Oregon \u00e9 unha das principais compa\u00f1\u00edas que usan a illa pola s\u00faa madeira. "}
{"id": "392043", "revid": "5863", "url": "https://gl.wikipedia.org/wiki?curid=392043", "title": "Miguel A. Mato Fondo", "text": ""}
{"id": "392044", "revid": "5863", "url": "https://gl.wikipedia.org/wiki?curid=392044", "title": "Minus B\u00e1lido Rodr\u00edguez", "text": ""}
{"id": "392045", "revid": "5863", "url": "https://gl.wikipedia.org/wiki?curid=392045", "title": "Minus-b\u00e1lido", "text": ""}
{"id": "392046", "revid": "1888", "url": "https://gl.wikipedia.org/wiki?curid=392046", "title": "Alejo Barja Prieto", "text": "Alejo Barja Prieto foi un avogado e pol\u00edtico galego.\nTraxectoria.\nFillo de Jos\u00e9 Barja Alonso. Avogado en Mondo\u00f1edo. Foi fiscal municipal de Mondo\u00f1edo en 1929. Colaborou nos primeiros n\u00famero da revista \"Galiza\". O 2 de outubro de 1936 foi nomeado vocal da comisi\u00f3n xestora municipal e o 29 de decembro, s\u00edndico. Continuou como concelleiro e a finais dos anos corenta era o primeiro tenente alcalde. Foi alcalde de Mondo\u00f1edo de 1950 a 1959. Foi xefe local do Movimiento at\u00e9 marzo de 1962. Colaborou en \"El Progreso\".\nVida persoal.\nCasou en Chantada con Fernanda Noguerol Eyr\u00e9 en 1931, e foi pai de Alejo Barja Noguerol."}
{"id": "392047", "revid": "5863", "url": "https://gl.wikipedia.org/wiki?curid=392047", "title": "Jos\u00e9-Mar\u00eda Monterroso Devesa", "text": ""}
{"id": "392048", "revid": "5863", "url": "https://gl.wikipedia.org/wiki?curid=392048", "title": "Raquel Miragaia Rodr\u00edguez", "text": ""}
{"id": "392049", "revid": "85894", "url": "https://gl.wikipedia.org/wiki?curid=392049", "title": "Dodolino Trigo", "text": "Dodolino Trigo Paz, finado en Mondo\u00f1edo en abril de 1919 foi un agrimensor e xornalista galego.\nTraxectoria.\nFoi director de \"El Reparador\", fundador e director de \"La Voz de Mondo\u00f1edo\", e administrador da Sociedad Electricista Mindoniense. Foi concelleiro de Mondo\u00f1edo e primeiro tenente alcalde e un dos fundadores da Irmandade da Fala mindoniense en 1917. Morreu en abril de 1919 con 63 anos."}
{"id": "392050", "revid": "1888", "url": "https://gl.wikipedia.org/wiki?curid=392050", "title": "Dodolino Trigo Paz", "text": ""}
{"id": "392054", "revid": "23204", "url": "https://gl.wikipedia.org/wiki?curid=392054", "title": "Coenred de Northumbria", "text": "Coenred (ou Cenred) foi\u00a0rei de Northumbria de 716 a 718.\nTraxectoria.\nXo\u00e1n de Fordun afirma que asasinou o seu predecesor Osred.\u00a0Descr\u00edbeselle como\u00a0membro dos \"Leodwaldingas\", unha li\u00f1axe descendente de Ida de Bernicia, e foi o primeiro da s\u00faa dinast\u00eda en gobernar Northumbria. Os Anais de Ulster rexistran a morte do fillo de \"Cuidine\" (Cuthwine), rei dos sax\u00f3ns, en 718, e isto case certamente se refire a Coenred.\nGuillerme de Malmesbury ch\u00e1mao \"un grolo da mesma copa\" que Osred, o que quere dicir un home novo, en\u00e9rxico, disoluto, cruel e bravo. As circunstancias da s\u00faa morte son desco\u00f1ecidas. Sucedeuno Osric, irm\u00e1n, ou medio-irm\u00e1n, de Osred. O irm\u00e1n de\u00a0Coenred, Ceolwulf sucedeu a Osric."}
{"id": "392056", "revid": "23204", "url": "https://gl.wikipedia.org/wiki?curid=392056", "title": "Aethelwald Moll de Northumbria", "text": "\u00c6thelwald Moll\u00a0foi rei de Northumbria, reino hist\u00f3rico dos\u00a0anglos na Inglaterra medieval, entre 759 e 765.\nTraxectoria.\nAscendeu ao poder tras o asasinato de Oswulf fillo de Eadberht; a s\u00faa ascendencia e conexi\u00f3ns coa familia real de Northumbria son desco\u00f1ecidas. \u00c6thelwald afrontou polo menos unha rebeli\u00f3n, dirixida por Oswine, quizais un irm\u00e1n de Oswulf. En 765 un \"Witenagemot\" de not\u00e1beis de Northumbria\u00a0depuxo a \u00c6thelwald e substitu\u00eduno con Ealhred, parente do seu predecesor. Despois da s\u00faa expulsi\u00f3n do trono \u00c6thelwald converteuse en monxe, quizais involuntariamente.\n\u00c6thelwald casou cunha tal \u00c6thelthryth en 762 en Catterick\u00a0segundo fai constar\u00a0Sime\u00f3n de Durham.\u00a0S\u00e1bese que tivo\u00a0polo menos un fillo, \u00c6thelred, que chegar\u00eda a ser rei.\nOrixes.\n\u00c6thelwald non aparece nas xenealox\u00edas de reis de Northumbria, quizais porque non era descendente de Ida e os reis bernicianos. Desco\u00f1\u00e9cese se descend\u00eda da dinast\u00eda deirana\u00a0de \u00c6lle, ou era sinxelamente un membro dunha familia nobre poderosa.\nProbabelmente poida ser identificado co \"patricio\"\u00a0Moll, rexistrado no reinado de Eadberht, a quen Eadberht e o seu irm\u00e1n Ecgberht, arcebispo de York concederon os mosteiros de Stonegrave, Coxwold, e Donaemuthe, todos no moderno\u00a0Yorkshire. Estes pertencer\u00edan ao irm\u00e1n de Moll, o Abade Forthred.\nReinado.\nO 24 de xullo de 759, Oswulf foi asasinado por membros da s\u00faa propia casa. O rexicidio foi un delito \"no que \u00c6thelwald pod\u00eda moi ben estar implicado\". \u00c6thelwald foi coroado rei de Northumbria o 5 de agosto de 759.\nO seu reinado non foi sen oposici\u00f3n. O continuador da\u00a0\"Historia ecclesiastica gentis Anglorum\" informa da morte dun certo Oswine en 761. A \"Cr\u00f3nica anglosaxoa\" e Sime\u00f3n de Durham proporcionan\u00a0m\u00e1is detalles, lembrando que Oswine, foi asasinado loitando contra \u00c6thelwald o 6 de agosto de 761 en Eildon Hill.\n\u00c6thelwald foi deposto o 30 de outubro de 765, aparentemente por un consello de nobres e prelados reunido en \"Pincanheale\", un sitio importante utilizado para dous concilios eclesi\u00e1sticos posteriores m\u00e1is. Segundo os \"Anais\" irlandeses de Tigernach, \u00c6thelwald foi tonsurado.\nSucedeuno o xenro de Eadberht, Ealhred.\nDescendentes.\nConsta un matrimonio de \u00c6thelwald cunha tal \u00c6thelthryth en 762 en Catterick por Sime\u00f3n de Durham. S\u00e1bese que tivo polo menos un fillo, \u00c6thelred, que chegar\u00eda a ser rei posteriormente."}
{"id": "392058", "revid": "22570", "url": "https://gl.wikipedia.org/wiki?curid=392058", "title": "Nic\u00e9foro Blemides", "text": "Nic\u00e9foro Blemides (en grego: \u039d\u03b9\u03ba\u03b7\u03c6\u03cc\u03c1\u03bf\u03c2 \u0392\u03bb\u03b5\u03bc\u03bc\u03cd\u03b4\u03b7\u03c2), nado en Constantinopla en 1197 e finado en \u00c9feso en 1272, foi unha figura literaria bizantina do s\u00e9culo XIII.\nTraxectoria.\nNaceu en 1197 en Constantinopla como o segundo fillo dun m\u00e9dico. Despois da conquista de Constantinopla polas forzas da Cuarta Cruzada en 1204, emigrou a Asia Menor. Al\u00ed recibiu unha educaci\u00f3n liberal en Prusa, Nicea, Esmirna e Escamandro. Blemides estudou medicina, filosof\u00eda, teolox\u00eda, matem\u00e1ticas, astronom\u00eda, l\u00f3xica e ret\u00f3rica. Cando finalmente adquiriu unha carreira como cl\u00e9rigo, tomou parte activa nas controversias teol\u00f3xicas entre a Igrexa Ortodoxa Oriental e a Igrexa cat\u00f3lica, escribindo tratados sobre a Procesi\u00f3n do Esp\u00edrito Santo, avogando polo uso occidental.\nBlemides tam\u00e9n fundou unha escola na que ensinou a estudantes como o pr\u00edncipe Teodoro II L\u00e1scaris e Xurxo Acropolita. Nos seus \u00faltimos anos, Blemides converteuse nun monxe e retirouse a un mosteiro que el mesmo constru\u00edu en \u00c9feso. Morreu en 1272."}
{"id": "392060", "revid": "1131", "url": "https://gl.wikipedia.org/wiki?curid=392060", "title": "A Eirexe", "text": ""}
{"id": "392061", "revid": "1131", "url": "https://gl.wikipedia.org/wiki?curid=392061", "title": "Eiroa", "text": "Unha eiroa \u00e9 unha angu\u00eda. Amais, como top\u00f3nimo, Eiroa pode referirse a:\nAdemais, como apelido pode referirse a:"}
{"id": "392062", "revid": "1131", "url": "https://gl.wikipedia.org/wiki?curid=392062", "title": "A Eiroa", "text": ""}
{"id": "392063", "revid": "1131", "url": "https://gl.wikipedia.org/wiki?curid=392063", "title": "Eir\u00f3n", "text": "O top\u00f3nimo galego Eir\u00f3n pode referirse a:"}
{"id": "392064", "revid": "1131", "url": "https://gl.wikipedia.org/wiki?curid=392064", "title": "Eir\u00f3s", "text": "O top\u00f3nimo galego Eir\u00f3s pode referirse a:"}
{"id": "392065", "revid": "1131", "url": "https://gl.wikipedia.org/wiki?curid=392065", "title": "A Eirexi\u00f1a", "text": ""}
{"id": "392066", "revid": "1131", "url": "https://gl.wikipedia.org/wiki?curid=392066", "title": "Eirixe Nova", "text": ""}
{"id": "392067", "revid": "1131", "url": "https://gl.wikipedia.org/wiki?curid=392067", "title": "Eir\u00f3", "text": ""}
{"id": "392068", "revid": "1131", "url": "https://gl.wikipedia.org/wiki?curid=392068", "title": "As Eiroas", "text": "O top\u00f3nimo galego As Eiroas pode referirse a:"}
{"id": "392069", "revid": "1131", "url": "https://gl.wikipedia.org/wiki?curid=392069", "title": "Eiros", "text": ""}
{"id": "392070", "revid": "88628", "url": "https://gl.wikipedia.org/wiki?curid=392070", "title": "O Eixo", "text": "O top\u00f3nimo galego O Eixo pode referirse a:"}
{"id": "392071", "revid": "1131", "url": "https://gl.wikipedia.org/wiki?curid=392071", "title": "A Eive", "text": ""}
{"id": "392072", "revid": "1131", "url": "https://gl.wikipedia.org/wiki?curid=392072", "title": "Eix\u00e1n", "text": ""}
{"id": "392073", "revid": "1131", "url": "https://gl.wikipedia.org/wiki?curid=392073", "title": "Eixibr\u00f3n", "text": ""}
{"id": "392074", "revid": "1131", "url": "https://gl.wikipedia.org/wiki?curid=392074", "title": "Elfe", "text": "O top\u00f3nimo galego Elfe pode referirse a:"}
{"id": "392075", "revid": "1131", "url": "https://gl.wikipedia.org/wiki?curid=392075", "title": "A Elfe", "text": ""}
{"id": "392076", "revid": "1131", "url": "https://gl.wikipedia.org/wiki?curid=392076", "title": "Embande", "text": ""}
{"id": "392077", "revid": "1131", "url": "https://gl.wikipedia.org/wiki?curid=392077", "title": "Embendo", "text": ""}
{"id": "392078", "revid": "1131", "url": "https://gl.wikipedia.org/wiki?curid=392078", "title": "Emes", "text": ""}
{"id": "392079", "revid": "1131", "url": "https://gl.wikipedia.org/wiki?curid=392079", "title": "O Empedr\u00f3n", "text": ""}
{"id": "392080", "revid": "1131", "url": "https://gl.wikipedia.org/wiki?curid=392080", "title": "Empiade", "text": ""}
{"id": "392081", "revid": "839", "url": "https://gl.wikipedia.org/wiki?curid=392081", "title": "Universit\u00e9 de Versailles-Saint-Quentin-en-Yvelines", "text": ""}
{"id": "392084", "revid": "1131", "url": "https://gl.wikipedia.org/wiki?curid=392084", "title": "Prinsenhof de Delft", "text": "Prinsenhof (en galego: \"a corte do pr\u00edncipe\") \u00e9 un pazo urbano de orixe medieval situado na praza de Santa \u00c1dega (en neerland\u00e9s: \"Sint Agathaplein\"), ao p\u00e9 da canle Oude Delft, na zona hist\u00f3rica da cidade surholandesa de Delft, nos Pa\u00edses Baixos.\nOrixinariamente tratouse dun convento e desde 1911 util\u00edzase como lugar de exposici\u00f3n da pintura holandesa dos s\u00e9culos XVI e XVII. \u00c9 por este motivo polo que tam\u00e9n se co\u00f1ece como Museo Prinsenhof.\nO edificio adquiriu relevancia por ter servido de residencia ao Pr\u00edncipe Guillerme o Taciturno, onde foi asasinado en 1584.\nHistoria.\nAlyd Busers, finada en 1409, era unha vi\u00fava rica que a finais do s\u00e9culo XIV\u00a0xuntou,\u00a0coa s\u00faa filla Aechte, un grupo de relixiosas de Delft. En 1403, o grupo adquiriu unha casa na zona antiga da cidade para establecer al\u00ed un convento que dedicaron a Santa \u00c1dega. A fundadora, Busers, foi a primeira madre superiora, e Aechte sucedeuna.\nDebido ao continuo aumento do n\u00famero de relixiosas, o convento foi ampliado en varias ocasi\u00f3ns, ata chegar a se converter no m\u00e1is importante\u00a0e m\u00e1is rico intramuros do Delft medieval.\nTras a Reforma protestante, durante a segunda metade do s\u00e9culo XVI,\u00a0o complexo arquitect\u00f3nico foi dividido en varias partes que se utilizaron por separado. Unha parte da capela mant\u00edvose como espazo para a vocaci\u00f3n relixiosa, e algunhas das monxas seguiron vivindo na longa \u00e1 sur. A outra parte foi disposta para ser a residencia da corte de Guillerme de Orange, e al\u00ed pasou a vivir con regularidade entre\u00a01572 e 1584.\u00a0Foi a partir deste momento cando o edificio empezou a ser co\u00f1ecido como\"\u00a0Prinsenhof\".\nFoi precisamente no seu interior onde Guillerme de Orange foi asasinado por Balthasar G\u00e9rard\u00a0en 1584. Os impactos das balas a\u00ednda son visibles hoxe.\nAo longo da historia, o antigo convento foi utilizado tam\u00e9n para diferentes mesteres: en 1657\u00a0foi destinado parcialmente a tenda de tecidos, e desde 1775\u00a0ata 1807\u00a0estableceuse al\u00ed a escola latina de Delft.\nO complexo foi restaurado entre 1932 e 1951 para dedicalo definitivamente a museo da cidade. O ano 2016, o museo recibiu case 115.000 visitas."}
{"id": "392086", "revid": "865", "url": "https://gl.wikipedia.org/wiki?curid=392086", "title": "Aeroporto de Gda\u0144sk", "text": ""}
{"id": "392091", "revid": "1888", "url": "https://gl.wikipedia.org/wiki?curid=392091", "title": "Jorge Gonz\u00e1lez-Redondo Serrano", "text": "Jorge Gonz\u00e1lez-Redondo Serrano, nado cara a 1892 e finado en Mondo\u00f1edo o 7 de abril de 1953, foi un comerciante e pol\u00edtico galego.\nTraxectoria.\nPropietario e comerciante. Foi presidente da Asociaci\u00f3n Juventud Tradicionalista en 1912, concelleiro e deputado provincial, e un dos fundadores da Irmandade da Fala mindoniense en 1917. Foi l\u00edder local da Uni\u00f3n Patri\u00f3tica e director do seu \u00f3rgano de propaganda, \"Renovaci\u00f3n\". Foi vocal da Comisi\u00f3n Organizadora do somat\u00e9n da 8\u00aa Rexi\u00f3n no Partido de Mondo\u00f1edo e alcalde de Mondo\u00f1edo nos \u00faltimos anos da ditadura de Primo de Rivera. Logo do golpe de Estado do 18 de xullo de 1936 e tras a destituci\u00f3n da corporaci\u00f3n republicana, foi o primeiro alcalde de Mondo\u00f1edo nomeado pola autoridade militar. Posteriormente foi concelleiro de tenente de alcalde de Mondo\u00f1edo. Finou en Mondo\u00f1edo en 1953 con 60 anos.\nVida persoal.\nCasou con Mar\u00eda Luisa Maseda Corbal e foi pai de Jorge, Mar\u00eda Luisa, Vicente, Mar\u00eda de los Remedios, Jos\u00e9 Mar\u00eda, Emilia, Mar\u00eda del Carmen, Antonio, Jaime, Victoriano, Lu\u00eds, Ana Mar\u00eda, Inmaculada e Alfonso Carlos Gonz\u00e1lez-Redondo Maseda."}
{"id": "392092", "revid": "12452", "url": "https://gl.wikipedia.org/wiki?curid=392092", "title": "Museo Prinsenhof", "text": ""}
{"id": "392093", "revid": "1131", "url": "https://gl.wikipedia.org/wiki?curid=392093", "title": "Aeroporto de Tur\u00edn", "text": "O aeroporto de Tur\u00edn (IATA: TRN, ICAO: LIMF), tam\u00e9n co\u00f1ecido como aeroporto de Tur\u00edn-Caselle, \u00e9 un aeroporto situado en Caselle Torinese, a 16\u00a0km ao norte da cidade italiana de Tur\u00edn. Tam\u00e9n \u00e9 chamado aeroporto Sandro Pertini, na honra do antigo presidente italiano Sandro Pertini. \u00c9 un centro de conexi\u00f3ns da aeroli\u00f1a Blue Air, e base de Alitalia."}
{"id": "392095", "revid": "1131", "url": "https://gl.wikipedia.org/wiki?curid=392095", "title": "Aeroporto de Salzburgo", "text": "O aeroporto de Salzburgo (IATA: SZG, ICAO: LOWS) \u00e9 o segundo aeroporto m\u00e1is grande de Austria. Serve a Salzburgo, a cuarta maior cidade do pa\u00eds, ademais de ser unha porta de entrada \u00e1s numerosas pistas de esqu\u00ed austr\u00edacas, inclu\u00eddas \u00e1s da rexi\u00f3n de Ski Amad\u00e9, a rede de estaci\u00f3ns de esqu\u00ed m\u00e1is grande de Europa. O aeroporto bautizouse co nome de Wolfgang Amadeus Mozart e est\u00e1 situado a 3,1\u00a0km ao oeste do centro de Salzburgo e a 2\u00a0km da fronteira con Alema\u00f1a."}
{"id": "392096", "revid": "5863", "url": "https://gl.wikipedia.org/wiki?curid=392096", "title": "Manuel C. N\u00fa\u00f1ez Singala", "text": ""}
{"id": "392097", "revid": "5863", "url": "https://gl.wikipedia.org/wiki?curid=392097", "title": "Xavier Prado &quot;Lameiro&quot;", "text": ""}
{"id": "392098", "revid": "60519", "url": "https://gl.wikipedia.org/wiki?curid=392098", "title": "Jos\u00e9 Polo Folgueira", "text": "Jos\u00e9 Polo Folgueira foi un xastre e xornalista galego.\nTraxectoria.\nPresidente da Asociaci\u00f3n Juventud Carlista de Mondo\u00f1edo en 1907. Foi o primeiro director de \"El Cruzado\" e un dos fundadores da Irmandade da Fala mindoniense en 1917. Concelleiro na d\u00e9cada dos vinte, foi representante en Mondo\u00f1edo da sociedade bonaerense Mondo\u00f1edo y Distritos e xestor dos fondos que estes enviaron desde a Arxentina. Logo do golpe de Estado do 18 de xullo de 1936 foi xefe local dos requet\u00e9s Boinas Rojas entre 1936-1939."}
{"id": "392099", "revid": "5863", "url": "https://gl.wikipedia.org/wiki?curid=392099", "title": "Carlos Posada", "text": ""}
{"id": "392100", "revid": "23204", "url": "https://gl.wikipedia.org/wiki?curid=392100", "title": "Wendigo", "text": "No folclore algonquino, o\u00a0wendigo ou windigo, \u00e9 un monstro mitol\u00f3xico\u00a0can\u00edbal\u00a0ou un\u00a0esp\u00edrito do mal que habita nos bosques da Costa Atl\u00e1ntica e a Rexi\u00f3n dos Lagos Grandes dos\u00a0Estados Unidos e o\u00a0Canad\u00e1. O wendigo pode aparecer como un monstro con algunhas caracter\u00edsticas de humano, ou como un esp\u00edrito que posu\u00edu un ser humano e o converteu en monstro. \u00c9 historicamente asociado co\u00a0canibalismo, o asasinato, a cobiza insaciable e os tab\u00fas culturais contra tales comportamentos.\nA lenda presta o seu nome a un controvertido termo m\u00e9dico, a psicose wendigo, descrito polos psiquiatras como unha s\u00edndrome cultural con s\u00edntomas como unha arela intensa pola carne humana e o medo a converterse nun can\u00edbal. Nalgunhas comunidades ind\u00edxenas, a destruci\u00f3n ambiental e a cobiza insaciable tam\u00e9n se ve como unha manifestaci\u00f3n de psicose wendigo."}
{"id": "392101", "revid": "23204", "url": "https://gl.wikipedia.org/wiki?curid=392101", "title": "Windigo", "text": ""}
{"id": "392102", "revid": "79890", "url": "https://gl.wikipedia.org/wiki?curid=392102", "title": "Premio Alvar Aalto", "text": ""}
{"id": "392104", "revid": "865", "url": "https://gl.wikipedia.org/wiki?curid=392104", "title": "Roma-Ciampino", "text": ""}
{"id": "392105", "revid": "23204", "url": "https://gl.wikipedia.org/wiki?curid=392105", "title": "Delftse Hout, Delft", "text": "O Delftse Hout\u00a0(en galego: \u201cBosque de Delft\") \u00e9 un pequeno distrito do noroeste da vila de Delft, na Holanda Meridional, composto\u00a0principalmente por unha lagoa, superficie boscosa e diversos espazos verdes, ademais dunha \u00e1rea residencial de arredor de 100 habitantes. A \u00e1rea natural \u00e9 unha das precursoras da rede ecol\u00f3xica provincial dos Pa\u00edses Baixos.\nA lagoa creouse nos anos 60 a partir da extracci\u00f3n de area para a construci\u00f3n de novas \u00e1reas residenciais nas proximidades. Arredor dela hai unha zona de lecer, unha granxa did\u00e1ctica para nenos e un recinto para animais, ademais dunha praia e unha\u00a0\u00e1rea de acampada.\nEsta zona limita polo oeste coa autoestrada A13 (que vai da Haia a Rotterdam) entre as\u00a0sa\u00eddas 8 e 9, e polo leste coa veci\u00f1a localidade de Dobbeplas,\u00a0que pertence ao concello de Pijnacker-Nootdorp.\nO 22 de novembro de 2006 tivo lugar un referendo acerca dun plan municipal para a ampliaci\u00f3n da zona de acampada, que levar\u00eda aparellada a reduci\u00f3n da \u00e1rea p\u00fablica de recreo e a corta de 112 \u00e1rbores protexidas, que ser\u00edan substitu\u00eddas por outras novas en cantidade semellante. O resultado do referendo foi o rexeitamento do plan.\nPraia nudista.\nA partir de 2013, o concello abriu unha praia para a pr\u00e1ctica do nudismo, a\u00ednda que diversas sentenzas xudiciais impediron que esta consideraci\u00f3n te\u00f1a rango oficial.\u00a0No entanto, a Federaci\u00f3n Naturista dos Pa\u00edses Baixos segue a considerala como praia nudista.\nAccesibilidade.\nDurante todo o ano, mesmo en horario nocturno, a li\u00f1a 81 da compa\u00f1\u00eda Veolia leva ata Delftse Hout, na parada do cruzamento de Korftlaan coa autoestrada A13.\u00a0\nAdemais, o autob\u00fas 60 da mesma compa\u00f1\u00eda ten unha parada na confluencia entre Tweemolentjeskade e Miereveltkade.\nNo ver\u00e1n, tam\u00e9n est\u00e1 dispo\u00f1ible a li\u00f1a 80 de Veolia."}
{"id": "392106", "revid": "865", "url": "https://gl.wikipedia.org/wiki?curid=392106", "title": "Aeroporto de Bordeos", "text": ""}
{"id": "392107", "revid": "98629", "url": "https://gl.wikipedia.org/wiki?curid=392107", "title": "Acci\u00f3n Jackson", "text": "Acci\u00f3n Jackson (en ) \u00e9 un filme estadounidense dirixido por Craig R. Baxley no seu primeiro filme como director. Est\u00e1 protagonizado por Carl Weathers, Vanity, Craig T. Nelson e Sharon Stone. Foi estreado nos Estados Unidos o 12 de febreiro de 1988. Paula Abdul foi a core\u00f3grafa do filme. Foi distribu\u00eddo por Lorimar Film Entertainment. Vanity foi nomeada \u00f3s Premios Golden Raspberry como peor actriz.\nEstreouse en galego o 11 de xu\u00f1o de 2008 a trav\u00e9s da TVG."}
{"id": "392108", "revid": "23204", "url": "https://gl.wikipedia.org/wiki?curid=392108", "title": "Action Jackson", "text": ""}
{"id": "392109", "revid": "5863", "url": "https://gl.wikipedia.org/wiki?curid=392109", "title": "Joan de Cangas", "text": ""}
{"id": "392111", "revid": "1888", "url": "https://gl.wikipedia.org/wiki?curid=392111", "title": "Ana Cibeira V\u00e1zquez", "text": ""}
{"id": "392112", "revid": "1131", "url": "https://gl.wikipedia.org/wiki?curid=392112", "title": "Aeroporto de Bratislava", "text": "O aeroporto M. R. \u0160tef\u00e1nik (IATA: BTS, ICAO: LZIB), tam\u00e9n chamado aeroporto de Bratislava, \u00e9 un aeroporto eslovaco situado a uns 9\u00a0km ao nord\u00e9s do centro de Bratislava. Tr\u00e1tase do principal aeroporto de Eslovaquia. No ano 1993 foi bautizado na honra do xeneral Milan Rastislav \u0160tef\u00e1nik, cuxo avi\u00f3n estrellouse preto de Bratislava en 1919. O aeroporto \u00e9 propiedade e est\u00e1 operado pola compa\u00f1\u00eda Letisko M. R. \u0160tef\u00e1nika - Airport Bratislava, a.s. (BTS), que pertence totalmente ao goberno de Eslovaquia, a trav\u00e9s do Ministerio de Transportes, Construci\u00f3n e Desenvolvemento Rexional. O ano 2016 utilizaron as s\u00faas instalaci\u00f3ns un total de 1 756 808 pasaxeiros.\nBratislava \u00e9 base para Letka Ministerstva vn\u00fatra Slovenskej republiky, a aeroli\u00f1a gobernamental de Eslovaquia, ademais de para Ryanair, AirExplore, Go2Sky e Travel Service Slovakia. Durante un breve per\u00edodo de tempo en 2011, o aeroporto tam\u00e9n foi un centro de conexi\u00f3ns secundario para Czech Airlines. Nas s\u00faas instalaci\u00f3ns tam\u00e9n est\u00e1n baseadas d\u00faas compa\u00f1\u00edas de mantemento: Austrian Technik Bratislava e East Air Company. Air Livery, empresa dedicada ao pintado de avi\u00f3ns, tam\u00e9n ten instalaci\u00f3ns no aeroporto."}
{"id": "392114", "revid": "865", "url": "https://gl.wikipedia.org/wiki?curid=392114", "title": "Aeroporto de Bratislava-Milan Rastislav \u0160tef\u00e1nik", "text": ""}
{"id": "392116", "revid": "197", "url": "https://gl.wikipedia.org/wiki?curid=392116", "title": "Maithili", "text": ""}
{"id": "392117", "revid": "197", "url": "https://gl.wikipedia.org/wiki?curid=392117", "title": "Marshal\u00e9s", "text": ""}
{"id": "392118", "revid": "82922", "url": "https://gl.wikipedia.org/wiki?curid=392118", "title": "Grupo de Traballo sobre Homosexualidade de Delft", "text": "O Grupo de Traballo sobre Homosexualidade de Delft (en neerland\u00e9s:\u00a0\"Delftse Werkgroep Homoseksualiteit\u00a0-DWH-\")\u00a0\u00e9 unha organizaci\u00f3n independente\u00a0dos Pa\u00edses Baixos centrada na\u00a0homosexualiodade, que enfoca as s\u00faas actividades na vila de Delft, na Holanda Meridional, e na s\u00faa \u00e1rea de influencia. O seu obxectivo \u00e9 o aumento e o mantemento da aceptaci\u00f3n da homosexualidade por parte da sociedade, incidindo particularmente nas campa\u00f1as de informaci\u00f3n no \u00e1mbito escolar.\u00a0A asociaci\u00f3n tam\u00e9n \u00e9 un lugar de encontro para homes e mulleres homosexuais e bisexuais\u00a0de todas as idades.\nForman parte da DWH a Asociaci\u00f3n de Homes Novos Homesexuais Outsite (\"Homojongerenvereniging Outsite\") e o Grupo de Traballo de Mulleres Femmes Fatales (\"Vrouwenwerkgroep Femmes Fatales\"). Ademais, a DWH mant\u00e9n colaboraci\u00f3n coas asociaci\u00f3ns de homosexuais Roze Blok, de Delft, e COC Nederland, que act\u00faa en todo o pa\u00eds.\nA DWH publica varios n\u00fameros ao ano da s\u00faa revista oficial:\u00a0\"Andersblad\".\nHistoria.\nO Grupo de Traballo sobre Homosexualidade de Delft fundouse en 1968. Nos primeiros anos estaba estreitamente vinculado ao mundo estudantil e formou parte da Federaci\u00f3n de Grupos de Traballo de Estudantes sobre Homosexualidade (\"Federatie Studenten Werkgroepen Homoseksualiteit -FSWH-\").\u00a0A\u00ednda que moitas das asociaci\u00f3ns que formaban parte desta federaci\u00f3n acabaron finalmente integradas en COC Nederland, a DWH sempre se mantivo como entidade independente.\nEn abril de 1989, o daquela presidente da DWH, Hans-Paul Verhoef, saltou \u00e1 actualidade\u00a0internacional cando foi detido nos\u00a0Estados Unidos\u00a0por padecer a SIDA. Verhoef ocultara este dato no seu ingreso, xa que se non fose as\u00ed se lle negar\u00eda o acceso."}
{"id": "392119", "revid": "98629", "url": "https://gl.wikipedia.org/wiki?curid=392119", "title": "Whale Rider", "text": "Whale Rider \u00e9 un filme dirixido por Niki Caro que se estreou en 2002. Bas\u00e9ase na novela hom\u00f3nima de Witi Ihimaera. Est\u00e1 protagonizado por Keisha Castle-Hughes no papel de Kahu Paikea Apirana, unha nena maor\u00ed de doce anos de idade que se quere converter na xefa da s\u00faa tribo. O seu av\u00f3 Koro cre que \u00e9 unha responsabilidade reservada s\u00f3 a homes. O filme foi unha coproduci\u00f3n entre Nova Zelandia e Alema\u00f1a. Foi rodado na localidade de Whangara, \u00f3 igual que a novela. A s\u00faa estrea mundial realizouse o 9 de setembro de 2002, no Festival Internacional de Cinema de Toronto. Recibiu a aclamaci\u00f3n da cr\u00edtica, e con 13 anos, Keisha Castle-Hughes converteuse na nomeada m\u00e1is nova \u00f3 Oscar \u00e1 mellor actriz, antes de ser superada por Quvenzhan\u00e9 Wallis, con 9 anos, por \"Beasts of the Southern Wild\". O filme recadou $41,4 mill\u00f3ns sobre un orzamento de NZ$9\u00a0235\u00a0000.\nEstreouse en galego o 11 de xu\u00f1o de 2008 a trav\u00e9s da TVG."}
{"id": "392121", "revid": "4529183", "url": "https://gl.wikipedia.org/wiki?curid=392121", "title": "DWH", "text": ""}
{"id": "392122", "revid": "4529184", "url": "https://gl.wikipedia.org/wiki?curid=392122", "title": "Delftse Werkgroep Homoseksualiteit", "text": ""}
{"id": "392123", "revid": "98629", "url": "https://gl.wikipedia.org/wiki?curid=392123", "title": "Stephanie Kwolek", "text": "Stephanie Louise Kwolek, nada en New Kensington o 31 de xullo de 1923 e finada o 18 de xu\u00f1o de 2014, foi unha qu\u00edmica polaco-estadounidense, inventora do p-fenilenodiamina con cloreto de tereftaloila, m\u00e1is co\u00f1ecida como Kevlar, unha fibra de alta resistencia mec\u00e1nica, de cor dourada, que pode atinxir m\u00e1is de cinco veces a resistencia do aceiro. O Kevlar \u00e9 empregado na fabricaci\u00f3n de chalecos bal\u00edsticos e equipamento de seguranza.\nVida persoal.\nKwolek naceu no suburbio de Pittsburgh en New Kensington, Pensilvania en 1923. O seu pai, John Kwolek, morreu cando ela ti\u00f1a dez anos de idade. Kwolek atrib\u00fae o seu interese pola ciencia a seu pai e pola moda a s\u00faa nai, Nellie Zajdel Kwolek.\nEn 1946 obtivo o grao de Qu\u00edmica no Margaret Morrison Carnegie College da Universidade Carnegie Mellon. Kwolek ti\u00f1a o plan de ser m\u00e9dica e pensou que poder\u00eda conseguilo despois de obter o di\u00f1eiro suficiente a partir dun traballo temporal no campo da qu\u00edmica para poder se matricular na escola de medicina.\nCarreira na DuPont.\nEn 1946, Hale Charch, futuro mentor de Stephanie, ofreceulle un emprego na DuPont, en Buffalo, Nova York. Hale d\u00edxolle que retornar\u00eda en d\u00faas semanas, mais cando Stephanie lle dixo que xa ti\u00f1a unha resposta doutro emprego, contratouna inmediatamente. O principal motivo para a s\u00faa r\u00e1pida contrataci\u00f3n na \u00e9poca foi pola ida para a segunda guerra mundial de gran parte dos homes da DuPont e doutras partes do pa\u00eds. Stephanie s\u00f3 mantivo o seu emprego despois da guerra pola s\u00faa extensa pescuda na \u00e1rea de pol\u00edmeros.\nInicialmente, Stephanie non pretend\u00eda ficar moito tempo na DuPont, mais atopou o traballo interesante e preferiu continuar no lugar de tentar carreira na medicina. Despois de nove anos na empresa, creou o Kevlar. En 1959 ga\u00f1ou o primeiro de moitos premios, pola s\u00faa publicaci\u00f3n na American Chemical Society (ACS). O artigo demostraba unha maneira de producir nailon nun vaso de precipitados a temperatura ambiente, que a\u00ednda \u00e9 a base para moitos experimentos escolares.\nKevlar.\nO Kevlar \u00e9 a s\u00faa maior invenci\u00f3n. En 1964, anticipando a escaseza de gasolina, o seu grupo comezou a procurar unha fibra leve e forte para ser usada en pneum\u00e1ticos. Os pol\u00edmeros cos cales estaba traballando naquel momento, poli-p-fenileno tereftalato e polibenzamida, formaban un cristal l\u00edquido en soluci\u00f3n que precisaba ser derretido a 200\u00a0\u00b0C (392\u00a0\u00b0F&lt;), producindo fibras m\u00e1is finas e menos r\u00edxidas.\nComo ela mesma explicou nun discurso en 1993:\n\"A soluci\u00f3n ti\u00f1a unha sorprendente baixa viscosidade, era turbia, cun aspecto opalescente e leitoso. As soluci\u00f3ns de pol\u00edmero convencionais son normalmente claras ou transl\u00facidas e te\u00f1en a viscosidade da melaza, mais ou menos. A soluci\u00f3n que preparei era totalmente filtr\u00e1bel por un fino filtro poroso. Era un l\u00edquido de soluci\u00f3n cristalina, mais eu non sab\u00eda diso na \u00e9poca\".\nEse tipo de soluci\u00f3n, normalmente, era desbotada, mais Stephanie persuadiu o seu t\u00e9cnico, Charles Smullen, para pasar a substancia por un \"spinneret\" (especie de fieira) para examinar a soluci\u00f3n. Ela ficou marabillada de descubrir que a nova fibra non se quebraba, como normalmente far\u00eda o nailon. Non s\u00f3 era m\u00e1is forte que o nailon sen\u00f3n tam\u00e9n era cinco veces m\u00e1is forte que o aceiro. O director do laboratorio pronto entendeu o significado do descubrimento e a \u00e1rea de qu\u00edmica de pol\u00edmeros pronto se consolidou. En 1971, o Kevlar foi introducido no mercado. As fibras de Kevlar, segundo experimentos de Stephanie, ficaban a\u00ednda m\u00e1is fortes despois de quecidas.\nO Kevlar \u00e9 hoxe usado en m\u00e1is de 200 distintos tipos de produtos, como botas de bombeiros, luvas de coci\u00f1a, revestimento de coches blindados, tenis, raquetas, esqu\u00eds, barcos, avi\u00f3ns, cordas, cabos, pneum\u00e1ticos e chalecos \u00e1 proba de balas. Tam\u00e9n \u00e9 utilizado como revestimento de protecci\u00f3n en abrigos antibombas e locais protexidos de furac\u00e1ns ou tornados. At\u00e9 mesmo tel\u00e9fonos m\u00f3biles pos\u00faen Kevlar.\nXubilaci\u00f3n e morte.\nEn 1986, Stephanie Kwolek apousentouse como pescudadora da DuPont. Foi consultora da empresa, do National Research Council e da National Academy of Sciences. En m\u00e1is de 40 anos de pescuda tivo entre 17 e 28 patentes.\nEstivo bastante implicada en programas de innovaci\u00f3n na ciencia con meni\u00f1os e adolescentes, especialmente meni\u00f1as, creando varios experimentos escolares na \u00e1rea de qu\u00edmica a\u00ednda en uso nas escolas dos Estados Unidos. Stephanie morreu aos 90 anos, o 14 de xu\u00f1o de 2014."}
{"id": "392124", "revid": "5863", "url": "https://gl.wikipedia.org/wiki?curid=392124", "title": "Edici\u00f3ns Sotelo Blanco", "text": ""}
{"id": "392125", "revid": "5863", "url": "https://gl.wikipedia.org/wiki?curid=392125", "title": "Remedios Fern\u00e1ndez Romero", "text": ""}
{"id": "392126", "revid": "5863", "url": "https://gl.wikipedia.org/wiki?curid=392126", "title": "Xes\u00fas Ignacio Ferro Couselo", "text": ""}
{"id": "392127", "revid": "5863", "url": "https://gl.wikipedia.org/wiki?curid=392127", "title": "Antom Fortes Torres", "text": ""}
{"id": "392128", "revid": "5863", "url": "https://gl.wikipedia.org/wiki?curid=392128", "title": "Xos\u00e9 Luis Franco Grande", "text": ""}
{"id": "392129", "revid": "89787", "url": "https://gl.wikipedia.org/wiki?curid=392129", "title": "Jacinda Ardern", "text": "Jacinda Kate Laurell Ardern, nada en Hamilton o 26 de xullo de 1980, \u00e9 unha pol\u00edtica de Nova Zelandia e a Primeira Ministra do pa\u00eds entre 2017 e 2023. Foi a l\u00edder do Partido Laborista de Nova Zelandia dende o\u00a01 de agosto de 2017 ata febreiro de 2023. Elixida por primeira vez como parlamentaria nas elecci\u00f3ns xerais de 2008 e deputada por Mount Albert dende o 8 de marzo de 2017, exerceu de Primeira Ministra entre o 26 de outubro de 2017 e o 7 de febreiro de 2023 sendo, con 37 anos, a muller m\u00e1is nova en asumir tal cargo.\nIdeoloxicamente, Ardern descr\u00edbese a si mesma como unha socialdem\u00f3crata e unha progresista. Como partidaria do movemento obreiro, oponse \u00f3s recortes de impostos para as persoas con ingresos altos, apoiados polo Partido Nacional, e defende un estado de benestar que achegue unha rede de seguridade para \"aqueles que non poden manterse a si mesmos\". Sobre cuesti\u00f3ns sociais, Ardern est\u00e1 a prol do matrimonio entre persoas do mesmo sexo, votando a prol do proxecto de lei de igualdade matrimonial en 2013, e apoia a liberalizaci\u00f3n das leis sobre o aborto.\nFoi criada como mormona, pero abandonou a Igrexa no 2005.\nTraxectoria.\nDespois de graduarse na Universidade de Waikato en 2001 en Estudos da Comunicaci\u00f3n, Pol\u00edtica e Relaci\u00f3ns P\u00fablicas, Ardern comezou a s\u00faa carreira traballando como investigadora na oficina da Primeira Ministra Helen Clark. M\u00e1is tarde traballou no Reino Unido como asesora de pol\u00edtica do Primeiro Ministro do Reino Unido Tony Blair e, en 2007, foi elixida Presidenta da Uni\u00f3n Internacional de Xuventudes Socialistas. \nEn 2008, entrou no Parlamento por Waikato, a\u00ednda que non pola circunscrici\u00f3n sen\u00f3n na lista do partido. Nas elecci\u00f3ns de 2011, foi candidata pola circunscrici\u00f3n electoral de Auckland Central contra a deputada do Partido Nacional Nikki Kaye e Denise Roche do Partido Verde. Cun 43,23% dos votos da circunscrici\u00f3n, foi segunda por detr\u00e1s de Kaye, que obtivo o 45,39% dos votos. Kaye ga\u00f1ou por s\u00f3 717 votos. De novo, foi elixida para o parlamento pola lista electoral do Partido Laborista, esta vez en d\u00e9cimo terceira posici\u00f3n.\nCando Phil Goff dimitiu como l\u00edder do partido e David Shearer foi elixido polos deputados do partido como novo l\u00edder, Ardern subiu ao cuarto lugar do partido. Ademais, foi nomeada portavoz de desenvolvemento social dentro do Partido Laborista. Trala dimisi\u00f3n de David Shearer, en decembro de 2016, Ardern presentouse como candidata laborista nas elecci\u00f3ns parciales de febreiro de 2017 e conseguiu o escano por Mount Albert, antigo feudo de Helen Clark. En marzo do mesmo ano, logo da renuncia de Annette King, foi escollida por unanimidade como vicepresidenta do Partido Laborista. O 1 de agosto de 2017, poucos meses antes das elecci\u00f3ns xerais, Ardern asumiu o cargo de l\u00edder do Partido Laborista. e en consecuencia converteuse en l\u00edder da oposici\u00f3n trala dimisi\u00f3n de Andrew Little tras unhas enquisas que prognosticaban un resultado electoral moi baixo. Na primeira conferencia de prensa tralo seu nomeamento declarou:\nNas elecci\u00f3ns xerais que tiveron lugar o 23 de setembro de 2017, o Partido Laborista ga\u00f1ou 46 escanos (14 m\u00e1is que nas anteriores) cun 37% dos votos, po\u00f1\u00e9ndose por detr\u00e1s do Partido Nacional de Bill English, quen ga\u00f1ou 56 escanos. Malia ese reultado, o 26 de outubro\u00a0de 2017, converteuse na primeira ministra de Nova Zelandia, despois de que a conservadora Nova Zelandia Primeiro anunciase unha coalici\u00f3n con ela, e se inclu\u00edse tam\u00e9n ao Partido Verde. Posteriormente, nas elecci\u00f3ns xerais de 2020, baixo o seu liderado, o Partido Laborista quedou por diante do seu rival tradicional, o Partido Nacional, por primeira vez en doce anos; o Laborismo ga\u00f1ou co 49% dos votos unha maior\u00eda absoluta que lle permitiu gobernar en solitario.\nDurante o seu mandato como primeira ministra enfrontou o masacre islam\u00f3fobo de Christchurch (marzo de 2019) propondo unha restrictiva pol\u00edtica na posesi\u00f3n de armas, a erupci\u00f3n do volc\u00e1n Whakaari que provocou a morte de 16 persoas, a exitosa resposta \u00e1 pandemia de Covid-19 e a crise econ\u00f3mica derivada en 2020 e o falecemento da ra\u00ed\u00f1a Isabel II e a proclamaci\u00f3n de Carlos III, entre outros fitos. \nNo 2019, a revista \"Fortune\", escolleuna como a segunda mellor ider mundial entre unha lista de 50.\nRenuncia ao cargo.\nO 19 de xaneiro de 2023 anunciou, por sorpresa, a s\u00faa dimisi\u00f3n alegando \"esgotamento\". Indicou que se manter\u00eda no cargo ata o 7 de febreiro no o seu sucesor ser\u00e1 o ministro de Ensino, Chris Hipkins, tam\u00e9n laborista. Na rolda de prensa, declarou:"}
{"id": "392130", "revid": "23204", "url": "https://gl.wikipedia.org/wiki?curid=392130", "title": "Jacinda Kate Laurell Ardern", "text": ""}
{"id": "392132", "revid": "865", "url": "https://gl.wikipedia.org/wiki?curid=392132", "title": "Aeroporto Internacional de Sheremetyevo", "text": ""}
{"id": "392133", "revid": "5863", "url": "https://gl.wikipedia.org/wiki?curid=392133", "title": "X. Ant\u00f3n L. Dobao", "text": ""}
{"id": "392134", "revid": "5863", "url": "https://gl.wikipedia.org/wiki?curid=392134", "title": "Antonio Bieito Fandi\u00f1o", "text": ""}
{"id": "392135", "revid": "23204", "url": "https://gl.wikipedia.org/wiki?curid=392135", "title": "Volotea", "text": "Volotea \u00e9 unha aeroli\u00f1a de baixo custo espa\u00f1ola con sede en Asturias e Barcelona A compa\u00f1\u00eda ten bases en Espa\u00f1a, Italia e Francia. Foi fundada no ano 2011 por Alaeo S.L., unha compa\u00f1\u00eda de Barcelona creada polos fundadores de Vueling Carlos Mu\u00f1oz e L\u00e1zaro Ros. Comezou as s\u00faas operaci\u00f3ns o d\u00eda 5 de abril de 2012 dende o aeroporto de Venecia-Marco Polo.\nHistoria.\nA compa\u00f1\u00eda est\u00e1 participada por tres firmas de capital risco, dous delas europeas e a terceira dos Estados Unidos \u2013CCMP Capital, cuxo presidente, Greg Brenneman, tam\u00e9n preside Volotea. No pasado, Brenneman foi presidente e COO de Continental Airlines. Volotea partiu cun capital por riba dos 30 mill\u00f3ns de euros.\nFrota.\nEn decembro de 2020 a frota de Volotea estaba formada polos seguintes avi\u00f3ns:"}
{"id": "392136", "revid": "1131", "url": "https://gl.wikipedia.org/wiki?curid=392136", "title": "Aeroporto de Verona-Villafranca", "text": "O aeroporto de Verona-Villafranca (IATA: VRN, ICAO: LIPX), tam\u00e9n co\u00f1ecido como aeroporto Valerio Catullo, \u00e9 un aeroporto italiano situado a 10\u00a0km ao suroeste da cidade de Verona, ao lado do cruzamento entre as autoestradas A4 Mil\u00e1n-Venecia e A22 M\u00f3dena-Brenner. Serve a unha poboaci\u00f3n de m\u00e1is de 4 mill\u00f3ns de habitantes nas provincias de Verona, Brescia, Mantua e Trentino-Tirol do Sur."}
{"id": "392137", "revid": "98629", "url": "https://gl.wikipedia.org/wiki?curid=392137", "title": "O adeus dun fillo", "text": "O adeus dun fillo\u00a0(\u9678\u8ecd \"Rikugun\") \u00e9 un filme xapon\u00e9s dirixido por Keisuke Kinoshita que se estreou en 1944. Est\u00e1 protagonizado por Chish\u016b Ry\u016b e Kinuyo Tanaka. \u00c9 co\u00f1ecido pola s\u00faa escena final, que os censores xaponeses da segunda guerra mundial atoparon problem\u00e1tica.\nEstreouse en galego o 12 de abril de 2009 a trav\u00e9s da TVG.\nSinopse.\nNo ano 1896, o Xap\u00f3n est\u00e1 inmerso na invasi\u00f3n de Manchuria. O neno de dez anos Tomuhiko x\u00faralle a seu pai, que est\u00e1 a piques de morrer, que de maior ser\u00e1 coma el e servir\u00e1 \u00f3 emperador. A partir dese intre, o \u00fanico obxectivo do rapaz ser\u00e1 alistarse no ex\u00e9rcito e seguir o exemplo de seu pai."}
{"id": "392138", "revid": "23204", "url": "https://gl.wikipedia.org/wiki?curid=392138", "title": "Rikugun", "text": ""}
{"id": "392142", "revid": "1576", "url": "https://gl.wikipedia.org/wiki?curid=392142", "title": "Auguste de Villiers de l'Isle-Adam", "text": ""}
{"id": "392155", "revid": "98629", "url": "https://gl.wikipedia.org/wiki?curid=392155", "title": "Dementia 13", "text": "Dementia 13 (estreado como The Haunted and the Hunted no Reino Unido) \u00e9 un filme estadounidense de suspense e terror distribu\u00eddo por American International Pictures e protagonizado por William Campbell, Patrick Magee e Luana Anders. Foi escrito e dirixido por Francis Coppola e producido Roger Corman. Malia que Coppola estivera involucrado en polo menos dous filmes er\u00f3ticos anteriormente, \"Dementia 13\" foi o seu primeiro esforzo \"lex\u00edtimo\" como director."}
{"id": "392156", "revid": "98629", "url": "https://gl.wikipedia.org/wiki?curid=392156", "title": "Lista de reis de Escocia", "text": "O rei de Escocia era o xefe do estado no reino de Escocia. Segundo a tradici\u00f3n, o primeiro rei dos escoceses (en escoc\u00e9s medio: \"King of Scottis\", en escoc\u00e9s moderno: \"King o Scots\", en ga\u00e9lico escoc\u00e9s: \"R\u00ecghrean Albannaich\") foi Kenneth MacAlpin (Cin\u00e1ed mac Ailp\u00edn), que fundou o estado no ano 843. A distinci\u00f3n entre o reino de Escocia e o reino dos pictos \u00e9 o produto dun mito medieval posterior e \u00e1 confunsi\u00f3n no cambio de nomenclatura ex. \"Rex Pictorum\" (rei dos pictos) conv\u00e9rtese en \"R\u00ed Alban\" (rei de Alba) baixo Donald II cando os anais cambiaron dende o lat\u00edn \u00e1 lingua vern\u00e1cula arredor de finais do s\u00e9culo IX, xa que daquela a verba Alba en ga\u00e9lico chegara a referirse \u00f3 reino dos pictos m\u00e1is que a Gran Breta\u00f1a (o seu significado anterior).\nLista de reis de Escocia.\nCasa de Alpin (848\u20131034).\nO reinado de Kenneth MacAlpin comeza o que se chamou a Casa de Alpin, un concepto completamente moderno. Os descendentes de Kenneth MacAlpin foron divididos en d\u00faas p\u00f3las; a coroa alternar\u00edase entre as d\u00faas p\u00f3las, e a mi\u00fado a morte do rei dunha p\u00f3la (por guerra ou asasinato) era provocada polo pretendente da outra p\u00f3la. Malcolm II foi o derradeiro rei da casa de Alpin; no seu reinado, esmagou con \u00e9xito toda a oposici\u00f3n na s\u00faa contra, e \u00f3 non ter fillos var\u00f3ns, pasou a coroa \u00f3 seu neto, Duncan I, que comezou a dinast\u00eda Dunkeld.\n\u2020 Eochiad era fillo de Run, rei de Strathclyde, pero a s\u00faa nai era filla de Kenneth I.\nCasa de Dunkeld (1034\u20131286).\nDuncan ascendeu \u00f3 trono co neto materno de Malcolm II. Tam\u00e9n foi un alto xeneral de Malcolm I, xa que o seu av\u00f3 paterno, Duncan de Atholl era o terceiro fillo de Malcolm I. A casa de Dunkeld estaba polo tanto estreitamente relacionada coa casa de Alpin. Duncan foi asasinado en batalla por Macbeth, quen tivo un longo e relativamente exitoso reinado. Nunha serie de batallas entre 1057 e 1058, o fillo de Duncan, Malcolm III derrotou e asasinou a Macbeth e \u00f3 seu afillado Lulach, e reclamou o trono. Por\u00e9n, a dinast\u00eda non rematou al\u00ed: coa morte de Malcolm en batalla, o seu irm\u00e1n Donald Ban reclamou o trono, expulsando os fillos de Malcolm de Escocia; proseguiu unha guerra civil no seo da familia, con Donald Ban e o fillo de Malcolm, Edmund, opostos \u00f3s fillos de Malcolm respaldados polos ingleses, liderados primeiro por Duncan II e despois por Edgar. Edgar triunfou, enviando \u00f3 seu t\u00edo e irm\u00e1n a sendos mosteiros. Despois do reinado de David I, o trono escoc\u00e9s pasou \u00f3 primox\u00e9nito, pasando de pai a fillo, ou de non ser posible, de irm\u00e1n a irm\u00e1n.\nCasa de Sverre (1286\u20131290).\nO derradeiro rei da casa de Dunkeld foi Alexandre III. A s\u00faa muller deulle dous fillos e unha filla, pero en 1286, os seus fillos morreron, e a s\u00faa filla, Margarida, s\u00f3 tivo unha filla tam\u00e9n chamada Margarida co seu marido Eric II de Noruega antes de que ela mesma morrera. Alexandre volveu casar, pero en 1286 morreu nun accidente cando viaxaba a casa. A s\u00faa muller, Iolanda de Dreux, estaba embarazada, pero en novembro de 1286, as esperanzas de dar a luz un fillo vivo desapareceron. Por todo isto, no Tratado de Salisbury os Gardi\u00e1ns de Escocia reco\u00f1eceron \u00e1 neta de tres anos de Alexandre, Margarida de Noruega, como Ra\u00ed\u00f1a dos escoceses. Margarida permaneceu no Reino de Noruega do seu pai at\u00e9 o outono de 1290, cando marchou cara a Escocia. Por\u00e9n, morreu nas Orcadas durante a viaxe, sen chegar a po\u00f1er un p\u00e9 en chan escoc\u00e9s, e sen ser coroada en Scone. Por este motivo, \u00e1s veces non \u00e9 considerada Ra\u00ed\u00f1a.\nCasa de Balliol (1292\u20131296).\nA morte de Margarida de Noruega comezou un interregno de dous anos en Escocia por mor da crise de sucesi\u00f3n. Coa s\u00faa morte, os descendentes de Guillerme I desapareceron; e non hab\u00eda un herdeiro claro por norma de primox\u00e9nito. Present\u00e1ronse trece candidatos; os m\u00e1is prominentes eran Xo\u00e1n de Balliol, bisneto do irm\u00e1n m\u00e1is novo de Guillerme I, David de Huntingdon, e Robert de Brus, se\u00f1or de Annandale, neto de David de Huntingdon. Os gobernantes escoceses convidaron a Eduardo I de Inglaterra para arbitrar a reclamaci\u00f3n; el aceptou pero forzou \u00f3s escoceses a xurarlle lealdade como o seu se\u00f1or. Posteriormente, decidiuse que Xo\u00e1n de Balliol ser\u00eda o novo rei; mais probou ser feble e incapaz, e en 1296 Eduardo I obrigouno a abdicar, xa que tentaba anexionar Escocia \u00f3 reino de Inglaterra.\nCasa de Bruce (1306\u20131371).\nDurante dez anos, Escocia non tivo o seu propio rei. Por\u00e9n, os escoceses rexeitaron o goberno ingl\u00e9s; primeiro William Wallace e despois da s\u00faa execuci\u00f3n, Roberto o Bruce (o neto do competidor de 1292, Robert de Brus) loitando contra os ingleses. Bruce e os seus aliados asasinaron \u00f3 rival no trono, John III Comyn, se\u00f1or de Badenoch o 10 de febreiro de 1306 na igrexa de Greyfriars, en Dumfries. Pouco despois de 1306, Roberto foi coroado rei dos escoceses en Scone. A s\u00faa enerx\u00eda, e a substituci\u00f3n do vigoroso Eduardo I polo seu feble fillo Eduardo II, permitiu a Escocia ceibarse do goberno ingl\u00e9s; na batalla de Bannockburn en 1314, os escoceses derrotaron \u00f3s ingleses, e en 1328 os ingleses aceptaron por tratado a independencia de Escocia. O fillo de Roberto, David, ascendeu \u00f3 trono sendo neno. Os ingleses anovaron a guerra contra Escocia, e David foi forzado a abandonar o reino por Eduardo Balliol, fillo de Xo\u00e1n, que argallou para proclamarse rei dos escoceses (1332\u20131336) e agasallar os condados do sur de Escocia a Inglaterra antes de ser expulsado de novo. David pasou gran parte da s\u00faa vida no exilio, primeiro en liberdade na terra do seu aliado, Francia, e despois en prisi\u00f3n en Inglaterra; s\u00f3 puido regresar a Escocia no ano 1357. Coa s\u00faa morte, e sen fillos, en 1371 a casa de Bruce desapareceu.\nReclamante disputado\nEduardo Balliol era fillo do rei Xo\u00e1n, e el mesmo gobernou durante catro anos despois da s\u00faa elecci\u00f3n na Gran Causa. Despois da s\u00faa abdicaci\u00f3n, Xo\u00e1n Balliol viviu o resto da s\u00faa vida en Picard\u00eda, Francia. Durante a minor\u00eda de idade de David II, Eduardo Balliol aproveitou a oportunidade para afirmar o seu reclamo \u00f3 trono, e apoiado polos ingleses, derrotou as forzas da rexencia de David e coroouse a si mesmo en Scone en 1332. Axi\u00f1a foi derrotado polas forzas leais a David II e foi enviado de novo a Inglaterra. Co apoio ingl\u00e9s, argallar\u00eda dous intentos m\u00e1is de facerse de novo co trono, en 1333 e 1335. En cada un deles, o control real do trono foi breve antes de ser enviado de novo a Inglaterra, por \u00faltima vez en 1336. Cando David regresou do exilio en 1341 para gobernar por dereito propio, Eduardo perdeu a maior\u00eda dos seus apoios. Cando David II foi capturado en batalla en 1346, Eduardo fixo un derradeiro intento de facerse co trono, pero tivo pouco apoio e a campa\u00f1a fracasou. En 1356, renunciou \u00e1s s\u00faas reclamaci\u00f3ns \u00f3 trono.\nCasa de Estuardo.\nEstuardo (1371\u20131567).\nRoberto o Estuardo era o neto de Roberto I pola filla deste, Marjorie. Nacendo en 1316, era m\u00e1is vello que o seu t\u00edo, David II; por iso, cando ascendeu \u00f3 trono era un home de mediana idade, roldando os 55, e non foi quen de gobernar con forza, un problema que tam\u00e9n padeceu o seu fillo Roberto III, que tam\u00e9n ascendeu \u00f3 trono con 53 anos en 1390, e sufriu danos duradeiros por mor dun accidente de equitaci\u00f3n. Estes dous reis foron seguidos por unha serie de rexencias, causadas pola xuventude dos seguintes cinco nenos reis. Por este motivo, a era dos Estuardo est\u00e1 considerado como un per\u00edodo de inercia real, durante o cal os nobres usurparon o poder da coroa, seguido de per\u00edodos de goberno persoal polo monarca, que tratar\u00eda de abordar os problemas creados pola s\u00faa minor\u00eda de idade e os efectos a longo prazo dos reinados anteriores. Gobernar Escocia converteuse nunha tarefa cada vez m\u00e1is dif\u00edcil, xa que a poderosa nobreza era cada vez m\u00e1is intratable; o intento de Xacobe I de po\u00f1er orde no seu reino acabou no seu asasinato; Xacobe III foi asasinado nunha guerra civil entre el e a nobreza, liderada polo seu propio fillo; cando Xacobe IV, que gobernara con severidade e reprimira \u00f3s arist\u00f3cratas, morreu na batalla de Flodden, a s\u00faa muller Margarida Tudor foi derrocada pola nobreza, e a propia muller de Xacobe V, Mar\u00eda de Guise, ascendeu \u00f3 goberno de Escocia durante a rexencia pola s\u00faa filla Mar\u00eda I, na que dividiu e conquistou \u00e1s faci\u00f3ns nobres, e distribu\u00edndo subornos franceses con man liberal. Finalmente, Mar\u00eda I, a filla de Xacobe V, viuse incapaz de gobernar Escocia enfront\u00e1ndose coa hostilidade da aristocracia e a intransixencia da poboaci\u00f3n, o cal favoreceu o calvinismo e a desaprovaci\u00f3n do seu catolicismo; foi forzada a abdicar e viaxou at\u00e9 Inglaterra, onde foi encarcerada en varios castelos e casas durante dezaoito anos e finalmente executada por traiz\u00f3n contra a ra\u00ed\u00f1a inglesa Isabel I. Coa s\u00faa abdicaci\u00f3n, o seu fillo, enxendrado por un membro menor da familia Estuardo, converteuse en rei.\nEstuardo (1567\u20131651).\nOs Estuardo de Lennox eran unha p\u00f3la inferior da familia Estuardo; por\u00e9n, non descend\u00edan directamente por li\u00f1a masculina de Roberto II, o primeiro Estuardo que se converteu en rei dos escoceses, sen\u00f3n do seu devanceiro Alexandre Estuardo. No pasado, a trav\u00e9s dos medios da Alianza Auld con Francia, adaptaron o seu apelido \u00e1 forma francesa, \"Stuart\". Por iso, cando o fillo do conde Lennox, Henrique, Lord Darnley, casou coa ra\u00ed\u00f1a dos escoceses, Mar\u00eda I, o seu fillo, como primeiro rei da p\u00f3la Lennox branch da familia Estuardo, gobernou como Stuart.\nXacobe VI tam\u00e9n se converteu en rei de Inglaterra e Irlanda como Xacobe I en 1603, cando morreu a s\u00faa curm\u00e1 Isabel I; ademais, malia que as coroas de Inglaterra e Escocia permaneceron separadas, a monarqu\u00eda tivo a s\u00faa base principal en Inglaterra.\nCarlos I, fillo de Xacobe, tivo que enfrontarse a unha guerra civil; o conflito resultante durou oito anos e rematou coa s\u00faa execuci\u00f3n. O parlamento ingl\u00e9s decretou que a monarqu\u00eda escocesa rematase; o parlamento escoc\u00e9s, despois de certa deliberaci\u00f3n, rompeu as s\u00faas relaci\u00f3ns con Inglaterra e declarou que Carlos II, fillo e herdeiro de Carlos I, ser\u00eda o rei. Gobernou at\u00e9 1651, cando os ex\u00e9rcitos de Oliver Cromwell ocuparon Escocia e o forzaron \u00f3 exilio.\nCasa de Estuardo (restaurada) (1660\u20131707).\nCoa Restauraci\u00f3n, os Estuardo convert\u00e9ronse en reis de Escocia unha vez m\u00e1is. Mais os dereitos de Escocia non foron respectados: o Parlamento de Escocia foi disolto durante o reinado de Carlos II, e o seu irm\u00e1n Xacobe II foi designado gobernador de Escocia. O propio Xacobe converteuse en Xacobe VII en 1685; o seu catolicismo non foi tolerado e foi expulsado de Inglaterra despois de tres anos. No seu canto reinaron a s\u00faa filla Mar\u00eda e o seu marido Guillerme de Orange, gobernador da Rep\u00fablica Neerlandesa; foron aceptados como monarcas de Escocia despois dun per\u00edodo de deliberaci\u00f3n do parlamento escoc\u00e9s, e gobernaron xuntos como Guillerme II e Mar\u00eda II.\nUn intento de estabelecer un imperio colonial escoc\u00e9s a trav\u00e9s do proxecto Dari\u00e9n, en rivalidade con Inglaterra, fallou, deixando \u00f3s nobres escoceses que financiaran este proxecto na bancarrota. Isto coincidiu co ascenso da ra\u00ed\u00f1a Ana, filla de Xacobe VII. Ana tivo varios fillos, pero ning\u00fan deles a sobreviviu, deixando como herdeiro \u00f3 seu medio irm\u00e1n her Xacobe, que daquela viv\u00eda no exilio en Francia. Os ingleses favoreceron \u00e1 protestante Sof\u00eda de Hanover (unha neta de Xacobe VI) como herdeira; moitos escoceses preferiron \u00f3 pr\u00edncipe Xacobe, que como Estuardo ti\u00f1a ascendencia escocesa, e ameazaron con crebar a Uni\u00f3n de Coroas entre Inglaterra e Escocia escollendo por eles mesmos. Para preservar a uni\u00f3n, os ingleses elaboraron un plan no que os dous reinos quedaban fusionados nun \u00fanico reino, o reino de Gran Breta\u00f1a, gobernado por un monarca com\u00fan e cun \u00fanico parlamento. \u00c1mbolos parlamentos aceptaron (os escoceses a\u00ednda que a rega\u00f1adentes, estaban motivados principalmente polas finanzas nacionais), e precisaron alg\u00fan subterfuxio como maior\u00eda total dos signatarios para ratificar o consentimento do parlamento escoc\u00e9s. A partir de ent\u00f3n, a\u00ednda que os monarcas continuaron gobernando sobre a naci\u00f3n de Escocia, fix\u00e9rono como monarcas de Gran Breta\u00f1a, e dende 1801 do Reino Unido.\nPara os monarcas brit\u00e1nicos v\u00e9xase a lista en Monarqu\u00eda brit\u00e1nica."}
{"id": "392158", "revid": "47401", "url": "https://gl.wikipedia.org/wiki?curid=392158", "title": "Boccaccio", "text": ""}
{"id": "392160", "revid": "4482", "url": "https://gl.wikipedia.org/wiki?curid=392160", "title": "Zona de especial conservaci\u00f3n", "text": ""}
{"id": "392161", "revid": "92340", "url": "https://gl.wikipedia.org/wiki?curid=392161", "title": "Emilio Bidega\u00edn", "text": "Emilio Bidega\u00edn L\u00e1zaro foi un comerciante e pol\u00edtico galego.\nTraxectoria.\nFoi secretario de Centro Esperantista de Ferrol en 1908. Foi un dos organizadores do Real Coro Toxos e Froles de Ferrol e da Irmandade da Fala de Ferrol. Asistiu \u00e1 I Asemblea Nacionalista de Lugo de 1918. Foi nomeado concelleiro de Ferrol en 1927.\nVida persoal.\nCasou con Mercedes Rodr\u00edguez Mend\u00edvil en 1901."}
{"id": "392162", "revid": "1888", "url": "https://gl.wikipedia.org/wiki?curid=392162", "title": "Emilio Bidega\u00edn L\u00e1zaro", "text": ""}
{"id": "392163", "revid": "25871", "url": "https://gl.wikipedia.org/wiki?curid=392163", "title": "El Imparcial (1867)", "text": "El Imparcial foi un diario de ideolox\u00eda liberal fundado polo galego Eduardo Gasset y Artime o 16 de marzo de 1867 e desaparecido en 1933. Foi un dos primeiros diarios de empresa, en contraposici\u00f3n aos diarios de partido.\nHistoria.\nFoi o diario de maior difusi\u00f3n e influencia durante a rexencia de Mar\u00eda Cristina de Habsburgo, mais comezou a perder prestixio debido aos seus vaiv\u00e9ns pol\u00edticos, e especialmente tralo nomeamento do seu director, Rafael Gasset Chinchilla como ministro de Fomento de Francisco Silvela, en 1900. Trala s\u00faa instalaci\u00f3n inicial na r\u00faa de Mesonero Romanos, trasladouse a s\u00faa sede ao edificio madrile\u00f1o dese\u00f1ado por Daniel Zavala \u00c1lvarez na r\u00faa Duque de Alba, 4 (praza de Tirso de Molina).\nTivo na secci\u00f3n cultural \"Los Lunes de El Imparcial\" a m\u00e1is importante en lingua castel\u00e1 durante d\u00e9cadas, coa colaboraci\u00f3n habitual da plana maior da \"Xeraci\u00f3n do 98\": Miguel de Unamuno, Ramiro de Maeztu, Azor\u00edn, P\u00edo Baroja\u2026\nFormou, canda \"El Liberal\" e o \"Heraldo de Madrid\", a Sociedade Editorial de Espa\u00f1a, tam\u00e9n co\u00f1ecida como o \"Trust\", sendo, dos tres, o que estaba situado \u00e1 dereita cun p\u00fablico m\u00e1is burgu\u00e9s, temeroso de movementos obreiros e novos nacionalismos. Foi dirixido tam\u00e9n polo xeneral Luis Berm\u00fadez de Castro."}
{"id": "392164", "revid": "5863", "url": "https://gl.wikipedia.org/wiki?curid=392164", "title": "El Imparcial (1867-1933)", "text": ""}
{"id": "392166", "revid": "5863", "url": "https://gl.wikipedia.org/wiki?curid=392166", "title": "El Imparcial (Espa\u00f1a, 1867)", "text": ""}
{"id": "392168", "revid": "89787", "url": "https://gl.wikipedia.org/wiki?curid=392168", "title": "Sitta formosa", "text": "Sitta formosa \u00e9 unha especie de aves da familia Sittidae, chamados todos gabeadores. \u00c9 un gabeador grande, que mide 16,5\u00a0cm de lonxitude, que non presenta dimorfismo sexual. As partes superiores son de cor negra e azul celeste, con li\u00f1as brancas e azul claras na cabeza e coas plumas remeiras flanqueadas coas mesma cores. As partes inferiores son laranxas e a zona sobre os ollos e a gorxa son de cor ocre. Unha li\u00f1a escura irregular salienta os seus ollos. A ecolox\u00eda desta especie non est\u00e1 totalmente descrita, pero s\u00e1bese que se alimenta de pequenos insectos e larvae que encontra nos troncos e p\u00f3las cubertas de plantas ep\u00edfitas. A reproduci\u00f3n ten lugar de abril a maio; sit\u00faan o ni\u00f1o en ocos de carballos, rododendros ou outras \u00e1rbores grandes. O ni\u00f1o est\u00e1 feito de material vexetal e pelo de mam\u00edferos e nel po\u00f1en normalmente de catro a seis ovos.\nA\u00ednda que a especie se encontra na maior\u00eda dos pa\u00edses do sueste asi\u00e1tico continental, pero parece ser escaso ao longo da s\u00faa \u00e1rea de distribuci\u00f3n, e a s\u00faa poboaci\u00f3n est\u00e1 moi localizada en determinadas zonas. A ave ani\u00f1a principalmente en bosques de monta\u00f1a a alturas desde os 950\u00a0m ata os 2\u00a0300\u00a0m, con alg\u00fans axustes de altura estacionais, baixando ata os 300\u00a0m en inverno. A s\u00faa localizaci\u00f3n aparente na s\u00faa \u00e1rea fai dif\u00edcil estimar a s\u00faa poboaci\u00f3n, pero o seu h\u00e1bitat est\u00e1 ameazado pola deforestaci\u00f3n e a especie parece estar en declive. Foi clasificada como especie vulnerable pola IUCN.\nTaxonom\u00eda.\nOs gabeadores constit\u00faen o x\u00e9nero \"Sitta\" de pequenas aves paseriformes da familia Sittidae, caracterizados por teren \u00e1s curtas e comprimidas, colas cadradas de 12 plumas, un corpo compacto, peteiros bicudos e alongados, dedas fortes con garras longas, e en comportamento, te\u00f1en unha caracter\u00edstica forma de baixar os troncos cabeza abaixo. A maior\u00eda dos gabeadores te\u00f1en partes superiores grises ou azuladas e unha li\u00f1a negra no ollo. \"Sitta\" deriva do nome grego que se lle daba aos gabeadores, \u03c3\u03af\u03c4\u03c4\u03b7, \"sitt\u0113\". O x\u00e9nero pode subdividirse en sete subx\u00e9neros (\"Callisitta\", \"Poecilositta\", \"Oenositta\", \"Sitta\", \"Mesositta\", \"Micrositta\" e \"Leptositta\"), e \"S. formosa\" \u00e9 situada soa no subx\u00e9nero propio \"Callisitta\" (Bonaparte, 1850), e a especie \u00e9 denominada \u00e1s veces Callisitta formosa.\n\"S. formosa\" foi descrita inicialmente en 1843 polo zo\u00f3logo brit\u00e1nico Edward Blyth, a partir dun esp\u00e9cime que examinou en Darjeeling. O seu parentesco con outros membros do x\u00e9nero non est\u00e1 claro. A vistosa cor azul da s\u00faa plumaxe invita a comparalo con \"Sitta azurea\", ou outros gabeadores predominantemente azuis como \"S. frontalis\", \"S. solangiae\" e \"S. eonochlamys\", pero a s\u00faa distribuci\u00f3n est\u00e1 centrada nos Himalaias orientais, pero as caracter\u00edsticas \u00fanicas da s\u00faa plumaxe son un argumento en contra desa idea. Segundo o Congreso Ornitol\u00f3xico Internacional e o ornit\u00f3logo Alan P. Peterson, non se identificou ningunha subespecie.\nEn 2014, Eric Pasquet, \"et al.\" publicaron unha filoxenia baseada no exame do ADN nuclear e mitocondrial de 21 especies de gabeadores. A posici\u00f3n de \"S. formosa\" dentro do x\u00e9nero non foi establecida con certeza, xa que ten unha asociaci\u00f3n estat\u00edstica moito m\u00e1is baixa que outras especies no modelo. Non obstante, segundo o descuberto, a especie parece estar moi pr\u00f3xima evolutivamente a tres clados de gabeadores: dous gabeadores que prefiren ambientes rochosos, \"S. neumayer\" e \"S. tephronota\"; especies do grupo \"europaea\", inclu\u00edndo \"S. europaea\", \"S. arctica\", \"S. nagaensis\", \"S. cashmirensis\", \"S. castanea\", \"S. cinnamoventris\" e \"S. neglecta\"; as\u00ed como \"S. himalayensis\", e, por tanto, \"S. victoriae\". Estes tres grupos de parentes pr\u00f3ximos son todos xeralmente especies que pechan a entrada do seu ni\u00f1o con lama.\nDescrici\u00f3n.\nA especie foi descrita por Erik Matthysen no seu tratado de 1998 \"The Nuthatches\", no que salientaba que ti\u00f1a unha distintiva plumaxe. A s\u00faa parte superior \u00e9 negra e azul celeste, e a inferior laranxa. O seu p\u00edleo e manto superior son negros, con li\u00f1as azul claras e brancas. A zona escapular, dorso e cadeiras son azuis celestes. As plumas coberteiras maiores e medias son negras, cunhas finas beiras brancas, formando d\u00faas barras estreitas nas \u00e1s; as plumas remeiras son negras e m\u00e1is ou menos con li\u00f1as azul claras. O sobrancello e gorxa son brancas e beis e os ollos est\u00e1n salientados por unha li\u00f1a ocular escura irregular. Baixo a \u00e1, a base branca das coberteiras primarias contrasta fortemente coas coberteiras grises de debaixo da cola, un trazo distintivo cando se observa a \u00e1 en voo. O iris \u00e9 marr\u00f3n avermellado ou marr\u00f3n escuro e o peteiro \u00e9 negro excepto a base da mand\u00edbula inferior, que \u00e9 abrancazada. As partes inferiores son xeralmene de cor laranxa. As patas e p\u00e9s son marr\u00f3ns amarelados, marr\u00f3ns oliv\u00e1ceos ou marr\u00f3ns agrisados.\nNon hai dimorfismo sexual nesta especie. Os inmaturos son moi similares aos adultos, pero as li\u00f1as no manto son azuis en vez de brancas. As coberteiras primarias dos inmaturos est\u00e1n tam\u00e9n m\u00e1is densamente ali\u00f1adas de azul, e as partes inferiores son claras en conxunto, especialmente no peito. Os adultos realizan unha muda completa despois da tempada reprodutora, mentres que os inmaturos s\u00f3 presentan unha muda parcial, nas cales substit\u00faen un n\u00famero variable de plumas temoneiras.\n\u00c9 unha ave grande en comparaci\u00f3n con outros membros do x\u00e9nero \"Sitta\", que mide 16,5\u00a0cm de lonxitude. A corda alar mide de 98 a 109\u00a0mm nos machos e de 97 a 100\u00a0mm nas femias. A cola \u00e9 de 48 a 60\u00a0mm nos machos e de 52 a 56\u00a0mm en femias. O peteiro mide entre 20 e 24,9\u00a0mm e a lonxitude do tarso est\u00e1 entre 19 e 22\u00a0mm. O peso non se co\u00f1ece.\nEcolox\u00eda e comportamento.\nVocalizaci\u00f3n.\nAs vocalizaci\u00f3ns de \"S. formosa\" non se co\u00f1ecen ben, pero o seu canto descr\u00edbese como \"de ton grave e doce\". A s\u00faa chamada \u00e9 a t\u00edpica dos gabeadores, e similar \u00e1 do gabeador azul (\"Sitta europaea\"), pero menos estridente.\nAlimentaci\u00f3n.\nEsta especie alim\u00e9ntase en solitario, en pares ou en pequenos grupos de catro ou cinco individuos, a\u00ednda que tam\u00e9n se observou unha agrupaci\u00f3n pouco com\u00fan de 21 individuos nunha \u00e1rbore en But\u00e1n. A mi\u00fado forman parte de bandadas de alimentaci\u00f3n de varias especies, e foi observado aliment\u00e1ndose xunto coas especies \"Cutia nipalensis\" e a \"Sitta frontalis\", que buscan comida nos troncos das \u00e1rbores. Outros socios nas bandadas detectados son \"Psarisomus dalhousiae\", \"Dicrurus remifer\", \"Oriolus traillii\" e \"Pomatorhinus schisticeps\".\n\"S. formosa\" alim\u00e9ntase en toda a metade superior do tronco das \u00e1rbores, explorando o tronco e as p\u00f3las cubertas de plantas ep\u00edfitas (liques, musgos, orqu\u00eddeas), procurando pequenos insectos, pero tam\u00e9n buscan nas p\u00f3las exteriores. En Laos, os individuos observ\u00e1ronse aliment\u00e1ndose nas grandes p\u00f3las de \"Fokienia hodginsii\", unha \u00e1rbore que est\u00e1 frecuentemente cuberta de ep\u00edfitas. Esta especie foi \u00e1s veces descrita como a m\u00e1is t\u00edmida dos s\u00edtidos. Busca alimento da maneira t\u00edpica de moitos outros membros do seu x\u00e9nero, \u00e1s veces cabeza abaixo e actuando moi de vagar. Os contidos estomacais de esp\u00e9cimes recollidos na China consist\u00edan en escaravellos e larvas de insectos.\nReproduci\u00f3n.\nA reproduci\u00f3n desta especie non foi ben estudada. No nord\u00e9s da India, a tempada reprodutora vai de abril a maio. O ni\u00f1o est\u00e1 situado lonxe do chan, entre dous e oito metros de altura, e a mi\u00fado constr\u00faeno nun oco dun carballo (vivo ou morto) ou rododendron, ou \u00e1s veces noutras \u00e1rbores grandes. Para constru\u00edr os ni\u00f1os usan follas e codias, un\u00edndoos con pelos, xeralmente de ratas do bamb\u00fa (Rhizomyini). Se a abertura do ni\u00f1o \u00e9 demasiado grande, a ave cem\u00e9ntao con lama para reducir o tama\u00f1o da entrada. A ave xeralmente pon de seis a oito ovos brancos con pintas vermellas, que miden 20,8\u00d715,3\u00a0mm. Os dous sexos comparten por igual os traballos da construci\u00f3n do ni\u00f1o e a incubaci\u00f3n.\nDistribuci\u00f3n e h\u00e1bitat.\nEsta especie vive no leste do Himalaia, e en varios sitios espallados do sueste asi\u00e1tico, no noroeste de Vietnam e en Laos central. O seu rango est\u00e9ndese ao oeste ata o noroeste da India, onde se detectou en Darjeeling en Bengala Occidental, pero non se volveu a ver al\u00ed desde 1933. Est\u00e1 presente en But\u00e1n, e nos estados indios de Sikkim (na cidade de Rangpo), en Meghalaya (nas Monta\u00f1as Khasi), en Assam (no distrito Dima Hasao), no sur de Arunachal Pradesh, e en Manipur e Nagaland. A s\u00faa presenza en Bangladesh \u00e9 incerta pero enc\u00f3ntrase no norte de Birmania, no estado Chin (nos bosques de monta\u00f1a das monta\u00f1as Chin-Arakan Yoma), na rexi\u00f3n de Sagaing do estado Kachin e no estado Shan. Os datos sobre esta ave en Laos son err\u00e1ticos, pero hai informes de avistamentos ao norte de Phou Kobo, e de grandes cantidades de individuos que pasan o inverno no centro do pa\u00eds na natureza virxe da zona de Nakai\u2013Nam Theun. Hai tam\u00e9n informes de avistamentos no sueste da provincia chinesa de Yunnan, no norte de Tailandia e noroeste de Vietnam. A s\u00faa \u00e1rea residencial e reprodutora est\u00edmase que cobre uns 376\u00a0000\u00a0km2.\n\"S. formosa\" habita normalmente no interior e zonas lindantes de bosques de monta\u00f1a perennes ou semiperennes, a\u00ednda que no norte de Birmania ani\u00f1an en \u00e1rbores espallados en \u00e1reas abertas. No centro de Laos, a ave atopouse asociada coas \"Fokienia\" perennes. Xeralmente vive a altitudes desde 950\u00a0m a case 2\u00a0300\u00a0m durante as estaci\u00f3ns c\u00e1lidas pero poden realizar migraci\u00f3ns verticais estacionais. Na India, por exemplo, a especie pasa o inverno entre os 1\u00a0500 e os 2\u00a0100\u00a0m de altura, pero observouse durante o inverno a s\u00f3 335\u00a0m en Sikkim, e no nord\u00e9s de Arunachal Pradesh a 460\u00a0m e entre os 600 e os 800\u00a0m. En Birmania, foron observados entre os 975 e os 1\u00a0830\u00a0m, na China entre os 350\u00a0m e os 1\u00a0975\u00a0m, en Laos entre os 1\u00a0950 e os 2\u00a0000\u00a0m e en Tailandia, a \u00fanica observaci\u00f3n da especie foi a unha altura de 2\u00a0290\u00a0m.\nAmeazas e protecci\u00f3n.\n\"S. formosa\" sempre foi moi rara e cunha distribuci\u00f3n moi localizada, quizais debido aos seus requirimentos espec\u00edficos ecol\u00f3xicos, a\u00ednda que isto foi cuestionado, xa que non concorda coa divdersidade de h\u00e1bitats nos que foi observada a especie. A\u00ednda que a especie est\u00e1 menos ameazada en alturas elevadas, o seu h\u00e1bitat foi reducido pola deforestaci\u00f3n, debido \u00e1s cortas e retroceso do bosque para ao establecemento e actividades humanas. No centro de Laos e no norte de Vietnam, as \u00e1rbores de \"Fokienia\", que son unha fonte de alimentaci\u00f3n e de sitios de nidaci\u00f3n para a especie, son cortadas polo seu alto valor comercial. Investigaci\u00f3ns realizadas en 2001 indicaron que hab\u00eda unha poboaci\u00f3n entre 2\u00a0500 a 10\u00a0000 adultos, e entre 3\u00a0500 e 15\u00a0000 individuos totais; estas cifras est\u00e1n en declive. A especie foi clasificada como vulnerable pola Uni\u00f3n Internacional para a Conservaci\u00f3n da Naztureza (IUCN)."}
{"id": "392171", "revid": "98629", "url": "https://gl.wikipedia.org/wiki?curid=392171", "title": "Catabolismo", "text": "O catabolismo (do grego \"cata\" \"de arriba cara abaixo\", e \"bole\" \"lanzar\") \u00e9 o conxunto de procesos metab\u00f3licos baseados na degradaci\u00f3n de biomol\u00e9culas org\u00e1nicas complexas (polisac\u00e1ridos, prote\u00ednas e graxas) para dar outras m\u00e1is sinxelas, con liberaci\u00f3n de enerx\u00eda, almacen\u00e1ndoa en forma de ATP (adenos\u00edn trifosfato).\u00a0\nCaracter\u00edsiticas.\nO catabolismo, proceso complementario \u00f3 anabolismo, \u00e9 semellante para todos os seres vivos, tanto aut\u00f3trofos como heter\u00f3trofos e consiste en transformaci\u00f3ns qu\u00edmicas mediante o uso de enzimas a modo de catalizadores. A maior\u00eda das reacci\u00f3ns son redox (oxidaci\u00f3n - reduci\u00f3n), nas que uns compostos se oxidan a partir doutros que se reducen. Nestas reacci\u00f3ns interve\u00f1en enzimas do grupo deshidroxenasas que usan conezimas como o NAD (nicotinamida-aden\u00edn-dinucle\u00f3tido) e o FAD (flav\u00edn-adenindinucle\u00f3tido). As oxidaci\u00f3ns levadas a cabo adoitan ser mediante a perda de electr\u00f3ns asociados \u00e1 perda de prot\u00f3ns.\nTipos de catabolismo.\nRespiraci\u00f3n celular.\n\"Artigo principal:\" Respiraci\u00f3n celularConxunto de reacci\u00f3ns metab\u00f3licas, levadas a cabo no interior mitocondrial, por medio das cales as c\u00e9lulas obte\u00f1en enerx\u00eda dos nutrientes por medio da s\u00faa oxidaci\u00f3n. O dador de electr\u00f3ns \u00e9 un composto org\u00e1nico e o aceptor final unha mol\u00e9cula inorg\u00e1nica. En funci\u00f3n desta \u00faltima, podemos \u00e1 s\u00faa vez diferenciar dous tipos de respiraci\u00f3n, aerobia se o aceptor final \u00e9 o O2, ou anaerobia se o aceptor final \u00e9 o ani\u00f3n nitrito ou o sulfato.\nFermentaci\u00f3n.\n\"Artigo principal:\" Fermentaci\u00f3nProceso anaer\u00f3bico no cal tanto o dador como o aceptor son compostos org\u00e1nicos. Este proceso l\u00e9vase a cabo no citosol.\nRespiraci\u00f3n celular aerobia.\n\"Artigo principal:\" Respiraci\u00f3n aerobiaA respiraci\u00f3n aerobia \u00e9 un proceso metab\u00f3lico baseado na oxidaci\u00f3n de nutrientes (gl\u00edcidos, prote\u00ednas e l\u00edpidos) mediante o uso de os\u00edxeno, obtendo auga e di\u00f3xido de carbono, produtos finais da respiraci\u00f3n. Os electr\u00f3ns que perden estas biomol\u00e9culas son transferidos ata a cadea de transporte de electr\u00f3ns, d\u00e1ndo lugar as\u00ed \u00e1 fosforilaci\u00f3n oxidativa e \u00e1 s\u00faa vez \u00e1 s\u00edntese do ATP.\nNa respiraci\u00f3n aerobia deben entrar compostos de dous carbonos en forma de AcetilCoA \u00f3 Ciclo de Krebs. Unha das fontes deste coenzima \u00e9 a degradaci\u00f3n de gl\u00edcidos na glic\u00f3lise, obtendo nun primeiro lugar piruvato que logo d\u00e1 lugar \u00f3 AcetilCoA. Outra fonte ser\u00eda tam\u00e9n a beta-oxidaci\u00f3n dos \u00e1cidos graxos, cuxo proceso produce grandes cantidades deste composto. Por \u00faltimo, e menos frecuente, poder\u00eda obterse a partir dos amino\u00e1cidos. \nGlic\u00f3lise.\n\"Artigo principal:\" Glic\u00f3liseTen lugar no citosol de todos os organismos vivos. Consta de varias reacci\u00f3ns na que interv\u00e9n a glicosa como produto de partida (mol\u00e9cula de 6 carbonos) e se obte\u00f1en dous piruvatos (mol\u00e9cula de 3 carbonos), polo que non hai perda en forma de CO2. Durante este proceso l\u00e9vanse a cabo d\u00faas fosforilaci\u00f3ns dando lugar a d\u00faas mol\u00e9culas de ATP, as \u00fanicas orixinadas de forma directa polos gl\u00edcidos.\nBeta-oxidaci\u00f3n do \u00e1cidos graxos.\n\"Artigo principal:\" Beta-oxidaci\u00f3n do \u00e1cidos graxosProceso catab\u00f3lico no cal os \u00e1cidos graxos perden grupos de dous carbonos nun proceso c\u00edclico en forma de mol\u00e9culas de AcetilCoA, e na que se producen coenzimas reducidos (NADH, FADH2). Deste modo os \u00e1cidos graxos aportan gran parte da enerx\u00eda que a c\u00e9lula precisa. Nos animais a \u00a0\u03b2-oxidaci\u00f3n l\u00e9vase a cabo no interior mitocondrial e nos vexetais nos glioxisomas.\nCatabolismo proteico.\nBas\u00e9ase na degradaci\u00f3n de prote\u00ednas en unidades m\u00e1is simples (dip\u00e9ptidos, amino\u00e1cidos) mediante a acci\u00f3n de enzimas proteol\u00edticas. Os amino\u00e1cidos s\u00f3 son catabolizados cando se excede a cantidade necesaria polo organismo para a bios\u00edntese, orixinando amon\u00edaco, o cal \u00e9 eliminado do organismo.\nRespiraci\u00f3n celular anaerobia.\n\"Artigo principal:\" Respiraci\u00f3n anaerobiaA respiraci\u00f3n anaerobia \u00e9 un proceso de oxidaci\u00f3n-reduci\u00f3n de nutrientes para a obtenci\u00f3n de enerx\u00eda na que o aceptor final \u00e9 unha mol\u00e9cula inorg\u00e1nica distinta do os\u00edxeno, coma o nitrato, sulfato, di\u00f3xido de carbono etc.\nNon se debe confundir coa fermentaci\u00f3n, dado que o \u00fanico en com\u00fan \u00e9 a ausencia de os\u00edxeno do medio de reacci\u00f3n. Nas fermentaci\u00f3ns non funciona ning\u00fan tipo de cadea de transporte electr\u00f3nico e o ATP sintet\u00edzase a nivel substratro xa que non existe ningunha enzima ATP sintetase.\nUn dos aceptores finais m\u00e1is com\u00fans \u00e9 o ani\u00f3n nitrato, o cal se reduce a nitrito cando capta un electr\u00f3n, chegando a dar \u00f3xidos de nitr\u00f3xeno e nitr\u00f3xeno gas. Este proceso ch\u00e1mase desnitrificaci\u00f3n e \u00e9 prexudicial para a agricultura dado que o i\u00f3n nitrato \u00e9 un fertilizante.\nFermentaci\u00f3n.\n\"Artigo principal:\" Fermentaci\u00f3nA fermentaci\u00f3n \u00e9 un proceso metab\u00f3lico anaer\u00f3bico de oxidaci\u00f3n-reduci\u00f3n mediante o cal se consegue enerx\u00eda pola catabolizaci\u00f3n de carbohidratos, xeralmente, mais poden participar ocasionalmente amino\u00e1cidos, \u00e1cidos org\u00e1nicos, alcois e bases nitroxenadas.\nDe fermentaci\u00f3n podemos diferenciar sete tipos en funci\u00f3n do sustrato afectado:\nV\u00e9xase tam\u00e9n.\n[[Categor\u00eda:Metabolismo]]"}
{"id": "392173", "revid": "197", "url": "https://gl.wikipedia.org/wiki?curid=392173", "title": "Minangkabau", "text": ""}
{"id": "392174", "revid": "197", "url": "https://gl.wikipedia.org/wiki?curid=392174", "title": "Moksha", "text": ""}
{"id": "392178", "revid": "197", "url": "https://gl.wikipedia.org/wiki?curid=392178", "title": "Eixo Atl\u00e1ntico", "text": ""}
{"id": "392188", "revid": "92340", "url": "https://gl.wikipedia.org/wiki?curid=392188", "title": "Jos\u00e9 Cigarr\u00e1n Cotilla", "text": "Jos\u00e9 Cigarr\u00e1n Cotilla, finado en Mondo\u00f1edo en outubro de 1930, foi un avogado e pol\u00edtico galego.\nTraxectoria.\nXu\u00edz municipal de Mondo\u00f1edo. Foi nomeado alcalde de Mondo\u00f1edo en abril de 1930. Renunciou ao cargo en agosto de 1930 para volver ocupar o posto de xu\u00edz municipal."}
{"id": "392189", "revid": "89787", "url": "https://gl.wikipedia.org/wiki?curid=392189", "title": "Mu\u00ed\u00f1o De Roos (Delft)", "text": "De Roos (en galego: \"A Rosa\"),\u00a0\u00e9 o derradeiro mu\u00ed\u00f1o de vento dos quince que noutrora estiveron sobre as murallas da cidade neerlandesa de Delft, na Holanda Meridional. O mu\u00ed\u00f1o, que foi declarado en 1967 monumento nacional des Pa\u00edses Baixos (\"rijksmonument\") funciona a\u00ednda con regularidade moendo gran.\nHistoria.\nA primeira menci\u00f3n a un mu\u00ed\u00f1o, situado na actual r\u00faa\u00a0\"Phoenixstraat\", rem\u00f3ntase a 1352, coa denominaci\u00f3n de \"Gasthuismolen\". Naquel momento dispu\u00f1a dunha parte superior de madeira, que foi posteriormente substitu\u00edda pola pedra no s\u00e9culo XVIII.\nDesco\u00f1\u00e9cese en que momento o mu\u00ed\u00f1o adquiriu a s\u00faa fisionom\u00eda actual, a\u00ednda que, en todo caso, tivo que ser con anterioridade a 1727.\nA s\u00faa actividade reduciuse moi notablemente en 1929, por mor das escavaci\u00f3ns producidas nas murallas da cidade cara ao norte do mu\u00ed\u00f1o, con motivo das obras da li\u00f1a 1 do tranv\u00eda a trav\u00e9s da r\u00faa \"Phoenixstraat\". Desde esa data ata os anos oitenta apenas mantivo a s\u00faa actividade de moenda de gran.\nRestauraci\u00f3n.\nNos anos 80\u00a0descubriuse que o mu\u00ed\u00f1o pandeaba por mor da s\u00faa actividade de moenda e polas condici\u00f3ns do lugar. A fundaci\u00f3n \"Molen de Roos\" (\"Mu\u00ed\u00f1o A Rosa\") comezou ent\u00f3n unha colecta de fondos para a restauraci\u00f3n, que durou tres anos. Tras os traballos de restauraci\u00f3n, o mu\u00ed\u00f1o foi reinaugurado o 28 de setembro de 1990\u00a0polo Pr\u00edncipe Claus, marido da ra\u00ed\u00f1a Beatriz.\nNa parte superior do mu\u00ed\u00f1o \u00e1chase a exposici\u00f3n permanente \"Delftse Windmolens\"\u00a0(\"Mu\u00ed\u00f1os de vento de Delft\"),\u00a0as\u00ed como unha tenda de produtos feitos \u00e1 base de fari\u00f1a.\nConstruci\u00f3n do t\u00fanel baixo o mu\u00ed\u00f1o.\nDebido \u00e1 construci\u00f3n dun t\u00fanel para o tr\u00e1fico ferroviario, a titularidade do mu\u00ed\u00f1o De Roos transfer\u00eduselle en decembro de 2009 \u00e1 empresa ProRail, titular das infraestruturas ferroviarias dos Pa\u00edses Baixos. Inicialmente, nesa operaci\u00f3n reforzouse a base do mu\u00ed\u00f1o cunha base de\u00a0formig\u00f3n armado\u00a0sustida sobre 45 columnas de aceiro. O 4 de xullo de 2012, o mu\u00ed\u00f1o elevouse un metro mediante estas columnas e extraeuse o chan por debaixo da lousa de formig\u00f3n, para fabricar a estrutura portante do t\u00fanel; \u00e9 dicir, o seu teito. O\u00a012 de decembro de 2012 o mu\u00ed\u00f1o foi baixado e pasou a estar asentado sobre o teito do t\u00fanel. O 4 de setembro de 2013, ao remate das obras do t\u00fanel, a titularidade do mu\u00ed\u00f1o volveu novamente \u00e1 asociaci\u00f3n de defensa dos mu\u00ed\u00f1os holandeses\u00a0\"De Hollandsche Molen\" (\"O mu\u00ed\u00f1o holand\u00e9s\"), que \u00e9 a s\u00faa propietaria desde 1926.\nVisitas.\nAs visitas, cunha duraci\u00f3n recomendada duns 30 minutos, p\u00f3dense realizar os luns (de 13:00 horas a 18:00 horas), de martes a venres (de 9:00 horas a 18:00 horas) e os s\u00e1bados (de 9:00 horas a 17:00 horas). Os domingos permanece pechado ao p\u00fablico."}
{"id": "392190", "revid": "5863", "url": "https://gl.wikipedia.org/wiki?curid=392190", "title": "Ventura Ruiz Aguilera", "text": "Ventura Ruiz Aguilera, nado en Salamanca en 1820 e finado en Madrid o 1 de xullo de 1881, foi un poeta, novelista, dramaturgo e xornalista espa\u00f1ol, director do Museo Arqueol\u00f3xico Nacional de Espa\u00f1a.\nTraxectoria.\nEstudou medicina na Universidade de Salamanca. En 1843 trasladouse a Madrid. Foi liberal e coolaborou en \"El T\u00edo Vivo\", \"El Nuevo Espectador\", \"La Reforma\", \"Semanario Pintoresco Espa\u00f1ol\", \"La Europa\"\u2026\nTivo relaci\u00f3n co matrimonio formado polos galegos Manuel Murgu\u00eda e Rosal\u00eda de Castro. Ruiz Aguilera dedicou a Murgu\u00eda a poes\u00eda \"La gaita gallega\", publicada nos \"Cantares gallegos\" de Rosal\u00eda en 1863. Pola s\u00faa banda, ela traduciu \u00e1 lingua galega vers\u00edculos de Ruiz Aguilera, inclu\u00eddos en \"Armon\u00edas y cantares\" (1865), un poemario con textos en castel\u00e1n e traduci\u00f3ns parciais en italiano, galego, portugu\u00e9s, alem\u00e1n e catal\u00e1n.\nObras.\nPublicou, entre outras, as seguintes:"}
{"id": "392192", "revid": "5863", "url": "https://gl.wikipedia.org/wiki?curid=392192", "title": "Ventura Ruiz Aguilera y Asturias", "text": ""}
{"id": "392193", "revid": "5863", "url": "https://gl.wikipedia.org/wiki?curid=392193", "title": "Ventura Ruiz Aguilera Asturias", "text": ""}
{"id": "392194", "revid": "5863", "url": "https://gl.wikipedia.org/wiki?curid=392194", "title": "Ventura Ruiz Aguilera e Asturias", "text": ""}
{"id": "392195", "revid": "18868", "url": "https://gl.wikipedia.org/wiki?curid=392195", "title": "Champi\u00f1\u00f3n de Par\u00eds", "text": ""}
{"id": "392196", "revid": "4482", "url": "https://gl.wikipedia.org/wiki?curid=392196", "title": "Lugar de importancia comunitaria", "text": "Os Lugares de importancia comunitaria (LIC) son espazos naturais europeos que foron designados polos estados membros europeos como candidatos a ser declarados zona especial de conservaci\u00f3n da Rede Natura 2000.\nEstes lugares, seguindo a directiva 92/43/CEE da Uni\u00f3n Europea, foron propostos polos estados membros perante un comit\u00e9 cient\u00edfico avaliador. O comit\u00e9 aval\u00eda o interese de conservaci\u00f3n do espazo, polas s\u00faas caracter\u00edsticas dos seus ecosistemas ou a s\u00faa biodiversidade, fauna ou flora silvestres; ou do se potencial contribu\u00edndo a restaurar h\u00e1bitats. Se o proceso de avaliaci\u00f3n finaliza de xeito positivo, os lugares de importancia comunitaria poden ser declarados polo estado membro onde se atopa como zonas especiais de conservaci\u00f3n (ZEC), o cal significa a s\u00faa entrada na Rede Natura 2000. Desde o momento de aprobaci\u00f3n polo comit\u00e9 europeo ata a declaraci\u00f3n de ZEC polo estado membro non poden pasar m\u00e1is de seis anos. Unha vez declarado ZEC, a Uni\u00f3n Europea realizar\u00e1 un seguimento continuo do cumprimento de conservaci\u00f3n dese espazo natural."}
{"id": "392199", "revid": "4529839", "url": "https://gl.wikipedia.org/wiki?curid=392199", "title": "De Roos", "text": ""}
{"id": "392200", "revid": "89787", "url": "https://gl.wikipedia.org/wiki?curid=392200", "title": "Aeroporto de Hurghada", "text": "O aeroporto internacional de Hurghada (IATA: HRG, ICAO: HEGN) \u00e9 o aeroporto internacional da cidade de Hurghada en Exipto. Est\u00e1 situado a 5\u00a0km ao suroeste de El Dahar, o centro de Hurghada. \u00c9 o segundo aeroporto m\u00e1is concorrido do pa\u00eds tras o aeroporto do Cairo e \u00e9 un importante destino de voos de vacaci\u00f3ns principalmente procedentes de Europa.\nTerminais.\nO aeroporto conta a d\u00eda de hoxe con d\u00faas terminais de pasaxeiros: a Terminal 1 e a Terminal 2. A construci\u00f3n do novo complexo de terminais, valorado en 335 mill\u00f3ns de d\u00f3lares, foi financiada principalmente polo Fondo \u00c1rabe para Desenvolvemento Econ\u00f3mico. O ministro exipcio de aviaci\u00f3n, Houssam Kamal, dixo que o aeroporto deber\u00eda ser capaz de manexar 13 mill\u00f3ns de pasaxeiros anuais. O proxecto foi inaugurado polo presidente Abdel Fattah el-Sisi o 17 de decembro de 2014. A nova terminal ten unha superficie total de 92 000 metros cadrados en 3 niveis. A zona de sa\u00eddas ten 72 mostradores de facturaci\u00f3n e 20 portas de embarque."}
{"id": "392202", "revid": "4482", "url": "https://gl.wikipedia.org/wiki?curid=392202", "title": "Encoro de Cecebre", "text": ""}
{"id": "392203", "revid": "197", "url": "https://gl.wikipedia.org/wiki?curid=392203", "title": "Nauruano", "text": ""}
{"id": "392204", "revid": "1131", "url": "https://gl.wikipedia.org/wiki?curid=392204", "title": "Aeroporto de Milas-Bodrum", "text": "O aeroporto de Milas-Bodrum (IATA: BJV, ICAO: LTFE) \u00e9 un aeroporto internacional que serve \u00e1s cidades turcas de Bodrum e Milas. Est\u00e1 situado a 36\u00a0km ao nord\u00e9s de Bodrum e a 16\u00a0km ao sur de Milas.\nTerminais.\nNo ano 2000 rematouse de constru\u00edr unha nova terminal internacional. No ano 2012 esta converter\u00edase na terminal dom\u00e9stica ao completarse unhas novas instalaci\u00f3ns para os pasaxeiros internacionais. A vella terminal, agora reservada a voos dom\u00e9sticos, est\u00e1 ao lado da internacional. Polas instalaci\u00f3ns pasan uns 2,5 mill\u00f3ns de pasaxeiros por ano, e est\u00e1n especialmente concorridas durante os meses de ver\u00e1n cando son frecuentes os voos ch\u00e1rter dende as principais cidades europeas. A nova terminal, dese\u00f1ada para manexar 5 mill\u00f3ns de pasaxeiros anuais, inaugurouse en xu\u00f1o de 2012 e a operaci\u00f3n do aeroporto transfer\u00eduse a unha compa\u00f1\u00eda privada que o dirixe no nome do goberno turco."}
{"id": "392205", "revid": "1888", "url": "https://gl.wikipedia.org/wiki?curid=392205", "title": "Jos\u00e9 Mar\u00eda \u00c1lvarez Mon", "text": "Jos\u00e9 Mar\u00eda \u00c1lvarez-Mon Basanta foi un m\u00e9dico e pol\u00edtico galego.\nTraxectoria.\nFillo de Ram\u00f3n \u00c1lvarez Mon e irm\u00e1n de Ram\u00f3n \u00c1lvarez-Mon Basanta. Foi nomeado fiscal municipal de Mondo\u00f1edo en 1916. Foi alcalde de Mondo\u00f1edo en 1918 ata a s\u00faa destituci\u00f3n en outubro de 1920. Foi reposto en 1921 at\u00e9 que foi suspendido a principios de 1923. Foi nomeado concelleiro en abril de 1930 e logo da renuncia de Jos\u00e9 Cigarr\u00e1n en xu\u00f1o, volveu ser alcalde at\u00e9 a Segunda Rep\u00fablica."}
{"id": "392206", "revid": "197", "url": "https://gl.wikipedia.org/wiki?curid=392206", "title": "Napolitano", "text": ""}
{"id": "392207", "revid": "1131", "url": "https://gl.wikipedia.org/wiki?curid=392207", "title": "Federaci\u00f3n Deportiva de Estudantes de Delft", "text": "A Federaci\u00f3n Deportiva de Estudantes de Delft\u00a0(en neerland\u00e9s: \"Delftse Studenten Sport Federatie - DSSF-\") \u00e9 o consello de estudantes pertencente \u00e1\u00a0Universidade de Tecnolox\u00eda de Delft, nos Pa\u00edses Baixos, que se encarga da xesti\u00f3n do club deportivo desta universidade. A s\u00faa sede est\u00e1 situada no centro deportivo e cultural da TU Delft.\nDo mesmo xeito que os consellos deportivos estudant\u00eds doutras moitas universidades dos Pa\u00edses Baixos, o DSSF est\u00e1 afiliado \u00e1 federaci\u00f3n nacional \"Studentensport Nederland\".\nCada ano, a DSSF env\u00eda os seus equipos para participar, entre outras competici\u00f3ns, no Gran Campionato de Estudantes dos Pa\u00edses Baixos (\"Groot Nederlands Studenten Kampioenschap -GNSK-\"), que en 2008 se orgazizou na cidade de Delft, e no \"Batavierenrace\" (unha carreira de remudas de 185 quil\u00f3metros que ten lugar anualmente en abril, entre as universidades de Nimega\u00a0e de Twente, en Enschede, que atravesa territorio alem\u00e1n)."}
{"id": "392209", "revid": "65337", "url": "https://gl.wikipedia.org/wiki?curid=392209", "title": "DSSF", "text": ""}
{"id": "392210", "revid": "65337", "url": "https://gl.wikipedia.org/wiki?curid=392210", "title": "Delftse Studenten Sport Federatie", "text": ""}
{"id": "392211", "revid": "1888", "url": "https://gl.wikipedia.org/wiki?curid=392211", "title": "Jos\u00e9 Mar\u00eda \u00c1lvarez-Mon Basanta", "text": ""}
{"id": "392212", "revid": "89787", "url": "https://gl.wikipedia.org/wiki?curid=392212", "title": "Lufthansa CityLine", "text": "Lufthansa CityLine GmbH \u00e9 unha aeroli\u00f1a alem\u00e1 que ten a s\u00faa sede no aeroporto de M\u00fanic. \u00c9 unha subsidiaria de Lufthansa e ten centros de conexi\u00f3n nos aeroportos de aeroporto de Frankfurt e M\u00fanic, dende os cales opera unha densa rede dom\u00e9stica e europea como membro de Lufthansa Regional. Dende o mes de outubro de 2015 tam\u00e9n opera algunhas rutas de longo alcance no nome da s\u00faa compa\u00f1\u00eda nai.\nFrota.\nEn outubro de 2017, a frota de Lufthansa CityLine estaba formada polos seguintes avi\u00f3ns:"}
{"id": "392214", "revid": "1131", "url": "https://gl.wikipedia.org/wiki?curid=392214", "title": "Aeroporto de Zante", "text": "O aeroporto internacional de Zante \"Dionysios Solomos\" (IATA: ZTH, ICAO: LGZA) \u00e9 un aeroporto en Zante, Grecia. At\u00f3pase preto da cidade e praia de Kalamaki. A praia \u00e9 parte do Parque nacional marino de Zante. As tartarugas mari\u00f1as com\u00fans en perigo de extinci\u00f3n (\"Caretta caretta\") po\u00f1en os seus ovos nas praias do parque mari\u00f1o durante a noite dos meses de ver\u00e1n. Isto fai que haxa restrici\u00f3ns no movemento de avi\u00f3ns. Non est\u00e1 permitido que despeguen ou aterren avi\u00f3ns no aeroporto entre as 10:00PM e as 5:00AM.\nO aeroporto inaugurouse no ano 1972. En 2003 completouse unha ampliaci\u00f3n da plataforma ata ocupar unha superficie de 35 100 m\u00b2. En 2008 inaugurouse unha nova terminal de 22 150 m\u00b2. At\u00f3pase a 4,3\u00a0km da cidade de Zante e est\u00e1 preto dos destinos tur\u00edsticos de Laganas, Tsilivi e Kalamaki. No ano 2016 pasaron polas s\u00faas instalaci\u00f3ns un total de 1 115 712 pasaxeiros."}
{"id": "392220", "revid": "25871", "url": "https://gl.wikipedia.org/wiki?curid=392220", "title": "Ram\u00f3n \u00c1lvarez-Mon Basanta", "text": "Ram\u00f3n \u00c1lvarez-Mon Basanta, nado en Mondo\u00f1edo o 11 de decembro de 1880, foi un avogado e pol\u00edtico galego.\nTraxectoria.\nFillo de Ram\u00f3n \u00c1lvarez Mon. Membro da facci\u00f3n romanonista do Partido Liberal, foi elixido deputado polo distrito de Cervera de Pisuerga (Palencia) nas elecci\u00f3ns xerais de 1918. Volveu ser elixido deputado polo mesmo distrito nas elecci\u00f3ns xerais de 1923"}
{"id": "392221", "revid": "22570", "url": "https://gl.wikipedia.org/wiki?curid=392221", "title": "Embarcadoiro", "text": "Un embarcadoiro \u00e9 unha pasarela na costa ou nun r\u00edo, suportada por longas estacas ou piares, preparada para embarcar ou desembarcar xente e mercador\u00edas. A estrutura m\u00e1is lixeira dun molle permite que mareas e correntes fl\u00faan case sen oposici\u00f3n, mentres que as estruturas m\u00e1is s\u00f3lidas ou con estacas dun desembarcadoiro poden actuar como un quebraondas e son m\u00e1is susceptibles \u00f3 limo.\nEmbarcadoiros \u00f3 redor do mundo.\nInglaterra.\nO primeiro rexistro dun embarcadoiro en Inglaterra foi o Ryde, aberto en 1814 na Illa de Wight, serv\u00eda de atracadoiro para balsas que chegaban na illa e \u00e9 utilizado at\u00e9 hoxe.\nHolanda.\nScheveningen, na cidade costeira da Haia, pos\u00fae o maior embarcadoiro de Holanda, constru\u00eddo en 1961 en substituci\u00f3n a un anterior de 1901 que foi destru\u00eddo durante a segunda guerra mundial. Un guindastre constru\u00eddo no m\u00e1is alto da torre panor\u00e1mica permite saltos de bungee jump."}
{"id": "392223", "revid": "89787", "url": "https://gl.wikipedia.org/wiki?curid=392223", "title": "Mar\u00eda de Jes\u00fas Patricio Mart\u00ednez", "text": "Mar\u00eda de Jes\u00fas Patricio Mart\u00ednez, nada en\u00a0Tuxp\u00e1n, Xalisco, M\u00e9xico, o\u00a023 de decembro de 1963, \u00e9 unha ind\u00edxena n\u00e1huatl\u00a0tam\u00e9n co\u00f1ecida como Marichuy. Practica a medicina\u00a0tradicional e \u00e9\u00a0defensora dos dereitos humanos. Foi elixida polo Congreso Nacional Ind\u00edxena como \"voceira representante ind\u00edxena\" para as Elecci\u00f3ns federais de 2018, polo cal se rexistrou ante o Instituto Nacional Electoral como candidata independente \u00e1 presidencia da rep\u00fablica en devandita contenda.\nTraxectoria.\nNaceu na comunidade n\u00e1huatl de Tuxpan, Xalisco, o 23 de decembro de 1963. Na s\u00faa nenez estudou a primaria, e cando era maior, a secundaria e o bacharelato. Dende pequena observou como as mulleres maiores da s\u00faa comunidade, entre elas as s\u00faas t\u00edas e a s\u00faa avoa curaban \u00f3s doentes de espanto, aduendado, bile, debilidade ou da can\u00edcula. En 1987, a s\u00faa nai, perdeu a mobilidade da s\u00faa cintura para abaixo, e despois de tres anos de tratamento con m\u00e9dicos especialistas sen ver mellor\u00eda, decidiu pedir asesor\u00eda \u00f3s curandeiros da s\u00faa comunidade. Despois de tres meses de curaci\u00f3ns, a s\u00faa nai volveu cami\u00f1ar. Con esta experiencia, Mar\u00eda de Jes\u00fas decidiu seguir aprendendo medicina tradicional para evitar a morte de todas aquelas persoas que non atopan a cura dos seus males.\nEn 1994, despois do levantamento do Ex\u00e9rcito Zapatista de Liberaci\u00f3n Nacional, a comunidade de Tuxpan foi convidada a participar nun foro nacional ind\u00edxena, convocado polo movemento zapatista, que se realizou en San Crist\u00f3bal de Las Casas e Mar\u00eda de Jes\u00fas foi elixida como representante da s\u00faa comunidade.\nGrazas \u00f3 seu compromiso co combate \u00f3 machismo e a reconstituci\u00f3n das comunidades, as\u00ed como a s\u00faa asistencia \u00e1s reuni\u00f3ns, Mar\u00eda de Jes\u00fas tivo a oportunidade de que o d\u00eda 29 de marzo de 2001, como parte da Marcha da cor da terra, falar en nome das mulleres ind\u00edxenas de M\u00e9xico ante o Congreso da Uni\u00f3n, \"para deixar en claro que o proceso de reconstituci\u00f3n integral dos pobos ind\u00edxenas do pa\u00eds \u00e9 unha tarefa que incumbe tanto \u00f3 home como \u00e1 muller, nunha mesma loita por lograr a nosa plena liberaci\u00f3n\".\nEn 1995, instalouse en Tuxpan a Casa de Sa\u00fade \"Calli tecolhuacateca tochan\" na que Marichuy comezou a colaborar cos seus co\u00f1ecementos de medicina tradicional e herbolaria. Polo seu traballo en medicina tradicional e recuperaci\u00f3n da herbolaria na Casa de Sa\u00fade de Tuxpan, en maio de 2015, foille outorgado o premio ao \"M\u00e9rito Tuxpanense\" por parte do concello.\nConsello Ind\u00edxena de Goberno.\nO 28 de maio de 2017, nun congreso realizado no Centro Ind\u00edxena de Capacitaci\u00f3n Integral Frei Bartolom\u00e9 de Las Casas AC-Universidade da Terra Chiapas, en San Crist\u00f3bal de Las Casas, Chiapas, foi designada por parte do Congreso Nacional Ind\u00edxena como voceira representante ind\u00edxena a candidatura independente para as Elecci\u00f3ns federais en M\u00e9xico de 2018. No encontro participaron 840 delegados e delegadas provenientes de 60 pobos ind\u00edxenas de M\u00e9xico, os cales resolveron elixir a Marichuy como voceira dos pobos ind\u00edxenas de M\u00e9xico ante o proceso de elecci\u00f3n presidencial de 2018.\nO 7 de outubro de 2017, Marichuy presentou o seu rexistro como candidata ante o Instituto Nacional Electoral para contender nas Elecci\u00f3ns federais en M\u00e9xico de 2018."}
{"id": "392224", "revid": "624", "url": "https://gl.wikipedia.org/wiki?curid=392224", "title": "Osred I de Northumbria", "text": "Osred, nado c. 697 e finado en 716, foi rei de Northumbria de 705 at\u00e9 a s\u00faa morte. \nTraxectoria.\nEra fillo de\u00a0Ealdfrith de Northumbria. A \u00fanica esposa co\u00f1ecida de\u00a0Ealdfrith foi Cuthburh, pero non se sabe con certeza se Osred foi o seu fillo. Osred non sucedeu directamente ao seu pai, xa que o trono foi ocupado por Eadwulf, a\u00ednda que este \u00faltimo ocupouno por apenas uns meses.\nCando o usurpador Eadwulf foi derrocado, Osred s\u00f3 era un neno, e o goberno estivo controlado polo poderoso bispo Wilfrid, presumibelmente asistido por parte da nobreza, como Berhtfrith fillo de Berhtred. Osred foi adoptado por Wilfrid neste momento. A morte do bispo\u00a0no ano 709 non parece crear ningunha inestabilidade o que, xunto co ascenso e ca\u00edda de Eadwulf, ind\u00edcanos unha \u00e9poca de estabilidade e continuidade en Northumbria.\nNo ano 711, Berhtfrith inflixiu unha esmagadora derrota aos pictos, en torno ao curso superior do\u00a0Forth, pero o reinado de Osred \u00e9, por outra banda, irrelevante politicamente. A nivel nacional, varias fontes\u00a0eclesi\u00e1sticas describen a Osred como un libertino e depravado\u00a0rapaz, e un sedutor de monxas. M\u00e1is positivamente, en \"De Abbatibus\"\u00a0retr\u00e1tase a Osred como enerx\u00e9tico en obras e palabras, poderoso nas armas e audaz na s\u00faa propia forza e Beda referiuse a el como un novo Xos\u00edas.\nOsred alcanzou a s\u00faa maior\u00eda de idade en 715 ou 716, e faleceu pouco despois. As circunstancias da s\u00faa morte non est\u00e1n claras. A \"Cr\u00f3nica Anglosaxoa\" sinala que foi asasinado \"ao sur da fronteira\". David Rollason e N. J. Higham supo\u00f1en que a fronteira en cuesti\u00f3n \u00e9 a fronteira sur picta e que os pictos mataron a Osred."}
{"id": "392225", "revid": "23204", "url": "https://gl.wikipedia.org/wiki?curid=392225", "title": "Marichuy", "text": ""}
{"id": "392227", "revid": "98629", "url": "https://gl.wikipedia.org/wiki?curid=392227", "title": "Annie Hall", "text": "Annie Hall \u00e9 un filme estadounidense de comedia rom\u00e1ntica dirixido por Woody Allen que se estreou en 1977. O gui\u00f3n \u00e9 obra de Allen e Marshall Brickman. Producido por Charles H. Joffe, est\u00e1 protagonizado polo propio Allen intepretando a Alvy \"Max\" Singer, que tenta descubrir a raz\u00f3n do fracaso da s\u00faa relaci\u00f3n con Annie, intepretada por Diane Keaton nun papel escrito especificamente para ela.\nA fotograf\u00eda principal do filme comezou o 19 de maio de 1976 en South Fork de Long Island, e continuou durante os pr\u00f3ximos dez meses. Allen describiu o resultado, que marcou a s\u00faa primeira colaboraci\u00f3n con Gordon Willis, como \"un importante punto de inflexi\u00f3n\", no que a diferenza das comedias nas que traballara at\u00e9 daquela, introduciu un novo nivel de seriedade. Os acad\u00e9micos salientaron o contraste nos escenarios de Nova York e Os \u00c1nxeles, os estereotipos de diferenzas de x\u00e9nero na sexualidade, a presentaci\u00f3n da identidade xud\u00eda, e os elementos da psican\u00e1lise e o modernismo.\nFoi estreado en galego na TVG o 18 de xullo de 1992., en versi\u00f3n subtitulada, e o 29 de xu\u00f1o de 2021 en versi\u00f3n dobrada."}
{"id": "392228", "revid": "89787", "url": "https://gl.wikipedia.org/wiki?curid=392228", "title": "Ceolwulf de Northumbria", "text": "Ceolwulf, nado c. 695 e finado en 764, foi\u00a0rei de Northumbria de 729 at\u00e9 737, exceptuando un breve per\u00edodo en 731 ou 732 cando foi deposto. Ceolwulf abdicou finalmente e entrou no mosteiro en Lindisfarne.\u00a0Foi\u00a0o \"m\u00e1is glorioso rei\" a quen Beda dedicou a s\u00faa \"Historia ecclesiastica gentis Anglorum\".\nTraxectoria.\nCeowulf naceu ao redor de 695 en Northumbria. A s\u00faa ascendencia \u00e9nos dada pola \"Cr\u00f3nica anglosaxoa\": \"Ceolwulf era o fillo de Cutha, Cutha de Cuthwin, Cuthwin de Leoldwald, Leoldwald de Egwald, Egwald de Aldhelm, Aldhelm de Ocga, Ocga de Ida, Ida de Eoppa\".\u00a0O irm\u00e1n de\u00a0Ceolwulf, Coenred, ascendeu ao trono de Northumbria en 716. Coenred gobernou por dous anos cando Osric, o \u00faltimo da Casa de Aethelric, reclamou o trono e gobernou durante dez anos. En 729, pouco antes da s\u00faa morte, Osric nomeou sucesor a Ceolwulf.\nPediu consello ao Vener\u00e1bel Beda para asuntos importantes. Mentres encomiaba a piedade de Ceolwulf, Beda tam\u00e9n expresaba algunhas reservas con respecto \u00e1 s\u00faa capacidade para gobernar. Ceolwulf era un home con profundos intereses relixiosos e quizais pouco apropiado para os asuntos de estado. Beda dedicoulle a s\u00faa \"Historia ecclesiastica gentis Anglorum\" (\"Historia eclesi\u00e1stica da naci\u00f3n dos ingleses\") en 731. Aquel ano mesmo Ceolwulf foi deposto durante un breve per\u00edodo de tempo no outono de 731 ou 732, pero foi restaurado rapidamente. Os detalles do golpe tentado son pouco claros. Dise que o bispo Acca de Hexham foi privado da s\u00faa sede, o que suxire que puido apoiar aos adversarios de Ceowulf.\nSuxeriuse que Ceolwulf pasar\u00eda tempo en Irlanda, quizais estudando para entrar en relixi\u00f3n. Como rei, dotou ao mosteiro en Lindisfarne con moitas doaz\u00f3ns. Obtivo unha dispensa para que os monxes puidesen consumir vi\u00f1o e cervexa, contrariamente \u00e1 pr\u00e1ctica celta que limitaba as bebidas a auga e leite.\nEn 737 Ceolwulf abdicou a favor do seu primo Eadberht, para se retirar a Lindisfarne. A s\u00faa morte consta no inverno de 764\u2013765. Foi canonizado posteriormente e a s\u00faa festa cel\u00e9brase o 15 de xaneiro"}
{"id": "392231", "revid": "98629", "url": "https://gl.wikipedia.org/wiki?curid=392231", "title": "O padri\u00f1o (II parte)", "text": "O padri\u00f1o (II parte) (en ) \u00e9 un filme estadounidense producido e dirixido por Francis Ford Coppola que se estreou en 1974. O gui\u00f3n \u00e9 obra de Coppola e Mario Puzo, e est\u00e1 protagonizado por Al Pacino e Robert De Niro. A historia est\u00e1 parcialmente baseada na novela de Puzo \"The Godfather\", sendo \u00f3 mesmo tempo unha secuela e unha precuela de \"O padri\u00f1o\", presentando tramas paralelas.\n\"O padri\u00f1o (II parte)\" recibiu unha acollida diversa por parte da cr\u00edtica, que eloxiou a s\u00faa fotograf\u00eda mais atopou a s\u00faa narrativa non li\u00f1al desorganizada. Foi nomeado a once Premios Oscar, e converteuse na primeira secuela en ga\u00f1ar o \u00d3scar \u00f3 mellor filme. Os outros premios Oscar que ga\u00f1ou incl\u00faen o de mellor director para Coppola, mellor actor secundario para De Niro e mellor gui\u00f3n adaptado para Coppola e Puzo. Pacino ga\u00f1ou o BAFTA a mellor actor e estivo nomeado \u00f3 Oscar \u00f3 mellor actor.\nEstreouse en galego o 25 de decembro de 1988 a trav\u00e9s da TVG."}
{"id": "392232", "revid": "23204", "url": "https://gl.wikipedia.org/wiki?curid=392232", "title": "The Godfather Part II", "text": ""}
{"id": "392233", "revid": "15490", "url": "https://gl.wikipedia.org/wiki?curid=392233", "title": "Xurxo Acropolita", "text": "Xurxo Acropolita (\u0393\u03b5\u1ff6\u03c1\u03b3\u03b9\u03bf\u03c2 \u1f08\u03ba\u03c1\u03bf\u03c0\u03bf\u03bb\u03af\u03c4\u03b7\u03c2), nado en 1217 e finado en 1288, foi un escritor, te\u00f3logo e historiador bizantino.\nTraxectoria.\nEscribiu gran n\u00famero de estudos teol\u00f3xicos, vidas de santos, oraci\u00f3ns f\u00fanebres e unha \"Cr\u00f3nica\", interesante a t\u00edtulo de documento porque detalla a historia do imperio grego desde a Ca\u00edda de Constantinopla en 1204 e a retirada a Nicea at\u00e9 o retorno do emperador \u00e1 s\u00faa capital do B\u00f3sforo no ano 1261.\n\u00c9 autor dun epitafio a Xo\u00e1n III Dukas Vatatz\u00e9s, emperador bizantino durante a etapa de Nicea (1204 - 1261)."}
{"id": "392236", "revid": "23204", "url": "https://gl.wikipedia.org/wiki?curid=392236", "title": "O padri\u00f1o II", "text": ""}
{"id": "392238", "revid": "27155", "url": "https://gl.wikipedia.org/wiki?curid=392238", "title": "Callisitta formosa", "text": ""}
{"id": "392239", "revid": "27155", "url": "https://gl.wikipedia.org/wiki?curid=392239", "title": "Dominio BMC", "text": "En biolox\u00eda molecular o dominio do microcomparimento bacteriano ou dominio BMC (do ingl\u00e9s \"Bacterial Microcompartment\") \u00e9 un dominio proteico que se encontra en diversas prote\u00ednas da cuberta do carboxisoma, como CsoS1A, CsoS1B e CsoS1C da bacteria \"Thiobacillus neapolitanus\" (hoxe \"Halothiobacillus neapolitanus\") e os seus ort\u00f3logos doutras bacterias. Estas prote\u00ednas de cuberta forman a estrutura poli\u00e9drica do carboxisoma e estruturas relacionadas que desempe\u00f1an un papel metb\u00f3lico nas bacterias. O dominio BMC consta duns 90 residuos de amino\u00e1cidos, caracterizados por presentaren un motivo \u03b2-\u03b1-\u03b2 conectado por unha forquita \u03b2.\nA maior\u00eda das prote\u00ednas de cuberta dos microcompartimentos constan dun s\u00f3 dominio BMC en cada subunidade, formando unha estrutura hexam\u00e9rica que se ensambla formando as facetas planas da cuberta poli\u00e9drica. Ata agora atop\u00e1ronse d\u00faas prote\u00ednas de cuberta de microcompartimentos que constan de dominios BMC en t\u00e1ndem, as cales forman unha estrutura trim\u00e9rica, dando lugar a unha aparencia pseudohexam\u00e9rica."}
{"id": "392240", "revid": "1131", "url": "https://gl.wikipedia.org/wiki?curid=392240", "title": "Asociaci\u00f3n de Mulleres de Moa\u00f1a", "text": "A Asociaci\u00f3n de Mulleres de Moa\u00f1a naceu no ano 1992. Ten a s\u00faa orixe na celebraci\u00f3n dun curso de alfabetizaci\u00f3n na Escola de Adultos de Moa\u00f1a ao que acudiron moitas mulleres, as cales sacaron o graduado escolar e continuaron coa s\u00faa formaci\u00f3n acad\u00e9mica. Estas mulleres decat\u00e1ronse da importancia de seguir unidas e decidiron asociarse.\nPara poder crear a asociaci\u00f3n marc\u00e1ronse\u00a0uns obxectivos: defender os dereitos das mulleres e defender a lingua e a cultura galega. A acta fundacional data do 6 de agosto de 1992.\nNela ch\u00e9gase aos seguintes acordos:\nA primeira xunta xestora quedou constitu\u00edda da seguinte maneira: presidenta Mar\u00eda Boubeta Pena, vicepresidenta Carmen Villaverde, secretaria Ruty Marcos Paz, tesoureira Hortensia Iglesias e vogais Carmen Santom\u00e9 Santom\u00e9, Heleodora Sequeiros L\u00f3pez, Josefa Fern\u00e1ndez e Emma Fervenza Parada.\nNun comezo eran 60 socias, pero enseguida pasaron a 180, despois a 500, ata a actualidade que son 2141 asociadas. Grazas a esta iniciativa todas as mulleres te\u00f1en un lugar de reuni\u00f3n e poden relacionarse.\nA parte administrativa est\u00e1 levada neste momento pola presidenta Concha Ramos e as vogais Concha Trigo, Teresa Rivas e Mucha L\u00f3pez, a\u00ednda que o traballo faise entre todas. As xuntanzas normalmente te\u00f1en unha periodicidade mensual, variando en funci\u00f3n dos temas a tratar. O local pos\u00fae un amplo horario de atenci\u00f3n ao p\u00fablico. As asociadas reciben unha carta trimestral onde se lles indican as actividades e horarios.\nA\u00ednda que a asociaci\u00f3n est\u00e1 pensada para Moa\u00f1a, tam\u00e9n poden acudir mulleres doutros lugares as\u00ed como os fillos e fillas das asociadas para as\u00ed asistir \u00e1s diversas actividades que se ofertan. Poden asistir de pleno dereito a partir dos 18 anos ou antes coa autorizaci\u00f3n dos titores e sempre e cando a nai sexa socia.\nAs actividades que se ofertan son, entre outras: obradoiros de encaixe de bolillos, de gancho e calceta, de patchwork, de bailes de sal\u00f3n, baile galego, danza latina, zumba, ioga, pilates, costura, corte e confecci\u00f3n, t\u00e9cnica vocal, venres culturais, curso de ingl\u00e9s de diferentes niveis, de franc\u00e9s, de aprendizaxe b\u00e1sica e cultura, de benestar e autoestima; ximnasia hipopresiva. Tam\u00e9n te\u00f1en un grupo de teatro propio e un coro (Chorima)\nExiste ademais unha aula de cultura xeral e autoestima, \u00e1 que asisten \u00a0mulleres de todas as idades. \u00c9 un espazo no que se pode aprender moito. Est\u00e1 dirixida por Elisa de la Pe\u00f1a, a cal faino de xeito gratu\u00edto ao igual que outras mestras que tam\u00e9n colaboran impartindo diferentes cursos.\nNo ano 2017, con motivo do D\u00eda das Letras Galegas, dedicouse un tempo especial a conmemorar a figura de Carlos Casares cunha xuntanza dos seus antigos alumnos os cales lle fixeron unha homenaxe e presentouse un libro sobre a s\u00faa figura elaborado por Henrique Monteagudo,\nUnha das celebraci\u00f3ns que cobra maior importancia \u00e9 o 25 de novembro, D\u00eda Internacional para a Eliminaci\u00f3n da Violencia contra a Muller. Neste d\u00eda fanse exposici\u00f3ns e presentaci\u00f3n de libros. Na Oliveira de Moa\u00f1a cel\u00e9brase un acto simb\u00f3lico para recordar \u00e1s mulleres v\u00edtimas de violencia de x\u00e9nero; faise unha an\u00e1lise das estat\u00edsticas elaboradas e int\u00e9ntase realizar un labor de concienciaci\u00f3n sobre este grave problema.\nA outra data \u00e9 o 8 de marzo, D\u00eda Internacional da Muller, na que se realizan diversos actos en colaboraci\u00f3n co Concello. As propias integrantes da asociaci\u00f3n afirman que a idea que hai que reivindicar non \u00e9 ser iguais aos homes, sen\u00f3n ter os mesmos dereitos e oportunidades. Este d\u00eda a asociaci\u00f3n celebra unha festa, neste caso, exclusiva para as mulleres.\nUnha festa que xa ten unha gran tradici\u00f3n e que mobiliza a moita xente \u00e9 a Festa do Mexil\u00f3n de Moa\u00f1a. Para organizala contan coa colaboraci\u00f3n da Asociaci\u00f3n de mexilloeiros que doan o mexill\u00f3n mentres as mulleres\u00a0o preparan para a s\u00faa degustaci\u00f3n. Grazas ao recadado nesta festa obtense unha axuda econ\u00f3mica importante.\nTam\u00e9n se organizan moitas viaxes, tanto dentro como f\u00f3ra do pa\u00eds. Algunha das viaxes realizadas foron a Asturias, Santander, Cuenca, Sevilla, Granada, Toledo, C\u00f3rdoba, C\u00e1diz, Marrocos, Istambul, Par\u00eds e Italia.\nXunto a este car\u00e1cter l\u00fadico e cultural, hai tam\u00e9n un transfundo de solidariedade como ben o demostraron coa s\u00faa axuda na cat\u00e1strofe do Prestige ou unha concentraci\u00f3n contra a guerra de Iraq.\nEsta asociaci\u00f3n \u00e9 un gran piar para Moa\u00f1a. A asociaci\u00f3n mant\u00e9n relaci\u00f3ns con outras asociaci\u00f3ns, sobre todo, coa asociaci\u00f3n de Domaio \u00a0Poza da Moura e coa de Redondela."}
{"id": "392251", "revid": "23204", "url": "https://gl.wikipedia.org/wiki?curid=392251", "title": "Sisenando Mart\u00ednez Gil", "text": "Sisenando Mart\u00ednez Gil, nado na Coru\u00f1a o 3 de xu\u00f1o de 1917 e finado na mesma cidade o 22 de febreiro de 2004, foi un cirurxi\u00e1n e militar galego.\nTraxectoria.\nEra fillo de Sisenando Mart\u00ednez Yunta, alcalde franquista da Coru\u00f1a entre 1937 e 1939, e de Mar\u00eda Gil Gal\u00e1n. En 1933 ingresou na Facultade de Medicina da Universidade de Santiago, onde se licenciar\u00eda en 1943.\nDurante a Guerra civil espa\u00f1ola serviu no acoirazado Espa\u00f1a como mari\u00f1eiro voluntario, m\u00e1is tarde no ex\u00e9rcito de Terra, onde ser\u00eda ascendido a tenente. En 1943, xa m\u00e9dico, entrou a traballar na sanidade militar, no Rexemento de Cabalar\u00eda n\u00famero 13, en Lugo, e despois no de Infantar\u00eda n\u00famero 19, en Caspe e Marrocos. En 1946 ascendeu a capit\u00e1n e foi designado director da Cl\u00ednica Militar de Barbastro. En 1950 foi destinado ao Hospital Militar de Villa Sanjurjo (Alhucemas) e 1952 entrou como xefe do servizo de cirurx\u00eda do Hospital Militar da Coru\u00f1a. Acadou as\u00ed mesmo unha praza de cirurxi\u00e1n na Seguridade Social. En 1980 ascendeu a xeneral subinspector m\u00e9dico, na IV Rexi\u00f3n Militar, en Barcelona. Pasou ao retiro en 1987.\nVida privada.\nEn 1956 casou con Esther de la Colina Unda e tivo cinco fillos (Juan, Esteban, Manuel, Mar\u00eda e Sisenando) e sete netos (Esteban, Candelaria, Carmen, Juan, Elena, Sisenando e Tirso)"}
{"id": "392252", "revid": "98629", "url": "https://gl.wikipedia.org/wiki?curid=392252", "title": "Sisenando Mart\u00ednez Yunta", "text": "Sisenando Mart\u00ednez Yunta, nado en Mollina (Provincia de M\u00e1laga) en 1887 e finado na Coru\u00f1a o 18 de xullo de 1975, foi un militar e pol\u00edtico espa\u00f1ol\nTraxectoria.\nRadicado na Coru\u00f1a, foi alcalde da cidade a comezos do r\u00e9xime franquista, entre 1937 e 1939.\nTivo o grao de tenente coronel (en 1940) e tam\u00e9n foi coronel (en 1945).\nNas dependencias municipais do Concello da Coru\u00f1a hai un retrato seu pintado polo artista Jos\u00e9 Antonio Bayolo Fern\u00e1ndez\nFoi pai do m\u00e9dico militar galego Sisenando Mart\u00ednez Gil."}
{"id": "392258", "revid": "197", "url": "https://gl.wikipedia.org/wiki?curid=392258", "title": "Newari", "text": ""}
{"id": "392269", "revid": "23204", "url": "https://gl.wikipedia.org/wiki?curid=392269", "title": "Wings (filme)", "text": "Wings \u00e9 un filme mudo estadounidense ambientado durante a primeira guerra mundial producido por Lucien Hubbard, dirixido por William A. Wellman e estreado por Paramount Pictures. Est\u00e1 protagonizado por Clara Bow, Charles \"Buddy\" Rogers e Richard Arlen. Gary Cooper aparece nun pequeno papel que axudou a lanzar a s\u00faa carreira en Hollywood.\nO filme, unha historia rom\u00e1ntica e b\u00e9lica, foi rescrito polos guionistas Hope Loring e Louis D. Lighton a partir dunha historia de John Monk Saunders para acomodar a Bow, a meirande estrela de Paramount naquela \u00e9poca. Wellman foi contratado por ser o \u00fanico director en Hollywood que ti\u00f1a experiencia como piloto de combate na primeira guerra mundial, malia que Richard Arlen e John Monk Saunders tam\u00e9n serviran na guerra como aviadores. O filme contou cun orzamento de $2 mill\u00f3ns e rodouse en Kelly Field, en San Antonio, Texas entre o 7 de setembro de 1926 e o 7 de abril de 1927. Centos de extras e m\u00e1is de 300 pilotos estiveron involucrados na rodaxe, inclu\u00edndo pilotos e avi\u00f3ns do Corpo A\u00e9reo do Ex\u00e9rcito dos Estados Unidos.\nAclamado pola s\u00faa habelencia t\u00e9cnica e o seu realismo, o filme converteuse no exemplo contra o que se mediron os futuros filmes de aviaci\u00f3n, principalmente polas s\u00faas realistas secuencias de combate. Ga\u00f1ou o primeiro \u00d3scar \u00f3 mellor filme na 1\u00aa edici\u00f3n dos premios que celebrou a Academia das Artes e das Ciencias Cinematogr\u00e1ficas, sendo o \u00fanico filme mudo en conseguilo. Tam\u00e9n ga\u00f1ou o Oscar \u00f3s mellores efectos de enxe\u00f1ar\u00eda (Roy Pomeroy). \"Wings\" foi un dos primeiros filmes en amosar dous homes bic\u00e1ndose, e tam\u00e9n un dos primeiros filmes comerciais en amosar espidos. En 1997, \"Wings\" foi escollido para a s\u00faa preservaci\u00f3n no National Film Registry da Biblioteca do Congreso dos Estados Unidos de Am\u00e9rica por ser \"cultural, hist\u00f3rica ou esteticamente significativo\"."}
{"id": "392272", "revid": "6939", "url": "https://gl.wikipedia.org/wiki?curid=392272", "title": "Sisenando Mart\u00ednez", "text": "Sisenando Mart\u00ednez pode referirse a:"}
{"id": "392275", "revid": "89787", "url": "https://gl.wikipedia.org/wiki?curid=392275", "title": "O burgomestre de Delft e a s\u00faa filla", "text": "O burgomestre de Delft e a s\u00faa filla\u00a0(ou coa variante \"alcalde\" en lugar de \"burgomestre\"), co\u00f1ecido tam\u00e9n, sobre todo na tradici\u00f3n holandesa, como Adolf e Catharina Croeser na Vella Delft (en neerland\u00e9s:\u00a0\"Adolf en Catharina Croeser aan de Oude Delft\"), \u00e9 o nome co que se co\u00f1ece unha pintura ao \u00f3leo sobre lenzo de 1655, do\u00a0pintor holand\u00e9s Jan Steen.\nDescrici\u00f3n e interpretaci\u00f3n.\nO cadro est\u00e1 asinado no bordo dun chanzo das escaleiras e datado\u00a0en 1655, e pintouse sobre un lenzo de 32,5 por 27 polgadas.\u00a0Tr\u00e1tase dun bo exemplo da idade de ouro da pintura holandesa e forma parte da colecci\u00f3n do Rijksmuseum.\nEsta pintura foi documentada por Hofstede de Groot\u00a0en 1910, quen escribiu: \"\"878. Chamado retrato do burgomestre de Delft e a s\u00faa filla. O home est\u00e1 sentado no centro, nas escaleiras diante da s\u00faa casa; terma dunha folla de papel. A s\u00faa filla baixa dous pasos \u00e1 esquerda cara ao espectador. O home viste de negro; a moza ten unha saia azul e un vestido gris p\u00farpura.\" \"Unha mendicante de vermello cun cativo dir\u00edxese cara ao home pola dereita. Na distancia, \u00e1 dereita, vese a torre da Igrexa Vella de Delft, e \u00e1 esquerda da cabeza do home hai unha torre pequena. Unha ponte de pedra coas armas da cidade leva \u00e1 cidade vella de Delft.\" \"\u00c1 esquerda, na fiestra da casa, hai un ramo de flores nun vaso. A casa prox\u00e9ctase lixeiramente diante das outras casas da r\u00faa. A follaxe das \u00e1rbores cobre parte da imaxe\".\"A partir da venda\u00a0do cadro en 1808, empezou a ser co\u00f1ecido como \"O burgomestre de Delft e a s\u00faa filla\".\u00a0Se a tradici\u00f3n \u00e9 correcta, as persoas representadas nel son Geraldo Briel van Welhoeck (1593-1665) e a s\u00faa filla, nada en 1638\u00a0e casada en 1656 con Adriaan Bogaert van Beloys."}
{"id": "392276", "revid": "197", "url": "https://gl.wikipedia.org/wiki?curid=392276", "title": "Palauano", "text": ""}
{"id": "392277", "revid": "197", "url": "https://gl.wikipedia.org/wiki?curid=392277", "title": "Pampanga", "text": ""}
{"id": "392278", "revid": "98629", "url": "https://gl.wikipedia.org/wiki?curid=392278", "title": "The Broadway Melody", "text": "The Broadway Melody, tam\u00e9n co\u00f1ecido como The Broadway Melody of 1929 \u00e9 un filme musical estadounidense dirixido por Harry Beaumont que se estreou en 1929. Foi o primeiro sonoro en ga\u00f1ar un \u00d3scar \u00f3 mellor filme, na 2\u00aa edici\u00f3n dos premios. Foi un dos primeiros musicais en ter unha secuencia en Technicolor, mais no presente esa secuencia non se conserva, xa que s\u00f3 sobreviviron as versi\u00f3ns en branco e negro. Foi tam\u00e9n o primeiro musical de Metro-Goldwyn-Mayer."}
{"id": "392279", "revid": "23204", "url": "https://gl.wikipedia.org/wiki?curid=392279", "title": "The Broadway Melody of 1929", "text": ""}
{"id": "392281", "revid": "98629", "url": "https://gl.wikipedia.org/wiki?curid=392281", "title": "Cimarron (filme de 1931)", "text": "Cimarron \u00e9 un filme estadounidense de x\u00e9nero western dirixido por Wesley Ruggles que se estreou en 1931. Est\u00e1 protagonizado por Richard Dix e Irene Dunne, xunto con Estelle Taylor e Roscoe Ates. O seu gui\u00f3n ga\u00f1ador dun premio Oscar foi escrito por Howard Estabrook base\u00e1ndose na novela de Edna Ferber \"Cimarron\". Era a produci\u00f3n de RKO m\u00e1is cara at\u00e9 o momento e \u00e9 un dos poucos westerns ga\u00f1adores do \u00d3scar \u00f3 mellor filme."}
{"id": "392283", "revid": "65337", "url": "https://gl.wikipedia.org/wiki?curid=392283", "title": "O alcalde de Delft e a s\u00faa filla", "text": ""}
{"id": "392284", "revid": "65337", "url": "https://gl.wikipedia.org/wiki?curid=392284", "title": "Adolf e Catharina Croeser na Vella Delft", "text": ""}
{"id": "392290", "revid": "1131", "url": "https://gl.wikipedia.org/wiki?curid=392290", "title": "Museo Real do Ex\u00e9rcito dos Pa\u00edses Baixos", "text": "O Koninklijk Nederlands Legermuseum (en galego: \"Museo Real do Ex\u00e9rcito dos Pa\u00edses Baixos), m\u00e1is co\u00f1ecido pola s\u00faa forma abreviada\u00a0Legermuseum, foi o museo nacional das Forzas Armadas dos Pa\u00edses Baixos, con sede no edificio co\u00f1ecido como \"Armamentarium\", ao p\u00e9 da canle Oude Delft, na vila surholandesa de Delft, desde 1986 ata 2013.\u00a0O edificio recibiu a consideraci\u00f3n de monumento nacional dos Pa\u00edses Baixos (\"rijksmonument\") en 1967.\nA partir dese ano fusionouse co Museo da Aviaci\u00f3n Militar (\"Militaire Luchtvaartmuseum\"), vinculado \u00e1 antiga base a\u00e9rea de Soesterberg, na provincia de Utrecht, onde se estableceu o novo Museo Militar Nacional (\"Nationaal Militair Museum\").\nHistoria.\nProleg\u00f3menos en Arnhem e Leiden.\nO museo orixinouse a partir da colecci\u00f3n privada de Federic Adolph Hoefer, quen adquiriu o castelo de Doorwerth, pr\u00f3ximo \u00e1 vila de\u00a0Arnhem, na provincia de\u00a0G\u00fceldres, para o amosar ao p\u00fablico.\u00a0O 5 de agosto\u00a0de 1913 inaugurouse al\u00ed o Museo de Artillar\u00eda dos Pa\u00edses Baixos (\"Nederlandsch Artillerie Museum\"), que o\u00a0Goberno rebautizou posteriormente como Fundaci\u00f3n Museo do Ex\u00e9rcito dos Pa\u00edses Baixos\nPouco despois do estoupido da segunda guerra mundial\u00a0decidiuse trasladar o museo desde o castelo de Doorwerth ao Pesthuis (un grande edificio de 1661 cualificado como monumento nacional), na localidade de\u00a0Leiden, mais a guerra demorou os traballos de restauraci\u00f3n e o traslado non chegou a producirse ata 1956.\nEn 1959 a Fundaci\u00f3n pasou a xestionar tam\u00e9n o edifificio co\u00f1ecido como Armamentarium (constru\u00eddo entre 1601 e 1692 e que recibira a condici\u00f3n de \"real\" en 1973), en Delft, onde se levou a cabo unha exhibici\u00f3n temporal, xa en 1986, inaugurada polo Pr\u00edncipe Bernardo, marido da Ra\u00ed\u00f1a Xuliana.\u00a0\nO\u00a0\"Legermuseum \"de Delft.\nO museo quedou ent\u00f3n aberto nas s\u00faas novas instalaci\u00f3ns de Delft, que foron inauguradas oficialmente en 1989 pola Ra\u00ed\u00f1a Beatriz.\nO novo complexo pasou a albergar o chamado Real Museo Hist\u00f3rico Militar (\"Koninklijk Militair Historisch Museum\"), co prop\u00f3sito de proporcionar aos visitantes unha visi\u00f3n completa das guerras nas que participaron os Pa\u00edses Baixos. Mentres o museo permaneceu en Delft tivo unha media de 61.000 visitantes anuais.\nLogo da fusi\u00f3n.\nA partir da fusi\u00f3n co Museo da Aviaci\u00f3n Militar en Soestermberg e do traslado das exposici\u00f3ns en 2013, buscouse un novo uso para o edificio do Armamentarium.\nUnha parte das instalaci\u00f3ns \u00e9 utilizada desde 2014 temporalmente pola Universidade de Tecnolox\u00eda de Delft.\nEn 2015 o edificio vendeuse a unha sociedade de investimentos que proxecta destinar as instalaci\u00f3ns nos pr\u00f3ximos anos a un hotel e un restaurante."}
{"id": "392292", "revid": "197", "url": "https://gl.wikipedia.org/wiki?curid=392292", "title": "Sakha", "text": ""}
{"id": "392301", "revid": "25871", "url": "https://gl.wikipedia.org/wiki?curid=392301", "title": "Friedrich Wilhelm Joseph von Schelling", "text": ""}
{"id": "392302", "revid": "25871", "url": "https://gl.wikipedia.org/wiki?curid=392302", "title": "David Verdaguer", "text": "David Verdaguer, nado en\u00a0Malgrat de Mar\u00a0o\u00a028 de setembro de 1983,\u00a0\u00e9 un actor catal\u00e1n de teatro, televisi\u00f3n e cinema.\nFilmograf\u00eda.\nTelevisi\u00f3n.\nApareceu en diversos programas de televisi\u00f3n, principalmente en TV3."}
{"id": "392303", "revid": "22570", "url": "https://gl.wikipedia.org/wiki?curid=392303", "title": "Campis\u00e1balos", "text": "Campis\u00e1balos \u00e9 un concello da\u00a0provincia de Guadalaxara, en\u00a0Castela-A Mancha, Espa\u00f1a. Segundo o\u00a0censo\u00a0de 2016 (INE), o concello ti\u00f1a unha poboaci\u00f3n de 68 habitantes."}
{"id": "392304", "revid": "98629", "url": "https://gl.wikipedia.org/wiki?curid=392304", "title": "Concordia de Benavente", "text": "A concordia de Benavente de 1230 foi un acordo asinado tras a morte de Afonso VIII de Le\u00f3n e Galicia, entre a s\u00faa primeira exmuller, Tareixa de Portugal e a s\u00faa segunda exmuller, Berenguela de Castela, mediante o cal a s\u00faa primeira esposa renunciaba aos dereitos que as s\u00faas fillas Sancha e Aldonza ti\u00f1an ao trono do Reino de Le\u00f3n, en virtude do testamento do seu pai, en favor do seu medio irm\u00e1n o rei de Castela Fernando, fillo de Afonso e da s\u00faa segunda esposa.\nContexto.\nO rei Afonso VIII de Le\u00f3n e Galicia casara en 1190 con Tareixa de Portugal, coa que tivo tres fillos: Fernando (morto en 1214), Sancha e Aldonza. Este matrimonio foi disolvido polo papa Celestino III, dada a consanguinidade dos c\u00f3nxuxes, pois ambos os dous eran netos dos reis de Portugal Afonso Herniques e Mafalda.\nTareixa ingresou nun convento e Afonso VIII volveu casar en 1197 con Berenguela de Castela, filla do rei de Castela Afonso VIII, con quen tivo outros cinco fillos: Leonor, Constanza, Fernando, Afonso e Berenguela. Este novo matrimonio tam\u00e9n foi anulado polo papa Inocencio III polo mesmo motivo de parentesco, xa que Afonso VIII de Le\u00f3n e Galicia e Afonso VIII de Castela eran primos, por seren ambos os dous netos de Afonso VII de Galicia, Le\u00f3n, Castela e Toledo, \"o Emperador\", e Berenguela de Barcelona.\nCando en 1214 faleceu Afonso VIII de Castela, sucedeuno seu fillo Henrique, que morreu accidentalmente tres anos despois sen descendencia, e o trono de Castela foi ocupado por Fernando, neto de Afonso VIII e fillo de Berenguela e de Afonso de Le\u00f3n. As relaci\u00f3ns entre Le\u00f3n e Castela non foron todo o pac\u00edficas que deber\u00edan, tendo en conta que ambos os reis eran pai e fillo e, cando en 1230 morreu Afonso VIII, deixou disposto no seu testamento que o seu reino deber\u00eda pasar \u00e1s fillas do seu primeiro matrimonio, Sancha e Aldonza, a pesar de que anteriormente se comprometera a deixar como seu sucesor a Fernando. \nO reino de Le\u00f3n dividiuse en dous bandos opostos: os partidarios de que ascendese ao trono a Fernando, que contaban co apoio do reino de Castela, e os de outorgaren a coroa a Sancha e Aldonza, que ti\u00f1an o apoio da Orde de Santiago, a cal recibira do rei Afonso o lugar de Castrotorafe co compromiso de que apoiase \u00e1s infantas. Estas ascenderon ao trono co apoio da nobreza, pero o clero e a aristocracia opux\u00e9ronse, xa que prefer\u00edan que os reinos de Le\u00f3n e Castela se reunificasen baixo o rei Fernando. Fernando reclamou os dereitos que dic\u00eda ter pola s\u00faa condici\u00f3n de fillo do segundo matrimonio, dereitos que confirmou o papa Homorio III en 1218. Mentres as infantas foron recibidas como soberanas en Zamora, Fernando entrou en Toro, con apoio de parte do episcopado leon\u00e9s.\nO tratado.\nAnte a inminencia dunha guerra entre ambos os dous partidos, as d\u00faas ex-esposas de Afonso, Tareixa e Berenguela, entrevist\u00e1ronse en Valencia de Don Juan, buscando unha soluci\u00f3n pac\u00edfica para a cuesti\u00f3n sucesoria.\nA concordia foi asinada en Benavente o 11 de decembro de 1230. Segundo as condici\u00f3ns do acordo, as infantas renunciar\u00edan aos seus dereitos ao trono de Le\u00f3n e, a cambio, a cada unha delas se lle asignar\u00edan de por vida unha ducia de se\u00f1or\u00edos polos que percibir\u00edan unha renda anual de 15\u00a0000 marabed\u00eds, que ser\u00edan reducidos a 10\u00a0000 en caso de entraren en relixi\u00f3n e suspendidos en caso de matrimonio.\nPoucos d\u00edas despois Fernando foi coroado rei de Le\u00f3n, unindo as\u00ed definitivamente os reinos de Le\u00f3n e Castela na Coroa de Castela."}
{"id": "392305", "revid": "22795", "url": "https://gl.wikipedia.org/wiki?curid=392305", "title": "Concordia de Benavente de 1230", "text": ""}
{"id": "392306", "revid": "22795", "url": "https://gl.wikipedia.org/wiki?curid=392306", "title": "Tratado de Benavente", "text": ""}
{"id": "392307", "revid": "23204", "url": "https://gl.wikipedia.org/wiki?curid=392307", "title": "Anxos Faz\u00e1ns", "text": "Anxos Faz\u00e1ns Est\u00e9vez, nada en Pontevedra o 12 de maio de 1992, \u00e9 unha directora e actriz de cinema galega. En novembro de 2017 estreou o filme \"A estaci\u00f3n violenta\", unha adaptaci\u00f3n da novela hom\u00f3nima de Manuel Jabois.\nTraxectoria.\nGraduouse en Comunicaci\u00f3n Audiovisual pola Universidade de Vigo e fixo o m\u00e1ster de Direcci\u00f3n de Cine na Escola Superior de Cine e Audiovisuais de Catalu\u00f1a. Dende ent\u00f3n, traballou como axudante de direcci\u00f3n e guionista en diversas curtametraxes e longametraxes.\nEntre as s\u00faas obras salientan as curtametraxes \"Direcciones\" e \"Nacer\", que foron seleccionadas no Festival de Cans do Porri\u00f1o, e a webserie \"Fame\".\nToca no grupo Contenedor de Mierda."}
{"id": "392309", "revid": "98629", "url": "https://gl.wikipedia.org/wiki?curid=392309", "title": "Tareixa de Portugal, ra\u00ed\u00f1a de Le\u00f3n e Galicia", "text": "Tareixa Sanches de Portugal O.S.B., tam\u00e9n chamada no seu tempo \"Tarasia\" ou \"Tareja\" e, m\u00e1is tarde, co\u00f1ecida en Portugal como a Infanta-Rainha ou a Rainha Santa Teresa, nada en Co\u00edmbra o 4 de outubro de 1176 e finada en Lorv\u00e3o o 18 de xu\u00f1o de 1250, foi unha infanta portuguesa, ra\u00ed\u00f1a de Galiza e Le\u00f3n polo seu casamento con Afonso VIII.\nEra filla de Sancho I de Portugal, fillo de Afonso Henriques e de Mafalda de Savoia, co\u00f1ecido como \"o Poboador\" polo est\u00edmulo co que apadri\u00f1ou a repoboaci\u00f3n dos territorios do pa\u00eds, fundando, entre outras vilas, a cidade de Guarda e de Dulce de Arag\u00f3n, filla da ra\u00ed\u00f1a de Arag\u00f3n, Petronila de Arag\u00f3n e do conde de Barcelona Ram\u00f3n Berenguer IV o Santo.\nTraxectoria.\nMatrimonio.\nCasou o 15 de febreiro de 1191, en Guimar\u00e3es, co seu primo irm\u00e1n o rei Afonso VIII de Le\u00f3n e Galicia, filla do rei de Portugal, Sancho I e de Dulce de Arag\u00f3n,\nPolas presi\u00f3ns da igrexa, e polo feito de que o papa Celestino III, debido a este matrimonio entre primos irm\u00e1ns, sen dispensa papal, excomungara ao monaca de Le\u00f3n e pronunciara un interdito sobre o Reino de Le\u00f3n, en 1195 a parella tivo que separarse e, en 1198, o matrimonio foi anulado, por consanguinidade, e Tareixa, en 1200, retirouse a un convento en Lorv\u00e3o. pois ambos os contraentes eran netos dos reis de Portugal Afonso Henr\u00edques.\nQuerela con Afonso II de Portugal, seu irm\u00e1n.\n\u00c1 morte de Sancho I de Portugal, Tareixa deber\u00eda recibir, segundo as disposici\u00f3ns testamentarias do seu pai, o castelo de Montemor-o-Velho, co resto do termo da vila, e todos as rendas al\u00ed producidas, podendo usar o t\u00edtulo de ra\u00ed\u00f1a, ademais do de se\u00f1ora dese mesmo castelo.\nIsto xerou unha loita co seu irm\u00e1n Afonso II de Portugal que, desexando centralizar o poder, rexeitou o testamento do pai, impedindo \u00e1 infanta-ra\u00ed\u00f1a recibir os t\u00edtulos e as rendas a que ti\u00f1a dereito. Se feito, estando casada co rei de Le\u00f3n, Afonso II tem\u00eda que estes t\u00edtulos e rendas puidesen passar aos herdeiros do vasto patrimonio que o testamento lle legaba, creando as\u00ed un problema \u00e1 soberan\u00eda do rei de Portugal e dividindo o pa\u00eds case ao medio.\nO testamento prev\u00eda tam\u00e9n terras e castelos para as s\u00faas irm\u00e1s Sancha e Mafalda, form\u00e1ndose un partido de nobres afectos \u00e1s infantas, liderado polo infante Pedro de Portugal, conde de Urgel, que se acolleu en Le\u00f3n baixo a protecci\u00f3n de Tareixa e tomou algunhas prazas transmontanas, pero que acabar\u00eda por ser derrotado; s\u00f3 coa morte de Afonso II, o seu fillo Sancho II resolveu o problema, concedendo as rendas dos castelos \u00e1s d\u00faa t\u00edas, e nomeando os seus alcaides de entre os nomes que estas propuxeran, ped\u00edndolles tan s\u00f3 que renunciasen ao t\u00edtulo de ra\u00ed\u00f1as. As\u00ed estabeleceuse finalmente a paz no reino, en 1223.\nQuerela sucesoria en Le\u00f3n.\nSeparada do seu marido regresou a Portugal, onde viviu o resto da s\u00faa vida no Mosteiro de Lorv\u00e3o, convento beneditino; pouco tempo m\u00e1is tarde, transformou o mosteiro en abad\u00eda cisterciense. Cando en 1214 faleceu o rei Afonso VIII de Castela, sucedeuno seu fillo Henrique, que morreu accidentalmente tres anos despois sen descendencia, e o trono de Castela foi ocupado por Fernando, neto de Afonso VIII e filo de Berenguela e de Afonso de Le\u00f3n. As relaci\u00f3ns entre Le\u00f3n e Castela non foron todo o pac\u00edficas que deberan, tendo en conta que ambos os reis eran pai e fillo e, cando en 1230 morreu Afonso VIII de Le\u00f3n e Galicia, deixou disposto no seu testamento que o seu reino deber\u00eda pasar \u00e1s fillas do seu primeiro matrimonio, Sancha e Aldonza, a pesar de que anteriormente se comprometera a deixar como seu sucesor a Fernando (ao que desherdou). \nO reino galaico dividiuse ent\u00f3n en dous bandos opostos: os partidarios de que ascendera ao trono a Fernando, que contaban co apoio do reino de Castela, e os de outorgaren a coroa a Sancha e Aldonza, que ti\u00f1an o apoio da Orde de Santiago, a cal recibira do rei Afonso o lugar de Castrotorafe co compromiso de que apoiara \u00e1s infantas; estas ascenderon ao trono co apoio da nobreza, pero o clero e a aristocracia opux\u00e9ronse, xa que prefer\u00edan que os reinos de Le\u00f3n e Castela se reunificaran baixo o rei Fernando. Fernando reclamou os dereitos que dic\u00eda ter pola s\u00faa condici\u00f3n de fillo do segundo matrimonio, dereitos que confirmou o papa Homorio III en 1218. Mentres as infantas foron recibidas como soberanas en Zamora, Fernando entrou en Toro, con apoio de parte do episcopado leon\u00e9s.\nAnte a inminencia dunha guerra entre ambos os bandos, as d\u00faas ex-esposas de Afonso, Tareixa e Berenguela, entrevist\u00e1ronse en Valencia de Don Juan, buscando unha soluci\u00f3n pac\u00edfica para a cuesti\u00f3n sucesoria.\nO acordo foi asinado en Benavente o 11 de decembro de 1230 (Concordia de Benavente). Segundo as condici\u00f3ns do acordo, as infantas renunciar\u00edan aos seus dereitos ao trono de Le\u00f3n e, en troques, a cada unha delas se lle asignar\u00edan de por vida unha ducia de se\u00f1or\u00edos polos que percibir\u00edan unha renda anual de 15\u00a0000 marabed\u00eds, que ser\u00edan reducidos a 10\u00a0000 en caso de entraren en relixi\u00f3n e suspendidos en caso de matrimonio.\n\u00daltimos anos e morte.\nDespois de solucionar esta querela din\u00e1stica, Tareixa retornou ao Mosteiro de Lorv\u00e3o e, finalmente, tomou os votos conventuais despois de anos de vivencia como monxa. A\u00ed morreu o 18 de xu\u00f1o de 1250 por causas naturais.\nMatrimonio e descendencia.\nDo seu matrimonio con Afonso VIII de Le\u00f3n e Galicia naceron tres fillos:\nBeatificaci\u00f3n.\nO 13 de decembro de 1705 foi beatificada, xunto coa s\u00faa irm\u00e1 Sancha, polo papa Clemente XI, mediante a bula \"Sollicitudo Pastoralis Offici\". En Portugal \u00e9 venerada como beata, e mesmo como santa.\nOitenta e oito anos despois foi beatificada tam\u00e9n a s\u00faa irm\u00e1 Mafalda."}
{"id": "392310", "revid": "5863", "url": "https://gl.wikipedia.org/wiki?curid=392310", "title": "Claude Gell\u00e9e", "text": ""}
{"id": "392314", "revid": "22795", "url": "https://gl.wikipedia.org/wiki?curid=392314", "title": "Teresa de Portugal", "text": ""}
{"id": "392317", "revid": "98629", "url": "https://gl.wikipedia.org/wiki?curid=392317", "title": "Masirah", "text": "Masirah ou Illa Mazeira () \u00e9 unha illa fronte \u00e1 costa leste da parte continental de Om\u00e1n e a illa m\u00e1is grande de Om\u00e1n. Ten 95\u00a0km de longo de norte a sur, entre 12 e 14\u00a0km de largo, cunha superficie aproximada de 649\u00a0km\u00b2, e unha poboaci\u00f3n estimada de 12.000 habitantes en 12 aldeas principalmente no norte da illa (9.292 segundo o censo de 2003, dos cales 2.311 eran estranxeiros). Administrativamente, forma unha das once provincias (\u00e1rabe: \u0648\u0644\u0627\u064a\u0629, plural \u0648\u0644\u0627\u064a\u0627\u062a, transliteraci\u00f3n: \"wilayah\", plural \"wilayat\") da Rexi\u00f3n de Ash Sharqiyah. A vila principal \u00e9 \"Ras-Hilf\" na parte norte da illa. Cont\u00e9n unha base a\u00e9rea da Real Forza A\u00e9rea de Om\u00e1n e unha f\u00e1brica de peixe, as\u00ed como algunhas vilas pequenas. Anteriormente, a BBC ti\u00f1a unha instaaci\u00f3n de retransmisi\u00f3n que consist\u00eda en transmisores de radiodifusi\u00f3n HF e MF localizados al\u00ed. A maior parte do interior da illa est\u00e1 deserta, o acceso \u00e1 illa s\u00f3 \u00e9 posible por un pequeno transbordador para autom\u00f3biles ou mediante voos da Royal Air Force of Oman enAirbus A320 ou Lockheed C-130 Hercules.\nAs industrias principais son a pesca e a fabricaci\u00f3n t\u00e9xtil tradicional. Anteriormente era importante a construci\u00f3n de barcos tradicionais.\nPaisaxe.\nO terreo accidentado da illa e a costa \u00e1spera circundante deu lugar \u00e1 aparici\u00f3n de moitos dhow naufragados nas praias da illa, a maior\u00eda deles ben conservados pola auga salgada e a calor intensa.\nA contorna do fondo oce\u00e1nico que rodea Masirah \u00e9 hostil xa que a maior\u00eda da \u00e1rea est\u00e1 cuberta de area ou roca dura. Hai unha corrente r\u00e1pida que fl\u00fae a trav\u00e9s da \u00e1rea cunha haloclina moi aguda visible na superficie do oc\u00e9ano. A profundidade da auga pr\u00f3xima \u00e9 de ao redor de 10 m. Malia a baixa calidade do fondo oce\u00e1nico, a \u00e1rea \u00e9 moi produtiva coas pesquer\u00edas mari\u00f1as, e calquera obxecto duro (barr\u00eds, motores) \u00e9 inmediatamente colonizado pola fauna local.\nDurante o ver\u00e1n, normalmente hai un forte vento constante que \u00e9 ideal para cometas e windsurfistas. As ondas grandes son o resultado do vento no lado do mar e tam\u00e9n son atractivas para os surfistas. Os kite e windsurfistas poden elixir lugares ao redor da illa de acordo coa s\u00faa habilidade e as condici\u00f3ns que prefiran.\nDo 5 ao 6 de xu\u00f1o de 2007, 7000 persoas da illa v\u00edronse obrigadas a abandonar temporalmente os seus fogares debido \u00e1s altas ondas de tormenta producidas polo poderoso Cicl\u00f3n Gonu, o m\u00e1is forte que golpeou a rexi\u00f3n do Golfo P\u00e9rsico en 60 anos.\nXeograf\u00eda.\nSituada a uns 19\u00a0km ao leste de Barr al Hikman, a illa \u00e9 monta\u00f1osa, especialmente no seu lado leste. Os outeiros ao longo ao lado leste da illa est\u00e1n separadas da costa da illa por unha estreita chaira areosa; corren case toda a s\u00faa lonxitude.\nUnha meseta empinada at\u00f3pase no medio da cordilleira no lado nordeste da illa. Ao longo ao lado oeste da illa, hai alg\u00fans outeiros baixos separados do leste por unha extensa chaira areosa marcada por varios mont\u00edculos.\nJabal Madrub, unha monta\u00f1a de 256 m de altura, at\u00f3pase a 13 millas n\u00e1uticas ao sur do extremo norte da illa.\nRas Abu Rasas, o extremo sur de Masirah, \u00e9 baixo e rochoso. Jabal Suwayr (Jabal al Hilm), un outeiro c\u00f3nico, el\u00e9vase a unha altura de 153 m, a uns tres km ao norte-nord\u00e9s de Ras Abu Rasas.\nRas Kaydah, un promontorio rochoso e pequeno, ten un outeiro c\u00f3nico e rechamante a uns 20 m de altura pr\u00f3xima. Hai pequenos illotes a 600 m ao leste e catro km ao norte de Ras Kayda.\nA costa entre Ras Kaydah e Ras Zafaranat, a uns 27\u00a0km ao nord\u00e9s, \u00e9 regular con algunhas pequenas proxecci\u00f3ns redondeadas e unha praia baixa rochosa. Haql (Hakkan), unha pequena vila nunha arboleda, at\u00f3pase preto da costa, a uns oito quil\u00f3metros ao norte de Ras Kaydah.\nRas Zafaranat \u00e9 rochoso e os outeiros lev\u00e1ntanse abruptamente.\nEntre Ras Abu Rasas e Ras Kaydah, a uns 18\u00a0km ao nord\u00e9s, a costa est\u00e1 surcada por pequenas ba\u00edas de area bordeadas por rochas.\nRas al Ya, a uns tres km ao nord\u00e9s de Ras Zafaranat, \u00e9 o extremo leste da illa, consiste nun cantilo prominente que se eleva a unha cadea de outeiros que se estenden cara ao oeste ata o centro da illa.\nUn pico de 99 metros de altura, at\u00f3pase a uns tres quil\u00f3metros ao oeste-noroeste de Ras al Ya. Jabal Madrub lev\u00e1ntase uns cinco km m\u00e1is ao oeste-noroeste.\nRas al Jazirah, a uns seis quil\u00f3metros ao noroeste de Ras al Ya, \u00e9 rochoso e est\u00e1 ben marcado por un parche negro no seu lado sur. Un pico agudo, que se eleva a unha altura de 95 m, at\u00f3pase a uns tres km ao oeste deste punto.\nJazirat Thukhayr, un illote de area preto do norte de Ras al Jazirah, at\u00f3pase nun arrecife emerxido conectado \u00e1 beira. As rochas secas est\u00e9ndense ata 300 m do extremo oriental do illote. A costa entre Ras al Jazirah e Ras Qudufah, o extremo nord\u00e9s da illa, a uns 11 quil\u00f3metros m\u00e1is ao norte-noroeste, est\u00e1 surcada por unha ba\u00eda.\nRas Qudufah, consiste en d\u00faas proxecci\u00f3ns rochosas a uns 800 metros de distancia, el\u00e9vase a Jabal al Jidufa, a uns 64 m de altura, unha curta distancia cara ao interior. Unha chea de pedras at\u00f3pase nun outeiro preto do sur de Jabal al Jidufa. Un pequeno monumento at\u00f3pase cerca do suroeste de Ras Qudufah.\nClima.\nSaiq ten un clima c\u00e1lido clima des\u00e9rtico (Clasificaci\u00f3n clim\u00e1tica de K\u00f6ppen \"BWh\") con ver\u00e1ns calorosos e invernos c\u00e1lidos. A precipitaci\u00f3n \u00e9 baixa, e cae principalmente de febreiro a abril, as\u00ed como na breve tempada do monz\u00f3n de xu\u00f1o a agosto.\nTurismo.\nA illa de Masirah acaba de abrirse para o turismo. S\u00f3 p\u00f3dese chegar \u00e1 illa en transbordador, administrado pola National Ferry Company www.nfc.om, que se funciona seis veces ao d\u00eda entre Shannah e Masirah. Por agora, hai un hotel de catro estrelas e un campamento de kitesurf. Para os amantes do kitesurf, Masirah \u00e9 un lugar atractivo no ver\u00e1n debido aos ventos do monz\u00f3n que sopran constantemente a m\u00e1is de 20 n\u00f3s.\nAutos de alugueiro est\u00e1n dispo\u00f1ibles na illa."}
{"id": "392324", "revid": "35560", "url": "https://gl.wikipedia.org/wiki?curid=392324", "title": "Axencia EFE", "text": "A axencia EFE \u00e9 unha axencia de noticias internacional fundada en Burgos (Espa\u00f1a) o 3 de xaneiro de 1939. O ent\u00f3n ministro do Interior, Ram\u00f3n Serrano Su\u00f1er, impulsou a creaci\u00f3n da axencia, na que participaron moi activamente Jos\u00e9 Antonio Jim\u00e9nez Arnau, Manuel Aznar Zubigaray e Vicente G\u00e1llego.\nEfe \u00e9 unha empresa informativa que cobre todos os \u00e1mbitos da informaci\u00f3n nos soportes informativos de prensa escrita, radio, televisi\u00f3n e Internet. Distrib\u00fae un volume de 3 mill\u00f3ns de noticias ao ano a m\u00e1is de dous mil medios de comunicaci\u00f3n por medio dunha rede con m\u00e1is de tres mil xornalistas de 60 nacionalidades. Opera 24 horas ao d\u00eda desde polo menos 180 cidades de 110 pa\u00edses e con catro mesas de edici\u00f3n en Madrid, Bogot\u00e1, O Cairo (\u00e1rabe), e R\u00edo de Xaneiro (portugu\u00e9s). Foi a primeira axencia espa\u00f1ola en ter delegaci\u00f3ns en todas as Comunidades e cidades aut\u00f3nomas espa\u00f1olas, contribu\u00edndo \u00e1 vertebraci\u00f3n informativa do territorio espa\u00f1ol."}
{"id": "392325", "revid": "72012", "url": "https://gl.wikipedia.org/wiki?curid=392325", "title": "David Moldes", "text": "David Moldes \u00e9 un xornalista galego, licenciado en xornalismo pola Universidade de Santiago de Compostela e t\u00e9cnico superior en Imaxe e Son.\nTraxectoria.\nComezou a s\u00faa labor de xornalista na Axencia EFE realizando cr\u00f3nicas da Liga ASOBAL de balonm\u00e1n e de f\u00fatbol, facendo as cr\u00f3nicas do Celta de Vigo da primeira divisi\u00f3n e do Pontevedra CF que xogaba na segunda divisi\u00f3n. Durante a s\u00faa traxectoria xornal\u00edstica tam\u00e9n pasou pola Radio Galega, \"La Voz de Galicia\" e a TVG. En 2016 incorporouse a beIN SPORTS para seguir a actualidade do Celta de Vigo, facendo os comentarios a p\u00e9 de campo no campo de Bala\u00eddos durante as retransmisi\u00f3ns televisivas."}
{"id": "392338", "revid": "82922", "url": "https://gl.wikipedia.org/wiki?curid=392338", "title": "Luzes", "text": "Luzes \u00e9 unha revista mensual en lingua galega. Comezou a publicarse en papel e en dixital no ano 2013. Est\u00e1 dirixida por Manuel Rivas e Xos\u00e9 Manuel Pereiro.\nNo seu manifesto \"Prendamos as luzes\" def\u00ednese como situacionista, inconformista e disidente. O 22 de decembro de 2016 organizou o debate arredor do feminismo \"A naci\u00f3n das mulleres. Do teito de cristal ao cantil de cristal\", producido por N\u00f3s televisi\u00f3n no complexo cultural Matadoiro Compostela e que reuniu a catro mulleres pol\u00edticas do momento: Alexandra Fern\u00e1ndez G\u00f3mez, Ana Pont\u00f3n, Carmela Silva e Marta Lois."}
{"id": "392340", "revid": "12452", "url": "https://gl.wikipedia.org/wiki?curid=392340", "title": "Armamentarium (Delft)", "text": ""}
{"id": "392341", "revid": "12452", "url": "https://gl.wikipedia.org/wiki?curid=392341", "title": "Koninklijk Nederlands Legermuseum", "text": ""}
{"id": "392346", "revid": "23204", "url": "https://gl.wikipedia.org/wiki?curid=392346", "title": "Escola Superior de Cine e Audiovisuais de Catalu\u00f1a", "text": "A Escola Superior de Cine e Audiovisuais de Catalu\u00f1a (en ) \u00e9 unha escola de cine de Terrasa. A ESCAC fundouse en Barcelona en 1994 a partir dos estudos do Centre Calassan\u00e7 de formaci\u00f3n profesional. Est\u00e1 adscrita \u00e1 Universidade de Barcelona e no presente dir\u00edxea o produtor de cine Sergi Casamitjana.\nDende a s\u00faa fundaci\u00f3n, centos de alumnos dunha vintena de nacionalidades diferentes pasaron polas s\u00faas aulas. Entre os seus graduados, destacan Juan Antonio Bayona, Kike Ma\u00edllo, Mar Coll, Javier Ruiz Caldera, \u00d3scar Faura, Mar\u00e7al For\u00e9s, Aina Calleja, Carlos Catal\u00e1n, Oriol Capel, Bet Rourich ou Diana Toucedo."}
{"id": "392348", "revid": "23204", "url": "https://gl.wikipedia.org/wiki?curid=392348", "title": "Escola Superior de Cinema i Audiovisuals de Catalunya", "text": ""}
{"id": "392358", "revid": "89787", "url": "https://gl.wikipedia.org/wiki?curid=392358", "title": "Santuario de Nosa Se\u00f1ora do Esplendor", "text": "O Santuario de Nosa Se\u00f1ora do Esplendor (en italiano: \"Santuario della Madonna dello Splendore\") \u00e9 unha igrexa que se atopa en Giulianova, comuna de Italia localizada na provincia de Teramo.\nSituada na Diocese de Teramo-Atri, at\u00f3pase a catro quil\u00f3metros do centro da cidade, na \"Strada Statale 16\".\nHistoria.\nFoi constru\u00eddo ao redor da Casa de Mar\u00eda Inmaculada, onde os apuchinos recibiron a terra da familia Acquaviva. A igrexa est\u00e1 en forma de cruz latina e est\u00e1 decorada con grandes cadros realizados en 1954 por Alfonso Tentarelli segundo o proxecto do pai Juan Lerario. Na igrexa hai unha estatua de madeira do s\u00e9culo XV de autor desco\u00f1ecido, que representa a Virxe do Esplendor con Xes\u00fas meni\u00f1o bendicindo. O 15 de agosto de 1914, foi colocada na cabeza da Virxe unha coroa de prata dourada, feita por artes\u00e1ns da familia Migliori. Ao redor de 1950, a estatua foi rodeada de raios, como s\u00edmbolo da luz divina e colocada nun pedazo de \u00e1rbore para lembrar a oliveira na que apareceu en 1557.\nA praza de recepci\u00f3n dos peregrinos est\u00e1 dominada por unha grande estatua de bronce de Cristo coa inscrici\u00f3n \"EGO SUM VIA VERITAS ET VITA\" (Eu son o cami\u00f1o, a verdade e a vida).\nAo longo de V\u00eda Bertolino, unha monumental Viacrucis en bronce foi erguida por Ubaldo Ferretti."}
{"id": "392359", "revid": "22570", "url": "https://gl.wikipedia.org/wiki?curid=392359", "title": "Mamihlapinatapai", "text": "Mamihlapinatapai \u00e9 considerada a palabra m\u00e1is sucinta do mundo segundo o Libro Guinness dos R\u00e9cords. Prov\u00e9n da lingua y\u00e1mana e o seu significado \u00e9 \"unha mirada entre d\u00faas persoas, cada unha das cales espera que a outra comece unha acci\u00f3n que ambas as d\u00faas desexan, mais que ningunha se anima a iniciar ou suxerir\"."}
{"id": "392362", "revid": "89787", "url": "https://gl.wikipedia.org/wiki?curid=392362", "title": "Paco Ledo", "text": "Francisco Ledo L\u00f3pez, m\u00e1is co\u00f1ecido como Paco Ledo, nado en Mariz (Chantada) o 11 de febreiro de 1952, \u00e9 un gandeiro e poeta en lingua galega.\nTraxectoria.\nPaco Ledo traballou de gandeiro na contorna do seu concello natal ata a s\u00faa xubilaci\u00f3n en 2012. A s\u00faa poes\u00eda \u00e9 popular, labrega, rural e fai referencia \u00e1s serras chantadinas, \u00e1s ribeiras, \u00e1s tradici\u00f3ns da Ribeira Sacra.\nParticipa no Roteiro das Artes-Internacional con publicaci\u00f3ns colectivas en Mozambique, Brasil etc.. En 1977 publicou \"Poes\u00eda dun labrego\", 53 poemas con limiar de Xos\u00e9 Moreiras Santiso: En 1978 e 1979 publicou varios poemas na revista \"Norte de Castilla\". Tam\u00e9n colaborou coa revista \"Xistral\" e o xornal \"El Progreso\".\nEn 2011 publicou en Internet \"Poemas\" baixo o pseud\u00f3nimo de Mart\u00edn do Pacio e con pr\u00f3logo de Celso Almu\u00ed\u00f1a:\nDe 2016 \u00e9 \"Nos cumes do c\u00e1ntico\", do que di Xos\u00e9 Lois Garc\u00eda Fern\u00e1ndez, autor do pr\u00f3logo: \nParticipou con poemas seus en:"}
{"id": "392363", "revid": "1131", "url": "https://gl.wikipedia.org/wiki?curid=392363", "title": "Capela de Santo Hip\u00f3lito (Delft)", "text": "A\u00a0Capela de Santo Hip\u00f3lito\u00a0(neerland\u00e9s:\u00a0\"Sint-Hippolytuskapel\") \u00e9 unha\u00a0capela\u00a0situada ao p\u00e9 da canle Oude Delft, na\u00a0cidade\u00a0surholandesa de Delft. \u00c9 un dos\u00a0edificios\u00a0m\u00e1is antigos da cidade e desde\u00a01967\u00a0ten a consideraci\u00f3n de monumento nacional dos\u00a0Pa\u00edses Baixos\u00a0(Rijksmonument).\nHistoria.\nA\u00a0igrexa, de\u00a0estilo g\u00f3tico, constru\u00eduse arredor do ano\u00a01400, no lado\u00a0oeste\u00a0da cidade vella de Delft, onde confl\u00fae a s\u00faa\u00a0canle\u00a0principal coa r\u00faa \"Nieuwstraat\".\u00a0Ata a\u00a0Reforma, a\u00a0Igrexa Vella\u00a0(\"Oude Kerk\")\u00a0estivo consagrada a\u00a0Santo Hip\u00f3lito, patr\u00f3n da cidade, e o nome da capela prov\u00e9n do\u00a0barrio\u00a0da cidade. \nNo momento da s\u00faa fundaci\u00f3n, era unha parte da comunidade relixiosa feminina xa existente, similar a un\u00a0mosteiro, co nome de Casa das Irm\u00e1s do Esp\u00edrito Santo (\"Heilige Geestzusterhuis\").\u00a0\nFoi constru\u00edda sobre os\u00a0alicerces\u00a0dunha capela anterior e\u00a0consagrouse\u00a0en\u00a01412. En\u00a01536\u00a0resultou gravemente danada por un lume e foi restaurada posteriormente.\u00a0\nEn\u00a01572, durante a Reforma, baleirouse todo o interior da capela e retir\u00e1ronse da s\u00faa\u00a0torre\u00a0o\u00a0reloxo\u00a0e a\u00a0cruz. Despois de\u00a01581\u00a0pasou a utilizarse como\u00a0almac\u00e9n, a\u00ednda que unha parte da capela se segu\u00eda a utilizar para os\u00a0servizos relixiosos\u00a0polos\u00a0protestantes.\nEntre\u00a01910\u00a0e\u00a01924\u00a0a capela tivo varias restauraci\u00f3ns, coa conseguinte alteraci\u00f3n do dese\u00f1o da s\u00faa\u00a0fachada, facendo que esta resultase m\u00e1is semellante \u00e1 orixinal, ademais de engad\u00edrselle un andar, co que se ampliou a s\u00faa superficie \u00fatil ao dobre.\u00a0Desde\u00a01924\u00a0e ata a construci\u00f3n do novo\u00a0campus\u00a0da\u00a0Universidade de Tecnolox\u00eda de Delft\u00a0en\u00a01966, as cerimonias de\u00a0doutoramento\u00a0da\u00a0universidade\u00a0celebr\u00e1banse nesta capela.\u00a0\nEn\u00a01972, a s\u00faa titularidade foi transferida \u00e1\u00a0Igrexa cat\u00f3lica\u00a0que a utiliza para os seus servizos relixiosos desde o\u00a030 de xullo\u00a0dese ano.\u00a0"}
{"id": "392365", "revid": "98629", "url": "https://gl.wikipedia.org/wiki?curid=392365", "title": "Crema, Italia", "text": "Crema \u00e9 unha localidade e \"comuna\" italiana da provincia de Cremona, na rexi\u00f3n da Lombard\u00eda, con 34.359 habitantes.\nSituaci\u00f3n.\nCrema est\u00e1 situada no centro da Lombard\u00eda, preto da fronteira entre as provincias de Cremona e Lodi. Est\u00e1 situada \u00e1s beiras do r\u00edo Serio."}
{"id": "392366", "revid": "65337", "url": "https://gl.wikipedia.org/wiki?curid=392366", "title": "Sint-Hippolytuskapel", "text": ""}
{"id": "392367", "revid": "89787", "url": "https://gl.wikipedia.org/wiki?curid=392367", "title": "Pobo y\u00e1mana", "text": "Os y\u00e1mana tam\u00e9n chamados yaghan ou tequenica, son un dos pobos ind\u00edxenas do Cono Sur, e son considerados o pobo m\u00e1is meridional do mundo. O seu territorio tradicional as illas \u00f3 sur da Illa Grande da Terra do Fogo, estendendo a s\u00faa presenza no Cabo de Fornos. Habitan ese lugar dende hai 10\u00a0000 anos.\nNo s\u00e9culo XIX, eran co\u00f1ecidos como \"fueguinos\", pero no presente ese termo \u00e9 rexeitado xa que non distingue entre os diferentes pobos de Terra de Fogo (por exemplo, os selk'nam habitan a parte norte da Terra de Fogo). Case non quedan y\u00e1mana que falen a lingua y\u00e1mana (tam\u00e9n co\u00f1ecida como yaghan), que \u00e9 considerada unha lingua illada, xa que a maior\u00eda fala o castel\u00e1n. Cristina Calder\u00f3n, finada o 16 de febreiro de 2022 e que que viv\u00eda no territorio de Chile, foi co\u00f1ecida por ser a derradeira y\u00e1mana que falou a s\u00faa lingua.\nOs y\u00e1mana eran tradicionalmente n\u00f3mades, e cazadores recolectores. Viaxaban en canoas entre as illas para recoller alimentos: os homes cazaban le\u00f3ns mari\u00f1os, mentres que as mulleres recoll\u00edan mariscos."}
{"id": "392369", "revid": "23204", "url": "https://gl.wikipedia.org/wiki?curid=392369", "title": "Y\u00e1mana", "text": ""}
{"id": "392370", "revid": "23204", "url": "https://gl.wikipedia.org/wiki?curid=392370", "title": "Pobo yaghan", "text": ""}
{"id": "392371", "revid": "23204", "url": "https://gl.wikipedia.org/wiki?curid=392371", "title": "Yaghan", "text": ""}
{"id": "392372", "revid": "23204", "url": "https://gl.wikipedia.org/wiki?curid=392372", "title": "Pobo tequenica", "text": ""}
{"id": "392375", "revid": "23204", "url": "https://gl.wikipedia.org/wiki?curid=392375", "title": "Lingua y\u00e1mana", "text": "A lingua y\u00e1mana tam\u00e9n co\u00f1ecida como yaghan e H\u00e1usi K\u00fata, \u00e9 unha das linguas ind\u00edxenas da Terra de Fogo, falada tradicionalmente polo pobo y\u00e1mana. Est\u00e1 considerada unha lingua illada, malia que alg\u00fans ling\u00fcistas tentaron relacionala co kaw\u00e9sqar e as linguas chon. O y\u00e1mana tam\u00e9n foi falado por un breve per\u00edodo na illa Keppel das Illas Malvinas nun asentamento misioneiro.\nDespois da morte de Emelinda Acu\u00f1a \u00f3s 84 anos (1921 \u2013 12 de outubro de 2005), e da morte de Cristina Calder\u00f3n de Villa Ukika na illa Navarino, (a mi\u00fado \u00e9 co\u00f1ecida sinxelamente como \"Abuela\") o 16 de febreiro de 2022, o y\u00e1mana \u00e9 unha lingua morta. Calder\u00f3n era a cu\u00f1ada de Acu\u00f1a."}
{"id": "392376", "revid": "23204", "url": "https://gl.wikipedia.org/wiki?curid=392376", "title": "Lingua yaghan", "text": ""}
{"id": "392377", "revid": "197", "url": "https://gl.wikipedia.org/wiki?curid=392377", "title": "Siciliano", "text": ""}
{"id": "392378", "revid": "23204", "url": "https://gl.wikipedia.org/wiki?curid=392378", "title": "H\u00e1usi K\u00fata", "text": ""}
{"id": "392379", "revid": "98629", "url": "https://gl.wikipedia.org/wiki?curid=392379", "title": "Grand Hotel (filme de 1932)", "text": "Grand Hotel \u00e9 un filme estadounidense de Metro-Goldwyn-Mayer dirixido por Edmund Goulding. O gui\u00f3n \u00e9 obra de William A. Drake e bas\u00e9ase na obra de 1930 de Drake, que fixo unha adaptaci\u00f3n da novela \"Menschen im Hotel\" de Vicki Baum. At\u00e9 o presente, \u00e9 o \u00fanico filme que ga\u00f1ou o \u00d3scar \u00f3 mellor filme sen estar nomeado en ningunha outra categor\u00eda."}
{"id": "392380", "revid": "89787", "url": "https://gl.wikipedia.org/wiki?curid=392380", "title": "Camairago", "text": "Camairago (\"Camir\u00e0g\" en dialecto lodigiano) \u00e9 un concello de 656 habitantes, na provincia de Lodi, na rexi\u00f3n da Lombard\u00eda (Italia). Fica a 25 quil\u00f3metros ao sur de Lodi.\nMonumentos.\nA dous quil\u00f3metros ao sur do concello, no medio dos campos, enc\u00f3ntrase o santuario de Nosa Se\u00f1ora da Fuente."}
{"id": "392384", "revid": "98629", "url": "https://gl.wikipedia.org/wiki?curid=392384", "title": "Cavalcade (filme de 1933)", "text": "Cavalcade \u00e9 un filme estadounidense dirixido por Frank Lloyd que se estreou en 1933. O gui\u00f3n \u00e9 obra de Reginald Berkeley e Sonya Levien e bas\u00e9ase na obra hom\u00f3nima de No\u00ebl Coward. Est\u00e1 protagonizado por Diana Wynyard e Clive Brook.\nO filme ga\u00f1ou tres Premios Oscar na 6\u00aa edici\u00f3n dos premios, inclu\u00edndo o de mellor filme e mellor director."}
{"id": "392386", "revid": "1131", "url": "https://gl.wikipedia.org/wiki?curid=392386", "title": "Convento de Santa B\u00e1rbara de Delft", "text": "O Convento de Santa B\u00e1rbara\u00a0(en neerland\u00e9s: \"Sint-Barbaraklooster\") \u00e9 un antigo convento\u00a0dos Pa\u00edses Baixos, sito ao p\u00e9 da canle Oude Delft, na cidade surholandesa de\u00a0Delft.\u00a0O edificio pasou a ter un uso civil e na actualidade util\u00edzao como sede social a Asociaci\u00f3n de Estudantes Cat\u00f3licos Sanctus Virgilius -Virgiel- (\"Katholieke Studenten Vereniging Sanctus Virgilius -Virgiel-\"). O edificio foi declarado en 1967 monumento nacional dos Pa\u00edses Baixos (\"rijksmonument\").\nHistoria.\nAlgunhas das monxas franciscanas que abandonaran o veci\u00f1o\u00a0convento de Santa \u00c1dega\u00a0tras a Reforma protestante, durante a segunda metade do s\u00e9culo XVI, quixeron establecer un novo convento noutro edificio da mesma cidade vella de Delft, para o cal escolleron un antigo mosteiro constru\u00eddo en 1405 que sufrira danos moi importantes no incendio da cidade en 1536 e que fora posteriormente reconstru\u00eddo no mesmo lugar.\u00a0\nEn 1572, tras a derrota e a prohibici\u00f3n do catolicismo\u00a0nos Pa\u00edses Baixos, o novo edificio perdeu definitivamente a funci\u00f3n relixiosa e pasou a ter diferentes usos intercalados co de almac\u00e9n de artillar\u00eda, que se desenvolveu durante boa parte dos s\u00e9culos XVI e XVII.\nEn 1910, a funci\u00f3n de orfanato, que se vi\u00f1era desenvolvendo xa desde finais do s\u00e9culo XVI, desapareceu e o edificio caeu en desuso, ata que en 1949 se estableceu al\u00ed a asociaci\u00f3n estudantil que hoxe mant\u00e9n no antigo convento a s\u00faa sede."}
{"id": "392389", "revid": "23204", "url": "https://gl.wikipedia.org/wiki?curid=392389", "title": "Pobo wayampi", "text": "Os wayampi son un pobo ind\u00edxena que habita na fronteira sueste da G\u00fciana Francesa, na converxencia dos r\u00edos Camopi e Oyapock, as\u00ed como nas concas dos r\u00edos Amapari e Carapanatuba, na parte central dos estados de Amap\u00e1 e Par\u00e1, no Brasil. O n\u00famero aproximado de wayampi \u00e9 duns 1\u00a0615 individuos repartidos en once vilas. Arredor de 710 viven na G\u00fciana Francesa en tres vilas, e 905 no Brasil en oito vilas."}
{"id": "392392", "revid": "23204", "url": "https://gl.wikipedia.org/wiki?curid=392392", "title": "Wayampi", "text": ""}
{"id": "392393", "revid": "102241", "url": "https://gl.wikipedia.org/wiki?curid=392393", "title": "Lingua wayampi", "text": "O wayampi \u00e9 unha lingua da familia tup\u00ed-guaran\u00ed falada polo pobo wayampi. \u00c9 falada por 530 persoas no Brasil e por unhas 650 na G\u00fciana Francesa."}
{"id": "392394", "revid": "5863", "url": "https://gl.wikipedia.org/wiki?curid=392394", "title": "Ram\u00f3n Fern\u00e1ndez Gacio", "text": "Ram\u00f3n Fern\u00e1ndez Gacio, nado en Mondo\u00f1edo e finado en Lugo o 21 de maio de 2003, foi un perito agr\u00edcola e pol\u00edtico galego.\nTraxectoria.\nEstudou o bacharelato no Instituto de Mondo\u00f1edo, do que despois foi profesor e director. Nas primeiras elecci\u00f3ns democr\u00e1ticas encabezou a candidatura de UCD e foi elixido alcalde de Mondo\u00f1edo con maior\u00eda absoluta. Nas municipais de 1983 encabezou a candidatura de Coalici\u00f3n Galega que obtivo catro concelleiros. Morreu en Mondo\u00f1edo aos 67 anos.\nVida persoal.\nCasou con Chelo Rodr\u00edguez Rey."}
{"id": "392396", "revid": "85894", "url": "https://gl.wikipedia.org/wiki?curid=392396", "title": "Lu\u00eds Rego Valcarce", "text": "Lu\u00eds Isidoro Rego Valcarce, nado en Mondo\u00f1edo o 19 de setembro de 1968, \u00e9 un avogado e pol\u00edtico galego do PPdeG.\nTraxectoria.\nFillo de Emma Valcarce Pesta\u00f1a. Nas elecci\u00f3ns municipais de 1999 encabezou a candidatura do PPdeG e foi elixido alcalde de Mondo\u00f1edo con maior\u00eda absoluta. Nas municipais de 2003 volveu ser elixido alcalde tam\u00e9n con maior\u00eda absoluta."}
{"id": "392397", "revid": "1888", "url": "https://gl.wikipedia.org/wiki?curid=392397", "title": "Lu\u00eds Isidoro Rego Valcarce", "text": ""}
{"id": "392399", "revid": "22795", "url": "https://gl.wikipedia.org/wiki?curid=392399", "title": "Al\u00famina", "text": ""}
{"id": "392400", "revid": "23204", "url": "https://gl.wikipedia.org/wiki?curid=392400", "title": "Jos\u00e9 Luis L\u00f3pez Sangil", "text": "Jos\u00e9 Luis L\u00f3pez Sangil, nado na Coru\u00f1a o e finado na mesma cidade o , foi un enxe\u00f1eiro industrial e historiador galego.\nTraxectoria.\nPrimeiros anos.\nFixo os seus primeiros estudos no colexio coru\u00f1\u00e9s de \"Cristo Rey\", dos Maristas, e cursou a s\u00faa carreira de enxe\u00f1eiro industrial na Escola T\u00e9cnica Superior de Enxe\u00f1eiros Industriais de Barcelona.\nCasou en Plasencia en 1967 con Carmen Garc\u00eda \u00c1lvarez coa que tivo tres fillos.\nCarreira profesional como enxe\u00f1eiro.\nToda a s\u00faa vida profesional xirou en torno ao mundo das f\u00e1bricas de aluminio, inicialmente na f\u00e1brica de Pechiney, situada na vila de Saint-Jean-de-Maurienne comuna francesa do departamento de Savoia, na rexi\u00f3n Auvernia-R\u00f3dano-Alpes.\nEn anos posteriores foi xefe de proxecto e encargado da posta en marcha da f\u00e1brica de al\u00famina-aluminio en San Cibrao, Cervo (Lugo) e, posteriormente, foi o director de dita planta at\u00e9 1985, ano no que se trasladou \u00e1 s\u00faa cidade natal, onde se incorporou como director da f\u00e1brica de aluminio primario de Inespal, no pol\u00edgono industrial A Grela - Bens.\nTerminou a s\u00faa carreira profesional en 2002 como director t\u00e9cnico para as f\u00e1bricas de aluminio espa\u00f1olas.\nFoi decano do Colexio Oficial de Enxe\u00f1eiros Industriais de Galicia, presidente da Asociaci\u00f3n de Enxe\u00f1eiros Industriais de Galicia e patrono fundador do Instituto Tecnol\u00f3xico de Galicia. As\u00ed mesmo, e como afeccionado, foi presidente da Asociaci\u00f3n de Amigos del Ferrocarril da Coru\u00f1a.\nTraballos como historiador.\nDe maneira paralela \u00e1 s\u00faa carreira profesional cabe destacar a s\u00faa afecci\u00f3n aos temas relacionados coa historia e a arte medieval de Galicia, fundamentalmente dos s\u00e9culos XI e XII, temas sobre os que chegou a reunir unha das bibliotecas especializada m\u00e1is importantes e extensas de Galicia.\nPublicou m\u00e1is de 45 traballos sobre o monacato galego. A s\u00faa obra culminou con dous dos m\u00e1is importantes; o primeiro deles o libro sobre o Mosteiro de Santa Mar\u00eda de Monfero. Despois de varios anos de rigoroso traballo e investigaci\u00f3n de diversas fontes documentais en pergameo escribiu un estudo xeneal\u00f3xico sobre a familia Froilaz-Traba (2002, e 2\u00aa edici\u00f3n en 2005) familia que usou como base para narrar as vidas e xenealox\u00edas de personaxes importantes e influentes, e pouco estudados at\u00e9 ese momento, da nobreza altomedieval galega dos s\u00e9culos XI e XII.\nFoi fundador e presidente da Asociaci\u00f3n Cultural de Estudos Hist\u00f3ricos de Galicia, e acad\u00e9mico numerario da Academia Auriense Mindoniense de San Rosendo.\nMorte.\nFaleceu na Coru\u00f1a o , \u00e1 idade de setenta e sete anos, como consecuencia dunha longa enfermidade cr\u00f3nica."}
{"id": "392401", "revid": "23204", "url": "https://gl.wikipedia.org/wiki?curid=392401", "title": "Emma Valcarce Pesta\u00f1a", "text": "Emma Pilar Valcarce Pesta\u00f1a, nada en Lugo en 1927, \u00e9 unha farmac\u00e9utica e pol\u00edtica galega do PPdeG.\nTraxectoria.\nLicenciada en Farmacia pola Universidade de Santiago de Compostela, estudou tam\u00e9n maxisterio e exerceu como mestra no Courel. Dende 1968 rexentou unha farmacia en Mondo\u00f1edo. Foi profesora do Instituto de Mondo\u00f1edo. Nas elecci\u00f3ns municipais de 1987 encabezou a candidatura de Alianza Popular que obtivo cinco concelleiros e foi elixida alcaldesa de Mondo\u00f1edo. Nas municipais de 1991 encabezou a candidatura do PPdeG e foi elixida alcaldesa con maior\u00eda absoluta. Formou parte da Asociaci\u00f3n Amigos de la Ciudad de Mondo\u00f1edo.\nVida persoal.\nCasou con Hermes Rego Mart\u00ednez e foi nai de seis fillos, Hermes, Emma Pilar, Jos\u00e9 Ram\u00f3n, Mar\u00eda Isabel, Mar\u00eda Fernanda e Lu\u00eds Rego Valcarce."}
{"id": "392402", "revid": "6939", "url": "https://gl.wikipedia.org/wiki?curid=392402", "title": "Mar\u00eda Francisca de Isla Losada", "text": ""}
{"id": "392412", "revid": "23204", "url": "https://gl.wikipedia.org/wiki?curid=392412", "title": "Pobo yuchi", "text": "Os yuchi ou coyaha son un pobo ind\u00edxena que tradicionalmente viv\u00eda \u00f3 leste do val do r\u00edo Tennessee, en Tennessee, no s\u00e9culo XVI. Os yuchi eran co\u00f1ecidos como construtores de mont\u00edculos. Durante o s\u00e9culo XVII, mov\u00e9ronse \u00f3 sur at\u00e9 Alabama, Xeorxia e Carolina do Sur. Despois de sufrir moitas baixas polas doenzas epid\u00e9micas e a guerra no s\u00e9culo XVIII, os yuchi sobreviventes foron trasladados \u00f3 Territorio indio na d\u00e9cada de 1830, xunto cos seus aliados os muscogee creek. Alg\u00fans dos poucos que quedaron en Florida formaron parte da tribo seminole de Florida.\nNo presente, os yuchi viven no nordeste da \u00e1rea de Oklahoma, onde moitos est\u00e1n federalmente reco\u00f1ecidos dentro da naci\u00f3n muscogee creek ou doutras tribos como os absentee-shawnee e os cherokee."}
{"id": "392413", "revid": "23204", "url": "https://gl.wikipedia.org/wiki?curid=392413", "title": "Pobo coyaha", "text": ""}
{"id": "392414", "revid": "23204", "url": "https://gl.wikipedia.org/wiki?curid=392414", "title": "Yuchi", "text": ""}
{"id": "392420", "revid": "23204", "url": "https://gl.wikipedia.org/wiki?curid=392420", "title": "Un home para a eternidade", "text": "Un home para a eternidade (en ) \u00e9 un filme brit\u00e1nico baseado na obra hom\u00f3nima de Robert Bolt e que foi adaptada \u00e1 gran pantalla polo mesmo Bolt. Foi dirixido Fred Zinnemann e estreouse o 12 de decembro de 1966. \"Un home para a eternidade\" foi un \u00e9xito de recadaci\u00f3n e de cr\u00edtica. Ga\u00f1ou seis \u00d3scars na 39\u00aa edici\u00f3n dos premios, inclu\u00edndo o de mellor filme, mellor director e mellor actor. Tam\u00e9n ga\u00f1ou o Globo de Ouro \u00f3 mellor filme dram\u00e1tico e os BAFTA a mellor filme e mellor filme brit\u00e1nico.\nEstreouse en galego o 24 de abril de 2000 a trav\u00e9s da TVG."}
{"id": "392421", "revid": "23204", "url": "https://gl.wikipedia.org/wiki?curid=392421", "title": "A Man for All Seasons (filme de 1966)", "text": ""}
{"id": "392433", "revid": "1410", "url": "https://gl.wikipedia.org/wiki?curid=392433", "title": "Biblioteca da Universidade da Coru\u00f1a", "text": "A Biblioteca da Universidade da Coru\u00f1a \u00e9 un servizo pertencente \u00e1 Universidade da Coru\u00f1a (UDC). Tr\u00e1tase dunha unidade funcional de xesti\u00f3n de recursos de informaci\u00f3n que d\u00e1 soporte ao estudo, \u00e1 docencia e \u00e1 investigaci\u00f3n, mediante a adquisici\u00f3n, a organizaci\u00f3n e o procesamento dos fondos bibliogr\u00e1ficos e documentais\nEstrutura.\nEstrut\u00farase como un sistema bibliotecario \u00fanico , descentralizado en bibliotecas de centros e coordinado a trav\u00e9s do Servizo de Biblioteca. Est\u00e1 formado por 17 puntos de servizo entre os campus de Serantes e o da Coru\u00f1a:\nColecci\u00f3n.\nA colecci\u00f3n da biblioteca est\u00e1 formada por m\u00e1is de 850.000 libros, 89.000 libros electr\u00f3nicos e 49.600 documentos noutros formatos, como mapas, microformas, DVD etc. Conta tam\u00e9n con m\u00e1is de 9.200 revistas en papel e 24.500 en formato dixital, ademais de dar acceso a aproximadamente 60 bases de datos que abarcan t\u00f3dalas disciplinas cient\u00edficas.\nEntre os seus fondos destaca a Biblioteca-Arquivo Teatral Francisco Pillado Mayor, dedicada ao escritor e reputado investigador teatral galego Francisco Pillado Mayor. Tr\u00e1tase dun fondo bibliogr\u00e1fico especializado en teatro, constitu\u00eddo tanto polos libros e revistas doadas por Francisco Pillado como por outros comprados pola UDC, e que se atopa na Biblioteca da Facultade de Filolox\u00eda. Todo o fondo da Biblioteca-Arquivo p\u00f3dese consultar v\u00eda web no cat\u00e1logo da biblioteca; ademais, no Repositorio da Universidade (RUC), dentro do seu apartado \"Colecci\u00f3ns especiais\" est\u00e1 accesible a imaxe dixitalizada da totalidade da colecci\u00f3n de carteis e fotograf\u00edas.\nServizos.\nOs principais servizos que ofrece a biblioteca son: Informaci\u00f3n xeral, pr\u00e9stamos de libros e documentos as\u00ed como lectores de libros electr\u00f3nicos e de ordenadores port\u00e1tiles, cursos de iniciaci\u00f3n e formaci\u00f3n para o alumnado e servizos varios en li\u00f1a.\nA biblioteca ten presenza nas redes sociais (Facebook, Twitter, Pinterest, Scoop, Google+, Youtube, Flickr ou Instagram)."}
{"id": "392436", "revid": "89787", "url": "https://gl.wikipedia.org/wiki?curid=392436", "title": "Monique Wittig", "text": "Monique Wittig, nada en Dannemarie, no departamento franc\u00e9s do Alto Rin o 13 de xullo de 1935 e finada o 3 de xaneiro de 2003 en Tucson (Arizona, Estados Unidos), foi unha escritora francesa e te\u00f3rica feminista, que fixo achegas fundamentais ao lesbofeminismo, a\u00ednda que erroneamente \u00e9 considerada unha autora precursora da teor\u00eda queer.\nTraxectoria.\nMonique Wittig naceu en 1935 en Dannemarie, no Alto Rin, Francia. No 1950 mudouse a Par\u00eds para estudar na Sorbona. No 1964 publicou a s\u00faa primeira novela, \"L'Opoponax\", coa que captou a atenci\u00f3n en Francia. Despois de que a novela fose traducida ao ingl\u00e9s, Wittig acadou reco\u00f1ecemento internacional. Foi unha das fundadoras do \"Mouvement de Lib\u00e9ration des Femmes\" (MLF) (Movemento de Liberaci\u00f3n das Mulleres). No 1969 publicou o que se cataloga como o seu traballo influente, \"Les Guerilleres\" (As Guerrilleiras), o cal \u00e9 hoxe considerado como revolucionario e unha fonte de controversia para as pensadoras feministas e lesbianas arredor do mundo. A s\u00faa publicaci\u00f3n tam\u00e9n \u00e9 considerada como un feito fundacional do feminismo franc\u00e9s.\nWittig consegue o seu doutoramento na Ecole des Hautes Etudes en Sciences Sociales, despois de completar a s\u00faa tese \"Le Chantier litt\u00e9raire\". Wittig foi unha figura central do movemento l\u00e9sbico e feminista en Francia. No 1971, foi membro fundador do grupo \"Gouines rouges\" (\"Tortilleiras vermellas\"), o primeiro grupo l\u00e9sbico en Par\u00eds. Tam\u00e9n estivo envolta en \"F\u00e9ministes R\u00e9volutionnaires\" (\"Feministas revolucionarias\"), un grupo feminista radical. Publicou outros traballos, alg\u00fan dos cales incl\u00fae no 1973 \"Le Corps lesbien\" (O corpo l\u00e9sbico) e no 1976 \"Brouillon pour un dictionnaire des amantes\" coa s\u00faa compa\u00f1eira, Sande Zeig, coautora.\nNo 1976 Wittig e Zeig mud\u00e1ronse aos Estados Unidos, onde Wittig se centrou en producir teor\u00eda feminista. Os seus traballos, categorizados como ensaios filos\u00f3ficos, como \u00e9 o caso de \"The Straight Mind\", explora as interconexi\u00f3ns e intersecci\u00f3ns do feminismo, lesbianismo e a forma literaria. Foi investigadora visitante en varias universidade estadounidenses, entre elas a Universidade de California en Berkeley, Vassar College e a Universidade de Arizona en Tucson. Wittig morreu dun ataque ao coraz\u00f3n o 3 de xaneiro de 2003.\nTeor\u00edas.\nAs s\u00faas teor\u00edas, sobre todo fundacionais do lesbofeminismo, parten de postulados feministas e m\u00e1is a\u00ednda de feministas lesbianas. A pesar de que foron adaptadas e retomadas desde a teor\u00eda queer, en realidade inscr\u00edbense dentro do materialismo franc\u00e9s, pois apuntan \u00e1 afirmaci\u00f3n de que a categor\u00eda de sexo \u00e9 unha categor\u00eda social e non natural nin biol\u00f3xica. A relaci\u00f3n de poder \u00e9 a que crea a categor\u00eda de sexo, e non ao rev\u00e9s. Neste sentido, \u00e9 a relaci\u00f3n de escravitude cara aos homes o que define as mulleres como clase. Tam\u00e9n explora as relaci\u00f3ns de significado nun contexto en que foron os homes os que definen o mundo desde a relaci\u00f3n de si co mundo mesmo.\nUnha das s\u00faas achegas fundamentais \u00e9 o entendemento da heterosexualidade como un r\u00e9xime pol\u00edtico, un modo de entender e organizar o mundo, e non como unha orientaci\u00f3n, preferencia ou pr\u00e1ctica sexual. O materialismo franc\u00e9s retomado polas feministas, contin\u00faa coa postura de que toda idea e categor\u00eda \u00e9 cultural, \u00e9 dicir, \u00e9 constru\u00edda socialmente e non hai categor\u00edas neutrais. \u00c9 a relaci\u00f3n de poder a que determina esas categor\u00edas, por iso o entendemento dos homes e as mulleres como clase, e non como grupos biol\u00f3xicos.\nTam\u00e9n fai un estudo respecto da funci\u00f3n da linguaxe: afirma que a lingua perpet\u00faa a distinci\u00f3n cl\u00e1sica do poder e toda definici\u00f3n que dela se desprenda; \u00e9 dicir, a lingua est\u00e1 a disposici\u00f3n do masculino hexem\u00f3nico para clasificar, baixo o xu\u00edzo deste mesmo, todo aquilo que se relacione con el. O grupo de recompilaci\u00f3ns \"O pensamento heterosexual\" apunta a unha cr\u00edtica forte ao sistema tradicional hexem\u00f3nico heterosexual como marco simb\u00f3lico de interpretaci\u00f3n do mundo. Neste sentido, todo o creado desde o pensamento heterosexual responde \u00e1 mesma l\u00f3xica, inclu\u00edndo a idea da homosexualidade que tam\u00e9n \u00e9 constru\u00edda desde este pensamento.\nProduciu a s\u00faa teor\u00eda en conxunto con outras feministas materialistas, como Colette Guillaumin, Nicole Claude-Mathieu e Paola Tabet, con quen publicou durante os anos 70 a revista Nouvelles Questions F\u00e9ministes."}
{"id": "392439", "revid": "98629", "url": "https://gl.wikipedia.org/wiki?curid=392439", "title": "D\u00eda da resistencia ind\u00edxena", "text": "O D\u00eda da Resistencia Ind\u00edxena \u00e9 unha festividade oficial celebrada o 12 de outubro en Nicaragua, Venezuela e Navarra. Que coincide co D\u00eda da Raza ou D\u00eda da Hispanidade que se celebra noutros pa\u00edses de Am\u00e9rica e co D\u00eda da Festa Nacional, en Espa\u00f1a (D\u00eda do Pilar en Zaragoza).\nPa\u00edses.\nGuatemala.\nGuatemala tam\u00e9n celebra o d\u00eda da Resistencia dos Pobos Ind\u00edxenas.\nArxentina.\nExistiu en 2004 un proxecto para converter o d\u00eda doce de outubro en \"D\u00eda da Resistencia Ind\u00edxena\", a\u00ednda que non prosperou.\nNicaragua.\nO 12 de outubro Nicaragua conmemora o \"D\u00eda da Resistencia Ind\u00edxena, Negra e Popular\", unha data na que o pa\u00eds, de natureza multi\u00e9tnica, lembra o inicio da loita dos Pobos Orixinarios contra a dominaci\u00f3n colonial e a reivindicaci\u00f3n dos seus dereitos ancestrais.\nA xornada era anteriormente celebrada como \"\"D\u00eda da Raza\" e posteriormente \"D\u00eda da Hispanidade\"\", pero en outubro de 2007 o Ministerio de Educaci\u00f3n (MINED) acordou denominalo oficialmente \"D\u00eda da Resistencia Ind\u00edxena, Negra e Popular\" como parte das pol\u00edticas de inclusi\u00f3n e restituci\u00f3n de dereitos dos Pobos Orixinarios e a Rica Herdanza Cultural que legaron \u00e1 nacionalidade nicaraguana.\nPara conmemorar a data, tradicionalmente real\u00edzanse diversos eventos como demostraci\u00f3ns musicais, feiras, bailes, declamaciones e degustaci\u00f3ns gastron\u00f3micas de pratos e bebidas t\u00edpicas a base de millo (\"de masa de millo fixeron ao home\" -di O Popol Vuh libro da Cultura maya), que te\u00f1en como obxectivo manter vivo o patrimonio cultural destes pobos.\nEn Nicaragua hai claramente definidos dez grupos \u00e9tnicos, cuxa herdanza xunto a encontros e desencontros deu orixe a un pobo pintoresco, alegre e creativo en sentido xeral.\nO Estado nicaraguano reco\u00f1ece a existencia dos pobos ind\u00edxenas, que gozan dos dereitos e garant\u00edas consignados na Constituci\u00f3n, e no especial os de manter e desenvolver a s\u00faa identidade e cultura.\nAs\u00ed mesmo, a ter as s\u00faas propias maneiras de organizaci\u00f3n social e administrar os seus asuntos locais, as\u00ed como manter as formas comunais das s\u00faas terras e o goce, uso e goce das mesmas, todo de conformidade coa lei.\nVenezuela.\nA festividade orixinalmente conmemoraba o descubrimento de Am\u00e9rica nas viaxes de Cristovo Col\u00f3n, e foi declarada durante o goberno de Juan Vicente G\u00f3mez como festividade nacional baixo a denominaci\u00f3n de \"D\u00eda da Raza\". Pero este feito non era do agrado dalg\u00fans pol\u00edticos e pensadores da esquerda venezolana, que consideraban que a festividade exaltaba o colonialismo en detrimento da cultura e valores dos ind\u00edxenas Amerindios.\nA nova festividade proclamouse para conmemorar a resistencia dos nativos americanos contra os conquistadores. Foi decretada de tal modo polo presidente Hugo Ch\u00e1vez e sancionada pola Asemblea Nacional de Venezuela como festividade no decreto 2028, con data do 12 de outubro de 2002.\nDous anos despois do decreto, durante a segunda celebraci\u00f3n do \u201cD\u00eda da resistencia ind\u00edxena\u201d orixinouse unha soada controversia que involucrou a varias organizaci\u00f3ns pr\u00f3ximas ao goberno de Hugo Ch\u00e1vez, debido \u00e1 derriba dunha estatua de Cristovo Col\u00f3n na Praza Venezuela de Caracas."}
{"id": "392442", "revid": "23204", "url": "https://gl.wikipedia.org/wiki?curid=392442", "title": "Xi Jinping", "text": "X\u00ed J\u00ecnp\u00edng, en chin\u00e9s simplificado: \u4e60\u8fd1\u5e73; en chin\u00e9s tradicional: \u7fd2\u8fd1\u5e73 , nado en Pequ\u00edn\u00a0o\u00a015 de xu\u00f1o de 1953, \u00e9 un pol\u00edtico da Rep\u00fablica Popular da China e secretario xeral do Partido Comunista da China. Xi \u00e9 actualmente o principal membro do Secretariado do Partido Comunista Chin\u00e9s, o presidente da China, o director da Escola Central do Partido, e o m\u00e1is importante membro do Comit\u00e9 Permanente do Politburo, que \u00e9 o \u00f3rgano de control \"de facto\" do pa\u00eds.\nFillo do pol\u00edtico comunista Xi Zhongxun, Xi Jinping comezou s\u00faa carreira pol\u00edtica, na provincia de Fujian, e foi posteriormente escollido como xefe do partido na provincia veci\u00f1a de Zhejiang, e despois promovido a xefe do partido de Shanghai tras a dimisi\u00f3n de Chen Liangyu. Co\u00f1ecido polas s\u00faas posturas liberais, o duro combate \u00e1 corrupci\u00f3n e unha franqueza e abertura en canto a reformas pol\u00edticas e econ\u00f3micas, Xi Jinping \u00e9 o destacado l\u00edder emerxente da quinta xeraci\u00f3n de l\u00edderes da Rep\u00fablica Popular da China.\nAsumiu o cargo de Presidente da China o 14 de marzo de 2013, na principal sesi\u00f3n lexislativa do Congreso Nacional Popular.\nEn 2017, foi escollido por\u00a0\"The Economist\" o home m\u00e1is poderoso do mundo.\nTraxectoria.\nXi Jinping naceu o 1 de xu\u00f1o de 1953, en Pequ\u00edn, e a s\u00faa familia ten ra\u00edces ancestrais en Fuping, Weinan, provincia de Shanxi. \u00c9 o fillo m\u00e1is novo de Xi Zhongxun, un dos fundadores da guerrilla comunista en Shanxi e ex-viceprimeiro ministro do pa\u00eds. \u00c1 \u00e9poca do nacemento de Xi Jinping, o seu pai era o xefe do departamento de propaganda do Partido Comunista, e m\u00e1is tarde vicepresidente do Congreso Nacional do Pobo. Cando Xi ti\u00f1a 10 anos de idade, durante a Revoluci\u00f3n Cultural, o seu pai foi expurgado e foi enviado para traballar nunha f\u00e1brica en Luoyang, sendo prendido en 1968. Sen a protecci\u00f3n do seu pai, Xi Jinping foi traballar a\u00a0Yanchuan, Shanxi, en 1969, durante a Campa\u00f1a de Env\u00edo ao Campo de Mao Tse Tung. Xi Jinping converteuse en secretario do equipo de produci\u00f3n da rama local do Partido. Cando sa\u00edu, en 1975, el ti\u00f1a s\u00f3 22 anos. Preguntado respecto a esa experiencia pola televisi\u00f3n estatal chinesa, Xi lembrouna dicindo que \"foi emocionante. Foi comovedor. E cando os ideais da Revoluci\u00f3n Cultural non puideron ser realizados, esta transformouse nunha ilusi\u00f3n\". De 1975 a 1979, Xi estudou enxe\u00f1ar\u00eda qu\u00edmica na Universidade de Tsinghua.\nFormaci\u00f3n e personalidade.\nXi ten doutoramentos en enxe\u00f1ar\u00eda qu\u00edmica e ciencia pol\u00edtica.\nXi foi descrito nun 2011 nun artigo do Washington Post por aqueles que o co\u00f1ecen como \"pragm\u00e1tico, serio, cauteloso, traballador e discreto\".\u00a0Xi tam\u00e9n foi descrito como unha boa man na soluci\u00f3n de problemas e \"aparentemente desinteresado nas trampas do alto cargo\". Tam\u00e9n \u00e9 co\u00f1ecido por adorar filmes de Hollywood, como \"Saving Private Ryan\" e \"Infiltrados\", eloxiando tam\u00e9n o cineasta independente Jia Zhangke.\nVida persoal.\nXi casou coa famosa cantante folk chinesa Peng Liyuan (\u5f6d\u4e3d\u5a9b) en 1987. Peng Liyuan, un nome familiar na China, era moito m\u00e1is co\u00f1ecida para o p\u00fablico do Xi ata o seu ascenso pol\u00edtico. A parella frecuentemente viv\u00eda separada debido en gran parte \u00e1s s\u00faas distinguidas vidas profesionais. Te\u00f1en unha filla chamada Xi Mingze (\u4e60 \u660e\u6cfd), que estudou na Universidade Harvard no outono de 2010 cun pseud\u00f3nimo.\n\u00c9 co\u00f1ecido por ser fan\u00e1tico por f\u00fatbol. Incentivou a pr\u00e1ctica do mesmo no pa\u00eds, convertendo o deporte en obrigatorio nas escolas chinesas, al\u00e9n de constru\u00edr miles de campos de f\u00fatbol espallados polo pa\u00eds. Tam\u00e9n deu valor ao Campionato Chin\u00e9s de F\u00fatbol."}
{"id": "392445", "revid": "6939", "url": "https://gl.wikipedia.org/wiki?curid=392445", "title": "Modelo confederal", "text": ""}
{"id": "392449", "revid": "98629", "url": "https://gl.wikipedia.org/wiki?curid=392449", "title": "Illa King Christian", "text": "A Illa King Christian \u00e9 unha illa deshabitada do arquip\u00e9lago \u00e1rtico canadense nas Illas Sverdrup, unha parte do arquip\u00e9lago das Illas da Ra\u00ed\u00f1a Isabel, na rexi\u00f3n Qikiqtaaluk de Nunavut, Canad\u00e1. At\u00f3pase no oc\u00e9ano \u00c1rtico, a 13\u00b45\u00a0km da costa suroccidental da Illa de Ellef Ringnes, separados polo estreiro Danish.\nO primeiro europeo que visitou a illa foi Gunnar Isachsen en 1901. Vilhjalmur Stefansson trazou a s\u00faa costa sur en 1916.\nA illa ten unha superficie de 645\u00a0km\u00b2, mide 38\u00b48\u00a0km de longo e 25\u00b47\u00a0km de largo."}
{"id": "392474", "revid": "839", "url": "https://gl.wikipedia.org/wiki?curid=392474", "title": "Muammar al-Gaddafi", "text": ""}
{"id": "392478", "revid": "839", "url": "https://gl.wikipedia.org/wiki?curid=392478", "title": "Mahmud Jibril", "text": ""}
{"id": "392481", "revid": "1576", "url": "https://gl.wikipedia.org/wiki?curid=392481", "title": "Mosteiro de Santa B\u00e1rbara (Delft)", "text": ""}
{"id": "392482", "revid": "1576", "url": "https://gl.wikipedia.org/wiki?curid=392482", "title": "Sint-Barbaraklooster", "text": ""}
{"id": "392484", "revid": "98629", "url": "https://gl.wikipedia.org/wiki?curid=392484", "title": "It Happened One Night", "text": "It Happened One Night \u00e9 un filme estadounidense dirixido e coproducido por Frank Capra, en colaboraci\u00f3n de Harry Cohn. O argumento bas\u00e9ase na historia curta de 1933 \"Night Bus\", de Samuel Hopkins Adams. \"It Happened One Night\" foi o primeiro filme en ga\u00f1ar t\u00f3dolos cinco grandes Oscars (mellor filme, director, actor, actriz e gui\u00f3n). En 1993, \"It Happened One Night\" foi escollido para a s\u00faa preservaci\u00f3n no National Film Registry da Biblioteca do Congreso dos Estados Unidos de Am\u00e9rica, por ser \"cultural, hist\u00f3rica ou esteticamente significativo\". No 2013, o filme tivo unha restauraci\u00f3n extensiva."}
{"id": "392488", "revid": "12452", "url": "https://gl.wikipedia.org/wiki?curid=392488", "title": "Convento de Santa \u00c1dega (Delft)", "text": ""}
{"id": "392489", "revid": "12452", "url": "https://gl.wikipedia.org/wiki?curid=392489", "title": "Convento de Santa \u00c1gueda", "text": ""}
{"id": "392493", "revid": "1131", "url": "https://gl.wikipedia.org/wiki?curid=392493", "title": "Aeroporto de Paphos", "text": "O aeroporto internacional de Paphos (IATA: PFO, ICAO: LCPH) \u00e9 un aeroporto situado a 6,5\u00a0km ao sueste da cidade de Paphos, Chipre. \u00c9 o segundo aeroporto m\u00e1is grande do pa\u00eds, despois do de Larnaca. \u00c9 comunmente usado por turistas que pasan as s\u00faas vacaci\u00f3ns no oeste de Chipre, tendo acceso a populares zonas de veraneo como Coral Bay, Limassol (a uns 50\u00a0km ao suroeste) e a propia Paphos. No ano 2016 pasaron polas s\u00faas instalaci\u00f3ns un total de 2 336 471 pasaxeiros."}
{"id": "392497", "revid": "1131", "url": "https://gl.wikipedia.org/wiki?curid=392497", "title": "Aeroporto de Pisa-Galileo Galilei", "text": "O aeroporto de Pisa-Galileo Galilei (IATA: PSA, ICAO: LIRP), tam\u00e9n chamado aeroporto de Pisa-San Giusto \u00e9 un aeroporto situado na cidade italiana de Pisa. \u00c9 o principal aeroporto da Toscana e o d\u00e9cimo de Italia en termos de pasaxeiros. Foi bautizado na honra de Galileo Galilei, o famoso cient\u00edfico nativo de Pisa. As instalaci\u00f3ns desenvolv\u00e9rose inicialmente para a actividade militar nos anos 30 e 40. No ano 2016 pasaron polas s\u00faas instalaci\u00f3ns 4 989 496 pasaxeiros. Serve como cidade focal para Ryanair."}
{"id": "392498", "revid": "1131", "url": "https://gl.wikipedia.org/wiki?curid=392498", "title": "Aeroporto de Treviso", "text": "O aeroporto de Treviso (IATA: TSF, ICAO: LIPH) \u00e9 un aeroporto internacional situado a 3\u00a0km ao oeste da cidade de Treviso e a uns 31\u00a0km de Venecia. \u00c9 usado principalmente por aeroli\u00f1as de baixo custo. Algunhas aeroli\u00f1as comercializan ao aeroporto con nomes como \"Venecia-Treviso\" ou semellantes, por\u00e9n, o principal aeroporto de Venecia \u00e9 o de Venecia-Marco Polo."}
{"id": "392499", "revid": "1131", "url": "https://gl.wikipedia.org/wiki?curid=392499", "title": "Aeroporto de Pula", "text": "O aeroporto de Pula (IATA: PUY, ICAO: LDPL) \u00e9 o aeroporto internacional que serve \u00e1 cidade croata de Pula. At\u00f3pase a 6\u00a0km do centro da cidade. No ano 2016 pasaron polas s\u00faas instalaci\u00f3ns un total de 436 121 pasaxeiros. Est\u00e1 designado como aeroporto alternativo para partes de Eslovenia e de varias vidades do leste de Italia."}
{"id": "392500", "revid": "23204", "url": "https://gl.wikipedia.org/wiki?curid=392500", "title": "Assassin's Creed Origins", "text": "Assassin's Creed Origins \u00e9 un videoxogo de acci\u00f3n desenvolvido por Ubisoft Montreal e publicado por Ubisoft. \u00c9 o d\u00e9cimo gran t\u00edtulo da franqu\u00eda \"Assassin's Creed\" e o sucesor de \"Assassin's Creed Syndicate\" (2015). Foi estreado internacionalmente para Microsoft Windows, PlayStation 4 e Xbox One o 27 de outubro de 2017.\nO xogo est\u00e1 ambientado no Antigo Exipto durante o per\u00edodo tolemaico e conta unha historia ficticia xunto con eventos que pasaron en realidade. A historia explora as orixes do conflito secular entre a \"Irmandade dos asasinos\", que loitan pola paz e a liberdade, e a Orde dos Antigos, precursores da Orde dos Templarios, que desexan a paz a trav\u00e9s da imposici\u00f3n violenta. \"Origins\" recibiu cr\u00edticas positivas, que eloxiaron a s\u00faa historia, a actuaci\u00f3n das voces, o mundo inmersivo en Exipto e os seus elementos visuais. Por ese motivo, est\u00e1 considerado o mellor xogo da franqu\u00eda dende \"\" (2013)."}
{"id": "392502", "revid": "98629", "url": "https://gl.wikipedia.org/wiki?curid=392502", "title": "Mutiny on the Bounty (filme de 1935)", "text": "Mutiny on the Bounty \u00e9 un filme estadounidense dirixido por Frank Lloyd que se estreou en 1935. Est\u00e1 protagonizado por Charles Laughton e Clark Gable, e bas\u00e9ase na novela de Charles Nordhoff e James Norman Hall \"Mutiny on the Bounty\".\nO filme foi un dos grandes \u00e9xitos dese ano. Malia que a s\u00faa exactitude hist\u00f3rica foi moi cuestionada (xa que est\u00e1 baseado nunha novela), a cr\u00edtica considera esta adaptaci\u00f3n como a mellor obra cinematogr\u00e1fica inspirada polo mot\u00edn."}
{"id": "392505", "revid": "89787", "url": "https://gl.wikipedia.org/wiki?curid=392505", "title": "ASL Airlines Belgium", "text": "ASL Airlines Belgium, anteriormente \"TNT Airways\", \u00e9 unha aeroli\u00f1a belga de carga que opera voos ch\u00e1rter principalmente a destinos europeos. Ten a s\u00faa sede e principal centro de conexi\u00f3ns no aeroporto de Liexa. A aeroli\u00f1a era unha subsidiaria de TNT Express pero foi vendida a ASL Airlines Ireland no ano 2016 e posteriormente foi rebautizada.\nFrota.\nEn outubro de 2017 a frota de ASL Airlines Belgium estaba formada polos seguintes avi\u00f3ns:"}
{"id": "392507", "revid": "56817", "url": "https://gl.wikipedia.org/wiki?curid=392507", "title": "A Enci\u00f1eira", "text": "O top\u00f3nimo galego A Enci\u00f1eira pode referirse a:"}
{"id": "392508", "revid": "98629", "url": "https://gl.wikipedia.org/wiki?curid=392508", "title": "The Great Ziegfeld", "text": "The Great Ziegfeld \u00e9 un filme estadounidense dirixido por Robert Z. Leonard e producido por Hunt Stromberg que se estreou en 1936. Est\u00e1 protagonizado por William Powell, que intepreta a Florenz \"Flo\" Ziegfeld, Jr., Luise Rainer como Anna Held e a Myrna Loy como Billie Burke."}
{"id": "392509", "revid": "56817", "url": "https://gl.wikipedia.org/wiki?curid=392509", "title": "A Encomenda", "text": "O top\u00f3nimo galego A Encomenda pode referirse a:"}
{"id": "392510", "revid": "1131", "url": "https://gl.wikipedia.org/wiki?curid=392510", "title": "A Encoutada", "text": ""}
{"id": "392511", "revid": "56817", "url": "https://gl.wikipedia.org/wiki?curid=392511", "title": "As Encrucilladas", "text": "O top\u00f3nimo galego As Encrucilladas \u00e9 un hod\u00f3nimo referido a un cruzamento de cami\u00f1os. Pode referirse a:"}
{"id": "392512", "revid": "56817", "url": "https://gl.wikipedia.org/wiki?curid=392512", "title": "A Encrucelada", "text": "O top\u00f3nimo galego A Encrucelada \u00e9 un hod\u00f3nimo referido a un cruzamento de cami\u00f1os. Pode referirse a:"}
{"id": "392513", "revid": "1131", "url": "https://gl.wikipedia.org/wiki?curid=392513", "title": "Sinagoga de Delft", "text": "A sinagoga de\u00a0Delft \u00e9 unha sinagoga\u00a0de estilo\u00a0neocl\u00e1sico\u00a0situada na praza \"Koornmarkt\", ao p\u00e9 da canle Nieuwe Delft, da cidade surholandesa de Delft,\u00a0nos Pa\u00edses Baixos.\nO edificio, constru\u00eddo entre os anos 1861 e 1862 para levar a cabo as celebraci\u00f3ns relixiosas\u00a0da poboaci\u00f3n\u00a0xud\u00eda, presenta unha fachada branca \u00e1 maneira dos templos x\u00f3nicos. En 1967 acadou a consideraci\u00f3n de monumento nacional dos Pa\u00edses Baixos (\"rijksmonument\").\nHistoria.\nProleg\u00f3menos.\nO n\u00famero de persoas de relixi\u00f3n xud\u00eda medrou considerablemente en Delft durante a primeira metade do\u00a0s\u00e9culo XIX, partindo das 29 que en 1811 se contabilizaron por mor da obriga de Napole\u00f3n de rexistrar os nomes das familias. Por este motivo, xurdiu a necesidade de fundar a primeira comunidade xud\u00eda na cidade,\u00a0en 1821, que celebraba os seus servizos relixiosos nunha casa particular.\nPosteriormente, en 1861, \u00e1 medida que a comunidade segu\u00eda expand\u00edndose, L\u00e9on Winkel tivo a iniciativa de crear unha comisi\u00f3n para estudar a posibilidade de constru\u00edr unha sinagoga.\nA sinagoga como centro relixioso.\nO proxecto p\u00faxose en marcha axi\u00f1a grazas \u00e1s numerosas achegas econ\u00f3micas, chegadas mesmo do rei Guillerme III, e o 8 de outubro dese mesmo ano coloc\u00e1base a primneira pedra do edificio.\u00a0\nA mediados de agosto de\u00a01862\u00a0conclu\u00eduse a construci\u00f3n da sinagoga, que foi formalmente inaugurada o d\u00eda 22 dese mesmo mes polo gran rabino da Haia.\nTras un per\u00edodo de prosperidade nos anos seguintes ao establecemento da sinagoga, a cantidade de membros da comunidade minguou ata as 100 persoas durante a primeira guerra mundial e 46 en 1938. Tras o bombardeo de Rotterdam, alg\u00fans xudeus desa cidade establec\u00e9ronse en Delft, pero entre 1942 e 1943 todos os xudeus da cidade foron deportados. Ao acabar a guerra, soamente 12 destas persoas regresaron a Delft e, ao v\u00e9rense incapaces de manter a sinagoga, esta foi comprada polo Concello de Delft en 1949 e o edificio deixou de utlizarse para o seu prop\u00f3sito orixinal como centro relixioso\nNo entanto, desdea creaci\u00f3n en 1996 da Fundaci\u00f3n para a Conservaci\u00f3n da Sinagoga de Delft, que recomprou o edificio, e, en\u00a02006, da comunidade xud\u00eda OJG Klal Isra\u00ebl, recuperouse o seu uso relixioso, a\u00ednda que s\u00f3 esporadicamente.\nAdemais, o edificio util\u00edzase tam\u00e9n como centro cultural para actividades diversas.\nElementos arquitect\u00f3nicos.\nA sinagoga constru\u00eduse cun estilo neocl\u00e1sico e cunha fachada que lembra a dos templos x\u00f3nicos, diante da cal hai un patio pechado por unha reixa met\u00e1lica con adornos que lembran as\u00a0estrelas de David.\nDentro da sinagoga est\u00e1 a Arca da Alianza\u00a0rodeada de elementos corintios, columnas e un taboado de fronte curvada.\nA maior\u00eda dos elementos orixinais da sinagoga desapareceron durante os anos en que estivo abandonada. No entanto, tras a restauraci\u00f3n, de 2002 disp\u00faxose unha vidreira na que se pode ver unha representaci\u00f3n detes elementos.\nUn dos aspectos m\u00e1is salientables son os coloridos paneis a ambos os lados da Arca, que datan de 1887 e foron restaurados en 1977."}
{"id": "392514", "revid": "1131", "url": "https://gl.wikipedia.org/wiki?curid=392514", "title": "A Infesta", "text": ""}
{"id": "392516", "revid": "865", "url": "https://gl.wikipedia.org/wiki?curid=392516", "title": "Aeroporto de Casablanca", "text": ""}
{"id": "392517", "revid": "1131", "url": "https://gl.wikipedia.org/wiki?curid=392517", "title": "Enfestela", "text": "O top\u00f3nimo galego Enfestela \u00e9 un or\u00f3nimo que indica un terreo irregular con bastante pendente. Pode referirse a:"}
{"id": "392519", "revid": "1131", "url": "https://gl.wikipedia.org/wiki?curid=392519", "title": "A Enfestela", "text": ""}
{"id": "392520", "revid": "98629", "url": "https://gl.wikipedia.org/wiki?curid=392520", "title": "The Life of Emile Zola", "text": "The Life of Emile Zola \u00e9 un filme biogr\u00e1fico estadounidense dirixido por William Dieterle que se estreou en 1937. Conta a historia do autor franc\u00e9s \u00c9mile Zola, interpretado por Paul Muni. Foi o segundo filme biogr\u00e1fico en ga\u00f1ar o \u00d3scar \u00f3 mellor filme. En 2000, foi escollido para a s\u00faa preservaci\u00f3n no National Film Registry da Biblioteca do Congreso dos Estados Unidos de Am\u00e9rica por ser \"cultural, hist\u00f3rica, ou esteticamente significativo\"."}
{"id": "392521", "revid": "89787", "url": "https://gl.wikipedia.org/wiki?curid=392521", "title": "Roubo de identidade", "text": "O roubo de identidade ou\u00a0usurpaci\u00f3n de identidade \u00e9 a apropiaci\u00f3n da identidade dunha persoa: facerse pasar por esa persoa, asumir a s\u00faa identidade ante outras persoas en p\u00fablico ou en privado, en xeral para acceder a certos recursos ou a obtenci\u00f3n de cr\u00e9ditos e outros beneficios en nome desa persoa.\nDoutra banda, o roubo de identidade tam\u00e9n \u00e9 utilizado co fin de prexudicar a unha persoa, \u00e9 dicir, difamala ou manchar o seu nome con diversos fins que o criminal procure.\nO caso m\u00e1is com\u00fan hoxe en d\u00eda d\u00e1se cando un atacante, por medios inform\u00e1ticos ou persoais, obt\u00e9n a s\u00faa informaci\u00f3n persoal e util\u00edzaa ilegalmente.\nO roubo de identidade \u00e9 o delito de m\u00e1is r\u00e1pido crecemento no mundo. At\u00e9 non hai moito tempo, cando un ladr\u00f3n roubaba a billeteira ou porta documentos, o di\u00f1eiro non era o \u00fanico que pretend\u00eda. Co tempo, os datos dos documentos de identidade como, por exemplo, a tarxeta de cr\u00e9dito, a tarxeta de d\u00e9bito, os cheques e calquera outro documento que conte\u00f1a os datos persoais volv\u00e9ronse moi importantes.\nNo transcurso de calquera d\u00eda, esta informaci\u00f3n div\u00falgase ao facer transacci\u00f3ns en persoa, por tel\u00e9fono e en li\u00f1a para efectuar a compra de produtos e servizos. Se esta informaci\u00f3n confidencial cae en mans dun delincuente, poder\u00eda utilizarse para roubar a identidade financeira e realizar moitas das actividades en nome do titular.\nNingu\u00e9n est\u00e1 a salvo deste delito nin pode terse a certeza de que nunca ocorrer\u00e1. O importante \u00e9 co\u00f1ecer os m\u00e9todos existentes para reducir as probabilidades de que ocorra e as medidas a tomar no caso de que ocorra.\nCo desenvolvemento das novas tecnolox\u00edas, o roubo de identidade converteuse na modalidade delituosa que m\u00e1is creceu nos \u00faltimos anos. No ano 2014 denunci\u00e1ronse 117 delitos de suplantaci\u00f3n de identidade en Espa\u00f1a.\nM\u00e9todos utilizados.\nExisten varios m\u00e9todos para obter datos da informaci\u00f3n persoal:"}
{"id": "392526", "revid": "1131", "url": "https://gl.wikipedia.org/wiki?curid=392526", "title": "Entrevi\u00f1as", "text": "O top\u00f3nimo galego Entrevi\u00f1as pode facer referencia a:"}
{"id": "392527", "revid": "1131", "url": "https://gl.wikipedia.org/wiki?curid=392527", "title": "As Entrevi\u00f1as", "text": ""}
{"id": "392530", "revid": "98629", "url": "https://gl.wikipedia.org/wiki?curid=392530", "title": "You Can't Take It with You (filme)", "text": "You Can't Take It with You \u00e9 un filme estadounidense de comedia rom\u00e1ntica dirixido por Frank Capra que se estreou en 1938. Est\u00e1 protagonizado por Jean Arthur, Lionel Barrymore, James Stewart e Edward Arnold. \u00c9 unha adaptaci\u00f3n da obra hom\u00f3nima de George S. Kaufman e Moss Hart.\nGa\u00f1ou dous Premios Oscar dos sete \u00f3s que estaba nomeado: mellor filme e mellor director para Frank Capra. Este foi o terceiro Oscar de Capra como mellor director en s\u00f3 cinco anos, despois de \"It Happened One Night\" (1934) e \"Mr. Deeds Goes to Town\" (1936). Foi o filme con maior recadaci\u00f3n do ano."}
{"id": "392531", "revid": "1131", "url": "https://gl.wikipedia.org/wiki?curid=392531", "title": "Aeroporto de Tal\u00edn", "text": "O aeroporto de Tal\u00edn (IATA: TLL, ICAO: EETN), tam\u00e9n co\u00f1ecido como aeroporto Lennart Meri Tal\u00edn, \u00e9 o aeroporto m\u00e1is grande de Estonia e serve como centro de conexi\u00f3ns para a s\u00faa aeroli\u00f1a nacional, Nordica. Tam\u00e9n \u00e9 un centro de conexi\u00f3ns secundario para airBaltic e LOT Polish Airlines. Tam\u00e9n era a sede da defunta aeroli\u00f1a nacional Estonian Air. Est\u00e1 situado a 5\u00a0km ao sueste do centro de Tal\u00edn, na ribeira leste do lago \u00dclemiste. Anteriormente era co\u00f1ecido como \"aeroporto de \u00dclemiste\".\nO aeroporto ten unha \u00fanica pista de asfalto/formig\u00f3n, 08/26, que mide 3 480 \u00d7 45 m e \u00e9 o suficientemente longa para que operen avi\u00f3ns de fuselaxe ancha como o Boeing 747. Dende o 29 de marzo de 2009 \u00e9 co\u00f1ecido oficialmente como aeroporto Lennart Meri Tal\u00edn, na honra do l\u00edder do movemento de independencia estono e segundo presidente do pa\u00eds Lennart Meri. No ano 2016 pasaron polas s\u00faas instalaci\u00f3ns un total de 2 203 536 pasaxeiros."}
{"id": "392533", "revid": "23204", "url": "https://gl.wikipedia.org/wiki?curid=392533", "title": "You Can't Take It With You (filme)", "text": ""}
{"id": "392535", "revid": "7523", "url": "https://gl.wikipedia.org/wiki?curid=392535", "title": "NBA Development League", "text": ""}
{"id": "392536", "revid": "98629", "url": "https://gl.wikipedia.org/wiki?curid=392536", "title": "Rebecca (filme de 1940)", "text": "Rebecca \u00e9 un filme estadounidense de drama psicol\u00f3xico dirixido por Alfred Hitchcock que se estreou en 1940. Foi o primeiro proxecto estadounidense de Hitchcock e o seu primeiro filme con contrato co produtor David O. Selznick. O gui\u00f3n \u00e9 obra de Robert E. Sherwood e Joan Harrison, e \u00e9 unha adaptaci\u00f3n de Philip MacDonald e Michael Hogan, estaban baseados na novela hom\u00f3nima de Daphne du Maurier. Est\u00e1 protagonizado por Laurence Olivier e Joan Fontaine, xunto con Judith Anderson e George Sanders nos papeis secundarios.\n\"Rebecca\" ga\u00f1ou dous Premios Oscar, o de mellor filme e mellor fotograf\u00eda, dun total de 11 nomeamentos. Olivier, Fontaine e Anderson tam\u00e9n estiveron nomeados nos seus respectivos papeis. \"Rebecca\" foi o filme que abriu a primeira edici\u00f3n do Festival Internacional de Cinema de Berl\u00edn en 1951."}
{"id": "392542", "revid": "197", "url": "https://gl.wikipedia.org/wiki?curid=392542", "title": "Erzya", "text": ""}
{"id": "392543", "revid": "197", "url": "https://gl.wikipedia.org/wiki?curid=392543", "title": "Herero", "text": ""}
{"id": "392544", "revid": "197", "url": "https://gl.wikipedia.org/wiki?curid=392544", "title": "Ilocano", "text": ""}
{"id": "392545", "revid": "89787", "url": "https://gl.wikipedia.org/wiki?curid=392545", "title": "Zonas especiais de conservaci\u00f3n en Galicia", "text": "A Rede Natura 2000 galega conta con 59 zonas especiais de conservaci\u00f3n (ZECs) que foron aceptadas e declaradas pola Comunidade Europea e que son xestionadas pola Xunta de Galicia. Ademais \u00e1 fronte da costa galega est\u00e1 tam\u00e9n o Banco de Galicia, que foi declarado como ZEC e que est\u00e1 xestionado polo Goberno de Espa\u00f1a, xa que est\u00e1 en augas da s\u00faa competencia.\nDesde 2011 existe unha proposta de ampliaci\u00f3n de 21 novos \"lugares de importancia comunitaria\" (LICs) e de ampliaci\u00f3n do espazos que ocupan outros 28 ZECs xa declarados, tal e como lle suxeriu a Uni\u00f3n Europea a Galicia. Considerando tam\u00e9n a \u00e1rea dos LICs, contar\u00edase as\u00ed con 389.737 ha. protexidas de territorio litoral e terrestre (exclu\u00edndo ao Banco de Galicia).\nZonas especiais de conservaci\u00f3n por localizaci\u00f3n.\nA rede galega de zonas especiais de conservaci\u00f3n \u00e9 competencia a comunidade aut\u00f3noma de Galicia e est\u00e1 constitu\u00edda polos seguintes espazos naturais. e segundo o \"Ministerio de Agricultura e Pesca, Alimentaci\u00f3n e Ambiente\" do Goberno de Espa\u00f1a.\nEn territorio galego.\nOs territorios declarados en Galicia e que est\u00e1n baixo a competencia de xesti\u00f3n do Goberno da Xunta son os seguintes:\nNa plataforma costeira galega.\nA plataforma mari\u00f1a denominada \"Banco de Galicia\" \u00e9 unha zona especial de conservaci\u00f3n en augas abertas da costa galega. Sendo as\u00ed, corresp\u00f3ndelle a s\u00faa proposta e xesti\u00f3n ao Goberno de Espa\u00f1a."}
{"id": "392546", "revid": "12452", "url": "https://gl.wikipedia.org/wiki?curid=392546", "title": "Canuri", "text": ""}
{"id": "392547", "revid": "197", "url": "https://gl.wikipedia.org/wiki?curid=392547", "title": "Twi", "text": ""}
{"id": "392548", "revid": "785", "url": "https://gl.wikipedia.org/wiki?curid=392548", "title": "Enxames", "text": "O top\u00f3nimo galego Enxames pode referirse a:"}
{"id": "392549", "revid": "1131", "url": "https://gl.wikipedia.org/wiki?curid=392549", "title": "Enci\u00e1n", "text": ""}
{"id": "392550", "revid": "1131", "url": "https://gl.wikipedia.org/wiki?curid=392550", "title": "As Encrobas", "text": ""}
{"id": "392551", "revid": "1131", "url": "https://gl.wikipedia.org/wiki?curid=392551", "title": "A Enfermer\u00eda", "text": ""}
{"id": "392552", "revid": "1131", "url": "https://gl.wikipedia.org/wiki?curid=392552", "title": "A Enfonxa", "text": ""}
{"id": "392553", "revid": "1131", "url": "https://gl.wikipedia.org/wiki?curid=392553", "title": "O Enfreado", "text": ""}
{"id": "392554", "revid": "1131", "url": "https://gl.wikipedia.org/wiki?curid=392554", "title": "Engarde", "text": ""}
{"id": "392555", "revid": "1131", "url": "https://gl.wikipedia.org/wiki?curid=392555", "title": "Engas", "text": ""}
{"id": "392556", "revid": "1131", "url": "https://gl.wikipedia.org/wiki?curid=392556", "title": "Ense\u00f1o", "text": ""}
{"id": "392557", "revid": "1131", "url": "https://gl.wikipedia.org/wiki?curid=392557", "title": "Entralgo", "text": ""}
{"id": "392558", "revid": "1131", "url": "https://gl.wikipedia.org/wiki?curid=392558", "title": "Entrambasaugas", "text": ""}
{"id": "392559", "revid": "1131", "url": "https://gl.wikipedia.org/wiki?curid=392559", "title": "Entre as V\u00edas", "text": ""}
{"id": "392560", "revid": "1131", "url": "https://gl.wikipedia.org/wiki?curid=392560", "title": "Entrecasas", "text": ""}
{"id": "392561", "revid": "1131", "url": "https://gl.wikipedia.org/wiki?curid=392561", "title": "Entrelorr\u00edos", "text": ""}
{"id": "392562", "revid": "1131", "url": "https://gl.wikipedia.org/wiki?curid=392562", "title": "O Enxameado", "text": ""}
{"id": "392563", "revid": "1131", "url": "https://gl.wikipedia.org/wiki?curid=392563", "title": "O Enxo", "text": ""}
{"id": "392564", "revid": "865", "url": "https://gl.wikipedia.org/wiki?curid=392564", "title": "Moscova-Sheremetyevo", "text": ""}
{"id": "392565", "revid": "1131", "url": "https://gl.wikipedia.org/wiki?curid=392565", "title": "A Ermida", "text": ""}
{"id": "392578", "revid": "15490", "url": "https://gl.wikipedia.org/wiki?curid=392578", "title": "Paz dos Pireneos", "text": ""}
{"id": "392579", "revid": "5863", "url": "https://gl.wikipedia.org/wiki?curid=392579", "title": "Mar\u00eda Francisca de Isla e Losada", "text": ""}
{"id": "392580", "revid": "5863", "url": "https://gl.wikipedia.org/wiki?curid=392580", "title": "Francisca Isla y Losada", "text": ""}
{"id": "392581", "revid": "89787", "url": "https://gl.wikipedia.org/wiki?curid=392581", "title": "Pastor vasco", "text": "O pastor vasco (o nome oficial da raza \u00e9 Euskal Artzain Txakurra) \u00e9 unha raza de can orixinaria do Pa\u00eds Vasco, tradicionalmente utilizada como can pastor e garda do gando. Existen d\u00faas variedades, a Gorbeiakoa e a Iletsua. A raza foi reco\u00f1ecida oficialmente pola Real Sociedade Canina de Espa\u00f1a o 1 de xu\u00f1o de 1995.\nLonxevidade.\nDe 13-15 anos, a\u00ednda que poden chegar a vivir m\u00e1is."}
{"id": "392582", "revid": "23204", "url": "https://gl.wikipedia.org/wiki?curid=392582", "title": "Euskal Artzain Txakurra", "text": ""}
{"id": "392583", "revid": "1505", "url": "https://gl.wikipedia.org/wiki?curid=392583", "title": "Leucopsar rothschildi", "text": "O Leucopsar rothschildi, \u00e9 un paxaro de tama\u00f1o medio da familia dos estorni\u00f1os, case por completo de cor branca cunha crista longa e ca\u00edda, e puntas negras nas \u00e1s e a cola. O paxaro ten pel n\u00faa de cor azul arredor dos ollos, patas agrisadas e peteiro amarelo. \u00c1mbolos dous sexos son semellantes. Est\u00e1 gravemente ameazado e crese que hai menos de 100 adultos en liberdade."}
{"id": "392586", "revid": "25871", "url": "https://gl.wikipedia.org/wiki?curid=392586", "title": "Tauraco persa", "text": "O\u00a0Tauraco persa, \u00e9 unha especie de turaco, un grupo de paxaros\u00a0da familia musof\u00e1xidos.\u00a0Habita nos bosques do\u00a0oeste e o\u00a0centro de \u00c1frica, abranguendo dende o leste do\u00a0Senegal at\u00e9 o\u00a0Congo e o norte de\u00a0Angola."}
{"id": "392587", "revid": "4482", "url": "https://gl.wikipedia.org/wiki?curid=392587", "title": "Lugar de importancia comunitaria de Xuvia - Castro", "text": ""}
{"id": "392589", "revid": "4482", "url": "https://gl.wikipedia.org/wiki?curid=392589", "title": "Lugar de importancia comunitaria da Marronda", "text": ""}
{"id": "392590", "revid": "89787", "url": "https://gl.wikipedia.org/wiki?curid=392590", "title": "Afropavo congensis", "text": "O Afropavo congensis, \u00e9 unha especie de ave da orde dos galiformes, familia dos fasi\u00e1nidos e subfamilia dos fasianinos, a \u00fanica do x\u00e9nero \"Afropavo\". \nCaracter\u00edsticas.\nOrixinario da\u00a0conca do Congo, \u00e9 unha das tres especies existentes de pav\u00f3ns, sendo as outras d\u00faas o\u00a0pav\u00f3n com\u00fan\u00a0(orixinario da India e Sri Lanka) e o \"Pavo muticus\" (nativo de Myanmar e Indochina), ambas pertencentes, por\u00e9n, ao x\u00e9nero \"Pavo\", e das que se diferencia, sobre todo, por careceren os machos da ampla cola caracter\u00edstica que locen as especies asi\u00e1ticas.\nBiolox\u00eda.\nH\u00e1bitat e distribuci\u00f3n.\n\u00c9 unha especie end\u00e9mica das terras baixas dos bosques congoleses centrais da Rep\u00fablica Democr\u00e1tica do Congo (da que \u00e1 a s\u00faa \"ave nacional\"). Enc\u00f3ntrase nos bosques primarios e secundarios do Parque Nacional de Salonga. Os signos secundarios da s\u00faa presenza, como excrementos e plumas, atop\u00e1ronse m\u00e1is frecuentemente na rexeneraci\u00f3n do bosque secundario que no bosque primario. No bosque secundario os seus excrementos ach\u00e1ronse preto dos cursos de auga, onde as \u00e1rbores eran de menor tama\u00f1o e a diversidade vexetal inferior \u00e1 dos bosques primarios. A s\u00faa \u00e1rea de distribuci\u00f3n \u00e9 escasa e irregular, seguramente ou, en parte, debido \u00e1 limitada dispo\u00f1ibilidade deste tipo de h\u00e1bitats.\nAlimentaci\u00f3n.\nNon parece ter unha dieta especializada, e a especie foi rexistrada comendo froitos de especies de \u00e1rbores com\u00fans de toda a rexi\u00f3n, as\u00ed como insectos e outros invertebrados.\nReproduci\u00f3n.\nA estaci\u00f3n de reproduci\u00f3n pode depender das condici\u00f3ns locais de chuvia.\nAmeazas.\nO \"Afropavo congensis\" est\u00e1 ameazado pola perda do seu h\u00e1bitat causada pola caza, a minar\u00eda, os cambios dos cultivos e a corta e transporte de madeira.\nStatus.\nA Uni\u00f3n Internacional para a Conservaci\u00f3n da Natureza e dos Recursos Naturais (UICN) cualifica o status desta especie como \"VU\" (vulner\u00e1bel) porque s sup\u00f3n que ten unha pequena poboaci\u00f3n que, ademais, se sospeita que est\u00e1 en declive debido \u00e1 perda continua de esp\u00e9cimes pola caza e pola destruci\u00f3n do seu h\u00e1bitat, aumentada esta polos impactos da guerra e dos refuxiados. As enquisas suxiren que amplas zonas da s\u00faa \u00e1rea de dispersi\u00f3n est\u00e1n desocupadas, o que implica que a poboaci\u00f3n est\u00e1 dividida en pequenas subpoboaci\u00f3ns.\nTaxonom\u00eda.\nDescrici\u00f3n.\nX\u00e9nero e especie foron descritos en 1936 polo ornit\u00f3logo estadounidense James Chapin, na s\u00faa obra \"Birds of the Belgian Congo\".\nEtimolox\u00edas.\nX\u00e9nero.\nO nome do x\u00e9nero, \"Afropavo\", est\u00e1 formado polos elementos \"afro-\" e \"-pavo\", e alude a que \u00e9 un pav\u00f3n africano.\nEspecie.\nO ep\u00edteto espec\u00edfico, \"congensis\", ref\u00edrese \u00e1 rexi\u00f3n onde se atopa. "}
{"id": "392592", "revid": "4482", "url": "https://gl.wikipedia.org/wiki?curid=392592", "title": "Lugar de importancia comunitaria da Ramallosa", "text": ""}
{"id": "392593", "revid": "4482", "url": "https://gl.wikipedia.org/wiki?curid=392593", "title": "Lugar de importancia comunitaria das Catedrais", "text": ""}
{"id": "392595", "revid": "4482", "url": "https://gl.wikipedia.org/wiki?curid=392595", "title": "Lugar de importancia comunitaria de Betanzos - Mandeo", "text": ""}
{"id": "392596", "revid": "4482", "url": "https://gl.wikipedia.org/wiki?curid=392596", "title": "Lugar de importancia comunitaria de Carnota - Monte Pindo", "text": ""}
{"id": "392597", "revid": "4482", "url": "https://gl.wikipedia.org/wiki?curid=392597", "title": "Lugar de importancia comunitaria de Cruzul - Ag\u00fceira", "text": ""}
{"id": "392599", "revid": "4482", "url": "https://gl.wikipedia.org/wiki?curid=392599", "title": "Lugar de importancia comunitaria do esteiro do Tambre", "text": ""}
{"id": "392601", "revid": "4482", "url": "https://gl.wikipedia.org/wiki?curid=392601", "title": "Lugar de importancia comunitaria do R\u00edo Tambre", "text": ""}
{"id": "392602", "revid": "4482", "url": "https://gl.wikipedia.org/wiki?curid=392602", "title": "Lugar de importancia comunitaria Monte e lagoa de Louro", "text": ""}
{"id": "392603", "revid": "4482", "url": "https://gl.wikipedia.org/wiki?curid=392603", "title": "Lugar de importancia comunitaria do R\u00edo Anll\u00f3ns", "text": ""}
{"id": "392604", "revid": "4482", "url": "https://gl.wikipedia.org/wiki?curid=392604", "title": "Lugar de importancia comunitaria da Costa da Morte", "text": ""}
{"id": "392605", "revid": "4482", "url": "https://gl.wikipedia.org/wiki?curid=392605", "title": "Lugar de importancia comunitaria de Ortigueira - Mera", "text": ""}
{"id": "392606", "revid": "4482", "url": "https://gl.wikipedia.org/wiki?curid=392606", "title": "Dunas de Corrubedo", "text": ""}
{"id": "392609", "revid": "5312", "url": "https://gl.wikipedia.org/wiki?curid=392609", "title": "Proceso independentista catal\u00e1n", "text": "O proceso independentista catal\u00e1n, en lingua catal\u00e1 proc\u00e9s, \u00e9 unha das denominaci\u00f3ns para o conxunto de eventos vinculados \u00e1s aspiraci\u00f3ns do pobo catal\u00e1n en canto \u00e1 conversi\u00f3n da comunidade aut\u00f3noma nunha rep\u00fablica independente."}
{"id": "392610", "revid": "5863", "url": "https://gl.wikipedia.org/wiki?curid=392610", "title": "Mar\u00eda Francisca de Isla", "text": ""}
{"id": "392611", "revid": "5863", "url": "https://gl.wikipedia.org/wiki?curid=392611", "title": "Mar\u00eda Francisca Isla Losada", "text": ""}
{"id": "392612", "revid": "5863", "url": "https://gl.wikipedia.org/wiki?curid=392612", "title": "Francisca Isla Losada", "text": ""}
{"id": "392613", "revid": "5863", "url": "https://gl.wikipedia.org/wiki?curid=392613", "title": "Francisca de Isla y Losada", "text": ""}
{"id": "392614", "revid": "5863", "url": "https://gl.wikipedia.org/wiki?curid=392614", "title": "Francisca de Isla e Losada", "text": ""}
{"id": "392615", "revid": "5863", "url": "https://gl.wikipedia.org/wiki?curid=392615", "title": "Mar\u00eda Francisca Isla y Losada", "text": ""}
{"id": "392616", "revid": "5863", "url": "https://gl.wikipedia.org/wiki?curid=392616", "title": "Mar\u00eda Francisca Isla e Losada", "text": ""}
{"id": "392617", "revid": "5863", "url": "https://gl.wikipedia.org/wiki?curid=392617", "title": "Mar\u00eda Francisca Isla", "text": ""}
{"id": "392620", "revid": "98629", "url": "https://gl.wikipedia.org/wiki?curid=392620", "title": "Illa Londonderry", "text": "A illa Londonderry forma parte do arquip\u00e9lago de Terra de Fogo situado na rexi\u00f3n austral de Chile. Pertence ao sector que para o seu estudo denominouse como das illas do S e SE.\nAdministrativamente pertence \u00e1 Rexi\u00f3n de Magallanes e da Ant\u00e1rtica Chilena, Provincia da Ant\u00e1rtica Chilena, comuna Cabo de Fornos. A illa queda dentro do Parque Nacional Alberto de Agostini.\nA illa chamouna as\u00ed o capit\u00e1n do HMS Beagle, Robert FitzRoy, cuxo av\u00f3 materno foi o primeiro marqu\u00e9s de Londonderry, un par escoc\u00e9s do Ulster.\nHistoria.\nDesde hai aproximadamente 6000 anos ata metade do s\u00e9culo XX as s\u00faas costas foron habitadas polos pobos kaw\u00e9sqar e y\u00e1mana. A comezos do s\u00e9culo XXI estes pueblso foran practicamente extinguidos pola acci\u00f3n do home branco.\nDebido ao seu car\u00e1cter monta\u00f1oso e accidentado e \u00e1 carencia de recursos, a illa estivo deshabitada e s\u00f3 de cando en vez foi percorrida por membros dos pobos kawesqar e y\u00e1mana.\nA illa queda en territorio kaw\u00e9sqar, pero era visitada frecuentemente polos ind\u00edxenas y\u00e1manas quen acud\u00edan a buscar nela e outras illas pr\u00f3ximas a pirita de ferro, mineral co que consegu\u00edan as fa\u00edscas necesarias para acender lume.\nForma parte do Parque nacional Alberto de Agostini dependente da Corporaci\u00f3n Nacional Forestal.\nDurante os meses de febreiro e marzo de 1830 o comandante Robert Fitzroy co HMS Beagle fondeou en caleta Doris e en porto March buscando unha embarcaci\u00f3n que lle roubaran os ind\u00edxenas, aproveitou para traballar no levantamento da zona. Londonderry est\u00e1 situada entre ambos fondeadoiros. \nXeograf\u00eda.\nTen unha orientaci\u00f3n O-E cun longo de 40\u00a0km. nesa direcci\u00f3n e de 14\u00b45\u00a0km. no seu maior largo. A s\u00faa costa \u00e9 de contornos moi irregulares. Na s\u00faa periferia f\u00f3rmanse moitas ba\u00edas e pen\u00ednsulas que a fan aparecer como un grupo de illas.\nDe relevo moi irregular, ten monta\u00f1as de ata 731 metros de altura. Nas monta\u00f1as do sector occidental hai varios glaciares.\nNa s\u00faa costa oriental at\u00f3pase o seo Luisa que penetra 27\u00a0km. dentro da illa. Na s\u00faa boca at\u00f3pase, entre outras, a illa Cook de gran tama\u00f1o.\nPolo seu lado norte corren as canles Ballenero e O'Brien, polo leste a canle Thomson a separa das illas Darwin, Thomson e Hoste, polo sur a ba\u00f1an as augas do oc\u00e9ano Pac\u00edfico e polo oeste o paso Adventure a separa da illa Stewart. \nClima.\nNo sector da illa domina case permanentemente o mal tempo, cae copiosa choiva e o ceo est\u00e1 nubrado. O clima consid\u00e9rase de car\u00e1cter mar\u00edtimo, con temperaturas parellas durante todo o ano. O vento predominante \u00e9 do oeste e sopra case en forma continua e sen interrupci\u00f3n. P\u00f3dese dicir que o r\u00e9xime permanente \u00e9 de mal tempo baixo todas as s\u00faas formas. "}
{"id": "392624", "revid": "98629", "url": "https://gl.wikipedia.org/wiki?curid=392624", "title": "Illa Foley", "text": "A illa Foley \u00e9 unha illa \u00e1rtica canadense de baixa altitude localizada en Nunavut, Canad\u00e1. Est\u00e1 na costa sur da Illa de Baffin na Bac\u00eda Foxe e ten unha superficie de 637\u00a0km\u00b2.\nO primeiro rexistro escrito da existencia da illa foi en 1948, do mesmo xeito que as veci\u00f1as Illa do Pr\u00edncipe Carlos e Illa Air Force, por un membro da tripulaci\u00f3n Royal Canadian Air Force, Albert-Ernest Tomkinson, navegando un Avro Lancaster."}
{"id": "392627", "revid": "98629", "url": "https://gl.wikipedia.org/wiki?curid=392627", "title": "Chelonoidis abingdonii", "text": "Chelonoidis abingdonii \u00e9 unha especie de tartaruga xigante das Gal\u00e1pagos propia da illa Pinta (ou illa Abingdon) do arquip\u00e9lago das Gal\u00e1pagos, que probablemente est\u00e1 extinta.\nA especie foi descrita por Albert G\u00fcnther en 1877 a partir de esp\u00e9cimes que chegaron a Londres. Ao final do s\u00e9culo XIX a maior\u00eda das tartarugas da illa Pinta foran exterminadas debido \u00e1 caza. Contra mediados do s\u00e9culo XX, a especie consider\u00e1base extinguida ata que se descubriu un s\u00f3 macho na illa en 1971. Este macho, ao que lle chamaron George o Solitario (\"Lonesome George\"), intentouse aparealo con outras especies, pero non se conseguiron ovos viables. O exemplar morreu en 2012 e a especie considerouse extinguida. Por\u00e9n, despois, en 2012, detect\u00e1ronse 17 h\u00edbridos de primeira xeraci\u00f3n que se encontraron no volc\u00e1n Wolf da illa Isabela durante unha expecici\u00f3n de investigadores da Universidade Yale. Como estes esp\u00e9cimes eran xoves, os seus pais deb\u00edan estar a\u00ednda vivos, polo que poder\u00eda haber superviventes desta especie.\nTaxonom\u00eda.\nEvoluci\u00f3n.\nA orixe e relaci\u00f3ns sistem\u00e1ticas das tartarugas das Gal\u00e1pagos non est\u00e1n resoltas hoxe en d\u00eda, a\u00ednda que se interesou por elas o propio Charles Darwin. Os cient\u00edficos utilizaron a secuenciaci\u00f3n do ADN e os resultados mostraron que os tres mellores candidatos para ser os parentes m\u00e1is pr\u00f3ximos das tartarugas das Gal\u00e1pagos viven hoxe en Suram\u00e9rica, e eran \"Geochelone denticulata\", \"Geochelone carbonaria\" e \"Geochelone chilensis\".\nComportamento e ecolox\u00eda.\nAs tartarugas das Gal\u00e1pagos descansan 16 horas ao d\u00eda, son herb\u00edvoras e alim\u00e9ntanse principalmente de vexetais e froitas e cactos. Beben grandes cantidades de auga que almacenan nos seus corpos durante longos per\u00edodos de tempo e utilizan m\u00e1is tarde. Poden sobrevivir varios meses sen comer nin beber. As tartarugas das Gal\u00e1pagos son moi importantes na dispersi\u00f3n de sementes nas illas e son megaherb\u00edvoros esenciais para dar forma ao ecosistema das illas.\nRelaci\u00f3ns cos humanos.\nEsforzos de conservaci\u00f3n.\nEn 1958, import\u00e1ronse cabras \u00e1 illa Pinta que empezaron a comer gran parte da vexetci\u00f3n en detrimento do h\u00e1bitat natural. Inici\u00e1ronse despois programas sostidos de eliminaci\u00f3n das cabras. A medida que diminu\u00edu a poboaci\u00f3n de cabras, a vexetaci\u00f3n se recuperou rapidamente. Empezaron a rexenerarse pequenas \u00e1rbores dos tocos deixados polas cabras. Os arbustos das terras altas, \u00e1rbores en cecemento, cactos \"Opuntia\", e outras especies end\u00e9micas experimentaron un incremento. En 2003, illa Pinta foi declarada \"libre de cabras\". Tam\u00e9n se iniciaron programas para intentar aumentar as poboaci\u00f3ns de diversas especies de tartarugas das Gal\u00e1pagos.\nXurxo o Solitario (\"Lonesome George\").\nO \u00faltimo individuo co\u00f1ecido vivo da especie de Pinta foi un macho ao que se lle chamou Xurxo o Solitario (\"Lonesome George\"), que morreu en 2012. Nos seus \u00faltimos anos, era a criatura m\u00e1is escasa do mundo. Serviu como un s\u00edmbolo poderoso dos esforzos de conservaci\u00f3n nas Gal\u00e1pagos e en todo o mundo.\nO exemplar fora atopado na illa Pinta en 1971 polo malac\u00f3logo h\u00fangaro J\u00f3zsef V\u00e1gv\u00f6lgyi. Foi trasladado pola s\u00faa seguridade \u00e1 Estaci\u00f3n de Investigaci\u00f3n Charles Darwin na illa de Santa Cruz, onde foi encerrado nun curral con d\u00faas femias dunha especie diferente. A\u00ednda que as femias produciron ovos, estes non eclosionaron. Durante d\u00e9cadas intentouse de novo o seu apareamento pero sen \u00e9xito, probablemente debido \u00e1 ausencia de femias da s\u00faa propia especie. A tartaruga de Pinta foi considerada como funcionalmente extinta, xa que Xurxo o Solitario estaba en catividade.\nO 24 de xu\u00f1o de 2012 anunciouse que o animal morrera, seguramente por fallo card\u00edaco debido \u00e1 s\u00faa elevada idade.\nPosibles individuos superviventes.\n\u00c1 parte de Xurxo o Solitario, en 2006, o investigador Peter Pritchard suxeriu que unha tartaruga que viv\u00eda no zool\u00f3xico de Praga poder\u00eda ser unha tartaruga da illa Pinta pola forma da s\u00faa coiraza, pero as an\u00e1lises de ADN que despois se realizaron descartaron esa posibilidade, xa que probablemente se trataba dun exemplar da illa Pinz\u00f3n, \"Chelonoidis duncanensis\".\nM\u00e1is probable \u00e9 que existan alg\u00fans exemplares superviventes, pero non na illa Pinta, sen\u00f3n na illa Isabela. Os baleeiros e piratas utilizaban no pasado a illa Isabela, que \u00e9 a m\u00e1is grande e central do arquip\u00e9lago, como un lugar onde descargaban as tartarugas capturadas como alimento das que se quer\u00edan desfacer. Hoxe, crese que algunhas destas tartarugas sobreviviron na zona do volc\u00e1n Wolf e combinaron os seus xenes con outras especies.\nEn maio de 2007, as an\u00e1lises de microsat\u00e9lites xen\u00f3micos indicaron que alg\u00fans individuos \"C. abingdonii\" poder\u00edan a\u00ednda existir libres na natureza na illa Isabela. Identificouse un macho na rexi\u00f3n do volc\u00e1n Wolf, que ten a metade dos seus xenes en com\u00fan con Xurxo o Solitario. Ese animal debe ser un h\u00edbrido de primeira xeraci\u00f3n entre a especie da illa Isabela e a da illa Pinta. \u00c9 posible, pois, que polo menos unha tartaruga de Pinta pura viva entra as 2\u00a0000 tartarugas da illa Isabela.\nUnha recente expedici\u00f3n en Isabela feita pola Universidade Yale atopou que hab\u00eda 17 h\u00edbridos de primeira xeraci\u00f3n da tartaruga de Pinta vivindo no volc\u00e1n Wolf. Programouse outra expedici\u00f3n para 2013 para buscar superviventes de Pinta e h\u00edbridos con vistas a iniciar un posible programa de crianza selectiva que sirva para reintroducir a tartaruga de Pinta na s\u00faa illa nativa."}
{"id": "392630", "revid": "27155", "url": "https://gl.wikipedia.org/wiki?curid=392630", "title": "Chelonoidis nigra abingdonii", "text": ""}
{"id": "392631", "revid": "98629", "url": "https://gl.wikipedia.org/wiki?curid=392631", "title": "Illa de Boa Vista, Cabo Verde", "text": "Boa Vista, tam\u00e9n escrito como Boavista, \u00e9 unha illa des\u00e9rtica que pertence \u00e1s illas de Cabo Verde. O arquip\u00e9lago cont\u00e9n 10 illas diferentes, en total, das cales Boa Vista \u00e9 a terceira m\u00e1is grande.\nA illa de Boa Vista \u00e9 a que se atopa m\u00e1is cerca do continente africano, xa que \u00e9 a illa m\u00e1is oriental de todas. A distancia entre Boa Vista e o Senegal \u00e9 de s\u00f3 450\u00a0km.\nBoa Vista, que ten a s\u00faa capital, Sal Rei, situada na parte noroeste da illa, \u00e9 principalmente co\u00f1ecida pola presenza de numerosas tartarugas, m\u00fasica tradicional e un ultra marat\u00f3n. A xente tam\u00e9n asocia Boa Vista coas s\u00faas infinitas fermosas praias e outeiros de area. Boa Vista ten un valor establecido no sector tur\u00edstico debido ao aeroporto de Rabil e as numerosas opci\u00f3ns de aloxamento que ofrece a illa para os turistas.\nXeograf\u00eda.\nLugares na illa.\nBoa Vista div\u00eddese nas 13 secci\u00f3ns, con fins estat\u00edsticos:\nPaisaxe.\nBoa Vista \u00e9 a terceira illa m\u00e1is grande logo de Santo Ant\u00e3o e Santiago, cunha superficie de 620 quil\u00f3metros cadrados. Est\u00e1 situada ao sur de Sal e ao norte da illa de Maio. A illa \u00e9 plana en xeral, pero tam\u00e9n ten numerosas monta\u00f1as como Santo Ant\u00f3nio, Rocha Est\u00e2ncia, Monte Negro, Monte Ca\u00e7ador, Pico Forcado e Monte Vigia e Monte Est\u00e2ncia como o punto m\u00e1is alto da illa (387 m.).\nAdemais das monta\u00f1as, Boa Vista tam\u00e9n \u00e9 famosa polos seus grandes e marabillosas praias como Atalanta, Cabral, Chave, Ervat\u00e3ou, Gatas, Santa M\u00f3nica e Varandinha.\nA illa de Boa Vista \u00e9 unha das cinco illas de Cabo Verde, que ten illotes circundantes como Ilh\u00e9u de Sal Rei (oeste), Ilh\u00e9u de Curral Velho (sur), Ilh\u00e9u do Baluarte (leste).\nHistoria.\nDiogo Gomes, un explorador portugu\u00e9s, descubriu as illas de Cabo Verde en 1456 cando a\u00ednda estaban deshabitadas. O nome Boa Vista, foi dado por este home xa que foi o primeiro que se lle veu \u00e1 mente ao ver este arquip\u00e9lago. 6 Anos despois do descubrimento do arquip\u00e9lago, en 1462, os portugueses comezaron a constru\u00edr a primeira vila, Riberira, na illa de Santiago. En 1587, as illas de Cabo Verde convert\u00e9ronse oficialmente nunha colonia portuguesa e, desde ent\u00f3n, utilizaron o arquip\u00e9lago como unha plataforma para o tr\u00e1fico de escravos entre o continente africano e Am\u00e9rica.\nDesde 1620, os escravos empreg\u00e1ronse en minas de sal, onde procesaban o sal en \u00e1reas monta\u00f1osas, para asegurarse de que os piratas non puidesen atacar nesas \u00e1reas. O comercio do sal fixo posible un crecemento econ\u00f3mico r\u00e1pido para a illa, facendo que Cabo Verde pareza un centro de comercio.\nDesde ent\u00f3n, s\u00f3 vai cara a arriba co arquip\u00e9lago. En 1975, Cabo Verde declarou a s\u00faa independencia, malia que nunca houbo unha guerra no arquip\u00e9lago. En 2001, Cabo Verde tam\u00e9n se situou no mapa pol\u00edtico xa que ti\u00f1an o seu primeiro primeiro ministro a partir dese ano. Desde ese crecemento pol\u00edtico, o arquip\u00e9lago comezou a traballar no nivel de turismo nas diferentes illas mediante a construci\u00f3n de aeroportos internacionais, portos, estradas, hoteis ...\nPoboaci\u00f3n.\nA partir de mediados do s\u00e9culo XIX, a poboaci\u00f3n estimouse en 4.000. A maior\u00eda da poboaci\u00f3n vive en Sal Rei, pero tam\u00e9n hai moitas pequenas vilas con entre 10 e 100 persoas. Boa Vista ten a poboaci\u00f3n m\u00e1is pequena de todas as illas habitadas de Cabo Verde, e \u00e9 a menos densamente poboada do arquip\u00e9lago. Desde 1990, a poboaci\u00f3n creceu constantemente, recuper\u00e1ndose dun per\u00edodo de aridez e fame polo que inmigraron moitos habitantes. En 2010, a poboaci\u00f3n de Boa Vista aumentou a 8.554 habitantes.\nA poboaci\u00f3n de Boa Vista consiste nunha mestura de diferentes nacionalidades: crioulos, negros e cauc\u00e1sicos. Os crioulos son o maior grupo de habitantes, con non menos do 70%, xa que moitos portugueses entraron nunha relaci\u00f3n cos escravos do continente africano, durante a colonizaci\u00f3n de Portugal, e establec\u00e9ronse en Boa Vista despois\nPol\u00edtica.\nCabo Verde foi gobernado por 2 partidos diferentes (tanto a nivel municipal como nacional): no lado esquerdo, o PAICV e no lado dereito o MpD. O actual presidente \u00e9 Jos\u00e9 Pinto Almeida, membro do partido MpD.\nA reuni\u00f3n municipal (en portugu\u00e9s: Assembleia Municipal) do municipio de Boa Vista consta de 13 membros. 4 destes membros son delegados polo PAIVC, 8 membros por MpD e un membro do FV.BV. O consello da cidade (\"c\u00e2mara\") est\u00e1 formado por 5 membros de MpD.\nCada 4 anos no mesmo d\u00eda, cel\u00e9branse as elecci\u00f3ns para a reuni\u00f3n municipal e o consello da cidade.\nEconom\u00eda.\nAntes, os habitantes de Boa Vista sobreviv\u00edan da recolecci\u00f3n do sal e da agricultura de tempada. Hoxe en d\u00eda a\u00ednda ga\u00f1an di\u00f1eiro coa agricultura pero tam\u00e9n co turismo. Moita xente traballa neste sector tur\u00edstico como taxista, empregado dalgunha das cadeas hoteleiras ou vendedor de souvenirs en Sal Rei. Os ingresos do turismo aumentaron rapidamente desde a inauguraci\u00f3n do aeroporto internacional en 2007.\nTurismo.\nNeste momento, hai diferentes hoteis con todo inclu\u00eddo na illa. A famosa cadea RIU ten 2 hoteis na illa: RIU Touareg no sur da illa e RIU Karamboa no oeste. Ademais diso, tam\u00e9n hai alg\u00fans hoteis e cadeas m\u00e1is pequenos como Iberostar, Royal Decammeron, Hotel Estoril, Hotel Migrante, Luca Calema. Non s\u00f3 as cadeas hoteleiras, sen\u00f3n tam\u00e9n as casas de h\u00f3spedes e os apartamentos de vacaci\u00f3ns inst\u00e1lanse na illa.\nTransporte.\nAeroporto.\nA uns 5\u00a0km ao leste de Sal Rei at\u00f3pase o Aeroporto Internacional Aristides Pereira de Boa Vista: lata: BVC, ICAO: GVBA.\nTaxi.\nOs pick-ups vermellos son os taxis oficiais, pero todos poden ofrecer un servizo de taxi. P\u00f3dense pagar con escudos e euros."}
{"id": "392642", "revid": "98629", "url": "https://gl.wikipedia.org/wiki?curid=392642", "title": "The Flowers of War", "text": "The Flowers of War (en ; \"J\u012bnl\u00edng Sh\u00eds\u0101n Ch\u0101i\") \u00e9 un filme coproducido entre Hong Kong e a China dirixido por Zhang Yimou que se estreou en 2011. Est\u00e1 protagonizado por Christian Bale, Ni Ni, Zhang Xinyi, Tong Dawei, Atsuro Watabe, Shigeo Kobayashi e Cao Kefan. O filme bas\u00e9ase na novela de Geling Yan, \"13 Flowers of Nanjing\", inspirado polo diario de Minnie Vautrin. A historia est\u00e1 ambientada en Nanjing, China, durante o masacre de Nanjing de 1937, no medio da segunda guerra sino-xaponesa."}
{"id": "392643", "revid": "23204", "url": "https://gl.wikipedia.org/wiki?curid=392643", "title": "J\u012bnl\u00edng Sh\u00eds\u0101n Ch\u0101i", "text": ""}
{"id": "392645", "revid": "98629", "url": "https://gl.wikipedia.org/wiki?curid=392645", "title": "Que verde era o meu val", "text": "Que verde era o meu val (en ) \u00e9 un filme estadounidense dirixido por John Ford que se estreou en 1941. Bas\u00e9ase na novela hom\u00f3nima de Richard Llewellyn, foi producido por Darryl F. Zanuck e guionizado por Philip Dunne. Est\u00e1 protagonizado por Walter Pidgeon, Maureen O'Hara, Anna Lee, Donald Crisp e Roddy McDowall. Foi nomeado a dez Premios Oscar, ga\u00f1ando a \"Cidad\u00e1n Kane\" no premio \u00f3 mellor filme, ademais de ga\u00f1ar o mellor director, mellor fotograf\u00eda e mellor actor secundario.\nO filme conta a historia dos Morgan, unha familia de mineiros galeses que viven no coraz\u00f3n dos vales do sur de Gales no s\u00e9culo XIX. O argumento conta a perda do seu xeito de vida e os efectos na familia. A vila ficticia do filme est\u00e1 baseada en Gilfach Goch; Llewellyn estivo varios ver\u00e1ns visitando o seu av\u00f3 e empregou esas experiencias como inspiraci\u00f3n na novela. En 1990, o filme foi escollido para a s\u00faa preservaci\u00f3n no National Film Registry da Biblioteca do Congreso dos Estados Unidos de Am\u00e9rica por ser \"cultural, hist\u00f3rica ou est\u00e9ticamente significativo\".\nEstreouse en galego o 11 de marzo de 2000 a trav\u00e9s da TVG."}
{"id": "392646", "revid": "23204", "url": "https://gl.wikipedia.org/wiki?curid=392646", "title": "How Green Was My Valley (filme)", "text": ""}
{"id": "392648", "revid": "77798", "url": "https://gl.wikipedia.org/wiki?curid=392648", "title": "WP PL", "text": ""}
{"id": "392650", "revid": "98629", "url": "https://gl.wikipedia.org/wiki?curid=392650", "title": "Mrs. Miniver", "text": "Mrs. Miniver \u00e9 un filme estadounidense dirixido por William Wyler que se estreou en 1942. Est\u00e1 protagonizado por Greer Garson e Walter Pidgeon. Inspirouse na novela de 1940 \"Mrs. Miniver\" de Jan Struther, e amosa de que xeito a vida dunha muller da Inglaterra rural \u00e9 afectada pola segunda guerra mundial.\nProducida e distribu\u00edda por Metro-Goldwyn-Mayer, conta cun nutrido grupo de actores secundarios entre os que se incl\u00faen a Teresa Wright, Dame May Whitty, Reginald Owen, Henry Travers, Richard Ney e Henry Wilcoxon.\n\"Mrs. Miniver\" ga\u00f1ou seis Premios Oscar, inclu\u00edndo mellor filme, mellor director (William Wyler), mellor actriz (Greer Garson) e mellor actriz secundaria (Teresa Wright). En 1950, estreouse a secuela \"The Miniver Story\" con Greer Garson e Walter Pidgeon nos seus respectivos papeis.\nEn 2006, o filme foi clasificado no n\u00famero 40 da lista do American Film Institute, como un dos m\u00e1is inspiradores filmes de t\u00f3dolos tempos. En 2009, foi escollido para a s\u00faa preservaci\u00f3n no National Film Registry da Biblioteca do Congreso dos Estados Unidos de Am\u00e9rica por ser \"cultural, hist\u00f3rica ou esteticamente\" significativo."}
{"id": "392652", "revid": "98629", "url": "https://gl.wikipedia.org/wiki?curid=392652", "title": "Going My Way", "text": "Going My Way \u00e9 un filme estadounidense de drama e comedia dirixido por Leo McCarey que se estreou en 1944. Est\u00e1 protagonizado por Bing Crosby e Barry Fitzgerald. Bas\u00e9ase nunha historia de Leo McCarey, e nel Crosby canta cinco canci\u00f3ns. \"Going My Way\" tivo unha secuela o ano seguinte, \"The Bells of St. Mary's\".\n\"Going My Way\" foi o filme con maior recadaci\u00f3n de 1944, e estivo nomeado a dez Premios Oscar, ga\u00f1ando sete galard\u00f3ns, inclu\u00edndo o de mellor filme."}
{"id": "392653", "revid": "89787", "url": "https://gl.wikipedia.org/wiki?curid=392653", "title": "Illa Kuhn", "text": "A illa Kuhn () \u00e9 unha illa costeria na Ba\u00eda Hochstetter, no leste de Groenlandia. Hai dep\u00f3sitos de carb\u00f3n na illa.\nXeograf\u00eda.\nEsta illa at\u00f3pase ao norte de Wollaston Foreland, separada do continente por un angosto estreito, o Figely Fjord no Mar de Groenlandia.\nAs illas que se atopan m\u00e1is lonxe da costa na ba\u00eda son Illa Shannon e as Illas Pendulum."}
{"id": "392656", "revid": "27155", "url": "https://gl.wikipedia.org/wiki?curid=392656", "title": "Hibridaci\u00f3n (biolox\u00eda)", "text": ""}
{"id": "392662", "revid": "98629", "url": "https://gl.wikipedia.org/wiki?curid=392662", "title": "Samosir", "text": "Samosir, ou illa Samosir, \u00e9 unha grande illa volc\u00e1nica no lago Toba, situada no norte da illa de Sumatra en Indonesia. Administrativamente, Samosir r\u00e9xese como seis dos nove distritos dentro da rexencia de Samosir. O lago e a illa form\u00e1ronse logo da erupci\u00f3n dun supervolc\u00e1n hai uns 75.000 anos. A illa estaba orixinalmente conectada \u00e1 parede circundante da caldeira por un pequeno istmo, que se cortou para axudar \u00e1 navegaci\u00f3n.\nTen uns 640\u00a0km\u00b2, Samosir \u00e9 a illa m\u00e1is grande do mundo dentro dunha illa, e a quinta illa de lago m\u00e1is grande do mundo. Tam\u00e9n cont\u00e9n dous lagos m\u00e1is pequenos, Lago Sidihoni e Lago Aek Natonang. Al\u00e9n do lago ao leste da illa at\u00f3pase a pen\u00ednsula de Uluan. A illa est\u00e1 unida \u00e1 parte continental de Sumatra na s\u00faa parte occidental por un estreito istmo que conecta a cidade de Pangururan en Samosir e Tele na parte continental de Sumatra. Por conseguinte, Tele ofrece unha das mellores vistas do lago Toba e a illa de Samosir.\nTurismo.\nSamosir \u00e9 un popular destino tur\u00edstico debido \u00e1 s\u00faa ex\u00f3tica historia e as vistas que ofrece. Os centros tur\u00edsticos conc\u00e9ntranse na \u00e1rea de Tuktuk. A illa \u00e9 o centro da cultura Batak e moitas das casas tradicionais de Toba Batak (rumah adat) permanecen na illa. A maior\u00eda dos aloxamentos tur\u00edsticos conc\u00e9ntranse na pequena cidade de Tuktuk, que se atopa a unha hora en transbordador a trav\u00e9s do lago desde a cidade de Parapat. O transbordador de pasaxeiros sae do porto de Tiga Raja cada hora entre as 8.30 e as 19.00. Para aqueles que cheguen tarde hai unha opci\u00f3n para tomar o barco de pasaxeiros de Aji Bata a Tomok ata as 8:30 p.m. Un transbordador sae da terra firme desde Ajibata e atraca na pequena cidade de Tomok, a uns 10 minutos en coche de Tuktuk ata as 9 p.m. Tam\u00e9n hai outros transbordadores de pasaxeiros e os hoteis individuais tam\u00e9n poden ter barcos dispo\u00f1ibles."}
{"id": "392670", "revid": "1131", "url": "https://gl.wikipedia.org/wiki?curid=392670", "title": "O Erbedeiro", "text": ""}
{"id": "392673", "revid": "1131", "url": "https://gl.wikipedia.org/wiki?curid=392673", "title": "Ervill\u00e1s", "text": "O top\u00f3nimo galego Ervill\u00e1s pode referirse a:"}
{"id": "392674", "revid": "1131", "url": "https://gl.wikipedia.org/wiki?curid=392674", "title": "Ervi\u00f1ou", "text": "O top\u00f3nimo galego Ervi\u00f1ou pode referirse a:"}
{"id": "392675", "revid": "98629", "url": "https://gl.wikipedia.org/wiki?curid=392675", "title": "Illa Fernandina", "text": "A illa Fernandina \u00e9 a terceira illa m\u00e1is grande e a m\u00e1is nova das illas Gal\u00e1pagos. Do mesmo xeito que as outras, a illa formouse no punto quente de Gal\u00e1pagos. A illa \u00e9 un volc\u00e1n en escudo activo que entrou en erupci\u00f3n o 11 de abril de 2009.\nCando ancorou en Banks Bay, o Capit\u00e1n Benjamin Mitre rexistrou unha das maiores erupci\u00f3ns na historia de Gal\u00e1pagos do volc\u00e1n Fernandina. A s\u00faa nave escapou por seguridade e o seu relato do evento conservouse.\nFernandina ten unha superficie de 642\u00a0km\u00b2 e unha altura de 1.476 metros, o cume \u00e9 unha caldeira de 6\u00b45\u00a0km de largo. A caldeira sufriu un colapso en 1968, cando caeron 350 metros c\u00fabicos do piso da caldeira. Un pequeno lago ocupou intermitentemente o chan da caldeira norte, a \u00faltima vez en 1988.\nDebido \u00e1 s\u00faa recente actividade volc\u00e1nica, a illa non presenta moita vida vexetal e ten unha superficie maiormente rochosa. Os visitantes da illa Fernandina s\u00f3 poden acercarse \u00e1s proximidades do cr\u00e1ter por raz\u00f3ns de seguridade. Punta Espinoza \u00e9 unha estreita franxa de terra onde centos de iguanas mari\u00f1as se re\u00fanen en grandes grupos sobre rochas de lava negra. O famoso cormor\u00e1n non voador habita nesta illa ademais de ping\u00fc\u00edns, pelicanos e lobos mari\u00f1os. P\u00f3dense observar dous tipos de fluxo de lava, 'a'\u0101 e p\u0101hoehoe. Tam\u00e9n abundan os bosques de mangleiral na illa.\nErupci\u00f3n de abril de 2009.\nO flanco sur do volc\u00e1n La Cumbre tivo unha erupci\u00f3n de fisura que xerou fluxos, que diminu\u00edron en cuesti\u00f3n de horas. Esta \u00e9 a illa m\u00e1is nova e m\u00e1is occidental do arquip\u00e9lago. Foi bautizada na honra do rei Fernando de Espa\u00f1a, que patrocinou a viaxe de Cristovo Col\u00f3n. Illa Fernandina \u00e9 compatible coa vida silvestre que poder\u00eda verse ameazada polo estalido da actividade volc\u00e1nica de abril de 2009, segundo os gardas do Parque Nacional Gal\u00e1pagos. Como a illa non ten residentes humanos, non se puxeron en perigo asentamentos. Os gardas do parque e un barco tur\u00edstico de paso observaron inicialmente o volc\u00e1n \u00e1s 10:00 p.m. hora local o 10 de abril de 2009. Unha poboaci\u00f3n humana escasa no extremo occidental das illas Gal\u00e1pagos significa que a actividade volc\u00e1nica non sempre se observa ou notifica axi\u00f1a que como comeza. A estaci\u00f3n s\u00edsmica en Puerto Ayora, na illa pr\u00f3xima de Santa Cruz, non rexistrou tremores asociados con esta erupci\u00f3n."}
{"id": "392676", "revid": "1131", "url": "https://gl.wikipedia.org/wiki?curid=392676", "title": "Erbecedo", "text": ""}
{"id": "392677", "revid": "1131", "url": "https://gl.wikipedia.org/wiki?curid=392677", "title": "Erbello", "text": ""}
{"id": "392678", "revid": "1131", "url": "https://gl.wikipedia.org/wiki?curid=392678", "title": "Erbo de Abaixo", "text": ""}
{"id": "392679", "revid": "1131", "url": "https://gl.wikipedia.org/wiki?curid=392679", "title": "Erbo de Arriba", "text": ""}
{"id": "392680", "revid": "1131", "url": "https://gl.wikipedia.org/wiki?curid=392680", "title": "Erboedo de Abaixo", "text": ""}
{"id": "392681", "revid": "1131", "url": "https://gl.wikipedia.org/wiki?curid=392681", "title": "Erb\u00f3n", "text": ""}
{"id": "392682", "revid": "1131", "url": "https://gl.wikipedia.org/wiki?curid=392682", "title": "Ermille", "text": ""}
{"id": "392683", "revid": "1131", "url": "https://gl.wikipedia.org/wiki?curid=392683", "title": "Erminde", "text": ""}
{"id": "392684", "revid": "1131", "url": "https://gl.wikipedia.org/wiki?curid=392684", "title": "Ernes", "text": ""}
{"id": "392685", "revid": "1131", "url": "https://gl.wikipedia.org/wiki?curid=392685", "title": "Erosa", "text": ""}
{"id": "392686", "revid": "1131", "url": "https://gl.wikipedia.org/wiki?curid=392686", "title": "Erved\u00edns", "text": ""}
{"id": "392687", "revid": "1131", "url": "https://gl.wikipedia.org/wiki?curid=392687", "title": "A Ervella", "text": ""}
{"id": "392688", "revid": "1131", "url": "https://gl.wikipedia.org/wiki?curid=392688", "title": "Ervellaqueira", "text": ""}
{"id": "392689", "revid": "1131", "url": "https://gl.wikipedia.org/wiki?curid=392689", "title": "Ervelle", "text": ""}
{"id": "392690", "revid": "1131", "url": "https://gl.wikipedia.org/wiki?curid=392690", "title": "A Ervelleira", "text": ""}
{"id": "392691", "revid": "1131", "url": "https://gl.wikipedia.org/wiki?curid=392691", "title": "Erville", "text": ""}
{"id": "392692", "revid": "1131", "url": "https://gl.wikipedia.org/wiki?curid=392692", "title": "Ervixe", "text": ""}
{"id": "392693", "revid": "25871", "url": "https://gl.wikipedia.org/wiki?curid=392693", "title": "Fernandina", "text": ""}
{"id": "392695", "revid": "89787", "url": "https://gl.wikipedia.org/wiki?curid=392695", "title": "Sameblod", "text": "Sameblod \u00e9 un filme sueco de \u00e9poca escrito e dirixido por Amanda Kernell, no seu debut como directora. Os primeiros dez minutos do filme (e parte do final) prove\u00f1en da curtametraxe \"Stoerre Vaerie\" (2015, dir. Amanda Kernell). \"Stoerre Vaerie\" \u00e9 o primeiro filme de Kernell sobre o saami e foi nomeado \u00f3 Gran Premio do Xurado no Festival de Cinema de Sundance.\nO filme, rodado en sueco e en lingua saami meridional, est\u00e1 ambientado na Suecia da d\u00e9cada de 1930, e conta a historia dunha rapaza de 14 anos que viven os prexu\u00edzos contra os saamis e decide fuxir e esquecer a s\u00faa herdanza. Partes da historia est\u00e1n inspirada na vida da avoa de Kernell."}
{"id": "392698", "revid": "89787", "url": "https://gl.wikipedia.org/wiki?curid=392698", "title": "Illa Polillo", "text": "Polillo () \u00e9 unha illa na rexi\u00f3n nord\u00e9s do arquip\u00e9lago filipino. Est\u00e1 separado de Illa de Luz\u00f3n polo Estreito de Polillo e forma o lado norte da Ba\u00eda Lamon.\nA illa div\u00eddese en tres concellos. O concello de Polillo cobre a parte sur da illa, mentres que a parte nororiental \u00e9 administrada polo concello de Burdeos. O noroeste est\u00e1 dentro da xurisdici\u00f3n do concello de Panukulan. A illa tam\u00e9n alberga ao lagarto Butaan, un parente do drag\u00f3n de Komodo.\nSegundo o Censo filipino de 2010, a illa \u00e9 fogar de 64.802 habitantes.\nA mediados do s\u00e9culo XVI, os espa\u00f1ois chegaron \u00e1 illa e al\u00ed constru\u00edron unha capela. Fix\u00e9ronse cargo da administraci\u00f3n da illa e realizaron moitos cambios no seu tempo."}
{"id": "392699", "revid": "1131", "url": "https://gl.wikipedia.org/wiki?curid=392699", "title": "A Escaravelleira", "text": ""}
{"id": "392700", "revid": "1131", "url": "https://gl.wikipedia.org/wiki?curid=392700", "title": "O Escairo", "text": ""}
{"id": "392701", "revid": "5863", "url": "https://gl.wikipedia.org/wiki?curid=392701", "title": "O Escorial", "text": "O top\u00f3nimo O Escorial pode referirse a:"}
{"id": "392702", "revid": "1131", "url": "https://gl.wikipedia.org/wiki?curid=392702", "title": "Esabanda", "text": ""}
{"id": "392703", "revid": "1131", "url": "https://gl.wikipedia.org/wiki?curid=392703", "title": "As Escabanas", "text": ""}
{"id": "392704", "revid": "1131", "url": "https://gl.wikipedia.org/wiki?curid=392704", "title": "A Escabia", "text": ""}
{"id": "392705", "revid": "1131", "url": "https://gl.wikipedia.org/wiki?curid=392705", "title": "A Escada", "text": ""}
{"id": "392706", "revid": "23204", "url": "https://gl.wikipedia.org/wiki?curid=392706", "title": "Os mellores anos da nosa vida", "text": "Os mellores anos da nosa vida (en , tam\u00e9n co\u00f1ecido como \"Glory for Me\" e \"Home Again\") \u00e9 un filme estadounidense dirixido por William Wyler e protagonizado por Myrna Loy, Fredric March, Dana Andrews, Teresa Wright, Virginia Mayo e Harold Russell. O filme conta a historia de tres militares que se adaptan \u00e1 vida civil despois de combater na segunda guerra mundial. Samuel Goldwyn inspirouse en producir un filme sobre veteranos despois de ler o 7 de agosto de 1944 un artigo de \"Time\" sobre as dificultades que experimentan os soldados que volven \u00e1 vida civil. Goldwyn contratou o antigo correspondente de guerra MacKinlay Kantor para escribir o gui\u00f3n. O seu traballo foi publicado primeiro nunha novela, \"Glory for Me\", que Kantor escribiu en verso branco. Robert E. Sherwood adaptou a novela nun gui\u00f3n.\n\"The Best Years of Our Lives\" ga\u00f1ou sete Premios Oscar en 1946, inclu\u00edndo o mellor filme, mellor director (William Wyler), mellor actor (Fredric March), mellor actor secundario (Harold Russell), mellor montaxe (Daniel Mandell), mellor gui\u00f3n adaptado (Robert E. Sherwood) e mellor banda sonora (Hugo Friedhofer). Ademais do \u00e9xito entre a cr\u00edtica, o filme axi\u00f1a se converteu nun grande \u00e9xito comercial. Foi o filme con maior recadaci\u00f3n e con m\u00e1is espectadores dos Estados Unidos e do Reino Unido dende a estrea de \"Foise co vento\", vendendo arredor de 55 mill\u00f3ns de entradas nos Estados Unidos o que equivale a $23\u00a0650\u00a0000.\nEstreouse en galego o 14 de xu\u00f1o de 1994 a trav\u00e9s da TVG."}
{"id": "392707", "revid": "12452", "url": "https://gl.wikipedia.org/wiki?curid=392707", "title": "Glory for Me", "text": ""}
{"id": "392708", "revid": "12452", "url": "https://gl.wikipedia.org/wiki?curid=392708", "title": "Home Again", "text": ""}
{"id": "392709", "revid": "56817", "url": "https://gl.wikipedia.org/wiki?curid=392709", "title": "As Escadas", "text": "O top\u00f3nimo galego As Escadas pode referirse a:"}
{"id": "392710", "revid": "23204", "url": "https://gl.wikipedia.org/wiki?curid=392710", "title": "Osric de Northumbria", "text": "Osric,\u00a0finado en 729, foi rei de Northumbria desde a morte de Coenred en 718 at\u00e9 a s\u00faa morte o 9 de maio de 729.\nTraxectoria.\nSime\u00f3n de Durham ch\u00e1malle fillo de Ealdfrith de Northumbria, o que o converter\u00eda en irm\u00e1n, ou quizais medio irm\u00e1n, de Osred. Alternativamente, puido ser un fillo de Eahlfrith de Deira, e por iso primo de Osred.\nBeda d\u00e1 pouca informaci\u00f3n sobre o reinado de Osric, pero rexistra que se viron\u00a0cometas \u00e1 s\u00faa morte, un signo de mal agoiro. Guillerme de Malmesbury eloxia a Osric pola s\u00faa decisi\u00f3n de adoptar a\u00a0Ceolwulf, irm\u00e1n de Coenred, como o seu herdeiro."}
{"id": "392712", "revid": "624", "url": "https://gl.wikipedia.org/wiki?curid=392712", "title": "Osbald de Northumbria", "text": "Osbald foi rei de Northumbria durante 796. Era amigo de Alcu\u00edno, bispo de York que a mi\u00fado o aconsellaba.\nTraxectoria.\nOsbald era un home violento e probabelmente un asasino. O 9 de xaneiro de 780, asasinou a Bearn, fillo de \u00c6lfwald queim\u00e1ndoo en\u00a0\"Selectune\" (posibelmente Silton, Yorkshire do norte). En 793 Alcu\u00edno escribiu d\u00faas cartas a Osbald inst\u00e1ndoo para deixar o seu modo de vida extravagante. Criticaba o seu comportamento cobizoso, luxosas vestimentas e o seu corte de pelo pag\u00e1n. Anim\u00e1bao a que se dedicase a Deus porque \u201co luxo en emperadores significa pobreza para as persoas\u201d.\nOsbald convert\u00edase en rei de Northumbria en 796 mentres o pa\u00eds se disolv\u00eda na anarqu\u00eda. Gobernou durante 27 d\u00edas antes de ser abandonado pola casa real e o pobo. Exiliouse en Lindisfarne.\nPouco despois, Osbald navegou a Pictland cos seus compa\u00f1eiros, onde foi acollido por\u00a0Caustant\u00edn, rei dos pictos.\nOsbald deu o seu nome a dous sitios ao redor da \u00e1rea de Northumbria:\nOsbald morreu en 799 e foi enterrado en\u00a0York Minster."}
{"id": "392715", "revid": "1131", "url": "https://gl.wikipedia.org/wiki?curid=392715", "title": "Escanlar", "text": " \nO top\u00f3nimo galego Escanlar pode referirse a:"}
{"id": "392716", "revid": "98629", "url": "https://gl.wikipedia.org/wiki?curid=392716", "title": "Gentleman's Agreement", "text": "Gentleman's Agreement \u00e9 un filme estadounidense dirixido por Elia Kazan que est\u00e1 baseado na novela de Laura Z. Hobson Gentleman's Agreement. Foi nomeado a oito Oscars e ga\u00f1ou tres: mellor filme, mellor actriz secundaria (Celeste Holm), e mellor director (Elia Kazan)."}
{"id": "392717", "revid": "1131", "url": "https://gl.wikipedia.org/wiki?curid=392717", "title": "O Escanlar", "text": ""}
{"id": "392718", "revid": "1131", "url": "https://gl.wikipedia.org/wiki?curid=392718", "title": "O Escouredo", "text": ""}
{"id": "392719", "revid": "1131", "url": "https://gl.wikipedia.org/wiki?curid=392719", "title": "Escourido", "text": "O top\u00f3nimo galego Escourido pode referirse a:"}
{"id": "392720", "revid": "1131", "url": "https://gl.wikipedia.org/wiki?curid=392720", "title": "O Escourido", "text": ""}
{"id": "392721", "revid": "15490", "url": "https://gl.wikipedia.org/wiki?curid=392721", "title": "Xo\u00e1n C\u00ednamo", "text": "Xo\u00e1n C\u00ednamo (grego: \u1f38\u03c9\u03ac\u03bd\u03bd\u03b7\u03c2 \u039a\u03af\u03bd\u03bd\u03b1\u03bc\u03bf\u03c2, \"Ioannes Kinnamos\"; 1143 - ?), nado en 1143 e finado en ano desco\u00f1ecido, foi un historiador bizantino, secretario (\"grammatik\u00f3s\") do emperador Manuel I Comneno (1143-1180), ao cal acompa\u00f1ou nas s\u00faas campa\u00f1as militares en Europa e Asia Menor. Aparentemente C\u00ednamo sobreviviu a Andr\u00f3nico I Comneno, falecido en 1185.\nTraxectoria.\nXo\u00e1n C\u00ednamo, membro dunha importante familia aristocr\u00e1tica, foi o autor dunha historia que abarca o per\u00edodo 1118-1176 e os reinados de Xo\u00e1n II e Manuel I, continuando a \"Alexiada\" de Nic\u00e9foro Brienio e Ana Comneno. A obra, en seis libros, \u00e9 fundamental para o co\u00f1ecemento do per\u00edodo e foi escrita pouco despois da morte de Manuel; s\u00f3 nos \u00e9 co\u00f1ecida por un manuscrito do s\u00e9culo XIII mutilado na s\u00faa parte final (as\u00ed como por copias dos s\u00e9culos XVI e XVII), que parece constitu\u00edr unha versi\u00f3n abreviada. Xunto coa citada obra de Nic\u00e9foro Brienio, continuada pola s\u00faa esposa Ana Comneno, forma unha historia completa do s\u00e9culo das Cruzadas.\nC\u00ednamo dist\u00ednguese pola s\u00faa sinxeleza, precisa concisi\u00f3n e honradez profesional. Con todo, ao ser un cronista de Corte, a obra ten o inneg\u00e1bel defecto de presentar a Manuel Comneno como a un heroe."}
{"id": "392724", "revid": "624", "url": "https://gl.wikipedia.org/wiki?curid=392724", "title": "Xo\u00e1n Cinnamos", "text": ""}
{"id": "392725", "revid": "98629", "url": "https://gl.wikipedia.org/wiki?curid=392725", "title": "Mi\u00f1a Terra", "text": "Mi\u00f1a Terra foi un peri\u00f3dico editado en Santiago de Compostela entre 1914 e 1915.\nHistoria e caracter\u00edsticas.\nSubtitulado \"Semanario ilustrado\", apareceu o 8 de novembro de 1914. Imprim\u00edase no establecemento de La Comercial. Estaba dirixido por Enrique Guerra at\u00e9 marzo de 1915. Entre os seus redactores figuraba Victoriano Taibo. O dese\u00f1o da cabeceira era de Castelao. Cun car\u00e1cter republicano rexionalista, trataba os problemas da Universidade. Escrita en castel\u00e1n, publicaba en galego unha \"Folla Enxebre\" na que apareceron poemas de Eduardo Pondal, Valent\u00edn Lamas Carvajal e Bernardo Barreiro e contos de Leandro Carr\u00e9 Alvarellos e Juan Barcia Caballero. O \u00faltimo exemplar que se conserva \u00e9 o n\u00famero 16, publicado o 7 de marzo de 1915."}
{"id": "392726", "revid": "5863", "url": "https://gl.wikipedia.org/wiki?curid=392726", "title": "Enrique Guerra", "text": "Enrique S\u00e1nchez-Guerra Mosquera, co\u00f1ecido como Enrique Guerra, finado en Pontecesures en 1948, foi un fot\u00f3grafo e xornalista galego.\nTraxectoria.\nFot\u00f3grafo con estudio na r\u00faa Calderer\u00eda de Santiago de Compostela. Foi correspondente gr\u00e1fico de \"Vida Gallega\" en Santiago de Compostela. Dirixiu o semanario \"Mi\u00f1a Terra\". Foi un dos fundadores e o primeiro director do coro Cantigas e Agarimos. Durante a ditadura de Primo de Rivera foi nomeado concelleiro de Santiago de Compostela en abril de 1924. Dimitiu como concelleiro en xu\u00f1o de 1926.\nVida persoal.\nCasou con Obdulia S\u00e1nchez Vaamonde de Salgado o 22 de decembro de 1902."}
{"id": "392730", "revid": "89787", "url": "https://gl.wikipedia.org/wiki?curid=392730", "title": "Tartaruga xigante", "text": "As tartarugas xigantes son r\u00e9ptiles quelonios testud\u00ednidos de gran tama\u00f1o que actualmente se encontran en dous grupos de illas tropicais: o atol de Aldabra nas Seychelles (\u00cdndico) e as illas Gal\u00e1pagos no Pac\u00edfico fronte a Ecuador (as especies que exist\u00edan nas illas Mascare\u00f1as foron exterminadas arredor de 1900). Estas tartarugas poden pesar ata 417\u00a0kg e medrar ata 1,3\u00a0m de longo. Os antepasados das tartarugas xigantes orixinalmente fixeron a viaxe ata as illas onde agora viven desde o continente; por exemplo, as tartarugas xigantes de Aldabra e das Mascare\u00f1as est\u00e1n emparentadas coas tartarugas de Madagascar (\u00e1 s\u00faa vez de orixe africana continental) mentres que as tartarugas das Gal\u00e1pagos est\u00e1n relacionadas coas tartarugas do continente suramericano. O fen\u00f3meno de excesivo crecemento nas illas que experimentan algunhas especies co\u00f1\u00e9cese como xigantismo das illas ou insular e inicialmente pens\u00e1base que estas tartarugas eran un exemplo. Ocorre cando o tama\u00f1o do animal que est\u00e1 illado nun arquip\u00e9lago ou illa incrementa o seu tama\u00f1o drasticamente en compraci\u00f3n cos seus parentes continentais. Isto d\u00e9bese a varios factores como a relaxaci\u00f3n das presi\u00f3ns de predaci\u00f3n, liberaci\u00f3n competitiva ou a unha adaptaci\u00f3n ao aumento das flutuaci\u00f3ns ambientais nas illas. Por\u00e9n, as tartarugas xigantes xa non se consideran un bo exemplo de xigantismo das illas, xa que o seu tama\u00f1o masivo se cre que evolucionou no continente. As tartarugas xigantes eran antes com\u00fans nas faunas do Cenozoico de Eurasia, \u00c1frica e as Am\u00e9ricas.\nEstes animais pertencen a un antigo grupo de r\u00e9ptiles, que apareceron hai uns 250 mill\u00f3ns de anos. No Cret\u00e1ceo superior, hai 70 ou 80 mill\u00f3ns de anos, algunhas xa se converteran en xigantescas. Por exemplo, \"Archelon\" do Cret\u00e1ceo med\u00eda uns 4\u00a0m de longo e case 5 de largo dunha punta dunha aleta \u00e1 outra. Hai 1 mill\u00f3n de anos as tartarugas chegaron \u00e1s illas Gal\u00e1pagos. A maior\u00eda das especies xigantes recentes empezaron a desaparecer hai uns 100\u00a0000 anos. S\u00f3 hai 250 anos hab\u00eda polo menos 20 especies e subespecies en illas do oc\u00e9ano \u00cdndico e 14 ou 15 especies nas illas Gal\u00e1pagos.\nHistoria.\nA\u00ednda que a mi\u00fado se consideraron exemplos de xigantismo das illas, antes da chegada do \"Homo sapiens\" as tartarugas xigantes tam\u00e9n viv\u00edan en localizaci\u00f3ns non insulares, ou en illas m\u00e1is accesibles. Durante o Plistoceno, e principalmente durante os \u00faltimos 50\u00a0000 anos, as tartarugas da parte continental ou grandes illas do sur de Asia (\"Colossochelys atlas\"), Norte e Suram\u00e9rica, Indonesia, Madagascar (\"Dipsochelys\"), e incluso a illa de Malta acabaron por extinguirse. As tartarugas xigantes antigas de \u00c1frica extingu\u00edronse algo antes, durante o Plioceno tard\u00edo. A\u00ednda que o momento da desaparici\u00f3n de varias especies de tartarugas xigantes parece correlacionarse coa chegada dos humanos, as evidencias directas da implicaci\u00f3n humana nestas extinci\u00f3ns xeralmente non existen, pero ditas evidencias obtiv\u00e9ronse no caso da tartaruga xigante das Meiolaniidae emparentada distantemente \"Meiolania damelipi\" en Vanuatu.\nUn relicto interesante \u00e9 unha coiraza dunha tartaruga xigante extinta que se encontrou nun sumidoiro c\u00e1rstico mergullado en Florida cunha lanza de madeira cravada, para a que a dataci\u00f3n de carbono deu unha idade de 12\u00a0000 anos. Hoxe, s\u00f3 unha das especies do oc\u00e9ano \u00cdndico sobrevive na natureza, a tartaruga xigante de Aldabra (tense considerado que existen d\u00faas ou m\u00e1is poboaci\u00f3ns en poboaci\u00f3ns en catividade ou voltas a liberar, pero alg\u00fans estudos xen\u00e9ticos puxeron en d\u00fabida a validez de separar estas especies) e 10 especies existentes nas illas Gal\u00e1pagos.\nDuraci\u00f3n da vida.\nAs tartarugas xigantes est\u00e1n entre os animais m\u00e1is lonxevos que existen, cunha duraci\u00f3n da vida media de 100 anos ou m\u00e1is. Un exemplar de tartaruga de Madagascar \"Astrochelys radiata\" \u00e1 que se lle deu o nome Tu'i Malila morreu cando ti\u00f1a 188 anos en Tonga en 1965 (era propiedade da familia real de Tonga). A tartaruga Harriet (que inicialmente se pensaba que era unha das tres tartaruga das Gal\u00e1pagos que se trouxo a Inglatera no barco \"Beagle\" no que viaxara Charles Darwin, pero que despois se viu que proced\u00eda dunha illa que non visitara Darwin) segundo informou o Zoo de Australia ti\u00f1a 176 anos cando morreu en 2006. Ademais, en 2006, unha tartaruga xigante de Aldabra chamada Adwaita morreu nos Xard\u00edns zool\u00f3xicos de Alipore en Calcuta. Chegou ao zoo na d\u00e9cada de 1870 desde a facenda de Lord Clive e p\u00e9nsase que morreu aos 255 anos. Na \u00e9poca do seu descubrimento foron capturadas en tanta cantidade que estaban virtualmente extintas en 1900. As tartarugas xigantes est\u00e1n agora baixo estritas medidas de conservaci\u00f3n e est\u00e1n catalogadas como especies ameazadas.\nTartaruga xigante do atol Aldabra.\nA tartaruga xigante de Aldabra vive no remoto atol de Aldabra das illas Seychelles do oc\u00e9ano \u00cdndico. \u00c9 a \u00fanica especie de tartaruga xigante do \u00cdndico que vive hoxe, xa que outras se extinguiron pouco despois da chegada de colonos humanos; entre elas a tartaruga xigante das Seychelles que se cre agora que est\u00e1 extinta na natureza, a\u00ednda que as tartarugas de Aldabra e de Seychelles son tan similares xeneticamente que alg\u00fans autores pensan que son a mesma especie.\nHoxe, a tartaruga xigante de Aldabra est\u00e1 na lista de especies vulnerables \u00e1 extinci\u00f3n na natureza. Por\u00e9n, o atol de Aldabra est\u00e1 agora protexido da influencia humana ao ser declarado Patrimonio da Humanidade, e \u00e9 o fogar dunhas 152\u00a0000 tartarugas xigantes de Aldabra, o que \u00e9 a maior poboaci\u00f3n do mundo desta especie. Outra poboaci\u00f3n illada m\u00e1is pequena de tartaruga xigante de Aldabra vive na illa de Zanz\u00edbar, e hai outras poboaci\u00f3ns en catividade en parques naturais de Mauricio e Rodrigues. Os programas de crianza en catividade nesas outras illas est\u00e1n tratando de recuperar esta especie, e hoxe as poboaci\u00f3ns nelas parecen estar prosperando.\nCiclo vital.\nAs tartarugas de Aldabra reprod\u00facense e po\u00f1en uns 25 ovos el\u00e1sticos entre febreiro e maio. O apareamento \u00e9 ruidoso, xa que os machos urran coma touros, e perseguen as femias. Durante a copulaci\u00f3n, a cola do macho gu\u00eda o seu pene na posici\u00f3n axeitada para fecundar a femia, e a copulaci\u00f3n dura de 10 a 15 minutos. Os ovos son depositados nun ni\u00f1o seco e pouco profundo no chan, o que os fai especialmente vulnerables aos predadores. Crese que as femias poden facer m\u00e1is dunha posta de ovos ao ano. As cr\u00edas eclosionan dos ovos despois dun per\u00edodo de incubaci\u00f3n de 8 meses. As cr\u00edas tenden a eclosionar todas durante un mesmo per\u00edodo de d\u00faas semanas, que coincide co inicio da estaci\u00f3n chuviosa. Chegan \u00e1 madurez sexual aredor dos 30 anos. A\u00ednda que alg\u00fans individuos poden vivir m\u00e1is de 250 anos, a s\u00faa expectativa de vida adoita estar entre 80 e 120 anos.\nDistribuci\u00f3n e h\u00e1bitat.\nA tartaruga xigante de Aldabra ten unha coiraza abovedada que act\u00faa como armadura protectora para o seu corpo brando e vulnerable. Te\u00f1en un pescozo moi longo que utilizan para arrincar follas das ramas altas das \u00e1rbores. Os machos, a\u00ednda que non son moito maiores, pesan case 100\u00a0kg m\u00e1is que as femias. Son animais de patas grosas e curtas e arredondadas, p\u00e9s case planos que lles axudan a cami\u00f1ar pola area.\nViven principalmente en prader\u00edas e pantanos nas illas do atol de Aldabra. Viven nestas illas con outras especies de tartarugas xigantes, pero moitas delas foron cazadas ata a extinci\u00f3n nos s\u00e9culos XVIII e XIX. A\u00ednda que se encontran en \u00e1reas de densa vexetaci\u00f3n baixa e percorren rexi\u00f3ns m\u00e1is espalladas e rochosas cando hai escaseza de comida. Poden encontrarse frecuentemente descansando na sombra ou en pozas pouco profundas para refrescarse. As tartarugas de Aldabra tenden a pasar a vida pastando pero percorren distancias sorprendentes na busca de comida e est\u00e1n tam\u00e9n a gusto en solos pouco fondos e rochosos. Poden beber en pozas pouco fondas a trav\u00e9s dos seus orificios nasais, e o nome \"Dipsochelys\", que tam\u00e9n se lles deu, ref\u00edrese a esta salientable adaptaci\u00f3n.\nTartarugas xigantes das illas Canarias.\nAtop\u00e1ronse restos nas illas Canarias de d\u00faas especies extinguidas de grandes tartarugas: \"Geochelone burchardi\" e \"Geochelone vulcanica\". Estas especies crese que se extinguiron debido a erupci\u00f3ns volc\u00e1nicas.\nAs tartarugas das illas Canarias eran similares \u00e1s que hoxe se encontran nas Gal\u00e1pagos e Seychelles. \"G. burchardi\" ti\u00f1a unha coiraza m\u00e1is grande, dunha lonxitude de 65 a 94\u00a0cm, mentres que a de \"G. vulcanica\" ti\u00f1a 61\u00a0cm de longo. Ambas est\u00e1n relacionadas con especies do Norte de \u00c1frica do x\u00e9nero \"Geochelone\".\nOs restos datan principalmente do Mioceno. Crese que estas especies sobreviviron ata o Plistoceno superior.\nTartaruga xigante das Gal\u00e1pagos.\nO parente m\u00e1is pr\u00f3ximo da tartaruga xigante das Gal\u00e1pagos \u00e9 a tartaruga do Chaco (\"Chelonoidis chilensis\") de menor tama\u00f1o de Suram\u00e9rica, a\u00ednda que non \u00e9 o seu antepasado directo. Os cient\u00edficos cren que as primeiras tartarugas chegaron \u00e1s Gal\u00e1pagos hai 2 ou 3 mill\u00f3ns de anos flotando \u00e1 deriva unhas 600 millas desde a costa de Suram\u00e9rica sobre balsas de vexetaci\u00f3n ou polos seus propios medios. Eran xa grandes animais antes de chegaren \u00e1s Gal\u00e1pagos. Colonizaron primeiro as illas m\u00e1is orientais de Espa\u00f1ola e San Crist\u00f3bal, despois dispers\u00e1ronse polo arquip\u00e9lago, establec\u00e9ndose finalmente unhas 16 poboaci\u00f3ns separadas en dez das maiores illas das Gal\u00e1pagos. Actualmente, hai s\u00f3 10 especies de tartarugas xigantes das Gal\u00e1pagos das 16 especies que hab\u00eda orixinalmente. Durante os s\u00e9culos XVI e XVII, os Gal\u00e1pagos eran frecuentadas por bucaneiros que atacaban os barcos espa\u00f1ois cheos de tesouros. Ench\u00edan as bodegas dos barcos con tartarugas porque era unha maneira f\u00e1cil de almacenar comida, unha tradici\u00f3n que foi continuada polos baleeiros nos s\u00e9culos que seguiron: \"os barcos baleeiros eran case l\u00edricos nas s\u00faas loanzas da carne de tartaruga, consider\u00e1ndoa m\u00e1is deliciosa que o polo, porco ou vac\u00fan'. Dic\u00edan que a carne da tartaruga xigante era unha 'carne suculenta e o aceite dos seus corpos tan puro como a manteiga, pero o mellor de todo, os xigantes pod\u00edan hibernar na humidade dun barco durante un ano ou m\u00e1is.\"\nEstes bucaneiros capturaban estas grandes tartarugas non s\u00f3 debido \u00e1 s\u00faa carne e aceite sen\u00f3n tam\u00e9n polas s\u00faas incribles adaptaci\u00f3ns que permit\u00edan a estes animais sobrevivir un ano sen comida nin auga. Unha vez que os bucaneiros, baleeiros e comerciantes de peles descubriron que pod\u00edan ter carne fresca durante as s\u00faas longas viaxes ao almacenaren tartarugas xigantes vivas nas bodegas dos seus barcos, empezou a explotaci\u00f3n masiva desta especie. As tartarugas eran tam\u00e9n explotadas polo seu aceite, que foi utilizado como combustible para as l\u00e1mpadas de iluminaci\u00f3n de Quito. Dous s\u00e9culos de explotaci\u00f3n resultaron na perda de entre 100\u00a0000 e 200\u00a0000 tartarugas. Nese per\u00edodo extingu\u00edronse tres especies, e unha cuarta especie desapareceu en 2012 ao morrer o seu \u00faltimo exemplar, chamado Xurxo o Solitario (\"Lonesome George\"). Est\u00edmase que hoxe nas illas viven entre 20\u00a0000 e 25\u00a0000 tartarugas.\nDistribuci\u00f3n e h\u00e1bitat.\nAs tartarugas das Gal\u00e1pagos son herb\u00edvoras, aliment\u00e1ndose principalmente de cactos, herbas e froitos. Beben grandes cantidades de auga cando dispo\u00f1en dela que almacenan nas s\u00faas vexigas durante longos per\u00edodos de tempo. Te\u00f1en dous tipos principais de coirazas con forma de sela ou de b\u00f3veda. Ambas proporcionan adaptaci\u00f3ns especiais a diferentes ambientes. As coirazas con forma de sela son as que te\u00f1en as especies m\u00e1is pequenas, pero presentan pescozos e patas moi longos, e viven en zonas \u00e1ridas e alim\u00e9ntanse de cactos. As coirazas abovedadas t\u00e9\u00f1enas as especies de pescozos e patas m\u00e1is curtos, e viven en illas con m\u00e1is vexetaci\u00f3ns e alim\u00e9ntanse de herbas. \nPasan como media 16 horas ao d\u00eda descansando. O seu nivel de actividade depende da temperatura ambiente e da dispo\u00f1ibilidade de comida. Na estaci\u00f3n fr\u00eda, est\u00e1n activas ao mediod\u00eda, durmindo pola ma\u00f1a e as primeiras horas da tarde. Na estaci\u00f3n c\u00e1lida, o seu per\u00edodo activo \u00e9 o inicio da ma\u00f1\u00e1 e as horas finais da tarde, mentres que ao mediod\u00eda descansan e tratan de manterse frescos \u00e1 sombra de arbustos ou medio mergullados en pozas de barro.\nCiclo vital.\nAs tartarugas reprod\u00facense principalmente durante a estaci\u00f3n c\u00e1lida de xaneiro e maio; por\u00e9n, as tartarugas poden verse apare\u00e1ndose en calquera mes do ano. Durante a estaci\u00f3n fr\u00eda (de xu\u00f1o a novembro), as tartarugas femias migran \u00e1s zonas de nidaci\u00f3n, que se localizan xeralmente nas terras baixas das illas, para po\u00f1eren os ovos. Unha femia pode po\u00f1er ovos en de 1 a 4 ni\u00f1os na tempada de nidaci\u00f3n de xu\u00f1o a decembro. Escavan un burato coas patas posteriores, deixan caer nel os ovos, e finalmente o cobren de terra coas patas posteriores. O n\u00famero de ovos que po\u00f1en vai de 2 a 7 nas tartarugas de coiraza con forma de sela a \u00e1s veces m\u00e1is de 20 ou 25 ovos nas tartarugas de coiraza abovedada. Os ovos inc\u00fabanse durante de 110 a 175 d\u00edas (os per\u00edodos de incubaci\u00f3n dependen do mes en que se fixo o ni\u00f1o, e os ovos que se po\u00f1en ao inicio da estaci\u00f3n fr\u00eda necesitan unha incubaci\u00f3n m\u00e1is longa que os postos ao final de dita estaci\u00f3n, cando a maior\u00eda das incubaci\u00f3ns ocorren ao inicio da estaci\u00f3n c\u00e1lida). Despois da eclosi\u00f3n, as cr\u00edas novas permanecen no ni\u00f1o durante unhas poucas semanas antes de emerxer por un pequeno burato adxacente \u00e1 parte superior do ni\u00f1o. Usualmente a temperatura do ni\u00f1o infl\u00fae no sexo das cr\u00edas. As temperaturas c\u00e1lidas orixinan m\u00e1is femias, mentres que as temperaturas m\u00e1is fr\u00edas orixinan m\u00e1is machos.\nTartarugas xigantes das Mascare\u00f1as.\nAs illas Mascare\u00f1as de Mauricio, Reuni\u00f3n e Rodrigues antes albergaban cinco especcies de tartarugas xigantes, d\u00faas das cales viv\u00edan en Mauricio, outras d\u00faas en Rodrigues e unha en Reuni\u00f3n. As tartarugas eran end\u00e9micas desas illas e adquiriran varias adaptaci\u00f3ns especiais en ausencia de predadores terrestres. Difiren de calquera outra especie de tartaruga xigante debido \u00e1s s\u00faas mand\u00edbulas modificadas, escamas reducidas nas patas e coirazas que como media ti\u00f1an s\u00f3 1\u00a0mm de grosor. As coirazas destas tartarugas xigantes estaban moi abertas polos extremos; de feito, o seu nome cient\u00edfico \"Cylindraspis\" significa de forma cil\u00edndrica. Esta era unha adaptaci\u00f3n espec\u00edfica en resposta \u00e1 falta de predadores, xa que non lles eran necesario ter coirazas grosas e pesadas.\nNo s\u00e9culo XVI coa chegada dos humanos e a subseguinte introduci\u00f3n de animais dom\u00e9sticos, particularmente porcos, as tartarugas foron cazadas rapidamente ata a extinci\u00f3n. Desafortunadamente para elas, as coirazas delgadas non as protex\u00edan contra eses novos invasores; porcos, ratas e gatos devoraron os seus ovos e cr\u00edas e miles delas eran recollidas vivas para fornececer alimento aos barcos. \u00c1s veces incluso eran cazadas para obter aceite, que era moi valioso daquela porque proporcionaba unha cura para moitas padecementos, como o escorbuto.\nEn Mauricio, a tartaruga xigante desapareceu da illa principal no s\u00e9culo XVII e os \u00faltimos exemplares sobreviviron en pequenos illotes do norte ata 1730. A finais de 1800, descubr\u00edronse un gran n\u00famero de \u00f3sos de tartarugas nas escavaci\u00f3ns en Mare aux Songes. Isto resultou na descrici\u00f3n de d\u00faas especies de tartarugas xigantes de Mauricio, a \"Cylindraspis inepta\" e a \"Cylindraspis triserrata\".\nHoxe todo o que queda desas cinco especies son varios restos f\u00f3siles e coirazas, uns poucos debuxos de animais vivos, e unha tartaruga xigante de Rodrigues disecada no Museo Nacional de Historia Natural de Francia."}
{"id": "392731", "revid": "1576", "url": "https://gl.wikipedia.org/wiki?curid=392731", "title": "Gran Carreira dos Dinosauros", "text": ""}
{"id": "392732", "revid": "1576", "url": "https://gl.wikipedia.org/wiki?curid=392732", "title": "Great Dinosaur Rush", "text": ""}
{"id": "392733", "revid": "1576", "url": "https://gl.wikipedia.org/wiki?curid=392733", "title": "Bone Wars", "text": ""}
{"id": "392734", "revid": "1576", "url": "https://gl.wikipedia.org/wiki?curid=392734", "title": "Guerra dos \u00f3sos", "text": ""}
{"id": "392735", "revid": "1888", "url": "https://gl.wikipedia.org/wiki?curid=392735", "title": "Enrique S\u00e1nchez-Guerra", "text": ""}
{"id": "392736", "revid": "15490", "url": "https://gl.wikipedia.org/wiki?curid=392736", "title": "Rep\u00fablica Catal\u00e1", "text": "A Rep\u00fablica Catal\u00e1 (en ) \u00e9 unha das denominaci\u00f3ns que ao longo da historia tomou Catalu\u00f1a cando se dotou dos mecanismos de decisi\u00f3n da s\u00faa forma pol\u00edtica. As\u00ed mesmo, \u00e9 o obxectivo simb\u00f3lico da loita pol\u00edtica dunha parte do movemento independentista catal\u00e1n.\nA Rep\u00fablica Catal\u00e1 ou outras varias formas pol\u00edticas de segregaci\u00f3n respecto a Espa\u00f1a foron proclamadas, polo menos, en seis ocasi\u00f3ns: no s\u00e9culo XVII polos Brazos Xerais presididos por Pau Claris o ano 1641, no s\u00e9culo XIX por Napole\u00f3n Bonaparte no ano 1810 e tam\u00e9n no ano 1873 liderado por Baldomero Lostau, no s\u00e9culo XX por Francesc Maci\u00e0 no ano 1931, por Llu\u00eds Companys, quen en 1934 proclamou o Estado Catal\u00e1n, e polo Parlamento de Catalu\u00f1a, presidido por Carles Puigdemont, en 2017.\nS\u00e9culo XVII - Proclamaci\u00f3n de Pau Claris.\nA proclamaci\u00f3n da Rep\u00fablica Catal\u00e1 produciuse o 17 de xaneiro de 1641. Por\u00e9n, unha semana despois, ante a chegada do ex\u00e9rcito de Filipe IV, o presidente da Generalitat, Pau Claris, decidiu proclamar a Lu\u00eds XIII de Francia como Conde de Barcelona (sucedido por Lu\u00eds XIV de Francia ata 1652), po\u00f1endo as\u00ed ao Principado de Catalu\u00f1a baixo soberan\u00eda francesa.\nA batalla de Montjuic.\nO 26 de xaneiro de 1641 librouse a batalla de Montjuic contra o ex\u00e9rcito de Filipe IV, o cal, derrotado, viuse forzado \u00e1 retirada. Un mes m\u00e1is tarde morr\u00eda Pau Claris.\nA destituci\u00f3n do conde-duque de Olivares, a presenza da fame negra e a peste e a promesa de Filipe IV de respectar as instituci\u00f3ns catal\u00e1s puxeron fin \u00e1 guerra en 1652. Pero iso non significaba a paz total.\nA\u00ednda que a Guerra dos Trinta Anos pechouse co Tratado de Westfalia de 1648, polo cal Espa\u00f1a perd\u00eda parte dos seus dominios no centro de Europa, continuaba a guerra entre Francia e a monarqu\u00eda hisp\u00e1nica, na que se v\u00edan especialmente envolvidos os territorios de Catalu\u00f1a al\u00e9n dos Pireneos. Cando en 1659 Lu\u00eds XIV e Filipe IV asinan a Paz dos Pireneos, este \u00faltimo cede a Francia os territorios pertencentes ao condado do Rosell\u00f3n e parte norte do de Cerda\u00f1a, invalidando as\u00ed as demarcaci\u00f3ns establecidas polas Constituci\u00f3ns de Catalu\u00f1a.\nS\u00e9culo XIX.\n1810 - 1812: A tutela do Imperio Napole\u00f3nico.\nDurante a Guerra do Rosell\u00f3n entre Espa\u00f1a e a Rep\u00fablica Francesa, en 1793, sectores dirixentes desta propuxeron a creaci\u00f3n dunha Rep\u00fablica Catal\u00e1 irmandada coa francesa, ao estilo das outras rep\u00fablicas clientes que se crearon co avance do ex\u00e9rcito revolucionario.\nO 10 de febreiro de 1808 deu comezo a Guerra da Independencia espa\u00f1ola, cando as tropas francesas invadiron por sorpresa Catalu\u00f1a, tomando rapidamente Barcelona. Por\u00e9n, a conquista territorial do Principado foi lenta, non complet\u00e1ndose ata finais de 1811. A principios de 1810, Napole\u00f3n concedeu a independencia a Catalu\u00f1a baixo a tutela francesa, nomeando como o seu primeiro Gobernador Xeral ao xeneral Pierre Fran\u00e7ois Charles Auguereau. Auguereau iniciou unha ampla bater\u00eda de medidas reformadoras, entre as que destacaba a defensa do idioma catal\u00e1n e a loita contra a corrupci\u00f3n. Pero, alg\u00fans reveses militares, provocaron a s\u00faa destituci\u00f3n o 26 de maio e a s\u00faa substituci\u00f3n no Goberno polo mariscal \u00c9tienne-Jacques-Joseph-Alexandre Macdonald, que centrouse en cuesti\u00f3ns b\u00e9licas, esquec\u00e9ndose das reformas do seu antecesor. Durante o seu mandato completouse a conquista de Catalu\u00f1a, e, finalmente, o 26 de xaneiro de 1812, o emperador franc\u00e9s decretou a s\u00faa anexi\u00f3n ao Imperio. Vanse crear catro departamentos: \"Ter\", con capital en Xirona; \"Segre\", con capital en Puigcerd\u00e0; \"Montserrat\", con capital en Barcelona; e \"Bocas do Ebro\", con capital en Lleida. A administraci\u00f3n da rexi\u00f3n integrada no Imperio depend\u00eda de dous intendentes e catro prefectos ou xefes de departamento. Catalu\u00f1a pasou a ser as\u00ed unha provincia francesa de facto, a\u00ednda que non de dereito, no entanto a precariedade do asentamento franc\u00e9s impedir\u00eda a consolidaci\u00f3n do sistema. Finalmente, Catalu\u00f1a foi reincorporada ao Reino de Espa\u00f1a de Fernando VII en 1814.\n1873: O pacto federal de Tortosa.\nO 18 de maio de 1869 os representantes dos comit\u00e9s republicano-federais de Arag\u00f3n, Catalu\u00f1a, Valencia e Baleares, asinan o Pacto Federal de Tortosa para traballar conxuntamente para establecer a Rep\u00fablica federal Espa\u00f1ola, deixando claro que defend\u00edan a unidade de Espa\u00f1a.\nDoutra banda, en febreiro de 1873 proclamouse Primeira Rep\u00fablica Espa\u00f1ola de car\u00e1cter unitario e non federal, sendo o primeiro presidente Estanislao Figueras, no mes de marzo tivo lugar a Proclamaci\u00f3n do Estado Catal\u00e1n do que Baldomer Lostau i Prats seria o presidente provisional designado polas catro deputaci\u00f3ns catal\u00e1s para formar un goberno provisional. Poucos meses m\u00e1is tarde, en xu\u00f1o de 1873, tivo que dimitir debido \u00e1 crise econ\u00f3mica e da divisi\u00f3n interna no seu propio partido provocada pola Proclamaci\u00f3n do Estado Catal\u00e1n dentro a Federaci\u00f3n Espa\u00f1ola; esta crise interna s\u00f3 puido ser sufocada logo de prometer a disoluci\u00f3n do ex\u00e9rcito a Catalu\u00f1a; dimitido Estanislao Figueras, foi substitu\u00eddo por Pi i Margall, e tivo que fuxir a Francia, de onde volveu a final de ano para intentar, sen \u00e9xito, recompo\u00f1er o fragmentado Partido Federal.\nS\u00e9culo XX.\n1931: Maci\u00e0.\nO 14 de abril de 1931, despois das elecci\u00f3ns municipais que dan a maior\u00eda ao seu partido ERC, Llu\u00eds Companys proclamou a Rep\u00fablica dende o concello de Barcelona e izou a bandeira tricolor. A seguir, Francesc Maci\u00e0, presidente de Estat Catal\u00e0, dende a Deputaci\u00f3n de Barcelona, se pronunciou a prol da Rep\u00fablica Catal\u00e1, dentro da Federaci\u00f3n espa\u00f1ola.\nEsta proclamaci\u00f3n preocupa ao goberno provisional da Rep\u00fablica, que o 17 de abril env\u00eda en avi\u00f3n a Barcelona aos ministros Fernando de los R\u00edos, Marcelino Domingo e Llu\u00eds Nicolau d'Olwer. Despois de tensas conversaci\u00f3ns, ch\u00e9gase ao acordo de que o consello formado en Barcelona deb\u00eda actuar como goberno da Generalitat de Catalu\u00f1a. Isto sup\u00f3n a recuperaci\u00f3n dun nome hist\u00f3rico no cal ningu\u00e9n pensara, e que permite resolver o conflito abrindo o cami\u00f1o a unha nova forma de autonom\u00eda catal\u00e1.\nM\u00e1is adiante, cando se fai patente o fracaso do proxecto de Estado Federal, Maci\u00e0 vese obrigado a aceptar un Estatuto de autonom\u00eda para Catalu\u00f1a. Segue como presidente da Generalitat ata a s\u00faa morte en 1933.\n1934: Companys.\nO 6 de decembro de 1934, o presidente da Generalitat de Catalu\u00f1a, Llu\u00eds Companys, volve a proclamar o Estado Catal\u00e1n dentro da Rep\u00fablica espa\u00f1ola. O acontecemento enmarc\u00e1base dentro un programa insurreccional de boa parte das esquerdas espa\u00f1olas en contra do goberno republicano presidido por Alejandro Lerroux, o cal pretend\u00eda incorporar novos ministros da CEDA, forza pol\u00edtica que se consideraba pr\u00f3xima ao fascismo e que, polo tanto, se tem\u00eda que atentase en contra dos dereitos sociais e da autonom\u00eda catal\u00e1.\nO intento foi rapidamente abortado polo executivo espa\u00f1ol, o cal encomendou ao xeneral catal\u00e1n Batet a represi\u00f3n do alzamento, cousa que conseguiu profesionalmente sen case verter sangue (Feitos do seis de outubro).\nCompanys foi detido e encarcerado; o goberno aut\u00f3nomo, suspendido, e todos os seus membros, encarcerados.\nUnha vez acabada a Guerra Civil Espa\u00f1ola en 1939, a Generalitat ex\u00edliase. A ditadura militar instaurada como novo goberno nacional, derroga as instituci\u00f3ns catal\u00e1s. O presidente Companys, defensor nesta ocasi\u00f3n da legalidade constitucional republicana, \u00e9 detido en Francia pola Gestapo. Apl\u00edcaselle a extradici\u00f3n e regresa a Espa\u00f1a para ser xulgado en consello de guerra, condenado a morte e fusilado no castelo de Montjuic (1940).\nS\u00e9culo XXI.\n2017: Carles Puigdemont.\nDentro do chamado proceso independentista catal\u00e1n, trala v\u00eda catal\u00e1 de 2013 e no contexto do referendo de autodeterminaci\u00f3n de Catalu\u00f1a finalmente exercido como consulta sobre a independencia de Catalu\u00f1a de 2014, o 1 de outubro de 2017 levouse a cabo un referendo en Catalu\u00f1a, que o goberno central consideraba ilegal, polo que impediu que se celebrase con normalidade co env\u00edo de unidades da Garda Civil e a Polic\u00eda Nacional. Por\u00e9n, segundo os resultados definitivos o n\u00famero de votantes foi de 2.286.217, o 43% do censo catal\u00e1, dos que o 90'18% estaba a favor da independencia de Catalu\u00f1a, que foi declarada o 10 de outubro por Carles Puigdemont e suspendida aos poucos segundos a espera dunha mediaci\u00f3n co goberno espa\u00f1ol.\nO d\u00eda 27 de outubro do mesmo ano, votouse no \"Parlament\" unha declaraci\u00f3n de independencia. Tras ausentarse do hemiciclo os deputados de Ciutadans, PSC e PP, procedeuse a unha votaci\u00f3n secreta que deu lugar, \u00e1s 15:37, \u00e1 proclamaci\u00f3n da Rep\u00fablica catal\u00e1, co voto positivo de 70 deputados, 10 en contra e 2 votos en branco. Minutos despois, no Senado, aprobouse a aplicaci\u00f3n do artigo 155 da Constituci\u00f3n por 214 votos a favor, 47 en contra e unha abstenci\u00f3n. Como consecuencia disto, o Goberno de Espa\u00f1a declarou \u00e1s poucas horas o cesamento do Goberno catal\u00e1n, a asunci\u00f3n das s\u00faas competencias e a convocatoria de novas elecci\u00f3ns auton\u00f3micas para o 21 de decembro. Por\u00e9n, Puigdemon non aceptou o devandito cesamento e fixo un chamamento a opo\u00f1erse pacificamente \u00e1s decisi\u00f3ns gobernamentais, declaraci\u00f3n que apenas deu resultados. Tres d\u00edas despois, v\u00eda Marsella, o \"president\" Puigdemont e cinco \"consellers\" (un d\u00eda despois, ser\u00edan seis) viaxaron a B\u00e9lxica coa aparente intenci\u00f3n de mellorar a imaxe internacional do \"Proc\u00e9s\", mentres en Barcelona ficaban o vicepresidente Oriol Junqueras e o resto dos conselleiros. Secas\u00ed, o control das instituci\u00f3ns p\u00fablicas catal\u00e1s pasou ao Goberno espa\u00f1ol. Paralelamente, deu comezo unha xudicializaci\u00f3n das actuaci\u00f3ns relacionadas coa declaraci\u00f3n de independencia desde a Audiencia Nacional pola instruci\u00f3n da xu\u00edza Carmen Lamela, quen ordenou o encarceramento dos conselleiros en territorio espa\u00f1ol, inclu\u00eddo o vice-presidente Junqueras, mentres Puigdemont e o resto do goberno catal\u00e1n deposto encaraban a s\u00faa defensa desde B\u00e9lxica."}
{"id": "392737", "revid": "1888", "url": "https://gl.wikipedia.org/wiki?curid=392737", "title": "Enrique S\u00e1nchez-Guerra Mosquera", "text": ""}
{"id": "392738", "revid": "98629", "url": "https://gl.wikipedia.org/wiki?curid=392738", "title": "Tom\u00e1s Oca\u00f1a", "text": "Tom\u00e1s Oca\u00f1a Urwitz, nado en Madrid o 20 de xaneiro de 1984, \u00e9 un xornalista de investigaci\u00f3n espa\u00f1ol. Foi galardoado polas s\u00faas reportaxes cun Peabody Award pola Asociaci\u00f3n de Xornalistas de Investigaci\u00f3n dos Estados Unidos (IRE) e tres premios Emmy en distintas categor\u00edas, entre outros.\nTraxectoria.\nExerceu durante case cinco anos como reporteiro e produtor de Univision Investiga, departamento que dirixe o premio Pulitzer Gerardo Reyes, desvelando casos de corrupci\u00f3n, narcotr\u00e1fico, explotaci\u00f3n laboral, fraude, tr\u00e1fico de armas ou destruci\u00f3n do medio ambiente percorrendo unha decena de pa\u00edses. Tam\u00e9n foi part\u00edcipe dalg\u00fan dos fitos do xornalismo de investigaci\u00f3n global como Os papeis de Panam\u00e1 ou Swiss Leaks. Foi designado representante da Marca Espa\u00f1a na categor\u00eda 'Literatura e comunicaci\u00f3n' dentro da campa\u00f1a Hechos de talento. Desde 2017 \u00e9 fundador e director da produtora espa\u00f1ola The Facto Productions. En outubro do mesmo ano foi nomeado vicepresidente da Asociaci\u00f3n de Xornalistas de Investigaci\u00f3n de Espa\u00f1a (API)."}
{"id": "392739", "revid": "22795", "url": "https://gl.wikipedia.org/wiki?curid=392739", "title": "Tenente (hom\u00f3nimos)", "text": "A palabra tenente pode referirse a:"}
{"id": "392740", "revid": "54334", "url": "https://gl.wikipedia.org/wiki?curid=392740", "title": "Tenente (Idade Media)", "text": "Tenente era o respons\u00e1bel da tenencia feudal correspondente a unha vila ou rexi\u00f3n, designado polo rei ou o se\u00f1or durante a Idade Media nos reinos cristi\u00e1ns da pen\u00ednsula Ib\u00e9rica. A tenencia non daba dereito de propiedade e era temporal.\nO tenente administraba xustiza, recadaba os impostos reais e militares, e os ingresos resultantes usualmente repart\u00edanse a partes iguais entre o tenente e o rei."}
{"id": "392741", "revid": "23204", "url": "https://gl.wikipedia.org/wiki?curid=392741", "title": "Osred II de Northumbria", "text": "Osred II, finado en 792, foi rei de Northumbria de 789 a 790.\nTraxectoria.\nEra fillo de Alhred e Osgifu, filla de Eadberht.\nSucedeu a\u00a0\u00c6lfwald, fillo do irm\u00e1n da s\u00faa nai, Oswulf, que foi asasinado polo \"patricius\" (\"ealdorman\") Sicga.\nOsred, mesmo a\u00ednda que uniu d\u00faas das facci\u00f3ns que compet\u00edan en Northumbria, foi rei soamente por un ano, antes de ser deposto en favor de\u00a0\u00c6thelred, fillo de \u00c6thelwald Moll. Osred marchou ao exilio, aparentemente \u00e1 Illa de Man.\nRegresou do exilio en 792, e a \"Cr\u00f3nica anglosaxoa\" informa que foi \"aprehendido e morto na d\u00e9cimo oitava v\u00e9spera das\u00a0calendas de outubro. O seu corpo foi depositado en \"Tynemouth\"\". Pres\u00famese que este asasinato foi ordenado por ou para \u00c6thelred, que fixera matar a \u00c6lf e \u00c6lfwine, fillos de \u00c6lfwald, o ano anterior, e tentara matar a\u00a0Eardwulf en 790."}
{"id": "392744", "revid": "23204", "url": "https://gl.wikipedia.org/wiki?curid=392744", "title": "Ealhred de Northumbria", "text": "Ealhred, Alhred ou\u00a0Alchred foi rei de Northumbria de 765 a 774.\nTraxectoria.\nCasou con Osgifu, ben filla de Oswulf\u00a0e\u00a0neta de Eadberht, ou filla de Eadberht, polo que estaba emparentado con Ecgberht, Arcebispo de York. Sobrevive unha xenealox\u00eda que fai a Ealhred descendente de Ida de Bernicia a trav\u00e9s dun fillo de nome Eadric.\nAethelwald Moll foi deposto en 765 e Ealhred converteuse en rei. Pouco se fala do seu reinado na \"Cr\u00f3nica anglosaxoa\", \u00e1 parte de que foi rei, e de que posteriormente foi deposto e exiliado en 774. Sime\u00f3n de Durham\u00a0na s\u00faa\u00a0\"Historia Regum Anglorum\" informa que fuxiu ao reino dos pictos, onde foi recibido por Ciniod.\nFrank Stenton nota a conexi\u00f3n de Eahlred coas misi\u00f3ns inglesas no continente. A misi\u00f3n de San Willehad, que levou \u00e1 fundaci\u00f3n do Arcebispado de Bremen, foi autorizada por unha asemblea relixiosa convocada por Ealhred. Tam\u00e9n conservamos unha carta de Ealhred a San Lull, Arcebispo de Maguncia, nativo de Wessex.\nEalhred foi sucedido por \u00c6thelred, fillo de \u00c6thelwald Moll. O seu fillo Osred\u00a0ser\u00eda rei posteriormente. Un segundo fillo, Ealhmund morrer\u00eda durante o reinado de Eardwulf e ser\u00eda venerado como\u00a0Alcmund de Derby."}
{"id": "392746", "revid": "624", "url": "https://gl.wikipedia.org/wiki?curid=392746", "title": "Alhred de Northumbria", "text": ""}
{"id": "392747", "revid": "89787", "url": "https://gl.wikipedia.org/wiki?curid=392747", "title": "Aelfwald I de Northumbria", "text": "\u00c6lfwald, finado o 23 de setembro de 788, foi rei de Northumbria de 779 a 788.\nTraxectoria.\nP\u00e9nsase que foi\u00a0fillo de Oswulf, e por tanto neto de Eadberht.\n\u00c6lfwald chegou ao trono despois de que\u00a0\u00c6thelred, fillo de \u00c6thelwald Moll, fose deposto en 778. Foi asasinado, probabelmente en Chesters, polo\u00a0\"ealdorman\" Sicga, o 23 de setembro de 788 e\u00a0enterrado na abad\u00eda de\u00a0Hexham\u00a0onde foi considerado un santo.\n\u00c6lfwald foi sucedido polo seu primo Osred, fillo de Alhred e Osgifu filla de Eadberht. Os fillos de \u00c6lfwald, \u00c6lf e \u00c6lfwine foron asasinados en 791 por orde de \u00c6thelred."}
{"id": "392749", "revid": "1888", "url": "https://gl.wikipedia.org/wiki?curid=392749", "title": "\u00c1ngel Ferr\u00edn Moreiras", "text": "\u00c1ngel Ferr\u00edn Moreiras, nado no Pinto (Vilar de Ordelles, Esgos) e finado en Ourense o 30 de xaneiro de 1947, foi un mestre, xornalista e pol\u00edtico galego.\nTraxectoria.\nEn 1892 optou \u00e1 praza de mestre de Manzaneda. Abriu a academia Colexio Modelo na r\u00faa de Reza de Ourense en 1903 e cara a 1920 trasladouna \u00e1 r\u00faa do Alba (hoxe Cardeal Quiroga). Foi director de \"El Maestro Orensano\". Foi nomeado membro da xestora municipal do concello de Ourense en novembro de 1935 como representante de Renovaci\u00f3n Espa\u00f1ola. Foi membro da Adoraci\u00f3n Nocturna. Finou en Ourense o 30 de xaneiro de 1947.\nVida persoal.\nCasou con Felisa N\u00f3voa Fern\u00e1ndez, que finou en 1929. A s\u00faa filla Mar\u00eda Ferr\u00edn N\u00f3voa foi a nai de Xos\u00e9 Lu\u00eds M\u00e9ndez Ferr\u00edn. Amais foi t\u00edo da matem\u00e1tica e astr\u00f3noma Antonia Ferr\u00edn, filla do seu irm\u00e1n Antonio."}
{"id": "392750", "revid": "89787", "url": "https://gl.wikipedia.org/wiki?curid=392750", "title": "Amando Mel\u00f3n", "text": "Gaudencio Amando Mel\u00f3n y Ruiz de Gordejuela, nado en Zaragoza o 22 de xaneiro de 1895 e finado en Madrid o 17 de xu\u00f1o de 1975, foi un xe\u00f3grafo espa\u00f1ol.\nTraxectoria.\nOrixe.\nFillo de Esteban Mel\u00f3n del Saz e Ibarra, catedr\u00e1tico de L\u00f3xica fundamental da Universidade de Zaragoza e Fidela Ruiz de Gordejuela; creceu nunha casa chea de irm\u00e1ns var\u00f3ns. O seu pai provi\u00f1a de El Cortijo, Logro\u00f1o, dunha familia descendente da pequena aristocracia local, como proban os arquivos da Real Chanciller\u00eda de Valladolid. En 1925 casou con Consuelo Infante Venero, filla dun senador coa que tivo dous fillos, un deles Carlos Mel\u00f3n Infante, tradutor do C\u00f3digo Civil de Alema\u00f1a e investigador de Dereito Civil no Consello Superior de Investigaci\u00f3ns Cient\u00edficas, o outro, Fernando Mel\u00f3n Infante, profesor de Dereito Mercantil.\nEducaci\u00f3n e traballo.\nEstudou Filosof\u00eda e Letras na Universidade de Zaragoza. Realizou as s\u00faas primeiras armas do maxisterio. En 1919 acabou os seus estudos de doutoramento, presentando a s\u00faa tese aos vinte e catro anos. En 1921 obtivo a c\u00e1tedra de Xeograf\u00eda pol\u00edtica e descritiva da Universidade de Valladolid, onde ensinou ata 1948.\nCoa chegada da Segunda Rep\u00fablica Espa\u00f1ola foi nomeado decano da Facultade de Filosof\u00eda e Letras, cargo que desempe\u00f1ou ata 1941. Durante a d\u00e9cada debeu facer fronte a dificultades derivadas da violencia pol\u00edtica. En 1948 trasladouse \u00e1 Universidade Central de Madrid, onde foi titular da c\u00e1tedra de Xeograf\u00eda Xeral e descritiva ata a s\u00faa xubilaci\u00f3n en 1965. A partir de ent\u00f3n foi director do Instituto Juan Sebasti\u00e1n Elcano, do cal ser\u00eda director honorario anos m\u00e1is tarde; foi conselleiro primeiro do Consello Superior de Investigaci\u00f3ns Cient\u00edficas, secretario do Padroado Saavedra Fajardo, secretario do Departamento Internacional de Culturas Modernas e secretario do Padroado Jos\u00e9 Mar\u00eda Cuadrado.\nFoi nomeado conselleiro honorario do Consello Superior de Investigaci\u00f3ns Cient\u00edficas e participou noutras actividades cient\u00edficas e profesionais: vocal da xunta directiva da Real Sociedade Xeogr\u00e1fica, conselleiro nacional de Educaci\u00f3n e acad\u00e9mico numerario da Real Academia de la Historia dende o 21 de marzo de 1958.\nFoi un dos fundadores e director da revista \"Estudios Geogr\u00e1ficos\". A s\u00faa obra m\u00e1is co\u00f1ecida, \"Geograf\u00eda hist\u00f3rica espa\u00f1ola\", foi escrita en 1929, sete anos despois de obter a c\u00e1tedra de Xeograf\u00eda pol\u00edtica e descritiva na Universidade de Valladolid.\nFoi director do Instituto Juan Sebasti\u00e1n Elcano dende 1949 ata 1975, ano da s\u00faa morte. Do mesmo xeito foi o creador da Escola de Xeograf\u00eda de Espa\u00f1a, grazas ao seu disc\u00edpulo Jos\u00e9 Manuel Casas Torres."}
{"id": "392751", "revid": "22795", "url": "https://gl.wikipedia.org/wiki?curid=392751", "title": "ADN nuclear", "text": ""}
{"id": "392758", "revid": "98629", "url": "https://gl.wikipedia.org/wiki?curid=392758", "title": "Edge of Tomorrow", "text": "Edge of Tomorrow (tam\u00e9n co\u00f1ecido como Live. Die. Repeat. e Live. Die. Repeat.: Edge of Tomorrow) \u00e9 un filme estadounidense de ciencia ficci\u00f3n protagonizado por Tom Cruise e Emily Blunt. Doug Liman dirixiu o filme baseado nun gui\u00f3n adaptado da novela \"All You Need Is Kill\" de Hiroshi Sakurazaka."}
{"id": "392759", "revid": "23204", "url": "https://gl.wikipedia.org/wiki?curid=392759", "title": "Live. Die. Repeat.", "text": ""}
{"id": "392762", "revid": "23204", "url": "https://gl.wikipedia.org/wiki?curid=392762", "title": "Hamlet (filme de 1948)", "text": "Hamlet \u00e9 un filme brit\u00e1nico adaptado, dirixido e protagonizado por Laurence Olivier. \u00c9 unha adaptaci\u00f3n brit\u00e1nica da obra de William Shakespeare \"Hamlet\". Este foi o segundo filme de Olivier como director, e tam\u00e9n o segundo filme baseado nas obras de Shakespeare dos tres que dirixiu (o de 1936 \"As You Like It\" foi protagonizado por Olivier, pero dirixiuno Paul Czinner). \"Hamlet\" foi o primeiro filme brit\u00e1nico en ga\u00f1ar o \u00d3scar \u00f3 mellor filme."}
{"id": "392764", "revid": "1505", "url": "https://gl.wikipedia.org/wiki?curid=392764", "title": "Rep\u00fablica Catal\u00e1 (2017)", "text": ""}
{"id": "392766", "revid": "98629", "url": "https://gl.wikipedia.org/wiki?curid=392766", "title": "All the King's Men (filme de 1949)", "text": "All the King's Men \u00e9 un filme estadounidense escrito, producido e dirixido por Robert Rossen que se estreou en 1949. Bas\u00e9ase na novela hom\u00f3nima de Robert Penn Warren. O filme, ga\u00f1ador de tres Premios Oscar, est\u00e1 protagonizado por Broderick Crawford no papel do ambicioso pol\u00edtico Willie Stark."}
{"id": "392768", "revid": "23204", "url": "https://gl.wikipedia.org/wiki?curid=392768", "title": "Un americano en Par\u00eds", "text": "Un americano en Par\u00eds (en ) \u00e9 un filme musical estadounidense inspirado na composici\u00f3n orquestral de 1928 \"An American in Paris\" de George Gershwin. Est\u00e1 protagonizado por Gene Kelly, Leslie Caron, Oscar Levant, Georges Gu\u00e9tary e Nina Foch. O filme est\u00e1 ambientado en Par\u00eds, e foi dirixido por Vincente Minnelli a partir dun gui\u00f3n de Alan Jay Lerner. A m\u00fasica \u00e9 de George Gershwin, coas letras do seu irm\u00e1n Ira e m\u00fasica adicional de Saul Chaplin, o director musical.\nEstreouse en galego o 28 de maio de 1988 a trav\u00e9s da TVG."}
{"id": "392770", "revid": "98629", "url": "https://gl.wikipedia.org/wiki?curid=392770", "title": "Aldfrith de Northumbria", "text": "Aldfrith, finado o 14 de decembro de 704 ou 705, \u00e1s veces chamado Aldfrid, Aldfridus (lat\u00edn), ou Flann F\u00edna mac Ossu (irland\u00e9s cl\u00e1sico) foi rei de Northumbria desde 685 at\u00e9 a s\u00faa morte.\nTraxectoria.\n\u00c9 descrito por escritores como Beda, Alcu\u00edno e Estevo de Ripon como un home de gran sabedor\u00eda, pervivindo alg\u00fans dos seus traballos, as\u00ed como cartas escritas a el. O seu reinado foi relativamente pac\u00edfico, embazado s\u00f3 polas disputas co bispo Wilfrid, figura importante na igrexa de Northumbria.\nAldfrith foi fillo de Oswiu de Northumbria e unha princesa irlandesa chamada F\u00edn. A data do seu nacemento \u00e9 desco\u00f1ecida. Oswiu morreu en 670 e sucedeulle o seu fillo Ecgfrith. Como fillo m\u00e1is novo, Aldfrith foi educado para seguir a carreira eclesi\u00e1stica. Con todo, cando Ecgfrith morreu na batalla de Nechtansmere no 685, Aldfrith foi reclamado de novo en Northumbria, e proclamado rei.\nBeda sinala que no seu reinado el \"restaurou habilmente a esnaquizada fortuna do reino, a\u00ednda que de forma menor as fronteiras\". No seu reinado cre\u00e1ronse obras da arte hiberno-saxoas como os Evanxeos de Lindisfarne e o \"Codex Amiatinus\", e ad\u00f3itase ver como o comezo da idade de ouro de Northumbria.\nAntecendentes e ascensi\u00f3n.\nNo ano 600, a maior parte do que agora se co\u00f1ece como Inglaterra fora conquistada por invasores do continente: inclu\u00edndo anglos, sax\u00f3ns, e xutos. Bernicia e Deira, os dous reinos anglosax\u00f3ns no norte de Inglaterra, un\u00edronse primeiro sobre o 605 cando Aethelfrith, rei de Bernicia, estendeu o seu poder sobre Deira. Durante o s\u00e9culo VII os dous reinos tiveron \u00e1s veces un \u00fanico rei e \u00e1s veces estiveron separados. O reino combinado pasou a co\u00f1ecerse como o reino de Northumbria: estend\u00e9ndose desde o r\u00edo Humber polo sur at\u00e9 o r\u00edo Forth polo norte.\nNo 616, Edwin, orixinario de Deira, sucedeu a Aethelfrith. Edwin desterrou aos fillos de Aethelfrith: Oswald e Oswiu de Northumbria. Os dous pasaron o seu exilio en Dalriada, reino que abarcaba partes do nord\u00e9s de Irlanda e suroeste de Escocia. Oswiu era un neno cando chegou a Dalriada, e creceu no medio irland\u00e9s. Aprendeu a falar de forma flu\u00edda o irland\u00e9s antigo e poder\u00eda haberse casado cunha princesa da dinast\u00eda U\u00ed N\u00e9ill, probabelmente a filla ou a neta de Colm\u00e1n R\u00edmid. Aldfrith naceu desta uni\u00f3n, pero a data do seu nacemento \u00e9 desco\u00f1ecida. Probabelmente foi primo ou sobri\u00f1o do destacado estudoso Cenn F\u00e1elad mac Aillila, e quizais sobri\u00f1o do bispo Finan de Lindisfarne. A relaci\u00f3n entre os seus pais non foi considerada legal pola igrexa de Northumbria, por iso descr\u00edbeno como o fillo dunha concubina nas fontes da \u00e9poca. Algunhas fontes posteriores chegan mesmo a dubidar da s\u00faa paternidade, pero para as contempor\u00e1neas ben informadas non hai d\u00fabida de que \u00e9 o fillo de Oswiu.\nOs dous irm\u00e1ns retornaron a Northumbria tras a morte de Edwin en 633, e entre os dous reinaron durante m\u00e1is da metade do s\u00e9culo VII. O monxe e cronista do s\u00e9culo VIII Beda atrib\u00faelles manter un imperio ou se\u00f1or\u00edo sobre os demais reinos anglosax\u00f3ns. No caso de Oswiu, o seu dominio estendeuse m\u00e1is al\u00f3 cara aos pictos, os escotos de Dalriada e outros reinos de nativos m\u00e1is desco\u00f1ecidos que ocupaban o que \u00e9 agora o nord\u00e9s de Inglaterra e o sueste de Escocia. A supremac\u00eda de Oswiu terminou en 658 co ascenso de Wulfhere de Mercia, pero o seu reinado continuou at\u00e9 a s\u00faa morte en 670 cando Egfrith, un dos fillos que tivo coa s\u00faa segunda muller, Eanfleda de Deira, o sucedeu no trono. Ecgfrith non foi quen de recuperar a posici\u00f3n de Oswiu en Mercia e os reinos do sur, sendo derrotado polo irm\u00e1n de Wulfhere Aethelred nunha batalla no r\u00edo Trent en 679.\nEcgfrith enviou unha armada \u00e1s ordes do seu xeneral Bert a Irlanda en 684 onde arrasou Brega, destru\u00edndo igrexas e tomando prisioneiros. Crese que a incursi\u00f3n pretend\u00eda evitar o apoio ante unha pos\u00edbel reclamaci\u00f3n ao trono que puidese facer Aldfrith, a\u00ednda que \u00e9 pos\u00edbel que subxacesen outros motivos.\nNing\u00fan dos dous matrimonios de Ecgfrith \u2014 o primeiro coa santa virxe Eteldreda de Ely, o segundo con Eormenburh \u2014 concibiron fillos. Por tanto a sucesi\u00f3n en Northumbria non estivo clara durante alg\u00fans anos tras a morte de Ecgfrith.\nEcgfrith morreu durante unha campa\u00f1a contra o seu primo, o rei dos pictos Bridei map Beli, nunha batalla co\u00f1ecida como Nechtansmere para os northumbrianos, a\u00ednda que se loitou preto de Forfar, no territorio dos pictos ao norte do Fiorde de Forth. Beda relata que a ra\u00ed\u00f1a Eormenburh e Cuthbert visitaron Carlisle ese d\u00eda, e que Cuthbert tivo unha premonici\u00f3n da derrota. A morte de Ecgfrith ameazaba con romper a uni\u00f3n da herdanza de Aethelfrith en Northumbria, pero Aldfrith converteuse en rei nos tronos de Bernicia e Deira, mant\u00e9ndoos unidos.\nA\u00ednda que deben existir rivais que reclamaron o trono, non hai constancia de resistencia \u00e1 ascensi\u00f3n de Aldfrith. Tam\u00e9n se suxeriu que o ascenso de Aldfrith se logrou grazas ao apoio de Dalriada, os U\u00ed N\u00e9ill e os pictos, os cales preferir\u00edan un rei coa madurez e sabedor\u00eda de Aldfrith antes que un monarca m\u00e1is guerreiro, como foran Oswiu ou Ecgfrith. O historiador Herman Moisl, por exemplo, escribiu que \"Aldfrith estaba en Iona un ano antes da batalla de Nechtansmere; inmediatamente despois, el foi rei de Northumbria. \u00c9 bastante obvio que el debe ser instalado no trono por unha alianza entre pictos e dalrianos\". No seu reinado non se co\u00f1ecen m\u00e1is batallas.\nA Northumbria de Aldfrith.\nBeda, parafraseando a Virxilio, escribiu o seguinte da morte de Ecgfrith, \"as esperanzas e fortalezas do reino ingl\u00e9s comezaron a 'fraquear e escorregar cara a lugares cada vez m\u00e1is baixos'. Northumbria nunca recuperou o dominio do centro da illa perdido en 679, ou do norte perdido en 685. Con todo, Northumbria seguiu sendo un dos estados m\u00e1is poderosos de Breta\u00f1a e Irlanda at\u00e9 ben entrada a \u00e9poca viquinga.\nAldfrith tivo Bernicia e Deira baixo o seu reino, pero as d\u00faas partes permaneceron diferenciadas, e ser\u00edan divididas outra vez polos viquingos a finais do s\u00e9culo IX. O centro de Bernicia situ\u00e1base na rexi\u00f3n que rodea a posterior fronteira anglo-escocesa, con Lindisfarne, Hexham, Bamburgh, como Yeavering como importantes centros relixiosos e reais. Mesmo tras a morte de Ecgfrith, Bernicia inclu\u00eda moito do actual sueste de Escocia, cun presum\u00edbel centro real en Dunbar, e centros relixiosos en Coldingham e Melrose. Os detalles dos comezos da baixa Idade Media no noroeste de Inglaterra e o suroeste de Escocia son m\u00e1is escuros, pero co\u00f1\u00e9cese un bispado Whithorn desde pouco despois do reinado de Aldfrith. York, Catterick, Ripon, e Whitby semellan ser lugares importantes en Deira.\nA fronteira do sur con Mercia atravesaba Inglaterra, desde o Humber ao leste, seguindo o r\u00edo Ouse e o r\u00edo Don, at\u00e9 o Mersey ao oeste. As evidencias arqueol\u00f3xicas parecen mostrar que esa foi unha fronteira ben defendida.\nRelaci\u00f3ns coa Igrexa.\nXunto co rei, a familia real e a nobreza, a Igrexa ti\u00f1a unha forza importante en Northumbria. Os cl\u00e9rigos non s\u00f3 eran figuras con autoridade espiritual, sen\u00f3n que eran importantes se\u00f1ores de terras, que tam\u00e9n controlaban o comercio, centrado nas principais igrexas e mosteiros nunha terra sen cidades. O bispado do Lindisfarne foi ostentado por Cuthbert na ascensi\u00f3n de Aldfrith. A Cuthbert sucedeuno Eadberht, quen m\u00e1is tarde ser\u00eda abade de Iona e levar\u00eda a controversia da Pascua ao seu fin e posteriormente Eadfrith, creador dos Evanxeos de Lindisfarne. Os bispos de Lidisfarne \u00e1s veces ostentaron tam\u00e9n o bispado de Hexham, pero durante o reinado de Aldfrith ostent\u00e1baos Xo\u00e1n de Beverley, un pupilo e protexido de Teodoro de Tarsus, Arcebispo de Canterbury. O bispado de York estaba en mans de Bosa no 685. Pasou a Wilfrid no 687 pero foille revogado no 691 tras a volta de Bosa a York.\nAldfrith parece ter o apoio dos l\u00edderes eclesi\u00e1sticos, m\u00e1is notabelmente da s\u00faa medio-irm\u00e1 \u00c6lffl\u00e6d e o altamente respectado bispo Cuthbert. S\u00e1bese que recibiu o sacramento da confirmaci\u00f3n de mans de Aldhelm, m\u00e1is tarde Bispo de Sherborne no reino de Wessex. Aldhelm tam\u00e9n recibira unha educaci\u00f3n irlandesa, pero en Breta\u00f1a, en Malmesbury. A correspondencia entre os dous sobrevive, e Aldhelm enviou a Aldfrith o seu tratado de numerolox\u00eda do n\u00famero sete, a \"Epistola ad Acircium.\" Aldfrith tam\u00e9n posu\u00eda o manuscrito de cosmografia, que (segundo Beda) adquiriu do Abade Ceolfrith a cambio dunha estatua. Aldfrith era un amigo pr\u00f3ximo de Adomn\u00e1n, Abade de Iona desde o 679, e poder\u00eda estudar xunto a el. Na d\u00e9cada do 680 reuniuse d\u00faas veces con Adomn\u00e1n, quen acudiu a pedir a liberdade dos irlandeses capturados na expedici\u00f3n de Berht do 684. Estes foron liberados e Adomn\u00e1n recompensou a Aldfrith cunha copia do seu tratado \"De Locis Sanctis\", unha descrici\u00f3n dos lugares de peregrinaci\u00f3n en Terra Santa, Alexandr\u00eda e Constantinopla. Beda informa que Aldfrith fixo circular o traballo de Adomn\u00e1n para que fose lido.\nBeda describiu a Aldfrith como un erudito, e o seu interese en aprender dist\u00edngueo dos anteriores reis guerreiros anglosax\u00f3ns como Penda. As fontes irlandesas descr\u00edbeno como un \"sapiens\", un termo latino para sabios que se refire a un erudito non asociado a unha igrexa particular. Isto implica un grao de aprendizaxe e sabedor\u00eda que levan a historiador Peter Hunter Blair a comparar a Aldfrith co ideal plat\u00f3nico do fil\u00f3sofo-rei.\nCon todo as relaci\u00f3ns de Aldfrith coa Igrexa non foron sempre suaves. Herdou de Ecgfrith un problema relacionado con Wilfrid, unha importante figura eclesi\u00e1stica da \u00e9poca. Wilfrid, bispo de York, fora exiliado por Ecgfrith polo seu papel persuadindo \u00e1 muller de Ecgfrith, \u00c6thelthryth, a permanecer santamente c\u00e9libe. No 686, a instancias do arcebispo Teodoro, Aldfrith permitiu retornar a Wilfrid. As s\u00faas relaci\u00f3ns foron tormentosas. A hostilidade entre os dous foi causada parcialmente polas lealdades de Aldfrith coa Igrexa celta, unha consecuencia da s\u00faa acollida no exilio. Pero unha causa m\u00e1is significativa de conflitos foi a oposici\u00f3n de Wilfrid \u00e1 divisi\u00f3n de Teodoro, no 677, da s\u00faa enorme diocese de Northumbria. Cando Wilfrid volveu do exilio a reconciliaci\u00f3n con Aldfrith non inclu\u00edu o apoio deste ao intento de Wilfrid de recuperar a s\u00faa autoridade episcopal sobre todo o norte. Entre 691 e 692 as s\u00faas diferenzas eran irreconcili\u00e1beis."}
{"id": "392772", "revid": "23204", "url": "https://gl.wikipedia.org/wiki?curid=392772", "title": "An American in Paris", "text": ""}
{"id": "392773", "revid": "624", "url": "https://gl.wikipedia.org/wiki?curid=392773", "title": "Ealdfrith", "text": ""}
{"id": "392774", "revid": "624", "url": "https://gl.wikipedia.org/wiki?curid=392774", "title": "Ealdfrith de Northumbria", "text": ""}
{"id": "392775", "revid": "23204", "url": "https://gl.wikipedia.org/wiki?curid=392775", "title": "O maior espect\u00e1culo do mundo", "text": "O maior espect\u00e1culo do mundo (en ) \u00e9 un filme estadounidense producido e dirixido por Cecil B. DeMille, rodado en Technicolor, e distribu\u00eddo por Paramount Pictures. Ambientado no Ringling Bros. and Barnum &amp; Bailey Circus, est\u00e1 protagonizado por Betty Hutton, Cornel Wilde, e Charlton Heston. Ga\u00f1ou dous Premios Oscar, \u00f3 mellor filme e \u00f3 mellor argumento.\nEstreouse en galego o 4 de abril de 1990 a trav\u00e9s da TVG."}
{"id": "392777", "revid": "89787", "url": "https://gl.wikipedia.org/wiki?curid=392777", "title": "Alt \u00c0neu", "text": "Alt \u00c0neu \u00e9 un concello da provincia de Lleida, en Catalu\u00f1a. At\u00f3pase no l\u00edmite con Francia, na comarca do Pallars Sobir\u00e0.\nCreouse en 1970 da uni\u00f3n dos antigos concellos de Isil, Son, Sorpe e Val\u00e8ncia d'\u00c0neu, e do territorio da Mancomunidade dos Quatre Pobles.\nTi\u00f1a en 2016 unha poboaci\u00f3n de 402 habitantes, agrupados nas entidades de Al\u00f3s d'Isil, \u00c0rreu, La Bonaigua de Baix, Bor\u00e9n, Isavarre, Isil, Son, Sorpe e a capital municipal, Val\u00e8ncia d'\u00c0neu."}
{"id": "392778", "revid": "56817", "url": "https://gl.wikipedia.org/wiki?curid=392778", "title": "Sant Quirze de Besora", "text": "Sant Quirze de Besora \u00e9 un concello da provincia de Barcelona, en Catalu\u00f1a. Pertence \u00e1 comarca de Osona, a\u00ednda que ata 1989 pertenceu \u00e1 do Ripoll\u00e8s.\nAt\u00f3pase no val do r\u00edo Ter, a 20\u00a0km de Vic e 90\u00a0km da cidade de Barcelona. Est\u00e1 situado xunto \u00e1 autov\u00eda C-17 que une Barcelona con Ripoll. Tam\u00e9n pasa polo concello a li\u00f1a f\u00e9rrea que une a capital catal\u00e1 con Puigcerd\u00e0.\nTi\u00f1a en 2016 unha poboaci\u00f3n de 2.125 habitantes."}
{"id": "392779", "revid": "23204", "url": "https://gl.wikipedia.org/wiki?curid=392779", "title": "The Greatest Show on Earth", "text": ""}
{"id": "392785", "revid": "98629", "url": "https://gl.wikipedia.org/wiki?curid=392785", "title": "De aqu\u00ed \u00e1 eternidade", "text": "De aqu\u00ed \u00e1 eternidade (en ) \u00e9 un filme estadounidense dirixido por Fred Zinnemann e baseado na novela hom\u00f3nima de James Jones. O filme conta a historia de tres soldados estadounidenses, interpretados por Burt Lancaster, Montgomery Clift e Frank Sinatra, que est\u00e1n en Hawai nos meses previos \u00f3 ataque de Pearl Harbor. Deborah Kerr e Donna Reed interpretan as mulleres nas s\u00faas vidas, e os actores secundarios incl\u00faen a Ernest Borgnine, Philip Ober, Jack Warden, Mickey Shaughnessy, Claude Akins e George Reeves.\nO filme ga\u00f1ou oito Premios Oscar dos trece nomeamentos que ti\u00f1a, inclu\u00edndo os premios de mellor filme, mellor director (Fred Zinnemann), mellor gui\u00f3n adaptado, mellor actor secundario (Frank Sinatra), e mellor actriz secundaria (Donna Reed). O t\u00edtulo orixinal do filme prov\u00e9n dunha cita do poema de Rudyard Kipling \"Gentlemen-Rankers\", sobre soldados do Imperio Brit\u00e1nico que \"perderan o seu cami\u00f1o\" e estaban \"malditos de aqu\u00ed \u00e1 eternidade\". No ano 2002, \"From Here to Eternity\" foi escollido para a s\u00faa preservaci\u00f3n no National Film Registry da Biblioteca do Congreso dos Estados Unidos de Am\u00e9rica por ser \"cultural, hist\u00f3rica ou esteticamente significativo\".\nEstreouse en galego o 26 de febreiro de 1994 a trav\u00e9s da TVG."}
{"id": "392786", "revid": "72012", "url": "https://gl.wikipedia.org/wiki?curid=392786", "title": "Karl Benz", "text": "Karl Friedrich Benz, co\u00f1ecido simplemente como Karl Benz foi un enxe\u00f1eiro alem\u00e1n nado en Karlsruhe o 25 de novembro de 1844 e finado en Ladenburg o 4 de abril de 1929. Esta considerado como un dos inventores do autom\u00f3bil impulsado por un motor de combusti\u00f3n interna.\nBiograf\u00eda.\nKarl Benz naceu co nome Karl Friederich Michael Vaillant o 25 de novembro de 1844 en M\u00fchlburg o agora municipio de Karlsruhe, Baden-W\u00fcrttemberg, que \u00e9 parte da Alema\u00f1a moderna. Os seus pais foron Josephine Vaillant e o condutor de locomotoras chamado Johann George Benz. De acordo coa lei alem\u00e1, Karl adquiriu o nome \"Benz\" do matrimonio legal dos seus pais Benz e Vaillant. Cando ti\u00f1a dous anos de idade, o seu pai morreu de pneumon\u00eda, deixando \u00e1 s\u00faa xove esposa en serias dificultades financeiras e cun neno pequeno que criar. Este tr\u00e1xico evento non fixo que Josephine Vaillant se rendese, e cambiou o apelido ao pequeno Karl de Vaillant a Benz en memoria do seu pai.\nEn 1871 fundou a s\u00faa primeira empresa para vender materiais de construci\u00f3n. Ao ano seguinte casou con Bertha Ringer, con quen tivo cinco fillos: Richard Benz, Clara Benz, Ellen Benz, Thilde Benz e Eugen Benz\nEn 1883 comezou a constru\u00edr motores industriais en Mannheim. Instalou un monocil\u00edndrico, de 958\u00a0cc e 0,75\u00a0cv refrixerado por auga nun triciclo que conduciu pola cidade en 1885. En 1885 Karl Benz e o seu socio Thomas Hardessen reconstru\u00edron o modelo.\nO 29 de xaneiro de 1886 Karl Benz solicitou a patente n\u00b0 37.435 ao goberno alem\u00e1n para un veh\u00edculo de tres rodas, que \u00e9 considerado o primeiro veh\u00edculo automotor de combusti\u00f3n interna da historia. O Benz Patent-Motorwagen, como se lle chamou, exh\u00edbese hoxe no Museo Alem\u00e1n (Deutsches Museum) en M\u00fanic. En 1890 un\u00edronselle dous socios: Friedrich von Fischer, que se encargou da administraci\u00f3n, e Julius Ganss, responsable de vendas. As\u00ed, Benz ti\u00f1a as mans libres para entregarse ao desenvolvemento da parte t\u00e9cnica dos autom\u00f3biles, o que favoreceu a r\u00e1pida progresi\u00f3n neste campo.\nO primeiro veh\u00edculo Benz de catro rodas fabricouse en 1893, o Benz Vitoria, e ao ano seguinte o Benz Velo, que foi o modelo de base dos primeiros cami\u00f3ns de 1895.\nA produci\u00f3n en 1899 era de 572 veh\u00edculos, e Benz converteuse nun dos fabricantes de autom\u00f3biles m\u00e1is importantes. Ese ano apareceu o primeiro coche de carreiras, que foi a orixe de numerosos \u00e9xitos.\nEn 1910, Benz funda a S\u00fcddeutsche Automobil-Fabrik de Gaggenau. En 1924, Benz e Daimler comezan o proceso de fusi\u00f3n que terminar\u00e1 en 1926, formando a compa\u00f1\u00eda Daimler-Benz.\nFaleceu o 4 de abril de 1929 en Ladenburg, Alema\u00f1a, aos 84 anos de idade."}
{"id": "392788", "revid": "23204", "url": "https://gl.wikipedia.org/wiki?curid=392788", "title": "From Here to Eternity", "text": ""}
{"id": "392789", "revid": "98629", "url": "https://gl.wikipedia.org/wiki?curid=392789", "title": "A ponte sobre o r\u00edo Kwai", "text": "A ponte sobre o r\u00edo Kwai (en ) \u00e9 un filme anglo-estadounidense dirixido por David Lean que se estreou en 1957. Est\u00e1 protagonizado por William Holden, Jack Hawkins e Alec Guinness, xunto con Sessue Hayakawa. Baseado na novela \"Le Pont de la Rivi\u00e8re Kwai\" (1952) de Pierre Boulle, o filme \u00e9 unha obra de ficci\u00f3n, pero est\u00e1 ambientado na construci\u00f3n do ferrocarril de Birmania entre 1942 e 1943. Foi rodado en Ceil\u00e1n (o actual Sri Lanka).\nEstreouse en galego o 31 de xullo de 1992 a trav\u00e9s da TVG."}
{"id": "392790", "revid": "23204", "url": "https://gl.wikipedia.org/wiki?curid=392790", "title": "The Bridge on the River Kwai", "text": ""}
