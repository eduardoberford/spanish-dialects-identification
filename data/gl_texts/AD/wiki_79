{"id": "531185", "revid": "89787", "url": "https://gl.wikipedia.org/wiki?curid=531185", "title": "Olmecas", "text": "Os olmecas foron unha civilizaci\u00f3n que se desenvolveu durante o per\u00edodo precl\u00e1sico de Mesoam\u00e9rica. A\u00ednda que se atoparon vestixios da s\u00faa presenza en amplas \u00e1reas de Mesoam\u00e9rica, consid\u00e9rase que a \u00e1rea cultural olmeca abrangue a parte sueste do estado de Veracruz e o oeste de Tabasco. Neste sentido, c\u00f3mre aclara que o etn\u00f3nimo \"olmeca\" foi imposto polos arque\u00f3logos do s\u00e9culo XX e non debe ser confundido co dos olmeca-xicalancas, que foron un grupo que floreceu no per\u00edodo epicl\u00e1sico en lugares do centro de M\u00e9xico, como Cacaxtla.\nDurante moito tempo considerouse que a olmeca era a \"cultura nai\" da civilizaci\u00f3n mesoamericana. Non obstante, non est\u00e1 claro o proceso que deu orixe ao estilo art\u00edstico identificado con esta sociedade, nin ata que punto os trazos culturais que se revelan na evidencia arqueol\u00f3xica son creaci\u00f3n dos olmecas da \u00e1rea nuclear. S\u00e1bese, por exemplo, que alg\u00fans dos atributos propiamente olmecas pudieron aparecer primeiro en Chiapas ou nos Vales Centrais de Oaxaca. Entre outras d\u00fabidas que est\u00e1n pendentes de resposta definitiva, est\u00e1 a cuesti\u00f3n dos numerosos lugares asociados a esta cultura na depresi\u00f3n do Balsas (centro de Guerrero).\nSexa cal for a orixe da cultura olmeca, a rede de intercambios comerciais entre distintas \u00e1reas de Mesoam\u00e9rica contribu\u00edu \u00e1 difusi\u00f3n de moitos elementos culturais que se identifican coa cultura olmeca, inclu\u00eddos o culto \u00e1s monta\u00f1as e \u00e1s covas; o culto \u00e1 Serpe Emplumada, como deidade asociada \u00e1 agricultura, o simbolismo relixioso do xade e mesmo o propio estilo art\u00edstico, que foi reelaborado intensamente nos s\u00e9culos posteriores ao declive dos principais centros destes tempos.\nOrganizaci\u00f3n pol\u00edtica e social.\nOs olmecas crearon sistemas pol\u00edticos centralizados apoiados pola relixi\u00f3n e polo poder hereditario que non ti\u00f1an paralelo con outros pobos. A sociedade olmeca chegou a desenvolver unha organizaci\u00f3n social estratificada composta polos gobernantes divinos, a aristocracia e a xente com\u00fan. A existencia dunha xenealox\u00eda proporcionou os principios de exclusi\u00f3n social e xerarquizaci\u00f3n de li\u00f1axes co fin de lexitimar os gobernantes e distinguir a elite dos demais. O poder dos gobernantes fortaleceuse mediante os conceptos, as crenzas e as pr\u00e1cticas relixiosas e afianzouse por conduto do seu acceso privilexiado a bens de primeira necesidade, suntuarios e de importaci\u00f3n. Tr\u00e1tase dunha das sociedades m\u00e1is destacadas e antigas de Mesoam\u00e9rica, espec\u00falase que estableceron unha pol\u00edtica que se caracterizou polo seu acoplamento co relixioso, motivo polo que se considera unha civilizaci\u00f3n teocr\u00e1tica. De feito, debido \u00e1 s\u00faa grande antig\u00fcidade, desco\u00f1\u00e9cese a identidade \u00e9tnica dos seus integrantes.\n\u00c1rea de asentamento olmeca.\nA pesar do feito de que a cultura olmeca tivo unha difusi\u00f3n que alcanzou a maior parte de Mesoam\u00e9rica (ag\u00e1s na rexi\u00f3n de occidente que seguiu un desenvolvemento cultural m\u00e1is ou menos aut\u00f3nomo ata finais do precl\u00e1sico), unha das rexi\u00f3ns onde se atoparon as evidencias m\u00e1is claras da presenza desta cultura \u00e9 a parte sur da chaira costeira do golfo de M\u00e9xico comprendida entre os r\u00edos Papaloapan e Grijalva, que corresponde \u00e1 metade norte do istmo de Tehuantepec. Actualmente, esta zona corresponde ao sueste do estado de Veracruz e po\u00f1ente de Tabasco. Tr\u00e1tase dunha zona dun clima c\u00e1lido e moi h\u00famido, condici\u00f3ns climatol\u00f3xicas que seguramente posu\u00eda este lugar tam\u00e9n na antig\u00fcidade precolombiana. Al\u00e9n das fronteiras mexicanas, at\u00f3panse vestixios da presenza olmeca en Guatemala (Takalik Abaj), Belize, O Salvador, Honduras e Nicaragua.\nA \u00e1rea nuclear olmeca est\u00e1 irrigada por r\u00edos caudalosos que baixan dos contraforte da Serra Madre de Oaxaca e da Serra Madre Oriental, como o Coatzacoalcos, o San Juan e o Tonal\u00e1. Debido \u00e1 humidade da zona e das fontes destes r\u00edos, na tempada de chuvias os desbordamentos das correntes son unha constante. A\u00ednda que na actualidade a vexetaci\u00f3n desta rexi\u00f3n foi enromemente modificada pola acci\u00f3n do ser humano, antigamente estivo recuberta por unha espesa selva tropical, que era o h\u00e1bitat de numerosas especies que na actualidade est\u00e1n en perigo de extinci\u00f3n en M\u00e9xico, como o xaguar, aves de plumaxes rechamantes como guacamaios e quetzais, r\u00e9ptiles de diversas especies e mam\u00edferos como o tapir. Este \u00faltimo considerado polos olmecas como un animal dif\u00edcil de cazar que s\u00f3 os m\u00e1is valentes atacaban porque era necesario estar moi preto del por ser unha tarefa complicada penetrar a s\u00faa grosa pel.\nA rexi\u00f3 pos\u00fae solos ricos en humus e de espesores considerables. O petr\u00f3leo cru abrocha superficialmente entre a vexetaci\u00f3n. Por\u00e9n, carece de moitos dos materiais caracter\u00edsticos dos obxectos de estilo olmeca atopados na zona e noutras partes de Mesoam\u00e9rica. Entre eles incl\u00faese a obsidiana, o xade, a serpentina e o cinabrio. Para obter pedra s\u00f3lida para os seus materiais, os habitantes desta rexi\u00f3n recorreron \u00e1s canteiras da serra dos Tuxtlas (co\u00f1ecida tam\u00e9n como serra de Santa Martha ou de San Andr\u00e9s), que lles proporcionaron basalto e outras rochas volc\u00e1nicas que empregaron na construci\u00f3n de templos e na escultura. Non obstante, estas fontes de materiais p\u00e9treos at\u00f3panse a m\u00e1is de cen quil\u00f3metros de distancia respecto a lugares como como San Lorenzo e La Venta, o que pode dar unha idea do nivel de organizaci\u00f3n que se requiriu para trasladar sen animais de carga e sobre un chan pantanoso eses mon\u00f3litos que pesan decenas de toneladas ata os centros pol\u00edticos da cultura olmeca.\nA palabra \"olmeca\" significa \"habitantes da rexi\u00f3n do hule\" e foi empregada polos aztecas para nomear varios pobos, \u00e9tnica e ling\u00fcisticamente diversos, que ocuparon a rexi\u00f3n de Veracruz e Tabasco a trav\u00e9s dos s\u00e9culos. Desco\u00f1\u00e9ces o nome que se daban a eles mesmos estes pobos.\nBaixo o termo \"olmeca\" agrup\u00e1ronse d\u00faas realidade: un poco da rexi\u00f3n do Golfo e un estilo art\u00edstico. O estilo olmeca pode verse plasmado en rochas, covas, esculturas grandes e pequenas e obxectos de barro que se atopan diseminados por toda Mesoam\u00e9rica, de Xalisco a Costa Rica, pasando por Guerrero, Chiapas, Oaxaca, o altiplano central mexicano e a costa do Golfo, onde se atoparon imaxes de nenos-xaguares e outros trazos propios da arte olmeca. Crese que a dispersi\u00f3n deste estilo art\u00edstico se debe a que os pobo do Golfo crearon unha ampla rede de intercambios con outras poboaci\u00f3ns afastadas. Deste xeito, os s\u00edmbolos e formas olmecas integr\u00e1ronse nas expresi\u00f3ns art\u00edsticas doutras \u00e1reas mesoamericanas.\nAs\u00ed mesmo, consid\u00e9rase a olmeca a \"cultura nai\" de Mesoam\u00e9rica debido a que nestas primeiras sociedades se deu inicio a algunhas pr\u00e1cticas culturais que se integraron plenamente na cultura mesoamericana, como o uso dun patr\u00f3n urbano de asentamento, o establecemento dunha sociedade teocr\u00e1tica ou o xogo de pelota, entre outras.\nHistoria.\nEst\u00edmase que os indicios m\u00e1is antigos da cultura olmeca son de arredor de 3000\u00a0a.C., e os m\u00e1is recentes aproximadamente do ano 400\u00a0a.C. A civilizaci\u00f3n olmeca constitu\u00eduse principalmente arredor de tres centros cerimoniais: San Lorenzo, La Venta e Tres Zapotes, ademais de manifestarse noutros lugares como Laguna de los Cerros.\nSan Lorenzo.\nO centro olmeca m\u00e1is antigo \u00e9 o de San Lorenzo (aproximadamente 1500\u00a0a.C.), municipio de Texistepec, situado na cunca do r\u00edo Coatzacoalcos, no estado de Veracruz. O inicio do florecemento da cultura olmeca neste sitio comezou arredor do ano 1150\u00a0a.C., \u00e9poca da que datan a meirande parte das esculturas e elementos arquitect\u00f3nicos que caracterizan a cultura olmeca, moitos dos cales se conservan no lugar. San Lorenzo foi saqueada no ano 900\u00a0a.C., e as esculturas monumentais sufriron un intento de destruci\u00f3n; algunhas enterr\u00e1ronse e outras foron trasladadas ao centro cerimonial.\nLa Venta.\nLa Venta foi o centro cerimonial m\u00e1is importante dos olmecas. Esta antiga cidade dist\u00ednguese por representar o primeiro trazado arquitect\u00f3nico planificado no antigo M\u00e9xico, a s\u00faa arquitectura monumental de terra, o seu grande acervo escult\u00f3rico e as s\u00faas ofrendas de xade, ademais de polas s\u00faas ofrendas masivas, \u00fanicas no mundo precolombiano. Nos arredores da La Venta atop\u00e1ronse vestixios culturais que datan de 1750\u00a0a.C., a\u00ednda que a ocupaci\u00f3n principal se concentra entre o 1200 e o 400\u00a0a.C. Conta coa pir\u00e1mide m\u00e1is antiga de Mesoam\u00e9rica e tam\u00e9n se atoparon cabezas colosais e tronos que merecen especial reco\u00f1ecemento polo feito de que para constru\u00edlas tiveron que transportar os enormes bloques de basalto desde a Serra dos Tuxtlas, a decenas de quil\u00f3metros de a\u00ed, xa que por ser unha zona pantanosa e areosa, non hab\u00eda pedras. Crese que puido chegar a acoller ata 20\u00a0000 habitantes.\nLos Tres Zapotes.\nO centro cerimonial de Tres Zapotes foi o \u00faltimo que se desenvolveu. \u00c9 o m\u00e1is co\u00f1ecido porque foi o que sobreviviu ata unha \u00e9poca m\u00e1is pr\u00f3xima, mais a civilizaci\u00f3n olmeca que se desenvolveu aqu\u00ed foi unha cultura xa en decadencia, non o esplendor que viviu nos centros cerimoniais anteriores.\nEstes centros cerimoniales ti\u00f1an funci\u00f3n de cidades, e neles constru\u00edronse edificaci\u00f3ns de terra e adobe, polo que perduraron poucos restos. Constru\u00edronse mont\u00edculos con templos na parte superior, o que pod\u00eda considerarse un precursos das pir\u00e1mides mesoamericanas. Tam\u00e9n constru\u00edron edificaci\u00f3ns arredor de patios centrais, caracter\u00edsticos das civilizaci\u00f3ns posteriores na zona. Desde 900\u00a0a.C. existen probas de bruscos cambios pol\u00edticos, como amosa o intento de destruci\u00f3n dalgunhas cabezas olmecas.\nSe para a maior\u00eda dos especialistas como Michael D. Coe ou Richard Diehl a cultura olmeca \u00e9 orixinaria da costa do Golfo (ZMO: Zona Metropolitana Olmeca), para a escola francesa promovida por Christine Niederberger e desenvolvida en particular por Caterina Magni, a cultura olmeca aparece como un conxunto multi\u00e9tnico e pluriling\u00fc\u00edstico que se estende sobre a maior parte de Mesoam\u00e9rica desde 1200 ata 500\u00a0a.C.\nEconom\u00eda.\nA econom\u00eda dos olmecas estaba baseada nos produtos agr\u00edcolas, cos que comerciaban, tanto entre eles como con outros pobos veci\u00f1os, sobre todo cos pobos n\u00f3mades ou con pobos tan afastados xeograficamente deles como os pobos de Guatemala ou do M\u00e9xico central, os obxectos de intercambio principalmente eran o cultivo do millo, ademais dos feix\u00f3ns, a cabaza e o cacao entre outros.\nRelixi\u00f3n.\nA s\u00faa relixi\u00f3n desenvolveu todos os temas importantes que se atoparon nos cultos posteriores. Ti\u00f1an unha relixi\u00f3n polite\u00edsta, gran n\u00famero dos seus deuses estaba relacionados coa agricultura e outros elementos como o sol, a auga, os volc\u00e1ns, os animais etc.\nO centro das s\u00faa relixi\u00f3n e culto \u00e9 o xaguar, que aparece representado na iconograf\u00eda olmeca. \u00c9 representado coa caracter\u00edstica \"boca olmeca\", de forma trapezoidal, coas comisuras cara a abaxio e o beixo superior moi groso. En moitos casos con cairos moi pronunciados e o cranio fendido. Sempre aparece representado do mesmo xeito. Non se sabe que tipo de deus puido ser, mais crese que puido ser a orixe do deus da chuvia que se desenvolver\u00e1 posteriormente en moitos puntos de Mesoam\u00e9rica.\nHai moitos animais considerados deuses, como o caim\u00e1n, os sapos ou os r\u00e9ptiles, todos animais da zona. Normalmente, aparecen mesturados enter eles, cabezas duns e corpos doutros, creando seres mitol\u00f3xicos. En ocasi\u00f3ns para as s\u00faas representaci\u00f3ns relixiosas tenden \u00e1 abstracci\u00f3n, co que non se sabe exactamente que puideron significar.\nCrese que puido ser unha relixi\u00f3n din\u00e1stica; os seus deuses estar\u00edan relacionados directamente cos gobernantes, con se\u00f1ores dos centros cerimoniais, gobernantes con poderes sobrenaturais, descendentes directos das divindades.\n\u00c9 unha relixi\u00f3n complexa, que a\u00ednda non se conseguiu descifrar. Por\u00e9n, crese que puido ter toda unha doutrina aceptada polo pobo, para xustificar, explicar e lexitimar as li\u00f1axes gobernantes, as desigualdades sociais, as forzas sobrenaturais e establecer v\u00ednculos entre estas e os gobernantes. A relixi\u00f3n estar\u00eda institucionalizada, cun corpo doutrinal e un pante\u00f3n. Deste xeito, tam\u00e9n os l\u00edderes gobernamentais empregaban un s\u00edmbolo dunha figura animal para identificarse.\nLingua e escritura.\nComo a cultura olmeca foi a primeira civilizaci\u00f3n de Mesoam\u00e9rica, espec\u00falase que moitos logros mesoamericanos tiveron lugar por primeira vez no seo desta cultura. Entre outras cousas, acred\u00edtase aos olmecas o desenvolvemento do calendario, a escritura e a epigraf\u00eda.\nAntes dos descubrimentos de 2002, o \"corpus\" principal de inscrici\u00f3ns longas constaba dunha docena de inscrici\u00f3ns epigr\u00e1ficas, todas elas datadas entre 300\u00a0a.C. e 530\u00a0d.C. En 2002, descubriuse unha inscrici\u00f3n que data de 650\u00a0a.C., e en 2007 outra de 900\u00a0a.C., que supera en antig\u00fcidade \u00e1 escritura zapoteca e converte a escritura olmeca na m\u00e1is antiga de Am\u00e9rica.\nAtop\u00e1ronse certas inscrici\u00f3ns nalgunhas estelas que conte\u00f1en glifos. Segundo alg\u00fans historiadores, unha destas estelas conta a vida dun gobernante, mais a\u00ednda non obt\u00e9n a unanimidade da comunidade internacional. Entre 1991 e 1994 os ling\u00fcistas Terrence Kaufman e John Justeson levaron a cabo un traballo de desciframento que os levou a identificar a lingua das inscrici\u00f3ns olmecas como unha lingua mixe-zoque, en particular unha lingua antecesora do proto-zoque e polo tanto emparentada de modo algo m\u00e1is afastado co proto-mixe. Este desciframento mostra que os glifos de feito fan parte dun silabario."}
{"id": "531198", "revid": "47401", "url": "https://gl.wikipedia.org/wiki?curid=531198", "title": "Cultura olmeca", "text": ""}
{"id": "531199", "revid": "47401", "url": "https://gl.wikipedia.org/wiki?curid=531199", "title": "Civilizaci\u00f3n olmeca", "text": ""}
{"id": "531200", "revid": "23204", "url": "https://gl.wikipedia.org/wiki?curid=531200", "title": "Casa de Normand\u00eda", "text": "A Casa de Normand\u00eda ou Dinast\u00eda Normanda \u00e9 a familia \u00e1 que pertenceron, entre outros, os duques de Normand\u00eda e os reis de Inglaterra inmediatamente posteriores \u00e1 conquista normanda de Inglaterra e que perduraron at\u00e9 que a dinast\u00eda Plantagenet subiu ao poder en 1154. \nIncl\u00fae a Roll\u00f3n e os seus descendentes e, desde Guillerme o Conquistador e os seus herdeiros, at\u00e9 1135. Despois diso disputouse entre a neta de Guillerme, Matilde, e Estevo I da Casa de Blois.\nDuques normandos.\nOs duques normandos foron:\nMonarcas normandos de Inglaterra e Normand\u00eda.\nOs monarcas normandos de Inglaterra e Normand\u00eda foron:"}
{"id": "531202", "revid": "22795", "url": "https://gl.wikipedia.org/wiki?curid=531202", "title": "Dinast\u00eda Normanda", "text": ""}
{"id": "531203", "revid": "1410", "url": "https://gl.wikipedia.org/wiki?curid=531203", "title": "Artland Dragons", "text": "Os Artland Dragons son un equipo profesional de baloncesto alem\u00e1n con sede na cidade de Quakenbr\u00fcck, Baixa Saxonia. O equipo xoga os seus partidos como local no Artland-Arena, pavill\u00f3n con capacidade para 3\u00a0000 espectadores. Fundado en 1955, entre 2003 e 2015 o equipo participou na Basketball Bundesliga, a m\u00e1xima categor\u00eda do baloncesto xermano, conseguindo varias participaci\u00f3ns en competici\u00f3ns europeas e un t\u00edtulos da Copa de Alema\u00f1a. Por\u00e9n, o 3 de maio de 2015, debido a diferentes problemas, o club anunciu a s\u00faa renuncia \u00e1 elite. Ao ano seguinte, o equipo comezou competindo na ProB, a terceira divisi\u00f3n, ascendendo \u00e1 ProA en 2017, categor\u00eda na que compite actualmente.\nHistoria.\nO baloncesto xogouse por vez primeira en Quakenbr\u00fcck na escola Artland-Gymnasium. A secci\u00f3n de baloncesto do club deportivo QTSV Quakenbr\u00fcck creouse en 1955. Na d\u00e9cada de 1970, o primeiro equipo masculino obtivo o seu primeiro logro ao ascender \u00e1 segunda divisi\u00f3n alem\u00e1, onde permaneceu tres tempadas. Despois de moito tempo sen grandes \u00e9xitos, G\u00fcnter Kollmann, ex xogador de baloncesto alem\u00e1n e membro da selecci\u00f3n nacional j\u00fanior, apoiou ao equipo QTSV como patrocinador principal. O club comezou unha pol\u00edtica de formaci\u00f3n de novos xogadores nos anos oitenta, colleitando os froitos na seguinte d\u00e9cada. En 1994, o equipo ascendeu \u00e1 2. Reginalliga, seguido do ascenso \u00e1 1. Reginalliga unha tempada despois e o ascenso \u00e1 2. Basketball Bundesliga, segunda divis\u00f3n nacional, unha temporada despois. En 2003 o club consegue o ascenso \u00e1 m\u00e1xima categor\u00eda, a Basketball Bundesliga, cambiando oficialmente o nome do club a Artland Dragons.\nDesde esa temporada 2003\u221204, os Artland Dragons xogaron na BBL durante moitas temporadas consecutivas, colleitando varios \u00e9xitos. Na temporada 2006\u221207, o equipo logrou acadar o subcampionato despois de finalizar en segunda posici\u00f3n en liga e chegar \u00e1 final dos polayoffs. A final foi unha derrota por 3\u22121 contra o primeiro clasificado en liga, o Brose Baskets. A partir da temporada 2007\u221208, o equipo xogou en competici\u00f3ns europeas durante oito temporadas consecutivas. En maio de 2015, o club anunciou inesperadamente que disolver\u00eda o club de baloncesto profesional. Entre os motivos da disoluci\u00f3n estaban os problemas de financiamento e orzamento en comparaci\u00f3n con outros equipos da BBL. Finalmente, o equipo decide volver comezar na terceira divisi\u00f3n, a ProB. Na temporada 2018\u221219 os Dragons regresaron \u00e1 segunda categor\u00eda, a ProA.\nT\u00edtulos.\nCopa de Alema\u00f1a"}
{"id": "531204", "revid": "5132", "url": "https://gl.wikipedia.org/wiki?curid=531204", "title": "QTSV Quakenbr\u00fcck", "text": ""}
{"id": "531221", "revid": "27155", "url": "https://gl.wikipedia.org/wiki?curid=531221", "title": "Hip\u00f3tese do tetranucle\u00f3tido", "text": "A hip\u00f3tese do tetranucle\u00f3tido de Phoebus Levene foi unha hip\u00f3tese inicial sobre a estrutura do ADN. Propo\u00f1\u00eda que o ADN estaba composto de secuencias repetidas dos catro nucle\u00f3tidos. Isto orixinaba que o ADN tivese unha secuencia mon\u00f3tona, coa mesma secuencia de catro nucle\u00f3tidos repetida unha e outra vez, o que fac\u00eda imposible que o ADN puidese almacenar informaci\u00f3n xen\u00e9tica. Naquela \u00e9poca a maior\u00eda dos cient\u00edficos pensaban que o ADN ti\u00f1a unha funci\u00f3n estrutural nos cromosomas e que era o compo\u00f1ente proteico dos cromosomas o que era a base da herdanza. A hip\u00f3tese foi moi influ\u00ednte durante tres d\u00e9cadas a principios do s\u00e9culo XX e seguiu sendo elaborada por Levene polo menos ata a d\u00e9cada de 1930. O diagrama da dereita ilustra as ideas de Levene e Tipson sobre a cuesti\u00f3n. En 1940, cando morreu Levene, Bass escribiu na s\u00faa necrol\u00f3xica o seguinte:\nComo resultado do traballo de Levene temos un concepto exacto das estruturas destas enormes mol\u00e9culas, probablemente os materiais biol\u00f3xicos m\u00e1is complexos cuxa imaxe arquitect\u00f3nica fora reconstru\u00edda.\nA hip\u00f3tese implicaba que as catro bases dos nucle\u00f3tidos estaban presentes en igual cantidade no ADN e as pequenas variaci\u00f3ns nos valores experimentais consider\u00e1base que eran o resultado de erros experimentais.\nPor\u00e9n, Erwin Chargaff demostrou que as frecuencias dos catro nucle\u00f3tidos (A, G, C, T) non eran iguais, e as variaci\u00f3ns atop\u00e1ronse consistentemente en diferentes estudos. Tam\u00e9n eran distintas en distintas especies. Concretamente, segundo as regras de Chargaff as relaci\u00f3ns correctas son G = C \u2260 A = T. As igualdades G = C e A = T suxer\u00edan que estas bases estaban \"emparelladas\", este emparellamento era a base da estrutura do ADN que hoxe sabemos que \u00e9 correcta e \u00e9 resultado de que as febras do ADN son complementarias en bases. Inversamente, as desigualdades G \u2260 A, G \u2260 T, C \u2260 A, C \u2260 T significan que o ADN non pod\u00eda ser unha repetici\u00f3n sistem\u00e1tica da mesma unidade fundamental de tetranucle\u00f3tido, como requir\u00eda a hip\u00f3tese do tetranucle\u00f3tido. As\u00ed, non hab\u00eda ningunha raz\u00f3n para que a secuencia non puidese almacenar informaci\u00f3n. Os experimentos de Avery, MacLeod e McCarty (ao que inicialmente se lle puxeron moitas obxecci\u00f3ns debido \u00e1 influencia da hip\u00f3tese do tetranucle\u00f3tido) e de Hershey e Chase demostraron definitivamente que o ADN portaba a informaci\u00f3n xen\u00e9tica.\nEn anos posteriores algunhas autoridades consideraron que a hip\u00f3tese do tetranucle\u00f3tido fora prexudicial para o desenvolvemento da biolox\u00eda molecular. Bentley Glass, por exemplo, chamouna \"cat\u00e1strofe cient\u00edfica\". M\u00e1is recentemente, Hargittai considerouna de maneira m\u00e1is positiva, e Frixione e Ru\u00edz-Zamarripa escribiron sobre ela o seguinte:\n O traballo [de Levene] culminou no informe de Levene e Tipson de 1935 que mostraba con exactitude por primeira vez a verdadeira estrutura molecular do ADN, as\u00ed como unha representaci\u00f3n case correcta da estrutura do ARN. Este logro merece a distinci\u00f3n deste artigo como un cl\u00e1sico da literatura da biolox\u00eda molecular."}
{"id": "531226", "revid": "17467", "url": "https://gl.wikipedia.org/wiki?curid=531226", "title": "Villarreal C.F.", "text": ""}
{"id": "531248", "revid": "89787", "url": "https://gl.wikipedia.org/wiki?curid=531248", "title": "Saxicavella jeffreysi", "text": "Saxicavella jeffreysi \u00e9 unha especie de molusco bivalvo. Foi descrita por primeira vez por Winckworth en 1930."}
{"id": "531256", "revid": "89787", "url": "https://gl.wikipedia.org/wiki?curid=531256", "title": "Solecurtus scopula", "text": "Solecurtus scopula \u00e9 unha especie de molusco bivalvo. Foi descrita por primeira vez por W. Turton en 1822."}
{"id": "531261", "revid": "89787", "url": "https://gl.wikipedia.org/wiki?curid=531261", "title": "Solemya togata", "text": "Solemya togata \u00e9 unha especie de molusco bivalvo. Foi descrita por primeira vez por Giuseppe Saverio Poli en 1791."}
{"id": "531265", "revid": "89787", "url": "https://gl.wikipedia.org/wiki?curid=531265", "title": "Cornecha", "text": "A cornecha (\"Spisula elliptica\") \u00e9 unha especie de molusco bivalvo. Foi descrita por primeira vez por Brown en 1827."}
{"id": "531267", "revid": "23204", "url": "https://gl.wikipedia.org/wiki?curid=531267", "title": "Spisula elliptica", "text": ""}
{"id": "531270", "revid": "5132", "url": "https://gl.wikipedia.org/wiki?curid=531270", "title": "San Sebasti\u00e1n Gipuzkoa BC", "text": ""}
{"id": "531272", "revid": "5132", "url": "https://gl.wikipedia.org/wiki?curid=531272", "title": "Acunsa GBC", "text": ""}
{"id": "531273", "revid": "5132", "url": "https://gl.wikipedia.org/wiki?curid=531273", "title": "Acunsa Gipuzkoa", "text": ""}
{"id": "531276", "revid": "89787", "url": "https://gl.wikipedia.org/wiki?curid=531276", "title": "Spisula subtruncata", "text": "Spisula subtruncata \u00e9 unha especie de molusco bivalvo. Foi descrita por primeira vez por da Costa en 1778."}
{"id": "531277", "revid": "5132", "url": "https://gl.wikipedia.org/wiki?curid=531277", "title": "C.B. Prat", "text": ""}
{"id": "531279", "revid": "89787", "url": "https://gl.wikipedia.org/wiki?curid=531279", "title": "Spondylus gussonii", "text": "Spondylus gussonii \u00e9 unha especie de molusco bivalvo. Foi descrita por primeira vez por O. G. Costa en 1830."}
{"id": "531283", "revid": "89787", "url": "https://gl.wikipedia.org/wiki?curid=531283", "title": "Striarca lactea", "text": "Striarca lactea \u00e9 unha especie de molusco bivalvo. Foi descrita por primeira vez por Carl von Linn\u00e9 en 1758."}
{"id": "531290", "revid": "23204", "url": "https://gl.wikipedia.org/wiki?curid=531290", "title": "Tapes rhomboides", "text": ""}
{"id": "531293", "revid": "89787", "url": "https://gl.wikipedia.org/wiki?curid=531293", "title": "Tellina compressa", "text": "Tellina compressa \u00e9 unha especie de molusco bivalvo da familia \"Tellinidae\". O nome cient\u00edfico da especie foi publicado validamente por primeira vez en 1814 por Brocchi."}
{"id": "531295", "revid": "89787", "url": "https://gl.wikipedia.org/wiki?curid=531295", "title": "Tellina distorta", "text": "Tellina distorta \u00e9 unha especie de molusco bivalvo da familia \"Tellinidae\". O nome cient\u00edfico da especie publicouse validamente por primeira vez en 1791 por Poli."}
{"id": "531296", "revid": "5132", "url": "https://gl.wikipedia.org/wiki?curid=531296", "title": "Pabell\u00f3n Polideportivo Pisuerga", "text": ""}
{"id": "531301", "revid": "89787", "url": "https://gl.wikipedia.org/wiki?curid=531301", "title": "Tellina donacina", "text": "Tellina donacina \u00e9 unha especie de molusco bivalvo. Foi descrita por primeira vez por Carl von Linn\u00e9 en 1758."}
{"id": "531304", "revid": "89787", "url": "https://gl.wikipedia.org/wiki?curid=531304", "title": "Tellina fabula", "text": "Tellina fabula \u00e9 unha especie de molusco bivalvo. Foi descrita por primeira vez por Gmelin en 1791."}
{"id": "531305", "revid": "5132", "url": "https://gl.wikipedia.org/wiki?curid=531305", "title": "CB Murcia", "text": ""}
{"id": "531307", "revid": "1131", "url": "https://gl.wikipedia.org/wiki?curid=531307", "title": "Casardomato", "text": ""}
{"id": "531308", "revid": "89787", "url": "https://gl.wikipedia.org/wiki?curid=531308", "title": "Tellina pygmaea", "text": "Tellina pygmaea \u00e9 unha especie de molusco bivalvo. Foi descrita por primeira vez por Sven Ludvig Lov\u00e9n en 1846."}
{"id": "531312", "revid": "5132", "url": "https://gl.wikipedia.org/wiki?curid=531312", "title": "CB Sevilla", "text": ""}
{"id": "531314", "revid": "89787", "url": "https://gl.wikipedia.org/wiki?curid=531314", "title": "Tellimya ferruginosa", "text": "Tellimya ferruginosa \u00e9 unha especie de molusco bivalvo. Foi descrita por primeira vez por Montagu en 1808."}
{"id": "531316", "revid": "89787", "url": "https://gl.wikipedia.org/wiki?curid=531316", "title": "Tellimya phascolionis", "text": "Tellimya phascolionis \u00e9 unha especie de molusco bivalvo. Foi descrita por primeira vez por Philippe Dautzenberg e Heinz Fischer en 1925."}
{"id": "531323", "revid": "89787", "url": "https://gl.wikipedia.org/wiki?curid=531323", "title": "Teredo navalis", "text": "Teredo navalis \u00e9 unha especie de molusco bivalvo. Foi descrita por primeira vez por Carl von Linn\u00e9 en 1758."}
{"id": "531324", "revid": "89787", "url": "https://gl.wikipedia.org/wiki?curid=531324", "title": "Thracia distorta", "text": "Thracia distorta \u00e9 unha especie de molusco bivalvo. Foi descrita por primeira vez por Montagu en 1803."}
{"id": "531329", "revid": "89787", "url": "https://gl.wikipedia.org/wiki?curid=531329", "title": "Thracia phaseolina", "text": "Thracia phaseolina \u00e9 unha especie de molusco bivalvo. Foi descrita por primeira vez por Lamarck en 1818."}
{"id": "531331", "revid": "23204", "url": "https://gl.wikipedia.org/wiki?curid=531331", "title": "Thracia papyracea", "text": ""}
{"id": "531335", "revid": "89787", "url": "https://gl.wikipedia.org/wiki?curid=531335", "title": "Thracia villosiuscula", "text": "Thracia villosiuscula \u00e9 unha especie de molusco bivalvo. Foi descrita por primeira vez por Macgillivray en 1827."}
{"id": "531338", "revid": "89787", "url": "https://gl.wikipedia.org/wiki?curid=531338", "title": "Thyasira croulinensis", "text": "Thyasira croulinensis \u00e9 unha especie de molusco bivalvo. Foi descrita por primeira vez por John Gwyn Jeffreys en 1847."}
{"id": "531340", "revid": "89787", "url": "https://gl.wikipedia.org/wiki?curid=531340", "title": "Thyasira flexuosa", "text": "Thyasira flexuosa \u00e9 unha especie de molusco bivalvo. Foi descrita por primeira vez por Montagu en 1803."}
{"id": "531341", "revid": "89787", "url": "https://gl.wikipedia.org/wiki?curid=531341", "title": "Thyasira obsoleta", "text": "Thyasira obsoleta \u00e9 unha especie de molusco bivalvo. Foi descrita por primeira vez por Addison Emery Verrill e Bush en 1898."}
{"id": "531342", "revid": "89787", "url": "https://gl.wikipedia.org/wiki?curid=531342", "title": "Timoclea ovata", "text": "Timoclea ovata \u00e9 unha especie de molusco bivalvo. Foi descrita por primeira vez por Thomas Pennant en 1777."}
{"id": "531343", "revid": "89787", "url": "https://gl.wikipedia.org/wiki?curid=531343", "title": "Turtonia minuta", "text": "Turtonia minuta \u00e9 unha especie de molusco bivalvo. Foi descrita por primeira vez por Fabricius en 1780."}
{"id": "531345", "revid": "26385", "url": "https://gl.wikipedia.org/wiki?curid=531345", "title": "Unio pictorum", "text": "Unio pictorum \u00e9 unha especie de molusco bivalvo. Foi descrita por primeira vez por Carl von Linn\u00e9 en 1758."}
{"id": "531349", "revid": "89787", "url": "https://gl.wikipedia.org/wiki?curid=531349", "title": "Vasconiella jeffreysiana", "text": "Vasconiella jeffreysiana \u00e9 unha especie de molusco bivalvo. Foi descrita por primeira vez por P. Fischer in de Folin e P\u00e9rier en 1873."}
{"id": "531350", "revid": "89787", "url": "https://gl.wikipedia.org/wiki?curid=531350", "title": "Venerupis saxatilis", "text": "Venerupis saxatilis \u00e9 unha especie de molusco bivalvo. Foi descrita por primeira vez por Gmelin en 1791."}
{"id": "531351", "revid": "88215", "url": "https://gl.wikipedia.org/wiki?curid=531351", "title": "LEB Prata", "text": "A LEB Prata \u00e9 unha competici\u00f3n de baloncesto organizada pola Federaci\u00f3n Espa\u00f1ola de Baloncesto. \u00c9 a terceira divisi\u00f3n do baloncesto espa\u00f1ol, sendo a categor\u00eda inmediatamente inferior \u00e1 LEB Ouro.\nEquipos.\nOs seguintes son os equipos que compiten na temporada 2022\u221223 da LEB Prata.\nHistoria.\nNomes.\nAo longo dos anos, o campionato da LEB foi mudando o seu nome debido a diferentes acordos de patrocinio. A seguinte \u00e9 unha lista das denominaci\u00f3ns oficiais do compionato:"}
{"id": "531353", "revid": "5132", "url": "https://gl.wikipedia.org/wiki?curid=531353", "title": "LEB Plata", "text": ""}
{"id": "531354", "revid": "5132", "url": "https://gl.wikipedia.org/wiki?curid=531354", "title": "Liga LEB Prata", "text": ""}
{"id": "531355", "revid": "5132", "url": "https://gl.wikipedia.org/wiki?curid=531355", "title": "Liga LEB Plata", "text": ""}
{"id": "531356", "revid": "5132", "url": "https://gl.wikipedia.org/wiki?curid=531356", "title": "LEB 2", "text": ""}
{"id": "531357", "revid": "5132", "url": "https://gl.wikipedia.org/wiki?curid=531357", "title": "Adecco LEB 2", "text": ""}
{"id": "531358", "revid": "5132", "url": "https://gl.wikipedia.org/wiki?curid=531358", "title": "Adecco LEB Prata", "text": ""}
{"id": "531359", "revid": "5132", "url": "https://gl.wikipedia.org/wiki?curid=531359", "title": "Adecco LEB Plata", "text": ""}
{"id": "531361", "revid": "27249", "url": "https://gl.wikipedia.org/wiki?curid=531361", "title": "Ameixa clara", "text": "A ameixa clara (\"Venus nux\") \u00e9 unha especie de molusco bivalvo. Foi descrita por primeira vez por Gmelin en 1791."}
{"id": "531363", "revid": "23204", "url": "https://gl.wikipedia.org/wiki?curid=531363", "title": "Venus nux", "text": ""}
{"id": "531367", "revid": "89787", "url": "https://gl.wikipedia.org/wiki?curid=531367", "title": "Verticordia acuticostata", "text": "Verticordia acuticostata \u00e9 unha especie de molusco bivalvo. Foi descrita por primeira vez por Philippi en 1844."}
{"id": "531369", "revid": "89787", "url": "https://gl.wikipedia.org/wiki?curid=531369", "title": "Verticordia granulata", "text": "Verticordia granulata \u00e9 unha especie de molusco bivalvo. Foi descrita por primeira vez por Giuseppe Seguenza en 1860."}
{"id": "531370", "revid": "89787", "url": "https://gl.wikipedia.org/wiki?curid=531370", "title": "Xenostrobus securis", "text": "Xenostrobus securis \u00e9 unha especie de molusco bivalvo. Foi descrita por primeira vez por Jean-Baptiste Lamarck en 1819."}
{"id": "531372", "revid": "89787", "url": "https://gl.wikipedia.org/wiki?curid=531372", "title": "Xylophaga dorsalis", "text": "Xylophaga dorsalis \u00e9 unha especie de molusco bivalvo. Foi descrita por primeira vez por Turton en 1819."}
{"id": "531376", "revid": "89787", "url": "https://gl.wikipedia.org/wiki?curid=531376", "title": "Helmut Bellingrodt", "text": "Helmut Bellingrodt, nado en Barranquilla o 10 de xullo de 1949, \u00e9 un tirador ol\u00edmpico colombiano que ga\u00f1ou d\u00faas medallas ol\u00edmpicas de prata. Obtivo para o seu pa\u00eds a primeira medalla nuns Xogos Ol\u00edmpicos, en M\u00fanic 1972, na modalidade de tiro ao xabar\u00edn. Volveu conseguir a medalla de prata nos Xogos Ol\u00edmpicos de 1984. Ademais, foi campi\u00f3n mundial da modalidade, en 1974.\nOrixe.\nFillo do empresario de ascendencia alem\u00e1 Ernesto Antonio Bellingrodt e de Anneliese \u00c1ngela Wolff, natural de Hamburgo."}
{"id": "531387", "revid": "23204", "url": "https://gl.wikipedia.org/wiki?curid=531387", "title": "Clemente Rojas", "text": "Clemente Rojas, nado en Cartaxena de Indias o 1 de setembro de 1952, \u00e9 un boxeador colombiano. Foi medallista ol\u00edmpico de bronce nos Xogos Ol\u00edmpicos de 1972 en M\u00fanic. Retirouse en 1982 logo de 26 pelexas (9 ga\u00f1adas, 14 perdidas e 3 empates)."}
{"id": "531392", "revid": "98629", "url": "https://gl.wikipedia.org/wiki?curid=531392", "title": "Cristalograf\u00eda de raios X", "text": "A cristalograf\u00eda de raios X \u00e9 unha t\u00e9cnica experimental para o estudo e an\u00e1lise de materiais, baseada no fen\u00f3meno da difracci\u00f3n dos raios X por s\u00f3lidos en estado cristalino.\nOs raios X son difractados polos electr\u00f3ns que rodean os \u00e1tomos por ser a s\u00faa lonxitude de onda da mesma orde de magnitude que o raio at\u00f3mico. O feixe de raios X que emerxe tras esta interacci\u00f3n cont\u00e9n informaci\u00f3n sobre a posici\u00f3n e tipo de \u00e1tomos encontrados no seu cami\u00f1o. Os cristais, grazas \u00e1 s\u00faa estrutura peri\u00f3dica, dispersan elasticamente os feixes de raios X en certas direcci\u00f3ns e amplif\u00edcanos por interferencia construtiva, orixinando un padr\u00f3n de difracci\u00f3n. Existen varios tipos de detectores especiais para observar e medir a intensidade e posici\u00f3n dos raios X difractados, e a s\u00faa an\u00e1lise posterior por medios matem\u00e1ticos permite obter unha representaci\u00f3n a escala at\u00f3mica dos \u00e1tomos e mol\u00e9culas do material estudado.\nMax von Laue realizou os primeiros experimentos de cristalograf\u00eda de raios X en 1912. Von Laue, William Henry Bragg e William Lawrence Bragg desenvolveron inicialmente a teor\u00eda de difracci\u00f3n de cristais, tarefa \u00e1 que axi\u00f1a se sumaron outros cient\u00edficos. Ao longo do s\u00e9culo XX tiveron lugar varios avances te\u00f3ricos e t\u00e9cnicos, como a aparici\u00f3n das supercomputadoras e o uso de sincrotr\u00f3ns para a produci\u00f3n de raios X, que incrementaron a capacidade do m\u00e9todo para determinar as propiedades estruturais de todo tipo de mol\u00e9culas: sales, materiais inorg\u00e1nicos complexos, prote\u00ednas e mesmo compo\u00f1entes celulares como os ribosomas. \u00c9 posible traballar con monocristais ou con po microcristalino, consegu\u00edndose diferentes datos en ambos os casos: para as aplicaci\u00f3ns que requiren s\u00f3 unha caracterizaci\u00f3n precisa dos par\u00e1metros da rede cristalina, pode ser suficiente unha difracci\u00f3n de raios X por po, pero para unha determinaci\u00f3n precisa das posici\u00f3ns at\u00f3micas \u00e9 preferible traballar con monocristais.\nDada a relaci\u00f3n existente entre a estrutura tridimensional das mol\u00e9culas e as s\u00faas propiedades qu\u00edmicas e f\u00edsicas, a cristalograf\u00eda contribu\u00edu ao avance en varias disciplinas cient\u00edficas como a qu\u00edmica, a biolox\u00eda molecular, a xeolox\u00eda, a f\u00edsica aplicada e a ciencia de materiais. A ampla dispo\u00f1ibilidade de tubos de raios X, complementada co desenvolvemento de fontes de raios X de alta intensidade aumentou significativamente o seu impacto nestes campos de investigaci\u00f3n e tam\u00e9n en \u00e1reas con aplicaci\u00f3ns industriais, como o desenvolvemento de f\u00e1rmacos e a mineralox\u00eda aplicada. A maior limitaci\u00f3n deste m\u00e9todo \u00e9 a necesidade de traballar con sistemas cristalinos, polo que non \u00e9 aplicable a disoluci\u00f3ns, a sistemas biol\u00f3xicos \"in vivo\", a sistemas amorfos ou a gases. Nalg\u00fans casos, os raios X poden romper os enlaces qu\u00edmicos que mante\u00f1en a integridade estrutural, o que ten como resultado un modelo distorsionado da mol\u00e9cula estudada. Este problema afecta especialmente os materiais de interese biol\u00f3xico.\nHistoria.\nPrimeiros experimentos.\nA idea de que os cristais son unha repetici\u00f3n peri\u00f3dica dun grupo de mol\u00e9culas xa exist\u00eda antes de que Wilhelm Conrad R\u00f6ntgen descubrise os raios X en 1895. A\u00ednda que as distancias t\u00edpicas entre os planos da rede cristalina se desco\u00f1ec\u00edan, sab\u00edase que deb\u00edan ser moi pequenas comparadas coa lonxitude de onda da luz visible. Isto deulle ao f\u00edsico alem\u00e1n Max von Laue a idea de utilizar cristais de sulfato de cobre para determinar se os raios X se compo\u00f1\u00edan de part\u00edculas ou ondas: deduciu que, se fosen ondas, deber\u00edan xerar un padr\u00f3n de difracci\u00f3n ao atravesar os cristais. Os experimentos realiz\u00e1ronse en 1912 coa axuda de Walter Friedrich e Paul Knipping, ambos os dous antigos estudantes de R\u00f6ntgen. Estes experimentos confirmaron a presenza de difracci\u00f3n cristalina, interpretada por von Laue como a extensi\u00f3n a tres dimensi\u00f3ns da difracci\u00f3n de Fraunhofer por unha grella.\nPouco despois, os brit\u00e1nicos William Henry Bragg e William Lawrence Bragg (pai e fillo respectivamente) reproduciron o experimento. W.L. Bragg explicou a difracci\u00f3n como a interferencia dos raios X reflectidos por planos cristalinos paralelos, introducindo a descrici\u00f3n co\u00f1ecida desde ent\u00f3n como lei de Bragg. En 1913, Paul Ewald demostrou que as d\u00faas interpretaci\u00f3ns dos resultados publicadas independentemente por von Laue e Bragg eran equivalentes. Von Laue recibiu o premio Nobel de F\u00edsica en 1914 polo seu descubrimento do fen\u00f3meno, e os Bragg recibiron o mesmo premio un ano m\u00e1is tarde polo seu traballo nas aplicaci\u00f3ns pr\u00e1cticas. Cara ao final da d\u00e9cada, logr\u00e1rase determinar as lonxitudes de onda dos raios X e a estrutura de varios compostos inorg\u00e1nicos simples e establec\u00e9ranse as bases te\u00f3ricas da t\u00e9cnica grazas ao traballo dos xa mencionados investigadores e de Charles Galton Darwin e Peter Debye, entre outros.\nO desenvolvemento da t\u00e9cnica: 1920-1960.\nO per\u00edodo entre 1920 e 1960 caracterizouse por importantes adiantos metodol\u00f3xicos que propiciaron o emprego da difracci\u00f3n de raios X para analizar estruturas de mol\u00e9culas m\u00e1is complexas.\nDurante a d\u00e9cada de 1920 os avances da teor\u00eda cu\u00e1ntica serviron para caracterizar con m\u00e1is precisi\u00f3n a interacci\u00f3n entre os raios X e os \u00e1tomos dos cristais; isto posibilitou a an\u00e1lise correcta da intensidade da difracci\u00f3n. Na mesma \u00e9poca apareceron as t\u00e1boas para determinar a simetr\u00eda cristalina a partir da distribuci\u00f3n de reflexi\u00f3ns no padr\u00f3n de difracci\u00f3n e empezaron a usarse as series de Fourier para representar a distribuci\u00f3n de electr\u00f3ns na rede cristalina. Os desenvolvementos na representaci\u00f3n matem\u00e1tica da densidade electr\u00f3nica continuaron ata a segunda guerra mundial, facilitando a obtenci\u00f3n das primeiras estruturas de mol\u00e9culas org\u00e1nicas. En 1935, o cristal\u00f3grafo brit\u00e1nico Arthur Patterson descubriu un truco matem\u00e1tico para obter as distancias interat\u00f3micas directamente a partir dos datos experimentais, o que supuxo un importante avance na an\u00e1lise da difracci\u00f3n.\nEntre as d\u00e9cadas de 1940 e 1960, xurdiron outros procedementos para a determinaci\u00f3n de estruturas, especialmente, m\u00e9todos heur\u00edsticos baseados no proceso de ensaio e erro, que demostraron ser bastante exactos en combinaci\u00f3n con restrici\u00f3ns condicionantes baseadas nas propiedades f\u00edsicas dunha estrutura correcta, como por exemplo, que a densidade electr\u00f3nica debe ser sempre positiva. Neste per\u00edodo a cristalograf\u00eda empezou a adquirir importancia no campo da qu\u00edmica org\u00e1nica, proceso que culminou coa determinaci\u00f3n en 1957 da estrutura da vitamina B12, un proxecto liderado por Dorothy Hodgkin.\nAvances en cristalograf\u00eda de macromol\u00e9culas: 1960-1980.\nO adianto m\u00e1is trascendente durante as d\u00e9cadas de 1960 e 1970 foi o reco\u00f1ecemento da cristalograf\u00eda de prote\u00ednas e de mol\u00e9culas implicadas en procesos biol\u00f3xicos en xeral como \u00e1rea de investigaci\u00f3n clave na biolox\u00eda molecular. O ano 1962 foi especialmente relevante ao outorg\u00e1rense dous premios Nobel polos resultados obtidos usando m\u00e9todos cristalogr\u00e1ficos nesa \u00e1rea: o premio Nobel de Qu\u00edmica concedeuse a Max Perutz e John Kendrew polos seus estudos cristalogr\u00e1ficos das prote\u00ednas hemoglobina e mioglobina e o premio Nobel de Medicina a Francis Crick, James Watson e Maurice Wilkins por descubrir que o ADN forma unha dobre h\u00e9lice. En 1964 Dorothy Hodgkin tam\u00e9n obtivo o premio Nobel de Qu\u00edmica pola determinaci\u00f3n de varias estruturas de importancia biol\u00f3xica, como a penicilina e a vitamina B12, entre outras.\nUn adianto que facilitou en gran medida o \u00e9xito das t\u00e9cnicas cristalogr\u00e1ficas tanto no caso de macromol\u00e9culas org\u00e1nicas cun gran n\u00famero de \u00e1tomos coma no de mol\u00e9culas de menor tama\u00f1o foi o desenvolvemento de ordenadores dixitais; grazas a eles foi posible usar programas para medir e analizar doadamente os datos obtidos nos experimentos en vez de realizar os laboriosos c\u00e1lculos manualmente. Por\u00e9n, ao final deste per\u00edodo o estudo de prote\u00ednas estaba a\u00ednda limitado pola ausencia de fontes de rayos X intensos e o emprego de pel\u00edcula fotogr\u00e1fica para medir os padr\u00f3ns de difracci\u00f3n, o que requir\u00eda un longo proceso de revelado e dixitalizaci\u00f3n das imaxes. A consecuencia destas limitaci\u00f3ns, e malia o recon\u00f1ecemento xeneralizado do potencial da cristalograf\u00eda para estes experimentos, a finais da d\u00e9cada de 1970 o Banco de Datos de Prote\u00ednas s\u00f3 contaba cunhas sesenta entradas.\nExpansi\u00f3n e madureza: 1980-2010.\nOs tubos de raios X, con sucesivas melloras, utiliz\u00e1ronse como a fonte primordial de raios X para os experimentos de cristalograf\u00eda desde os seus comezos ata a d\u00e9cada de 1970, \u00e9poca en que se empezou a experimentar coa radiaci\u00f3n de sincrotr\u00f3n de raios X. Os sincrotr\u00f3ns dedicados exclusivamente \u00e1 produci\u00f3n de raios X apareceron na d\u00e9cada de 1980 e o seu n\u00famero non deixou de aumentar desde ent\u00f3n. Na primeira d\u00e9cada do s\u00e9culo XXI constru\u00edronse os primeiros l\u00e1seres de electr\u00f3ns libres de raios X, con capacidade de producir feixes de luz pulsada dunha intensidade varias ordes de magnitude maior que nas fontes de luz sincrotr\u00f3n convencionais. A duraci\u00f3n dos pulsos de luz, da orde de femtosegundos ofrece a posibilidade de observar cambios nos cristais a escalas temporais inacadables anteriormente. Durante estes anos tam\u00e9n se desenvolveron novos detectores bidimensionais ou \u00abde \u00e1rea\u00bb, capaces de xerar directamente unha imaxe dixitalizada do padr\u00f3n de difracci\u00f3n. Estes detectores facilitaron a r\u00e1pida medici\u00f3n e an\u00e1lise da difracci\u00f3n e substitu\u00edron totalmente as placas fotogr\u00e1ficas usadas ata ent\u00f3n.\nOs mencionados avances, unidos ao incremento da capacidade dos computadores modernos para almacenar e procesar datos, permitiron levar a cabo experimentos antano irrealizables, e desembocaron nun aumento exponencial do n\u00famero de estruturas dilucidadas por m\u00e9todos cristalogr\u00e1ficos. O desenvolvemento m\u00e1is notable tivo lugar na \u00e1rea das macromol\u00e9culas org\u00e1nicas, con m\u00e1is de 88\u00a0000 estruturas depositadas no Banco de Datos de Prote\u00ednas ao comezo de 2013. A obtenci\u00f3n en 2000 da estrutura do ribosoma, un enorme complexo formado por \u00e1cidos nucleicos e varias prote\u00ednas onde ten lugar a s\u00edntese de prote\u00ednas na c\u00e9lula, ilustra as capacidades que acadou a t\u00e9cnica.\nAspectos f\u00edsicos.\nCristais e redes cristalinas.\nOs cristais est\u00e1n formados por unha repetici\u00f3n peri\u00f3dica de mol\u00e9culas en tres dimensi\u00f3ns. O cristal p\u00f3dese representar matematicamente\ncomo unha rede tridimensional, chamada \u00abrede de Bravais\u00bb, na que todas as intersecci\u00f3nss, ou nodos, son id\u00e9nticas. O paralelep\u00edpedo definido polas li\u00f1as entre distintos nodos da rede co\u00f1\u00e9cese como cela unidade; a\u00ednda que para unha rede dada sexa posible designar m\u00faltiples celas unidade que cumpran esta definici\u00f3n, por convenci\u00f3n esc\u00f3llese habitualmente a de menor volume que reflicte a simetr\u00eda do cristal. A cela unidade def\u00ednese pola lonxitude dos seus lados formula_1, formula_2 e formula_3 na direcci\u00f3n dos tres eixes espaciais e os \u00e1ngulos formula_4, formula_5 e formula_6 que os eixes da rede forman entre si. As coordenadas de calquera punto da rede cristalina p\u00f3dense expresar como unha combinaci\u00f3n lineal dos vectores formula_7, formula_8 e formula_9.\nA posici\u00f3n dun \u00e1tomo na cela unidade expr\u00e9sase como coordenadas fraccionarias de formula_7, formula_8 e formula_9 da seguinte forma:\ncoas coordenadas (formula_14, formula_15, formula_16) comprendidas entre 0 e 1.\nO obxectivo dos experimentos de difracci\u00f3n de raios X \u00e9 descubrir o valor de formula_14, formula_15 e formula_16 para cada \u00e1tomo. Para conseguilo c\u00f3mpre, en primeiro lugar, determinar a relaci\u00f3n entre a rede cristalina e a xeometr\u00eda do padr\u00f3n de difracci\u00f3n e, en segundo lugar, obter as posici\u00f3ns dos \u00e1tomos a partir da intensidade da difracci\u00f3n.\nRaios X.\nOs raios X son un tipo de radiaci\u00f3n electromagn\u00e9tica con lonxitudes de onda entre 10 e ou enerx\u00edas entre 0,1 e . Para os experimentos de difracci\u00f3n cristalina adoitan usarse raios X de enerx\u00eda relativamente alta, da orde de , correspondente a lonxitudes de onda da orde de .\nOs raios X descr\u00edbense matematicamente como unha onda sinusoidal que se propaga a trav\u00e9s do espazo.\nTomando un punto arbitrario como orixe, o valor do campo el\u00e9ctrico formula_20 en funci\u00f3n do tempo\nformula_21 p\u00f3dese escribir como:\nformula_23 \u00e9 a amplitude da oscilaci\u00f3n, formula_24\na lonxitude de onda e formula_3 a velocidade da luz. A consecuencia da interacci\u00f3n cos electr\u00f3ns dos \u00e1tomos na mostra, a onda sofre un desfase formula_4 con respecto \u00e1 onda no punto de orixe:\nA diferenza de fase depende da distancia entre o punto de orixe e os \u00e1tomos do material; isto implica que a estrutura at\u00f3mica, \u00e9 dicir, as posici\u00f3ns que ocupan os \u00e1tomos, p\u00f3dese derivar da fase dos raios X que atravesaron o material.\nDispersi\u00f3n el\u00e1stica de raios X.\nO fen\u00f3meno da difracci\u00f3n cristalina ten a s\u00faa orixe na dispersi\u00f3n el\u00e1stica ou \"scattering\" el\u00e1stico do feixe de raios X polos \u00e1tomos do cristal. Neste tipo de interacci\u00f3n, o electr\u00f3n desv\u00eda os raios X, que toman exactamente a mesma traxectoria que un raio de luz visible reflectido nun espello, \u00e9 dicir, os raios dispersados emerxen nun \u00e1ngulo formula_28 con respecto \u00e1 direcci\u00f3n dos raios incidentes. Tanto o electr\u00f3n coma os raios X conservan a s\u00faa enerx\u00eda inicial durante esta interacci\u00f3n.\nA dispersi\u00f3n el\u00e1stica por un grupo de \u00e1tomos nunha direcci\u00f3n dada p\u00f3idese cuantificar cunha cantidade co\u00f1ecida como factor de estrutura que \u00e9 igual \u00e1 suma dos raios reflectidos por cada \u00e1tomo formula_29 que interacciona cos raios incidentes\nformula_31 \u00e9 unha funci\u00f3n chamada factor de forma at\u00f3mica (ou factor de dispersi\u00f3n at\u00f3mica) que describe a dispersi\u00f3n por todos os electr\u00f3ns do \u00e1tomo en conxunto. A dispersi\u00f3n el\u00e1stica at\u00f3mica depende do n\u00famero at\u00f3mico formula_32 e do \u00e1ngulo de incidencia dos raios X. O cambio de fase dos raios dispersados durante a interacci\u00f3n v\u00e9n dada polo produto escalar de formula_33, o vector entre a orixe e cada \u00e1tomo formula_29 e formula_35, co\u00f1ecido como vector de dispersi\u00f3n, con magnitude formula_36 e direcci\u00f3n perpendicular ao plano virtual de reflexi\u00f3n.\nDifracci\u00f3n cristalina.\nLei de Bragg.\nA difracci\u00f3n nunha direcci\u00f3n dada d\u00e9bese esencialmente \u00e1 relaci\u00f3n entre as fases de todas as ondas reflectidas por cada cela unidade do cristal nesa direcci\u00f3n. Os raios que atravesaron distintos puntos do cristal seguen cami\u00f1os \u00f3pticos de diferente lonxitude e esta diferenza d\u00e1 lugar a un cambio na amplitude da onda resultante; cando a diferenza de fase \u00e9 de 180 graos, as ondas an\u00falanse entre si. Ao contrario, cando as ondas est\u00e1n en fase, a amplitude da onda final \u00e9 a suma das amplitudes para cada onda. Como un cristal est\u00e1 composto dun gran n\u00famero de celas unidade, a interferencia construtiva entre todas elas ten como resultado un feixe intenso dabondo como para poder medirse cun detector de raios X.\nA condici\u00f3n para que as ondas estean en fase \u00e9 que a diferenza dos seus cami\u00f1os \u00f3pticos sexa cero ou un m\u00faltiplo enteiro formula_37 da lonxitude de onda. Nun cristal, a diferenza no cami\u00f1o \u00f3ptico entre \u00e1tomos situados en posici\u00f3ns equivalentes en distintas celas unidade \u00e9 formula_38 onde formula_39 \u00e9 a distancia entre os planos imaxinarios que unen os puntos equivalentes da rede cristalina. Isto significa que para que se observe interferencia construtiva de raios X a un \u00e1ngulo de observaci\u00f3n formula_40, d\u00e9bese cumprir a expresi\u00f3n co\u00f1ecida como lei de Bragg:\nComo no caso da dispersi\u00f3n el\u00e1stica por un \u00e1tomo, a difracci\u00f3n cristalina p\u00f3dese interpretar como a reflexi\u00f3n especular dos raios X por todos os planos do cristal cun \u00e1ngulo formula_42 do feixe incidente e separados entre si pola distancia formula_39 que cumpre a lei de Bragg. Por este motivo, os puntos do padr\u00f3n de difracci\u00f3n denom\u00ednanse \u00abreflexi\u00f3ns\u00bb.\n\u00cdndices de Miller.\nPara que se cumpra a lei de Bragg para un grupo de planos de reflexi\u00f3n paralelos, estes deben cruzar os eixes da cela unidade un n\u00famero enteiro de veces. As reflexi\u00f3ns cristalinas identif\u00edcanse por medio de tres n\u00fameros formula_44, formula_45 e formula_46 iguais ao n\u00famero de intersecci\u00f3ns dos planos cos eixes formula_1, formula_2 e formula_3 da cela. Os n\u00fameros formula_44, formula_45 e formula_46 reciben o nome de \u00edndices de Miller. Matematicamente, os \u00edndices de Miller describen un vector perpendicular ao plano de reflexi\u00f3n no sistema de coordenadas definido pola rede cristalina.\nA rede rec\u00edproca.\nDenom\u00ednse rede rec\u00edproca a transformada de Fourier da rede cristalina. Esta construci\u00f3n matem\u00e1tica facilita a representaci\u00f3n dos planos de reflexi\u00f3n e a visualizaci\u00f3n da relaci\u00f3n entre a orientaci\u00f3n do cristal e o padr\u00f3n de difracci\u00f3n. As coordenadas de cada punto da rede rec\u00edproca coinciden cos \u00edndices de Miller, \u00e9 dicir, cada punto da rede rec\u00edproca representa unha familia de planos de Miller no espazo real da rede cristalina; a distancia da orixe a cada punto da rede \u00e9 formula_53.\nIgual que no caso da rede cristalina, os puntos da rede rec\u00edproca p\u00f3dense expresar como unha combinaci\u00f3n lineal de vectores formula_54, formula_55 e formula_56:\nA relaci\u00f3n entre os par\u00e1metros da cela unidade (formula_1, formula_2, formula_3, formula_4, formula_5, formula_6) de volume formula_64 e a cela unidade rec\u00edproca (formula_65, formula_66, formula_67,\nformula_68,formula_69, formula_70) \u00e9 a seguinte:\nA esfera de Ewald.\nPara visualizarmos doadamente os planos de Miller que contrib\u00faen \u00e1 difracci\u00f3n nunha direcci\u00f3n dada e determinar a relaci\u00f3n entre a orientaci\u00f3n do cristal e o padr\u00f3n de difracci\u00f3n, util\u00edzase a construci\u00f3n co\u00f1ecida como esfera de Ewald. A esfera de Ewald ilustra todas as posibles direcci\u00f3ns nas que os raios X poden ser reflectidos polo cristal. O raio desta esfera \u00e9 formula_74 e o seu extremo\nna direcci\u00f3n do feixe de raios X incidente coincide coa orixe da rede rec\u00edproca.\nSe un punto da rede rec\u00edproca de coordenadas formula_75 se encontra sobre a superficie da esfera de Ewald, os planos de Miller con \u00edndices formula_75 dar\u00e1n lugar a un punto de difracci\u00f3n na direcci\u00f3n definida polo centro da esfera e ese punto da rede rec\u00edproca. A distancia entre a orixe e formula_75 \u00e9 formula_53, polo que se pode demostrar xeometricamente que esta condici\u00f3n de difracci\u00f3n \u00e9 equivalente \u00e1 lei de Bragg.\nO factor de estrutura cristalino.\nO vector con coordenadas formula_75 na rede rec\u00edproca \u00e9 perpendicular ao plano de reflexi\u00f3n e a s\u00faa magnitude \u00e9 formula_80; \u00e9 dicir, \u00e9 un vector de dispersi\u00f3n formula_35, introducido na definici\u00f3n do factor de estrutura formula_82, para o que se cumpre a lei de Bragg. Por tanto, o factor de estrutura na direcci\u00f3n definida polos planos de Miller descritos polos \u00edndices formula_75 reform\u00falase como\nonde formula_85 \u00e9 o vector de coordenadas do \u00e1tomo formula_29 no sistema definido pola cela unidade e a suma real\u00edzase para todos os \u00e1tomos contidos nela. En lugar de sumar as contribuci\u00f3ns de cada \u00e1tomo, tam\u00e9n se pode realizar unha integraci\u00f3n sobre os electr\u00f3ns no volume formula_64 da cela unidade, cuxa distribuci\u00f3n por elemento de volume se representa pola funci\u00f3n de densidade electr\u00f3nica \nA aplicaci\u00f3n das operaci\u00f3ns de simetr\u00eda do cristal \u00e1s coordenadas formula_85 ten como resultado relaci\u00f3ns de igualdade entre os factores de estrutura de diferentes reflexi\u00f3ns. \u00c1s reflexi\u00f3ns as\u00ed relacionadas denom\u00ednaselles \u00absimetricamente equivalentes\u00bb. Nos experimentos cristalogr\u00e1ficos, onde o grupo de simetr\u00eda non se co\u00f1ece con certeza \"a priori\", comp\u00e1ranse as reflexi\u00f3ns relacionadas por diversas operaci\u00f3ns de simetr\u00eda para caracterizar a simetr\u00eda do cristal. A igualdade entre os m\u00f3dulos ou \u00abamplitudes\u00bb das reflexi\u00f3ns relacionadas por un centro de inversi\u00f3n, con \u00edndices de Miller formula_75 e formula_91\nco\u00f1\u00e9cese como lei de Friedel e ocorre mesmo en ausencia de simetr\u00eda, \u00e1 parte da translaci\u00f3n da cela unidade sobre a rede cristalina. Na pr\u00e1ctica a lei de Friedel non se cumpre exactamente debido \u00e1 presenza de interacci\u00f3ns inel\u00e1sticas entre os raios X e os \u00e1tomos, que te\u00f1en como resultado a absorci\u00f3n de enerx\u00eda por estes. Eses efectos adoitan ser pequenos comparados coas interacci\u00f3ns el\u00e1sticas e non se adoitan ter en conta, ag\u00e1s para lonxitudes de onda na veci\u00f1anza dunha descontinuidade de absorci\u00f3n do cristal.\nO problema das fases.\nO prop\u00f3sito dos experimentos cristalogr\u00e1ficos non \u00e9 obter o padr\u00f3n de difracci\u00f3n, sen\u00f3n o valor da funci\u00f3n de distribuci\u00f3n electr\u00f3nica formula_93, o que permite determinar a posici\u00f3n dos \u00e1tomos e a estrutura tridimiensional da mol\u00e9cula cristalina. P\u00f3dese demostrar que formula_93 pode representarse como sumas de Fourier dos factores de estrutura en todas as direcci\u00f3ns:\nformula_95\nMentres que o m\u00f3dulo do factor de estrutura \u00e9 simplemente a ra\u00edz cadrada da intensidade do punto de difracci\u00f3n, medida por un detector sensible aos raios X, a fase non se pode computar directamente. Isto co\u00f1\u00e9cese como o \u00abproblema das fases\u00bb. Existen varios m\u00e9todos para resolver o problema des fases e dilucidar a estrutura at\u00f3mica, clasificados nos seguintes grupos:\nM\u00e9todo de Patterson.\nA funci\u00f3n de Patterson calc\u00falase efectuando a s\u00edntese de Fourier co cadrado dos factores de estrctura formula_96 como coeficientes. Esta funci\u00f3n p\u00f3dese calcular directamente a partir dos datos experimentais, ao non depender da fase dos factores de estrutura. En 1935, Arthur Patterson decatouse de que os m\u00e1ximos desta funci\u00f3n corresponden aos vectores que se poden trazar entre cada par de \u00e1tomos na cela unidade, o cal se pode utilizar en certos casos favorables para determinar a posici\u00f3n de todos ou alg\u00fans \u00e1tomos. En particular, a an\u00e1lise da funci\u00f3n de Patterson util\u00edzase a mi\u00fado para localizar os \u00e1tomos causantes de diferenzas isomorfas ou an\u00f3malas, o cal \u00e9 \u00e1 s\u00faa vez o primeiro paso para solucionar o problema das fases por estes outros m\u00e9todos.\nM\u00e9todos directos.\nA funci\u00f3n de distribuci\u00f3n de densidade electr\u00f3nica formula_97 caracter\u00edzase por ser sempre positiva e acadar valores m\u00e1ximos arredor dos \u00e1tomos. Estas e outras propiedades derivadas de principios b\u00e1sicos, expresadas en forma matem\u00e1tica, util\u00edzanse para discriminar entre valores das fases que dan como resultado unha estrutura con caracter\u00edsticas fisicamente posibles e os que non o dan e, por eliminaci\u00f3n destes \u00faltimos, dilucidar a estrutura da mol\u00e9cula de interese. Este m\u00e9todo \u00fasase correntemente para resolver o problema das fases para mol\u00e9culas pequenas. En contraste, no caso dos cristais de macromol\u00e9culas, os m\u00e9todos directos non adoitan ser dabondo para resolver a estrutura totalmente \"ab initio\" sen ningunha informaci\u00f3n experimental adicional; isto d\u00e9bese a que, por un lado, os cristais de prote\u00ednas e mol\u00e9culas de similar tama\u00f1o raramente difractan a unha resoluci\u00f3n suficiente para obter o n\u00famero de reflexi\u00f3ns requirido para determinar todos os par\u00e1metros at\u00f3micos e, por outro lado, ao gran n\u00famero de \u00e1tomos na cela unidade, que causa que as relaci\u00f3ns entre as probabilidades das fases sexan menos determinantes que nos casos de mol\u00e9culas que contan con poucos \u00e1tomos.\nMalia os l\u00edmites do m\u00e9todo, os seus principios tam\u00e9n se aplican na \u00e1rea de difracci\u00f3n de macromol\u00e9culas para mellorar as fases obtidas por outros m\u00e9todos e o c\u00e1lculo das fases a partir dun modelo de baixa resoluci\u00f3n. Na cristalograf\u00eda de prote\u00ednas, as propiedades claves para discriminar entre fases correctas e incorrectas incl\u00faen:\nIgual que a funci\u00f3n de Patterson, os m\u00e9todos directos tam\u00e9n se utilizan para determinar as posici\u00f3ns de \u00e1tomos especiais nos m\u00e9todos de substituci\u00f3n ou reemprazamento isomorfo e de dispersi\u00f3n an\u00f3mala.\nReemprazamento isomorfo.\nO reemprazamento isomorfo ou substituci\u00f3n isomorfa \u00e9 un m\u00e9todo para resolver o problema das fases empregado predominantemente en cristalograf\u00eda de macromol\u00e9culas. Consiste na introduci\u00f3n no medio de cristalizaci\u00f3n dun composto qu\u00edmico de pequeno tama\u00f1o que cont\u00e9n un \u00e1tomo pesado, \u00e9 dicir, dun n\u00famero at\u00f3mico elevado. Os compostos de mercurio, platino, uranio e ouro son os m\u00e1is utilizados, entre moitos outros. Para que o m\u00e9todo te\u00f1a \u00e9xito debe establecerse un enlace qu\u00edmico entre a mol\u00e9cula de interese e o \u00e1tomo pesado, e a mol\u00e9cula modificada ou \u00abderivada\u00bb debe formar cristais isomorfos, coa mesma simetr\u00eda que os obtidos a partir da mol\u00e9cula \u00abnativa\u00bb sen modificar. O factor de estrutura da mol\u00e9cula derivada formula_98 \u00e9 a suma do factor de estrutura \u00abnativo\u00bb formula_99 e a contribuci\u00f3n do \u00e1tomo pesado formula_100.\nAs fases do \u00e1tomo pesado que contrib\u00faen a isto p\u00f3dense calcular por m\u00e9todos directos a partir das diferenzas formula_101. A\u00ednda que unha soa substituci\u00f3n isomorfa non \u00e9 suficiente para determinar formula_102, se se repite o proceso con polo menos unha segunda estrutura derivada diferente, \u00e9 posible determinar as fases para a estrutura nativa, polo m\u00e9todo co\u00f1ecido como reemprazamento isomorfo m\u00faltiple ou as s\u00faas siglas en ingl\u00e9s MIR (\"Multiple Isomorphous Replacement\")\nA principal limitaci\u00f3n deste m\u00e9todo \u00e9 a dificultade de encontrar compostos que reaccionen coa mol\u00e9cula a estudar sen destru\u00edr ao mesmo tempo o cristal ou modificar sensiblemente a s\u00faa simetr\u00eda ou as dimensi\u00f3ns da cela unidade.\nDispersi\u00f3n an\u00f3mala.\nO factor de forma at\u00f3mica formula_31 non s\u00f3 describe a dispersi\u00f3n el\u00e1stica sen\u00f3n tam\u00e9n o efecto fotoel\u00e9ctrico, que ten lugar cando os electr\u00f3ns cambian o seu estado cu\u00e1ntico ao absorber parte da enerx\u00eda dos raios X. O termo que corresponde \u00e1 dispersi\u00f3n inel\u00e1stica ou \u00aban\u00f3mala\u00bb \u00e9 un n\u00famero complexo\nformula_104.\nAmbas as compo\u00f1entes, real formula_105 e imaxinaria formula_106, alteran a magnitude dos factores de estrutura. A compo\u00f1ente imaxinaria, relacionada co coeficiente de absorci\u00f3n, introduce ademais un cambio de fase que d\u00e1 como resultado diferentes magnitudes dos pares Friedel formula_107 e formula_108, id\u00e9nticas en ausencia deste efecto.\nA contribuci\u00f3n an\u00f3mala ao factor de estrutura \u00e9 menor que a contribuci\u00f3n el\u00e1stica formula_109 e a mi\u00fado non \u00e9 necesario tela en conta. Por\u00e9n, formula_110 depende da lonxitude de onda dos raios X e experimenta grandes variaci\u00f3ns cando a enerx\u00eda do feixe incidente \u00e9 similar \u00e1 enerx\u00eda dun nivel at\u00f3mico do \u00e1tomo. Cando formula_105 e formula_106 acadan os seus valores m\u00e1ximos os cambios na magnitude e fase dos factores de estrutura poden ser significativos. Se alg\u00fans \u00e1tomos na mol\u00e9cula son afectados por este tipo de interacci\u00f3n, p\u00f3dense achar as s\u00faas posici\u00f3ns na cela unidade analizando as diferenzas de intensidade entre as mesmas reflexi\u00f3ns medidas a distintas lonxitudes de onda, ou entre os pares de Friedel \u00e1 mesma lonxitude de onda. Ditas diferenzas p\u00f3dense utilizar para resolver o problema das fases polo m\u00e9todo MAD (\"Multiwavelength Anomalous Dispersion/Diffraction\" ou \u2018dispersi\u00f3n/difracci\u00f3n an\u00f3mala a m\u00faltiples lonxitudes de onda\u2019) ou SAD (\"Single-wavelength Anomalous Dispersion/Diffraction\" ou \u2018dispersi\u00f3n/difracci\u00f3n an\u00f3mala a unha soa lonxitude de onda\u2019)\nA maior\u00eda dos \u00e1tomos pesados usados no m\u00e9todo de reemprazamento isomorfo exhiben unha dispersi\u00f3n an\u00f3mala importante no rango de lonxitudes de onda usado nos experimentos cristalogr\u00e1ficos, polo cal estas d\u00faas t\u00e9cnicas se usan \u00e1s veces conxuntamente. A vantaxe dos m\u00e9todos baseados na dispersi\u00f3n an\u00f3mala \u00e9 que, ao precisaren en principio s\u00f3 un cristal para determinar as fases, non est\u00e1n limitados por un isomorfismo imperfecto. O uso de radiaci\u00f3n sincrotr\u00f3n, que se pode sintonizar \u00e1s lonxitudes de onda que optimizan a dispersi\u00f3n an\u00f3mala, deu lugar a un forte incremento da popularidade do m\u00e9todo entre os cient\u00edficos.\nReemprazamento molecular.\nO m\u00e9todo de reemprazamento molecular consiste no emprego dunha mol\u00e9cula de estrutura co\u00f1ecida para calcular as fases iniciais dunha segunda mol\u00e9cula con elementos estruturais com\u00fans coa primeira. Este \u00e9 o m\u00e9todo m\u00e1is usado para determinar a estrutura de macromol\u00e9culas como as prote\u00ednas, xa que moitas delas se agrupan en familias cunha estrutura similar ou forman complexos supramoleculares nos que se co\u00f1ece a estrutura dunha ou m\u00e1is compo\u00f1entes.\nA desvantaxe do reemprazamento molecular \u00e9 que as fases obtidas est\u00e1n nesgadas cara \u00e1 estrutura utilizada como punto de partida, o que non ocorre coas t\u00e9cnicas baseadas enteiramente nos datos de difracci\u00f3n experimentais e co\u00f1ecemento \"a priori\" das propiedades qu\u00edmicas ou estruturais do material. O \u00e9xito deste m\u00e9todo depende de algoritmos sofisticados para detectar e eliminar este nesgo durante o refinamento das fases.\nRefinamento da estrutura.\nUnha vez calculada a funci\u00f3n formula_93 a partir das fases, p\u00f3dese constru\u00edr un modelo da estrutura no mapa de densidade\nelectr\u00f3nica, descrito por varios par\u00e1metros: as posici\u00f3ns de cada \u00e1tomo formula_114, formula_115 e formula_116, o seu factor de temperatura formula_117 representando os deprazamentos dos \u00e1tomos con respecto \u00e1 s\u00faa posici\u00f3n media etc. A determinaci\u00f3n inicial destes par\u00e1metros pode ser incorrecta, debido a erros na determinaci\u00f3n das fases ou fallos de interpretaci\u00f3n da densidade electr\u00f3nica. Durante o refinamento, modif\u00edcase reiteradamente o modelo e seguidamente comp\u00e1rase o m\u00f3dulo dos factores de estrutura formula_118 calculados a partir deste co dos factores de estrutura experimentais formula_119, ata que a diferenza entre ambos sexa m\u00ednima. Util\u00edzase para a comparaci\u00f3n o factor R, definido como:\nformula_120\nA suma real\u00edzase sobre todas as reflexi\u00f3ns formula_121.\n\u00dasanse d\u00faas t\u00e9cnicas matem\u00e1ticas para axustar os par\u00e1metros do modelo durante o refinamento: os m\u00ednimos cadrados e a m\u00e1xima verosimilitude. O segundo m\u00e9todo require m\u00e1is recursos computacionais, pero \u00e9 m\u00e1is xeral e apl\u00edcase con preferencia en problemas dif\u00edciles, como macromol\u00e9culas e difracci\u00f3n a baixa resoluci\u00f3n.\nCristalizaci\u00f3n.\nUnha adecuada cristlizaci\u00f3n \u00e9 moi importante nesta t\u00e9cnica. Para obtermos datos de difracci\u00f3n dun cristal, este debe cumprir certos requisitos en canto a tama\u00f1o, pureza e regularidade da rede cristalina. A\u00ednda que por veces \u00e9 posible utilizar cristais de metais ou minerais inorg\u00e1nicos formados por medios naturais, a mi\u00fado c\u00f3mpre preparalos por recristalizaci\u00f3n ou precipitaci\u00f3n do material nunha soluci\u00f3n l\u00edquida sobresaturada en condici\u00f3ns controladas de concentraci\u00f3n e temperatura. No m\u00e9todo de cristalizaci\u00f3n por difusi\u00f3n de vapor, a soluci\u00f3n que cont\u00e9n o material a cristalizar xunto cun precipitante acada un estado de equilibrio termodin\u00e1mico con outra soluci\u00f3n m\u00e1is concentrada do precipitante, por difusi\u00f3n do disolvente cara a esta a trav\u00e9s do aire; esta t\u00e9cnica \u00fasase tanto para mol\u00e9culas de poucos \u00e1tomos coma para prote\u00ednas e outras macromol\u00e9culas. Un segundo m\u00e9todo \u00e9 a cristalizaci\u00f3n en xeles, moi \u00fatil para cristalizar materiais insolubles; esta t\u00e9cnica, lenta comparada coa difusi\u00f3n de vapor, consiste na introduci\u00f3n dun reactivo nun xel antes de que este endureza. Posteriormente, introd\u00facese outra soluci\u00f3n dun segundo reactivo na capa superior do xel, desde onde difunde ao resto da matriz e reacciona coa primeira substancia para dar lugar a cristais. \nAs condici\u00f3ns de preparaci\u00f3n de cristais deben tam\u00e9n ser as axeitadas para que se obte\u00f1an cristais dun tama\u00f1o \u00f3ptimo para o seu estudo por difracci\u00f3n de raios X; o tama\u00f1o ideal est\u00e1 determinado pola densidade e composici\u00f3n da mostra: mentres que os cristais de gran tama\u00f1o amortecen excesivamente os raios X e adoitan presentar irregularidades na matriz cristalina, os de tama\u00f1o moi pequeno difractan feblemente. No caso de cristais de materiais org\u00e1nicos, son preferibles os cristais dunhas d\u00e9cimas de mil\u00edmetro; por\u00e9n, cando se usan fontes de raios X moi intensas, como l\u00e1seres de electr\u00f3ns libres ou l\u00ed\u00f1as de luz sincrotr\u00f3n modernas, \u00e9 posible traballar con cristais de dimensi\u00f3nsa duns vinte \u03bcm ou mesmo menores. Para as aplicaci\u00f3ns de cristalograf\u00eda en po, c\u00f3mpren polo menos varios centos de miligramos de material machacado ata formar cristais de aproximadamente dez \u03bcm ou menores.\nAdquisici\u00f3n de datos.\nFontes de raios X.\nOs experimentos de cristalograf\u00eda de raios X p\u00f3dense realizar cun tubo de raios X ou usando a radiaci\u00f3n sincrotr\u00f3n emitida por aceleradores de part\u00edculas. Nos tubos de raios X, apl\u00edcase unha voltaxe para acelerar un feixe de electr\u00f3ns producidos por quentamento dun filamento de volframio (o c\u00e1todo). Os electr\u00f3ns acelerados coliden contra un material met\u00e1lico (o \u00e1nodo) e durante a conseguinte desaceleraci\u00f3n emiten radiaci\u00f3n de \"Bremsstrahlung\" de espectro continuo, \u00e9 dicir, composta de m\u00faltiples lonxitudes de onda. O \u00e1nodo absorbe parte dos raios X emitidos polos electr\u00f3ns e emite \u00e1 s\u00faa vez raios X das lonxitudes de onda caracter\u00edsticas do metal. Por exemplo, un \u00e1nodo de cobre emite principalmente na lonxitude de onda de 1,5405\u00a0\u00c5. A radiaci\u00f3n de \"Bremsstrahlung\" e outras li\u00f1as de emisi\u00f3n caracter\u00edsticas menos intensas f\u00edltranse cun metal absorbente. No exemplo do \u00e1nodo de cobre, util\u00edzase n\u00edquel, que \u00e9 bastante transparente aos raios X de pero absorbe eficazmente a radiaci\u00f3n a lonxitudes de onda menores, obt\u00e9ndose un feixe de raios X bastante monocrom\u00e1tico. Os tubos de raios X son relativamente baratos e os laboratorios de investigaci\u00f3n adoitan utilizalos para realizar experimentos \"in situ\".\nA radiaci\u00f3n sincrotr\u00f3n obtense cando un feixe de electr\u00f3ns acelerados ata alcanzaren unha velocidade pr\u00f3xima \u00e1 da luz \u00e9 desviado da s\u00faa traxectoria por medio dun campo magn\u00e9tico. A radiaci\u00f3n sincrotr\u00f3n \u00e9 de espectro continuo e a lonxitude de onda desexada para o experimento pode seleccionarse cun monocromador. As fontes de radiaci\u00f3n sincrotr\u00f3n emiten raios X moito m\u00e1is intensos que os xerados polos tubos e son necesarias para mellorar a calidade da difracci\u00f3n cando os cristais son moi pequenos ou est\u00e1n compostos de \u00e1tomos lixeiros, que interaccionan debilmente cos raios X.\nDetectores.\nExisten varios tipos de detectores que se usan nos experimentos de cristalograf\u00eda. O detector bidimensional que foi m\u00e1is usado durante moito tempo foi a pel\u00edcula fotogr\u00e1fica, actualmente substitu\u00edda por outros detectores m\u00e1is sensibles aos raios X. Outro detector cl\u00e1sico \u00e9 o contador proporcional unidimensional, normalmente un detector de escintilaci\u00f3ns, instalado nun difract\u00f3metro e controlado por computador. Este tipo de detector mide as reflexi\u00f3ns unha a unha e a\u00ednda se usa para a cristalograf\u00eda de mol\u00e9culas pequenas, pero \u00e9 pouco eficaz nos experimentos con macromol\u00e9culas, onde o n\u00famero de reflexi\u00f3ns \u00e9 de entre 10 000 e 100 000.\nA partir da d\u00e9cada de 1990 empezaron a aparecer novos detectores, como as \u00abplacas de imaxe\u00bb (\"image plates\"). As placas de imaxe est\u00e1n cubertas dun material fosforescente, onde os electrones incrementan a s\u00faa enerx\u00eda ao absorberen os raios X difractados e son atrapados neste nivel en centros de cor. Os electr\u00f3ns liberan a enerx\u00eda ao iluminarse a placa con luz l\u00e1ser, emitindo luz con intensidade proporcional \u00e1 da reflexi\u00f3n. Estes detectores son unha orde de magnitude m\u00e1is sensibles que a pel\u00edcula fotogr\u00e1fica e pos\u00faen unha marxe din\u00e1mica superior en varias ordes de magnitude, o que facilita a medici\u00f3n simult\u00e1nea das reflexi\u00f3ns m\u00e1is intensas e as m\u00e1is febles. Outros detectores usados na actualidade son detectores electr\u00f3nicos, co\u00f1ecidos como detectores \u00abde \u00e1rea\u00bb, que procesan o sinal inmediatamente trala detecci\u00f3n dos raios X. Poden ser c\u00e1maras de ionizaci\u00f3n ou unha placa fosforescente acoplada a unha c\u00e1mara CCD. Nos anos 2000 empez\u00e1ronse a utilizar fotodiodos ali\u00f1ados formando unha placa, denominados PAD (\"Pixel Array Detectors\"). Estes detectores caracter\u00edzanse por unha gran marxe din\u00e1mica e un tempo morto entre imaxes moi baixo, da orde de milisegundos.\nXeometr\u00edas de difracci\u00f3n.\nExisten tres m\u00e9todos para medir a difracci\u00f3n de raios X: o m\u00e9todo de Laue, o m\u00e9todo de rotaci\u00f3n e o de po.\nM\u00e9todo de Laue.\nConsiste en facer incidir nun cristal un espectro continuo de raios X, de tal maneira que para cada lonxitude de onda se cumpre a lei de Bragg para diferentes puntos da rede rec\u00edproca. Isto fai posible medir todas ou case todas as reflexi\u00f3ns sen cambiar a orientaci\u00f3n do cristal. Existen d\u00faas variantes do m\u00e9todo de Laue: transmisi\u00f3n e reflexi\u00f3n. No m\u00e9todo de Laue por transmisi\u00f3n, o cristal col\u00f3case entre a fonte de raios X e o detector. No m\u00e9todo de reflexi\u00f3n o detector enc\u00f3ntrase entre a fonte e o cristal, para detectar os feixes difractados cara a atr\u00e1s.\nMalia ser o m\u00e9todo utilizado nos primeiros experimentos cristalogr\u00e1ficos, o m\u00e9todo de Laue us\u00e1base moi pouco para a determinaci\u00f3n de estruturas debido principalmente \u00e1 baixa intensidade da radiaci\u00f3n de espectro continua producida polos tubos de raios X en comparaci\u00f3n coa emisi\u00f3n caracter\u00edstica monocrom\u00e1tica. O crecente uso da radiaci\u00f3n sincrotr\u00f3n fomentou o rexurdimento do m\u00e9todo. A capacidade de medir todos os datos necesarios para a determinaci\u00f3n da estrutura nun curto tempo conv\u00e9rteo no m\u00e9todo m\u00e1is axeitado para o estudo de reacci\u00f3ns qu\u00edmicas que te\u00f1en lugar en poucos segundos, como cat\u00e1lises por encimas e ceolitas e os efectos de perturbaci\u00f3ns causadas por campos el\u00e9ctricos, cambios de presi\u00f3n e temperatura etc. en diversos materiais.\nM\u00e9todos de rotaci\u00f3n de cristal.\nFaise incidir un feixe de raios X monocrom\u00e1ticos sobre un cristal, que rota a unha velocidade constante arredor dun eixe perpendicular aos raios X. A rotaci\u00f3n do cristal causa que todos os puntos da rede rec\u00edproca atravesen consecutivamente a esfera de Ewald, conseguindo as\u00ed medir as reflexi\u00f3ns necesarias. Existen diferentes variantes deste m\u00e9todo. No m\u00e9todo de Weissenberg \u00fasase unha c\u00e1mara de forma cil\u00edndrica que rodea o cristal de tal maneira que o eixe de rotaci\u00f3n do cristal coincide co eixe do cilindro. A c\u00e1mara trasl\u00e1dase a medida que o cristal xira para que as reflexi\u00f3ns estean separadas. No m\u00e9todo de precesi\u00f3n, a c\u00e1mara \u00e9 plana e rota arredor dun eixe paralelo ao eixe de rotaci\u00f3n do cristal. En ambos os m\u00e9todos \u00fasase unha pantalla para medir s\u00f3 unha secci\u00f3n bidimensional da rede rec\u00edproca en cada imaxe. Estes m\u00e9todos facilitan a determinaci\u00f3n da orientaci\u00f3n do cristal e os \u00edndices das reflexi\u00f3ns, pero son lentos e ineficientes. Os avances en computaci\u00f3n dos anos 90 posibilitaron un dese\u00f1o m\u00e1is simple, no que o detector se mant\u00e9n estacionario detr\u00e1s do cristal, us\u00e1ndose programas para achar automaticamente a orientaci\u00f3n e os par\u00e1metros cristalinos consistentes co padr\u00f3n de difracci\u00f3n observado.\nM\u00e9todo do po cristalino.\nNo m\u00e9todo do po cristalino ou de Debye-Scherrer, o cristal a analizar \u00e9 pulverizado de tal maneira que forme un conxunto de microcristais en todas as posibles orientaci\u00f3ns da rede rec\u00edproca. Con esta xeometr\u00eda p\u00f3dense medir todas as reflexi\u00f3ns nun s\u00f3 padr\u00f3n de difracci\u00f3n, consistente en c\u00edrculos, un para cada reflexi\u00f3n. A\u00ednda que o m\u00e9todo de rotaci\u00f3n de cristal d\u00e1 valores m\u00e1is exactos da intensidade das reflexi\u00f3ns, o m\u00e9todo de po \u00e9 \u00e1s veces a \u00fanica opci\u00f3n cando o material a estudar non forma monocristais dun tama\u00f1o suficiente para producir difracci\u00f3n detectable. Este m\u00e9todo \u00fasase maioritariamente cando non \u00e9 necesario determinar a estrutura; por exemplo, na an\u00e1lise de minerais presentes nunha mostra.\nAplicaci\u00f3ns.\nA cristalograf\u00eda ten moitas aplicaci\u00f3ns nunha gran variedade de disciplinas cient\u00edficas, como a mineralox\u00eda, a qu\u00edmica, a biolox\u00eda molecular, a farmacolox\u00eda, a xeolox\u00eda, a f\u00edsica aplicada e a ciencia de materiais. Igualmente, as diferenzas no padr\u00f3n de difracci\u00f3n de diversos materiais, xeo, minerais, f\u00e1rmacos, pigmentos, adsorbentes, catalizadores etc. con aspectos e composici\u00f3ns qu\u00edmicas similares son de moita utilidade na industria e campos sen relaci\u00f3n directa coa investigaci\u00f3n cient\u00edfica b\u00e1sica ou o desenvolvemento tecnol\u00f3xico, como a ciencia forense ou a historia da arte. \nPremios Nobel.\nVarios dos descubrimentos e avances cient\u00edficos que se levaron a cabo grazas \u00e1 cristalograf\u00eda de raios X foron galardoados co Premio Nobel. Entre eles unha alta proporci\u00f3n conced\u00e9ronse a descubrimentos en qu\u00edmica org\u00e1nica e biolox\u00eda; os primeiros foron os dous premios de 1962 a Kendrew e Perutz en Qu\u00edmica e Crick, Watson e Wilkins en Medicina, seguidos dous anos m\u00e1is tarde polo premio a Dorothy Hodgkin. Tras catro d\u00e9cadas de expansi\u00f3n, a cristalograf\u00eda de macromol\u00e9culas empezou a contribu\u00edr de maneira significativa ao esclarecemento de moitos procesos clave na biolox\u00eda molecular e celular: En 1997, Boyer, Walker e Skou recibiron o Nobel de Qu\u00edmica por dilucidar o mecanismo da s\u00edntese do ATP; Roderick MacKinnon obtivo dito premio en 2003 polos seus estudos das canles de potasio na membrana plasm\u00e1tica e Roger Kornberg en 2006 pola an\u00e1lise da maquinaria de transcrici\u00f3n xen\u00e9tica. En 2009, foille outorgado a Ramakrishnan, Steitz e Yonath polo estudo da estrutura e funci\u00f3n do ribosoma, complexo celular que realiza a s\u00edntese de prote\u00ednas, e en 2012 a Lefkowitz e Kobilka pola investigaci\u00f3n sobre os receptores acoplados a prote\u00ednas G, prote\u00ednas que permiten que as c\u00e9lulas detecten e respondan a cambios no medio que as rodea.\nNo eido da qu\u00edmica inorg\u00e1nica, a difracci\u00f3n con raios X contribu\u00edu \u00e1 obtenci\u00f3n da estrutura dos boranos, compostos importantes para a s\u00edntese qu\u00edmica, por cuxo estudo a Academia sueca recompensou a Herbert Brown co Nobel de Qu\u00edmica en 1979. Igualmente, a t\u00e9cnica utilizouse para determinar a estrutura dos fulerenos, materiais con interesantes propiedades f\u00edsicas e qu\u00edmicas. En 1996, Krotro, Smalley e Curl recibiron o premio polo descubrimento destas mol\u00e9culas. \nNoutras ocasi\u00f3ns conced\u00e9ronse premios Nobel por desenvolvementos te\u00f3ricos e pr\u00e1cticos da t\u00e9cnica mesma, reco\u00f1ecendo o seu impacto cient\u00edfico; nesta categor\u00eda incl\u00faense os premios en F\u00edsica a Max von Laue e William Henry e Lawrence Bragg, e o de Qu\u00edmica de 1936 a Peter Debye e o de 1985 para Hauptman e Karle polo desenvolvemento dos m\u00e9todos directos para a soluci\u00f3n de estruturas cristalinas.\nAn\u00e1lise de minerais.\nA cristalograf\u00eda de raios X util\u00edzase non s\u00f3 para obter estruturas desco\u00f1ecidas, sen\u00f3n tam\u00e9n para determinar a composici\u00f3n de mostras de solos ou minerais, as\u00ed como para a identificaci\u00f3n de metais e outros elementos. Cada substancia mineral forma cristais cunha cela unidade e simetr\u00eda determinada, que d\u00e1 lugar a un padr\u00f3n de difracci\u00f3n caracter\u00edstico. A difracci\u00f3n polo m\u00e9todo do po \u00e9 moi utilizada para este tipo de aplicaci\u00f3ns por ser sinxelo comparar o espazado entre os aneis de difracci\u00f3n cos valores compilados polo \"Joint Committee on Powder Diffraction Standars\" (JCPDS). As proporci\u00f3ns relativas de dous ou m\u00e1is minerais presentes nunha mesma mostra obt\u00e9\u00f1ense comparando as intensidades das s\u00faas respectivas li\u00f1as con aquelas de mostras de composici\u00f3n co\u00f1ecida. Un exemplo desta aplicaci\u00f3n \u00e9 a identificaci\u00f3n de minerais arxilosos, a fracci\u00f3n do solo cuxas part\u00edculas minerais te\u00f1en un tama\u00f1o inferior a dous \u03bcm.\nO veh\u00edculo explorador Curiosity, que aterrou en Marte en 2012 para estudar a superficie do planeta, conta entre os seus instrumentos cient\u00edficos cun difract\u00f3metro compacto equipado cun xerador de raios X e un detector de \u00e1rea.En outubro de 2012, transmitiu as primeiras imaxes de difracci\u00f3n, que demostraron a presenza de minerais como o feldespato, piroxeno e olivina no solo marciano, mesturados con material amorfo, a semellanza dos terreos bas\u00e1lticos dos volc\u00e1ns de Hawai.\nDese\u00f1o de f\u00e1rmacos.\nDesde finais do s\u00e9culo XX empez\u00e1ronse a dese\u00f1ar novos f\u00e1rmacos e medicamentos baseados en inhibidores e substratos naturais de diversas prote\u00ednas e encimas involucrados nos ciclos celular e metab\u00f3licos. O co\u00f1ecemento da estrutura da parte da prote\u00edna (a forma e a distribuci\u00f3n de cargas electrost\u00e1ticas) que liga estes compostos facilita este proceso, grazas \u00e1 mellor comprensi\u00f3n das interacci\u00f3ns entre a prote\u00edna e o ligando de interese; isto permite concentrarse no dese\u00f1o de f\u00e1rmacos coas caracter\u00edsticas espec\u00edficas desexadas. Un dos exemplos m\u00e1is importantes desta aplicaci\u00f3n \u00e9 o composto vemurafenib, dese\u00f1ado para bloquear un encima mutante presente no 60\u00a0% dos casos de melanoma.\nComparaci\u00f3n con outras t\u00e9cnicas de difracci\u00f3n cristalogr\u00e1fica.\nDebido \u00e1 dualidade onda-part\u00edcula \u00e9 posible estudar cristais por medio da difracci\u00f3n dun feixe de neutr\u00f3ns ou de electr\u00f3ns, ademais de con raios X. Os primeiros experimentos de difracci\u00f3n por electr\u00f3ns tiveron lugar en 1926 e a difracci\u00f3n de neutr\u00f3ns observouse por vez primeira en 1936. A\u00ednda que os experimentos e a an\u00e1lise de datos obtidos por cristalograf\u00eda de electr\u00f3ns, neutr\u00f3ns e raios X te\u00f1en moito en com\u00fan, existen algunhas diferenzas debidas aos diferentes modos de interacci\u00f3n coa materia: os electr\u00f3ns interaccionan tanto co n\u00facleo at\u00f3mico coma cos electr\u00f3ns que o rodean e os factores de estrutura cristalinos son unhas catro ordes de magnitude maiores que os resultantes da dispersi\u00f3n el\u00e1stica de raios X, o que fai posible o estudo de mostras de menor tama\u00f1o con electr\u00f3ns. Os neutr\u00f3ns, \u00e1 s\u00faa vez, son reflectidos s\u00f3 polo n\u00facleo e non os electr\u00f3ns, a\u00ednda que estes contrib\u00faen indirectamente ao factor de forma at\u00f3mico pola creaci\u00f3n de campos magn\u00e9ticos; ademais, a interacci\u00f3n da materia con eles \u00e9 moito m\u00e1is d\u00e9bil que cos raios X e \u00e9 necesario usar reactores nucleares para xerar feixes de neutr\u00f3ns o suficientemente intensos para obter difracci\u00f3n cristalina.\nUnha vantaxe importante da difracci\u00f3n de electr\u00f3ns \u00e9 que pode combinarse coas fases obtidas a partir da transformada de Fourier das imaxes do obxecto nun microscopio electr\u00f3nico. En 1968, David DeRosier e Aaron Klug publicaron un m\u00e9todo para reconstru\u00edr mapas de densidade electr\u00f3nica tridimensionais baseados neste principio. A\u00ednda que a mellor resoluci\u00f3n espacial destes mapas (arredor de 0,4 nm) \u00e9 baixa comparada cos valores acadables con raios X ou neutr\u00f3ns, o procedemento pode ser \u00fatil en casos onde o problema das fases impide a soluci\u00f3n da estrutura por outros m\u00e9todos. En canto \u00e1 cristalograf\u00eda de neutr\u00f3ns, a vantaxe principal \u00e9 a clara visualizaci\u00f3n dos \u00e1tomos de hidr\u00f3xeno, moi dif\u00edciles de detectar con raios X debido a que s\u00f3 pos\u00faen un electr\u00f3n; esta propiedade constit\u00fae unha vantaxe para o estudo daquelas mol\u00e9culas org\u00e1nicas en cuxa funci\u00f3n te\u00f1a un papel importante o intercambio de hidr\u00f3xeno.\nLimitaci\u00f3ns.\nA limitaci\u00f3n fundamental da cristalograf\u00eda de raios X consiste en que s\u00f3 pode aplicarse a substancias susceptibles de formar cristais. A\u00ednda que as t\u00e9cnicas cristalogr\u00e1ficas poden utilizarse tam\u00e9n para determinar a estrutura doutros materiais con periodicidade espacial, como fibras helicoidales (como a do ADN, alg\u00fans tipos de virus etc.) e cuasicristais, \u00e9 imposible estudar gases, l\u00edquidos e s\u00f3lidos desordenados por este m\u00e9todo. Ademais, a obtenci\u00f3n de cristais non \u00e9 sempre suficiente para obter a estrutura de interese: as mol\u00e9culas de tama\u00f1o grande, por exemplo, adoitan ser casos dif\u00edciles. \nOutro l\u00edmite da t\u00e9cnica est\u00e1 relacionado co tipo de informaci\u00f3n que proporciona sobre a estrutura: Os modelos obtidos por difracci\u00f3n representan unha media das posici\u00f3ns at\u00f3micas para todas as mol\u00e9culas do cristal; cando a mol\u00e9cula conta con \u00e1tomos que oscilan entre diferentes conformaci\u00f3ns, a densidade electr\u00f3nica media est\u00e9ndese sobre a totalidade do espazo que poden ocupar estes \u00e1tomos e as partes desordenadas da mol\u00e9cula fanse invisibles. Isto representa un serio problema para o estudo de encimas se o sitio activo da mol\u00e9cula (asociada \u00e1 s\u00faa actividade qu\u00edmica) presenta unha gran mobilidade; neste caso a determinaci\u00f3n das propiedades de materiais biol\u00f3xicos \"in vivo\" a partir da s\u00faa estrutura cristalina \u00e9 problem\u00e1tica e require m\u00e9todos de estudo alternativos, como a resonancia magn\u00e9tica nuclear.\nAs vibraci\u00f3ns at\u00f3micas tam\u00e9n limitan a resoluci\u00f3n acadable cos datos de difracci\u00f3n, incluso cando as mol\u00e9culas adoptan a mesma conformaci\u00f3n en distintas celas unidade. A resoluci\u00f3n do modelo non adoita ser suficiente para determinar o estado de oxidaci\u00f3n, posicionar todos os \u00e1tomos de hidr\u00f3xeno ou distinguir elementos con n\u00fameros at\u00f3micos semellantes. A feble interacci\u00f3n dos raios X cos \u00e1tomos lixeiros \u00e9 outra desvantaxe da t\u00e9cnica en aplicaci\u00f3ns como a caracterizaci\u00f3n de nanomateriais.\nFinalmente, as propiedades ionizantes dos raios X poden alterar ou destru\u00edr as mol\u00e9culas do cristal durante o experimento. Cando isto acontece, o modelo obtido non reflicte a verdadeira estrutura molecular e pode dar lugar a interpretaci\u00f3ns erradas sobre as s\u00faas propiedades. Ademais, as distorsi\u00f3ns globais da rede cristalina e outros efectos secundarios da irradiaci\u00f3n dificultan a obtenci\u00f3n das fases. Este problema \u00e9 grave en cristais de prote\u00ednas, que conte\u00f1en unha alta proporci\u00f3n de auga e compostos org\u00e1nicos doadamente radiolizables, e un gran n\u00famero de enlaces qu\u00edmicos susceptibles ao ataque polos radicais libres e electr\u00f3ns producidos por dita radi\u00f3lise. Os experimentos con mol\u00e9culas biol\u00f3xicas adoitan realizarse a temperaturas de ou menores; isto frea a difusi\u00f3n dos radicais libres, mais non soluciona enteiramente o problema, porque os fotoelectr\u00f3ns excitados polos raios X permanecen m\u00f3biles ata o cero absoluto."}
{"id": "531404", "revid": "23204", "url": "https://gl.wikipedia.org/wiki?curid=531404", "title": "Iudith de \u00c9vreux", "text": ""}
{"id": "531406", "revid": "89787", "url": "https://gl.wikipedia.org/wiki?curid=531406", "title": "Alfonso P\u00e9rez (boxeador)", "text": "Alfonso P\u00e9rez, nado en Cartaxena de Indias o 16 de xaneiro de 1949, \u00e9 un boxeador colombiano, quen ga\u00f1ou a medalla de bronce na categor\u00eda de peso lixeiro (-60 quilogramos) nos Xogos Ol\u00edmpicos de 1972 en M\u00fanic. En 1971, ga\u00f1ou a medalla de prata no Xogos Panamericanos. Retirouse en 1981 ap\u00f3s 40 pelexas (27 ga\u00f1adas, 10 perdidas e 3 empates, ga\u00f1ando 20 delas por KO)."}
{"id": "531407", "revid": "89787", "url": "https://gl.wikipedia.org/wiki?curid=531407", "title": "Jorge Julio Rocha", "text": "Jorge Eli\u00e9cer Julio Rocha, nado en El Ret\u00e9n o 4 de abril de 1969, \u00e9 un boxeador colombiano que competiu dende 1989 at\u00e9 2003. Foi medallista ol\u00edmpico nos Xogos Ol\u00edmpicos de 1988 en Se\u00fal. Retirouse en 2003 logo de 49 pelexas (44 ga\u00f1adas e 5 perdidas).\nEntre o 9 de outubro de 1992 e o 23 de outubro de 1993 foi campi\u00f3n mundial de boxeo na categor\u00eda galo. Volveu selo entre o 28 de xullo de 1997 e o 8 de xaneiro de 2000 cando perdeu o cinto contra Johnny Tapia."}
{"id": "531408", "revid": "23204", "url": "https://gl.wikipedia.org/wiki?curid=531408", "title": "Jorge Eli\u00e9cer Julio Rocha", "text": ""}
{"id": "531409", "revid": "23204", "url": "https://gl.wikipedia.org/wiki?curid=531409", "title": "Jorge Eli\u00e9cer Julio", "text": ""}
{"id": "531411", "revid": "23204", "url": "https://gl.wikipedia.org/wiki?curid=531411", "title": "Ximena Restrepo", "text": "Ximena Restrepo Gaviria, nada en Medell\u00edn o 10 de marzo de 1969, \u00e9 unha atleta colombiana, nacionalizada chilena, especializada na proba dos 400 metros lisos. O 5 de agosto de 1992, conquistou a medalla de bronce nos Xogos Ol\u00edmpicos de 1992 en Barcelona coa marca de 49,64 segundos, que se converteu en r\u00e9cord suramericano. Obtivo numerosos premios at\u00e9 que unha lesi\u00f3n lle impediu concretar unha boa actuaci\u00f3n en Atlanta 1996. O seu obxectivo era ser campioa mundial da especialidade de 200 metros, mais a lesi\u00f3n impediulle acadar o seu so\u00f1o e obrigouna a realizar un retiro forzoso."}
{"id": "531412", "revid": "23204", "url": "https://gl.wikipedia.org/wiki?curid=531412", "title": "Ximena Restrepo Gaviria", "text": ""}
{"id": "531413", "revid": "101551", "url": "https://gl.wikipedia.org/wiki?curid=531413", "title": "Alan III da Breta\u00f1a", "text": "Alan, ou Alano III de Rennes, nado en 997 e finado o 1 de outubro de 1040, foi un nobre normando que foi conde de Rennes e duque da Breta\u00f1a entre 1008 e 1040.\nTraxectoria.\nPrimeiros anos.\nAlan era fillo do duque Godofredo I e da s\u00faa esposa Havoisa de Normand\u00eda, \nSucedeu ao seu pai en 1008, por\u00e9n, tendo en conta de que era menor de idade, a s\u00faa nai exerceu a rexencia, mentres que o seu irm\u00e1n Ricardo II de Normand\u00eda asumiu a tutela do ducado da Breta\u00f1a. \nEn 1010 unha gran rebeli\u00f3n campesi\u00f1a, que se estendeu desde o ducado de Normand\u00eda ao da Breta\u00f1a, puxo en serio risco a rexencia de Havoisa, que animou ao seu fillo para que levara aos nobres a esmagar a rebeli\u00f3n.\nConflito con Roberto I de Normand\u00eda.\nEn agosto de 1027, cando Roberto I de Normand\u00eda tomou o poder no seu pa\u00eds, ao parecer Alan, primo seu, aproveitou a conmoci\u00f3n resultante para sacar a Breta\u00f1a da soberan\u00eda normanda. A principios da d\u00e9cada de 1030, Roberto atacou con \u00e9xito a cidade de Dol e Alan, en resposta, invadiu o Avranchin, ataque que foi rexeitado, pero que non foi o \u00faltimo, xa que continuaron as incursi\u00f3ns dun e doutro lado. \nDespois de que Roberto levara a cabo unha invasi\u00f3n por terra e por mar, Roberto de \u00c9vreux, arcebispo de Ru\u00e1n e t\u00edo de ambos os dous primos conseguiu unha tregua entre os seus dous sobri\u00f1os, en Le Mont-Saint-Michel, onde Alan xurou fidelidade a Roberto. Cando este partiu cara a Terra Santa (principios de 1035), designou ao seu primo Alan como un dos gardi\u00e1ns de seu fillo Guillerme\n\u00daltimos anos.\nEn 1037, \u00e1 morte do arcebispo de Ru\u00e1n, Roberto, o goberno de Normand\u00eda quedou en mans de Alan e o seu primo Xilberto de Brionne, que designaron para a sede vacante ao arcebispo Mauger de Ruan, tratando de ga\u00f1ar o apoio deste para o duque Guillerme. \nO 1 de outubro de 1040, mentres asediaba un castelo rebelde en Vimoutiers, Ducado de Normand\u00eda, Alan morreu de repente. Segundo Orderico Vita, foi envelenado por normandos. Non moito despois, Xilberto de Brionne tam\u00e9n foi asasinado mentres cabalgaba cuns amigos.\nFamilia.\nEn 1018 Alan casou con Berta de Blois, de quen tivo dous fillos:\nDespois do 14 de maio de 1046, a s\u00faa vi\u00fava casou en segundas nupcias con Hugo IV de Maine."}
{"id": "531414", "revid": "89787", "url": "https://gl.wikipedia.org/wiki?curid=531414", "title": "Mar\u00eda Luisa Calle", "text": "Mar\u00eda Luisa Calle Williams, nada en Medell\u00edn o 3 de outubro de 1968, \u00e9 unha ciclista colombiana. Nos Xogos Ol\u00edmpicos de 2004, ga\u00f1ou unha medalla de bronce en ciclismo, sendo o primeiro deportista colombiano en ga\u00f1ar unha medalla neste deporte. Foi obrigada a devolver a medalla despois dun test positivo no estimulante heptaminol. A medalla foille regresada despois de que o resultado fose demostrado como incorrecto."}
{"id": "531415", "revid": "23204", "url": "https://gl.wikipedia.org/wiki?curid=531415", "title": "Mar\u00eda Luisa Calle Williams", "text": ""}
{"id": "531419", "revid": "23204", "url": "https://gl.wikipedia.org/wiki?curid=531419", "title": "Alan III Rebrit", "text": ""}
{"id": "531420", "revid": "89787", "url": "https://gl.wikipedia.org/wiki?curid=531420", "title": "Mabel Mosquera", "text": "Mabel Mosquera Mena, nada en Quibd\u00f3 o 1 de xullo de 1969, \u00e9 unha halter\u00f3fila colombiana. Comezou na halterofilia en 1999.\nCompetiu na proba de 55 kg feminina nos Xogos Ol\u00edmpicos de 2004. Levantou 197,5\u00a0kg en total, conseguindo a medalla de bronce en Atenas, Grecia."}
{"id": "531421", "revid": "23204", "url": "https://gl.wikipedia.org/wiki?curid=531421", "title": "Mabel Mosquera Mena", "text": ""}
{"id": "531423", "revid": "5863", "url": "https://gl.wikipedia.org/wiki?curid=531423", "title": "Arturo Alcoceba Isusi", "text": ""}
{"id": "531424", "revid": "5863", "url": "https://gl.wikipedia.org/wiki?curid=531424", "title": "Francisca Alcoceba Isusi", "text": ""}
{"id": "531426", "revid": "101551", "url": "https://gl.wikipedia.org/wiki?curid=531426", "title": "Alan de Nantes", "text": "Alan de Nantes, tam\u00e9n co\u00f1ecido como Alan da Breta\u00f1a (corresponder\u00edalle o nome de Alan III, pero no se lle aplica m\u00e1is que raramente, e tampouco se utiliza moito o nome Alan II da Breta\u00f1a; \u00e1s veces menci\u00f3nase como Alan III de Nantes, aproveitando que Alan III da Breta\u00f1a foi o \u00fanico Alan que non foi conde de Nantes), nado despois de 981 e finado en 990, foi un nobre normando, que foi duque da Breta\u00f1a (de \"jure\") e conde de Nantes durante tan s\u00f3 dous anos, desde 988 a 990.\nTraxectoria.\nAlan era fillo e sucesor de Guerech da Breta\u00f1a e da s\u00faa esposa Aremburga de Ancenis.\nSucedeu ao seu pai (morto en 988) como duque e conde cando era moi novo, e morreu, segundo a \"Chronique de Nantes\", de enfermidade no ano 990. \nA s\u00faa morte permitiu a Conan I da Breta\u00f1a, conde de Rennes, que xa matara ao pai de Guerech (e ao irm\u00e1n deste Hoel I) ocupar Nantes, onde constru\u00edu o castelo do Bouffay, para confiar o goberno da cidade ao su aliado o bispo Orscand de Vannes, e proclamarse duque da Breta\u00f1a."}
{"id": "531427", "revid": "22795", "url": "https://gl.wikipedia.org/wiki?curid=531427", "title": "Alan III de Nantes", "text": ""}
{"id": "531429", "revid": "101551", "url": "https://gl.wikipedia.org/wiki?curid=531429", "title": "Guerech da Breta\u00f1a", "text": "Guerech da Breta\u00f1a (en ), finado en 988, foi un nobre bret\u00f3n que foi conde e Nantes e duque da Breta\u00f1a desde 981 a 988.\nTraxectoria.\nGuerech era o fillo ilex\u00edtimo menor de Alan \"Barbetorte\" (Barbatorta) e da nobre Xudite, e sucedeu ao seu irm\u00e1n Ho\u00ebl \u00e1 s\u00faa morte.\nFoi educado na abad\u00eda de Saint-Beno\u00eet-sur-Loire, preto de Orle\u00e1ns. Guerech foi elixido bispo de Nantes en 981, pero probabelmente non foi consagrado, e non exerceu o sacerdocio. Tr\u00e1tase do Hugues ou Hugo, \u00abpersonaxe dunha vida sabia e austera\u00bb segundo Alberte o Magno, que administrou \"de facto\" a nivel espiritual a Igrexa de Nantes. Por\u00e9n, Guerech mantivo durante os sete anos do seu reinado o \"regaire\", \u00e9 dicir, a parte temporal do bispado que administrou, xunto co condado de Nantes.\nGuerech continou a loita iniciada polo seu irm\u00e1n contra o conde de Rennes Conan I da Breta\u00f1a \"o Torto\". En 982, asinou un tratado co conde Guillerme de Poitiers, que confirmou as posesi\u00f3ns de Nantes ao sur do r\u00edo Loira, os \"pagi\" de Herbauges, Tiffauges e Mauges, obtidos polo seu pai en 942. Ao ano seguinte acudiu \u00e1 corte do rei da Francia Occidental Lotario I para renderlle homenaxe. No cami\u00f1o de volta det\u00edvose na corte do conde Godofredo II de Anjou, que exixe liberalo para converterse no seu vasalo ao reco\u00f1ecer que recibiu a cidade de Nantes do conde de Anjou.\nEse mesmo ano, a esposa de Guerech, Aremburga, ti\u00f1a unha fortaleza estrat\u00e9xica establecida en Ancenis. Insigador, segundo a \"Chronique de Nantes\", do asasinato de Ho\u00ebl I, Conan o Torto, temendo, con raz\u00f3n, unha alianza entre os condes de Nantes e de Anjou contra el, convencer\u00eda ao m\u00e9dico de Guerech, un tal Heroicus, tam\u00e9n abade da abad\u00eda do Saint-Sauveur de Redon, para que envelenara ao duque.\nGuerech morreu, como o seu irm\u00e1n, prematuramente, en 988, e foi enterrado na abad\u00eda do Saint-Sauveur en Redon. A s\u00faa muller deulle un \u00fanico fillo, Alan, que o sobreviviu s\u00f3 dous anos."}
{"id": "531431", "revid": "15490", "url": "https://gl.wikipedia.org/wiki?curid=531431", "title": "Missi dominici", "text": "Os missi dominici (en singular, \"missus dominicus\") foron unha instituci\u00f3n de car\u00e1cter compensatorio entre o poder central e o territorial. Foran empregados algunha vez polos merovinxios, pero quen lles deu uso real foi Carlomagno, sendo mencionados expresamente no ano 805. Os \"missi dominici\" eran unha parella de inspectores, un laico e o outro un eclesi\u00e1stico, que percorr\u00edan os condados recordando aos seus se\u00f1ores as s\u00faas obrigas. Ademais da inspecci\u00f3n do dereito e a administraci\u00f3n, ocup\u00e1banse da publicaci\u00f3n das \"capitulares\", que eran textos de pol\u00edtica interna. Estes eran chamados as\u00ed por estaren divididos en cap\u00edtulos, e substitu\u00edan aos antigos decretos e edictos, refir\u00edndose a leis, disposici\u00f3ns administrativas e regulamentos, tanto de dereito penal e dereito administrativo, como dereito can\u00f3nico, pero non, antes do ano 800, de dereito civil.\nOs \"missus\" te\u00f1en semellanzas superficiais cos \"correctores\" dos romanos, excepto que os \"missus\" eran enviados con regularidade. Catro aspectos fixeron que os \"missi\" foran efectivos como instrumentos da monarqu\u00eda centralizada: o car\u00e1cter persoal dos \"missus\", o seu cambio anual, o illamento dos intereses locais e a s\u00faa libre elecci\u00f3n polo rei. Os condes, ao entraren na vasalaxe real, quedaban m\u00e1is estreitamente ligados ao soberano. Por iso, quedaban suxeitos \u00e1 vixilancia dos mensaxeiros do rei, que intervi\u00f1an tam\u00e9n no seu nomeamento.\nO nomeamento dos \"missi dominici\" fac\u00edase entre os membros do alto clero (abades, bispos, capel\u00e1ns), pola parte eclesi\u00e1stica, e entre os condes e vasalos non asentados no territorio a inspeccionar, pola parte laica. Carlomagno dividiu o reino en \"missatica\", ou territorios de inspecci\u00f3n."}
{"id": "531432", "revid": "65337", "url": "https://gl.wikipedia.org/wiki?curid=531432", "title": "Fritz Rudolf K\u00fcnker", "text": "Fritz Rudolf K\u00fcnker, nado en 1949 en Osnabr\u00fck, na Baixa Saxonia, \u00e9 un numism\u00e1tico alem\u00e1n, fundador da casa de poxas numism\u00e1ticas \"Fritz Rudolf K\u00fcnker GmbH &amp; Co. KG\".\nTraxectoria.\nA atracci\u00f3n de K\u00fcnker polas moedas xurdiu na s\u00faa infancia, cando a moeda saxoa de 5 marcos de 1903 que lle regalou o seu av\u00f3 lle serviu para comezar a s\u00faa propia colecci\u00f3n de moeda do Imperio Alem\u00e1n. Posteriormente estudou Filolox\u00eda Rom\u00e1nica e Historia nas universidades de Berl\u00edn (1967) e de M\u00fcnster (1969), e tivo entre os seus profesores a Peter Berghaus, que o introduciu no aspecto acad\u00e9mico da numism\u00e1tica.\nA\u00ednda de estudante, en 1971, estableceu en Schapdetten, preto de M\u00fcnster, o seu primeiro comercio numism\u00e1tico, inicialmente de xeito aut\u00f3nomo e en 1972 co seu irm\u00e1n Horst-R\u00fcdiger como \u00fanico empregado, e en 1973 abriu un comercio estable en Osnabr\u00fck, que en 1985 trasladou a un edificio no distrito de Westerberg, na mesma cidade. Finalmente, en maio de 2014 inaugurouse un novo edificio constru\u00eddo expresamente para a celebraci\u00f3n das poxas numism\u00e1ticas. Al\u00ed K\u00fcnker traballou ata o 1 de xullo dese mesmo ano, cando se retirou da xesti\u00f3n directa da compa\u00f1\u00eda, na que redactou m\u00e1is de 300 cat\u00e1logos de poxas. A empresa est\u00e1 dirixida desde ent\u00f3n polo seu fillo, Ulrich K\u00fcnker.\nEntre outras entidades acad\u00e9micas e asociativas, Fritz K\u00fcnker pertenceu \u00e1 Asociaci\u00f3n de Comerciantes Numism\u00e1ticos Alem\u00e1ns (1972), que presidiu entre 1977 e 1986, e \u00e1 Asociaci\u00f3n Internacional de Numism\u00e1ticos Profesionais (1983), na que dirixiu durante anos a Axencia Internacional para a Supresi\u00f3n da Falsificaci\u00f3n de Moedas (IBSCC)."}
{"id": "531433", "revid": "65337", "url": "https://gl.wikipedia.org/wiki?curid=531433", "title": "F. R. K\u00fcnker", "text": ""}
{"id": "531434", "revid": "65337", "url": "https://gl.wikipedia.org/wiki?curid=531434", "title": "K\u00fcnker, F. R.", "text": ""}
{"id": "531445", "revid": "27155", "url": "https://gl.wikipedia.org/wiki?curid=531445", "title": "Dorothy Hodgkin", "text": ""}
{"id": "531446", "revid": "15490", "url": "https://gl.wikipedia.org/wiki?curid=531446", "title": "SEPA", "text": ""}
{"id": "531474", "revid": "47401", "url": "https://gl.wikipedia.org/wiki?curid=531474", "title": "Arthur Cayley", "text": "Arthur Cayley, nado en Richmond (ent\u00f3n en Surrey) o 16 de agosto de 1821 e finado en Cambridge o 26 de xaneiro de 1895, foi un prol\u00edfico matem\u00e1tico brit\u00e1nico que traballou principalmente en \u00e1lxebra. Axudou a fundar a moderna escola brit\u00e1nica de matem\u00e1ticas puras.\nDe neno, a Cayley gust\u00e1balle resolver problemas matem\u00e1ticos complexos por diversi\u00f3n. Entrou no Trinity College de Cambridge, onde destacou en grego, franc\u00e9s, alem\u00e1n e italiano, as\u00ed como en matem\u00e1ticas. Traballou como avogado durante catorce anos.\nPostulou o teorema de Cayley-Hamilton: cada matriz cadrada \u00e9 unha ra\u00edz do seu propio polinomio caracter\u00edstico e verificouno para matrices de orde 2 e 3. Foi o primeiro en definir o concepto de grupo de xeito moderno, como un conxunto cunha operaci\u00f3n binaria que satisfai certas leis. Antigamente, cando os matem\u00e1ticos falaban de \"grupos\", refer\u00edanse a grupos de permutaci\u00f3n. As t\u00e1boas de Cayley e os gr\u00e1ficos de Cayley, as\u00ed como o teorema de Cayley, nom\u00e9anse na s\u00faa honra. \nTraxectoria.\nPrimeiros anos.\nArthur Cayley naceu en Richmond, Londres, o 16 de agosto de 1821. O seu pai, Henry Cayley, era un primo non achegado de Sir George Cayley, enxe\u00f1eiro innovador en aeron\u00e1utica, e descend\u00eda dunha antiga familia de Yorkshire. Estableceuse en San Petersburgo, Rusia, como comerciante. A s\u00faa nai era Maria Antonia Doughty, filla de William Doughty. Segundo alg\u00fans escritores era rusa, mais o nome do seu pai indica unha orixe inglesa. O seu irm\u00e1n foi o ling\u00fcista Charles Bagot Cayley. Arthur pasou os seus primeiros oito anos en San Petersburgo. En 1829 os seus pais instal\u00e1ronse definitivamente en Blackheath, preto de Londres. Arthur foi enviado a unha escola privada e aos 14 anos foi enviado \u00e1 King's College School. O mestre da escola observou indicios de xenio matem\u00e1tico e aconsellou ao pai que educase o seu fillo non para o seu propio negocio, como ti\u00f1a previsto, sen\u00f3n na Universidade de Cambridge.\nEducaci\u00f3n.\n\u00c1 pouco habitual idade de 17 anos, Cayley comezou a residir no Trinity College de Cambridge. A causa da Analytical Society triunfara e Gregory e Robert Leslie Ellis institu\u00edron o \"Cambridge Mathematical Journal\". Para este xornal, aos vinte anos, Cayley contribu\u00edu con tres traballos sobre temas que foran suxeridos lendo a \"M\u00e9canique analytique\" de Lagrange e alg\u00fans dos traballos de Laplace.\nO titor de Cayley en Cambridge foi George Peacock e o seu ensinante privado foi William Hopkins. Rematou o seu curso de graduaci\u00f3n ga\u00f1ando o posto de Senior Wrangler e o primeiro premio Smith. O seu seguinte paso foi sacar o t\u00edtulo de M.A. e recibir unha bolsa por oposici\u00f3n. Seguiu a residir na Universidade de Cambridge durante catro anos, tempo durante o cal tutelou alg\u00fans alumnos, mais o seu traballo principal foi a preparaci\u00f3n de 28 memorias para o \"Mathematical Journal\". \nComo avogado.\nDebido ao limitado da s\u00faa bolsa viuse obrigado a escoller unha profesi\u00f3n; do mesmo xeito que De Morgan, Cayley elixiu a lei e foi admitido en Lincoln's Inn de Londres o 20 de abril de 1846 aos 24 anos. Especializouse en transferencias de posesi\u00f3ns. Mentres preparaba o exame para o colexio de avogados, foi a Dubl\u00edn a escoitar as conferencias de Hamilton sobre cuaterni\u00f3ns.\nO seu amigo J. J. Sylvester, cinco anos m\u00e1is antigo en Cambridge, era ent\u00f3n un actuario, residente en Londres; adoitaban cami\u00f1ar xuntos polos patios do Lincoln's Inn, discutindo a teor\u00eda dos invariantes e covariantes. Durante este per\u00edodo da s\u00faa vida, que se estendeu durante catorce anos, Cayley produciu entre douscentos e trescentos artigos.\nComo profesor.\nNa Universidade de Cambridge a antiga c\u00e1tedra de matem\u00e1tica pura denomin\u00e1base Lucasiana, e era a cadeira que fora ocupada por Isaac Newton. Arredor de 1860, alg\u00fans fondos legados por Lady Sadleir \u00e1 Universidade, ao seren in\u00fatiles para o seu prop\u00f3sito orixinal, empreg\u00e1ronse para establecer outra c\u00e1tedra de matem\u00e1ticas puras, chamada Sadleirian. Os deberes do novo profesor defin\u00edronse como \"explicar e ensinar os principios da matem\u00e1tica pura e aplicarse no avance desa ciencia\". Para este cargo foi elixido Cayley cando ti\u00f1a 42 anos. Abandonou unha pr\u00e1ctica lucrativa por un modesto salario; mais nunca se arrepentiu do intercambio, porque a cadeira de Cambridge permitiulle acabar coa lealdade dividida entre dereito e matem\u00e1ticas e dedicar as s\u00faas enerx\u00edas \u00e1 procura no que m\u00e1is lle gustaba. Ao tempo casou e estableceuse en Cambridge. M\u00e1is afortunado que Hamilton na s\u00faa elecci\u00f3n, gozou dunha vida dom\u00e9stica de gran felicidade. O seu amigo e colega investigador, Sylvester, comentou unha vez que Cayley fora moito m\u00e1is afortunado ca el; que ambos viviran como solteiros en Londres, mais que Cayley casara e se instalara nunha vida tranquila e pac\u00edfica en Cambridge, mentres que el nunca casara e estivera loitando contra o mundo durante todos os seus d\u00edas.\nNun principio o deber docente do profesorado sadleiriano limit\u00e1base a un curso de conferencias que se estend\u00eda nun dos termos do curso acad\u00e9mico, mais cando a universidade se reformou contra o 1886 e parte dos fondos universitarios se aplicaron \u00e1 mellor dotaci\u00f3n dos profesores da universidade, as conferencias estend\u00e9ronse por dous termos. Durante moitos anos a asistencia foi pequena e provi\u00f1a case na s\u00faa totalidade daqueles que remataran a s\u00faa carreira de preparaci\u00f3n para oposici\u00f3ns; trala reforma, a asistencia era duns quince estudantes. O tema sobre o que se falaba era xeralmente os traballos en que estaba dedicado o profesor nese momento.\nO outro deber da c\u00e1tedra, o avance das ciencias matem\u00e1ticas, foi realizado de xeito elegante grazas \u00e1 serie de traballos que publicou, que abrangu\u00edan todos os departamentos de matem\u00e1ticas puras, mais tam\u00e9n dun xeito moito menos intrusivo; converteuse no \u00e1rbitro permanente polos m\u00e9ritos dos traballos matem\u00e1ticos en moitas sociedades tanto no pa\u00eds como no estranxeiro.\nEn 1872 foi nomeado membro honorario do Trinity College e tres anos m\u00e1is tarde membro ordinario, o que supuxo un estipendio ademais de honra. Nesa \u00e9poca os seus amigos recadaron cartos para un retrato seu. Maxwell escribiu un discurso ao comit\u00e9 de subscritores que se encargou de recoller os fondos para o retrato. O texto fac\u00eda referencia aos temas investigados en varias das memorias m\u00e1is elaboradas de Cayley, como por exemplo, cap\u00edtulos sobre xeometr\u00eda anal\u00edtica de formula_1 dimensi\u00f3ns, a teor\u00eda dos determinantes, a teor\u00eda das matrices etc. Ademais do seu traballo sobre \u00e1lxebra, Cayley fixo contribuci\u00f3ns fundamentais \u00e1 xeometr\u00eda alx\u00e9brica. Cayley e Salmon descubriron as 27 li\u00f1as nunha superficie c\u00fabica. Cayley constru\u00edu a variedade Chow de todas as curvas nun espazo proxectivo e fundou a teor\u00eda alxebro-xeom\u00e9trica das superficies regradas.\nEn 1876 publicou un \"Tratado sobre as funci\u00f3ns el\u00edpticas\". Interesouse moito polo movemento para a educaci\u00f3n universitaria das mulleres. En Cambridge as universidades femininas eran Girton e Newnham. Nos primeiros tempos do Girton College deu docencia directa al\u00ed e durante alg\u00fans anos foi presidente do consello do Newnham College, no progreso do cal se implicou moito.\nEn 1881 recibiu da Universidade Johns Hopkins de Baltimore, onde Sylvester era ent\u00f3n profesor de matem\u00e1ticas, unha invitaci\u00f3n para impartir un curso de conferencias. Aceptou a invitaci\u00f3n e deu clases en Baltimore durante os primeiros cinco meses de 1882 sobre funci\u00f3ns abeliana e theta.\nEn 1893 Cayley converteuse en membro estranxeiro da Real Academia Neerlandesa de Artes e Ciencias."}
{"id": "531475", "revid": "47401", "url": "https://gl.wikipedia.org/wiki?curid=531475", "title": "Matem\u00e1ticas puras", "text": ""}
{"id": "531502", "revid": "101551", "url": "https://gl.wikipedia.org/wiki?curid=531502", "title": "Ho\u00ebl I da Breta\u00f1a", "text": "Ho\u00ebl I da Breta\u00f1a (en ), finado en 981, foi un nobre bret\u00f3n que foi conde e Nantes e duque da Breta\u00f1a desde 960 a 981.\nTraxectoria.\nHo\u00ebl era un fillo ilex\u00edtimo de Alan II da Breta\u00f1a e Xudite. \u00c1 morte de Drog\u00f3n, irm\u00e1n de Ho\u00ebl e de Guerech, o goberno do ducado da Breta\u00f1a dispersouse entre os principais nobres. A proba deste liderado roto est\u00e1 nas cartas do papa Xo\u00e1n XIII a Breta\u00f1a, dirixidas a Judicael Berengario e ao seu fillo Conan I, as\u00ed como a Ho\u00ebl e ao seu irm\u00e1n Guerech. \nEn 975, Ho\u00ebl entrou en conflito con Conan, conde de Rennes, e duque eventual da Breta\u00f1a tras o goberno de Ho\u00ebl e o seu hermano Guerech. Conan, que controlaba o norte da Breta\u00f1a, consider\u00e1base o gobernante de todo o pa\u00eds. O ex\u00e9rcito de Ho\u00ebl estaba reforzado con tropas de Godofredo I de Anjou, mentres que as forzas de Conan I apoi\u00e1banas a Casa de Blois. Tivo lugar unha batalla en Conquereuil na que Godofredo derrotou a Conan I, a pesar de que o resultado militar da batalla foi indeciso, xa que constan resultados diferentes nas Cr\u00f3nicas de Nantes e Mont St Michel.\nEn 981, Ho\u00ebl apoiou ao seu im\u00e1n Guerech para que fose elixido bispo de Nantes en substituci\u00f3n de Gauthier I, que morrera.\nFamilia.\nDesco\u00f1\u00e9cese o nome da c\u00f3nxuxe de Ho\u00ebl I. Tivo polo menos dous fillos co\u00f1ecidos:\nMorte.\nEn 981, durante unha visita de Guerech ao Metropolitano de Tours, que controlaba todos os bispos da Breta\u00f1a, Ho\u00ebl foi asasinado por Galuron, por orde de Conan I. Guerech deixou o seu bispado de Nantes antes de ser consagrado bispo, e foi elixido Conde de Nantes."}
{"id": "531517", "revid": "5863", "url": "https://gl.wikipedia.org/wiki?curid=531517", "title": "Camilo Agrasar", "text": "Camilo Agrasar Vidal, nado en Padr\u00f3n o 31 de decembro de 1907 e finado no mesmo concello o 2 de abril de 1983, foi un barbeiro e promotor cultural galego.\nTraxectoria.\nBarbeiro de profesi\u00f3n, o seu local funcionaba como unha especie de ateneo. Interesouse por todas as actividades culturais galegas, especialmente as referidas a Rosal\u00eda de Castro. Desde 1947 conservou e custodiou a Casa da Matanza con Xos\u00e9 Mosquera P\u00e9rez e Jos\u00e9 Villar Granjel. Foi o organizador da Coroaci\u00f3n de Ram\u00f3n Cabanillas (Padr\u00f3n, 1958)."}
{"id": "531520", "revid": "5132", "url": "https://gl.wikipedia.org/wiki?curid=531520", "title": "Real Canoe NC", "text": ""}
{"id": "531521", "revid": "1888", "url": "https://gl.wikipedia.org/wiki?curid=531521", "title": "Camilo Agrasar Vidal", "text": ""}
{"id": "531525", "revid": "23204", "url": "https://gl.wikipedia.org/wiki?curid=531525", "title": "La Bonne \u00c9pouse", "text": "La Bonne \u00c9pouse \u00e9 un filme franc\u00e9s de 2020 dirixido por Martin Provost. O filme est\u00e1 ambientado en 1967 en Alsacia, nunha escola de adestramento para boas esposas. Est\u00e1 protagonizado por Juliette Binoche no papel de Paulette Van der Beck, unha ama de casa que inesperadamente ten que tomar o control da escola ap\u00f3s a morte do seu marido."}
{"id": "531526", "revid": "23204", "url": "https://gl.wikipedia.org/wiki?curid=531526", "title": "Otilia Lux", "text": "Otilia Lux de Cot\u00ed, nada en Santa Cruz del Quich\u00e9 en 1949, \u00e9 unha educadora e pol\u00edtica maia-quich\u00e9 guatemalteca. Activista a prol dos dereitos humanos e dos dereitos das mulleres, est\u00e1 considerada como unha das figuras m\u00e1is importantes en Latinoam\u00e9rica na esfera pol\u00edtica e o movemento civil. Dende 2000 at\u00e9 2004 foi Ministra de Cultura e Deportes de Guatemala (2000-2004) durante o per\u00edodo de goberno do Presidente Alfonso Portillo. Tam\u00e9n foi membro do Foro permanente sobre cuesti\u00f3ns ind\u00edxenas das Naci\u00f3ns Unidas (2002-2004). Foi deputada ao Congreso da Rep\u00fablica por WINAQ e representante de Guatemala ante o Consello Executivo da UNESCO. Foi Directora Executiva do Foro Internacional de Mulleres Ind\u00edxenas e experta ind\u00edxena do Foro Permanente dos Pobos Ind\u00edxenas das Naci\u00f3ns Unidas.\nTraxectoria.\nA s\u00faa nai animouna a estudar e foi unha das poucas nenas ind\u00edxenas que puideron asistir \u00e1 escola ao ser a sexta de sete irm\u00e1s. Aos 19 anos trasladouse \u00e1 zona rural para impartir clases. Logrou chegar \u00e1 facultade onde se involucrou en organizaci\u00f3ns pol\u00edtico-estudant\u00eds. Licenciada en Administraci\u00f3n da Educaci\u00f3n, de 1997 a 1999 foi comisionada da Comisi\u00f3n do Esclarecemento Hist\u00f3rico sobre a violaci\u00f3n dos Dereitos Humanos e Feitos de violencia en Guatemala.\nDe 2000 a 2004 foi Ministra de Cultura e Deportes e posteriormente membro do Congreso da Rep\u00fablica como l\u00edder do Movemento Pol\u00edtico Winaq participando nas comisi\u00f3ns da Muller, Extraordinaria Nacional pola Transparencia e os Pobos Ind\u00edxenas. Foi vicepresidenta do Foro Permanente para as Cuesti\u00f3ns Ind\u00edxenas da ONU, entre 2001 a 2007, e ocupou o cargo de representante de Guatemala ante a Xunta Executiva da UNESCO entre 2004 e 2007.\nDe 1997 a 1999 foi representante da Comisi\u00f3n para o Esclarecemento Hist\u00f3rico sobre a Violaci\u00f3n dos Dereitos Humanos e os Feitos de Violencia en Guatemala.\nEn 2006, outorg\u00f3uselle o Premio Bartolom\u00e9 de las Casas pola s\u00faa destacada traxectoria no \u00e1mbito educativo e cultural de Guatemala destacando o seu traballo tam\u00e9n como membro da Comisi\u00f3n para o Esclarecemento Hist\u00f3rico do Conflito Armado en Guatemala.\nDereitos das mulleres ind\u00edxenas.\nLux denunciou as dificultades das nenas e as mulleres ind\u00edxenas para poder acceder \u00e1 educaci\u00f3n e tam\u00e9n para ser propietarias das terras, algo que as sit\u00faa en condici\u00f3ns especialmente desfavorables. Mestra nos niveis primario, secundario e universitario, \u00e9 ademais catedr\u00e1tica en diplomados para mulleres ind\u00edxenas e conferencista nacional e internacional.\nEn 2012 defendeu a iniciativa de lei sobre \u201cconsulta de pobos ind\u00edxenas\u201d referida ao dereito dos pobos a ser consultados para que autoricen ou non que de desenvolvan actividades de explotaci\u00f3n de recursos naturais nos seus territorios.\nEn 2016 o Ministerio de Relaci\u00f3ns Exteriores de Guatemala presentou o nomeamento de Lux de Cot\u00ed ao Foro Permanente para as Cuesti\u00f3ns Ind\u00edxenas da ONU no per\u00edodo 2017-2019."}
{"id": "531527", "revid": "23204", "url": "https://gl.wikipedia.org/wiki?curid=531527", "title": "Otilia Lux de Cot\u00ed", "text": ""}
{"id": "531531", "revid": "23204", "url": "https://gl.wikipedia.org/wiki?curid=531531", "title": "Tarcila Rivera Zea", "text": "Tarcila Rivera Zea \u00e9 unha activista ind\u00edxena do Per\u00fa. Pola s\u00faa acci\u00f3n na defensa dos dereitos dos pobos e as mulleres ind\u00edxenas foi reco\u00f1ecida co Premio Visionario outorgado pola Fundaci\u00f3n Ford no ano 2011.\nTraxectoria.\nTarcila Rivera Zea naceu na comunidade de San Francisco de Pujas, Ayacucho, capital da provincia de Huamanga, no Per\u00fa. Dende nena tivo que exercer como empregada do fogar co fin de recibir educaci\u00f3n, aprendendo castel\u00e1n \u00e1 idade de 18 anos, sendo a s\u00faa lingua materna o quechua. \u00c1 s\u00faa chegada \u00e1 capital con tan s\u00f3 dez anos, foi v\u00edtima de toda clase de discriminaci\u00f3n pola s\u00faa condici\u00f3n de muller andina.\nDurante a d\u00e9cada dos 70, exerceu como secretaria especializada en archiv\u00edstica e biblioteconom\u00eda no Ministerio de Cultura do Per\u00fa, estudando no Vaticano e na Arxentina. Anos m\u00e1is adiante colaborar\u00eda como xornalista para a revista \"Pueblo Indio\" do Consello Indio de Suram\u00e9rica (CISA).\nComo reco\u00f1ecemento do seu traballo na recompilaci\u00f3n de testemu\u00f1os de mulleres ind\u00edxenas violadas durante os conflitos armados, foi convidada a seguir cursos de especializaci\u00f3n en dereitos humanos no Instituto de Estudos Sociais (ISS) da Haia, nos Pa\u00edses Baixos, e o Centro Internacional de Educaci\u00f3n en Dereitos Humanos en Charlottetown, no Canad\u00e1.\nEn 1987, comeza a participar en procesos internacionais sobre os dereitos dos pobos ind\u00edxenas, as\u00ed como en conferencias das Naci\u00f3ns Unidas sobre a Muller, o cal a levou a que ONU Mulleres a convidase en 2012 a formar parte do seu Grupo Asesor Internacional sobre a Sociedade Civil.\nRivera Zea \u00e9 fundadora do Enlace Continental de Mulleres Ind\u00edxenas das Am\u00e9ricas (ECMIA) e do Foro Internacional de Mulleres Ind\u00edxenas (FIMI), senllas redes que impulsan o apoderamento e a implicaci\u00f3n pol\u00edtica das mulleres ind\u00edxenas do mundo.\nAdemais, todos os seus anos de activismo, defendendo e visibilizando as culturas e os pobos ind\u00edxenas do Per\u00fa, tiveron o seu froito na creaci\u00f3n do Obradoiro Permanente de Mulleres Ind\u00edxenas Andinas e Amaz\u00f3nicas do Per\u00fa e do Centro de Culturas Ind\u00edxenas do Per\u00fa (CHIRAPAQ).\nExerceu como secretaria de Martha Hildebrandt no Instituto Nacional de Cultura do Per\u00fa, experiencia que foi determinante na formaci\u00f3n da mesma."}
{"id": "531534", "revid": "89787", "url": "https://gl.wikipedia.org/wiki?curid=531534", "title": "Lottie Cunningham Wren", "text": "Lottie Cunningham Wren, nada en Bilwaskarma o 29 de setembro de 1959, \u00e9 unha avogada e ambientalista nicaraguana de orixe ind\u00edxena miskito. Ded\u00edcase \u00e1 defensa do territorio e a protecci\u00f3n de ecosistemas locais. Debido \u00e1 s\u00faa traxectoria como defensora de dereitos humanos, recibiu un reco\u00f1ecemento por parte da fundaci\u00f3n sueca \"Right Livelihood Award\" en 2020.\nTraxectoria.\nCunningham foi parte da rede de organizaci\u00f3ns que acompa\u00f1ou \u00e1 comunidade ind\u00edxena de Awas Icni, que levou unha denuncia contra o Estado de Nicaragua por non asegurar o dereito ancestral da comunidade \u00e1 propiedade do seu territorio e por outorgar unha concesi\u00f3n sen o seu consentimento.\nEstudou Dereito na Universidade Centroamericana en Managua e ten un Doutoramento en Xurisprudencia.\nAchegas.\nCunningham combinou elementos de dereito nacional e internacional para a defensa do dereito \u00e1 propiedade territorial dos pobos ind\u00edxenas e afrodescendentes, ademais de contar con experiencia en programas de atenci\u00f3n a mulleres v\u00edtimas de violencia."}
{"id": "531538", "revid": "5863", "url": "https://gl.wikipedia.org/wiki?curid=531538", "title": "Manuel Berm\u00fadez Alfonso", "text": "Manuel Berm\u00fadez Alfonso, finado en Ortigueira o 5 de febreiro de 1943, foi un m\u00e9dico e pol\u00edtico galego.\nTraxectoria.\nM\u00e9dico de Ortigueira. Foi nomeado m\u00e9dico da Estaci\u00f3n de Sanidade Mar\u00edtima de Ortegal en 1911. Militante de Falange Espa\u00f1ola Tradicionalista y de las JONS, foi alcalde de Ortigueira de 1941 a 1943."}
{"id": "531541", "revid": "89787", "url": "https://gl.wikipedia.org/wiki?curid=531541", "title": "Pseudonestor xanthophrys", "text": "Pseudonestor xanthophrys \u00e9 unha especie de paxaro end\u00e9mico de Hawai, da illa de Maui. Habita en 50 quil\u00f3metros cadrados de bosques h\u00famidos a 1 200\u20132 150 metros de altitude nas ladeira de Haleakal\u0101. Esta especie at\u00f3pase en perigo cr\u00edtico de exitinci\u00f3n, cunha poboaci\u00f3n estimada en 2016 de 250-540 exemplares, mais as estimaci\u00f3ns recentes suxiren 150 individuos. A evidencia de f\u00f3sil indica que o paxaro poder\u00eda ter vivido en bosques secos a altitudes de 200\u2013300 metros, as\u00ed como na illa de Moloka\u02bbi."}
{"id": "531542", "revid": "75439", "url": "https://gl.wikipedia.org/wiki?curid=531542", "title": "Diego Salazar Quintero", "text": "Diego Fernando Salazar Quintero, nado en Tulu\u00e1 o 3 de outubro de 1980, \u00e9 un halter\u00f3filo colombiano, medallista ol\u00edmpico. Foi medallista ol\u00edmpico, campi\u00f3n Panamericano e de Centroam\u00e9rica e do Caribe en Mayag\u00fcez 2010.\nA s\u00faa primeira participaci\u00f3n nunha olimp\u00edada ocorreu nos Xogos de Atenas 2004, na categor\u00eda de 62 quilogramos. Na competici\u00f3n non puido chegar ao final por mor dunha lesi\u00f3n. Catro anos m\u00e1is tarde, en Pequ\u00edn 2008, cun total de 305 quilos levantados, conquistou a medalla de prata, a primeira para Colombia en devandita olimp\u00edada, e a d\u00e9cima no historial do pa\u00eds."}
{"id": "531543", "revid": "23204", "url": "https://gl.wikipedia.org/wiki?curid=531543", "title": "Diego Fernando Salazar Quintero", "text": ""}
{"id": "531544", "revid": "89787", "url": "https://gl.wikipedia.org/wiki?curid=531544", "title": "Leidy Sol\u00eds", "text": "Leidy Yesenia Sol\u00eds Arboleda, nada en Tulu\u00e1 o 17 de febreiro de 1990, \u00e9 unha halter\u00f3fila colombiana. Obtivo a medalla de ouro nos Xogos Panamericanos de 2007, nos Xogos Suramericanos de Medell\u00edn 2010. Posteriormente no mesmo ano, foi campioa de Centroam\u00e9rica e do Caribe en Mayag\u00fcez 2010. Representou a Colombia nos Xogos Ol\u00edmpicos de 2008 en Pequ\u00edn, rematando na cuarta posici\u00f3n da s\u00faa categor\u00eda. Por\u00e9n, adxudic\u00f3uselle de forma extempor\u00e1nea unha medalla de bronce nos 69 kg pola descualificaci\u00f3n da ucra\u00edna Natalia Davidova, medalla que se confirmou o 17 de novembro de 2016, 8 anos logo da disputa dos Xogos Ol\u00edmpicos de Pequ\u00edn. O 12 de xaneiro de 2017, o COI ratificou a sanci\u00f3n por dopaxe \u00e1 chinesa Chunhong Liu, quen fora medalla de ouro en Pequ\u00edn, sum\u00e1ndose \u00e1 ucra\u00edna por inxerir substancias prohibidas; desta maneira, outorg\u00f3uselle o primeiro lugar \u00e1 rusa Oxana Slivenko e a colombiana ascender\u00eda de novo no medalleiro, desta volta no segundo lugar, recibindo a medalla de prata."}
{"id": "531545", "revid": "23204", "url": "https://gl.wikipedia.org/wiki?curid=531545", "title": "Leydi Yesenia Sol\u00eds Arboleda", "text": ""}
{"id": "531546", "revid": "23204", "url": "https://gl.wikipedia.org/wiki?curid=531546", "title": "Leydi Sol\u00eds", "text": ""}
{"id": "531547", "revid": "23204", "url": "https://gl.wikipedia.org/wiki?curid=531547", "title": "Leidy Yesenia Sol\u00eds Arboleda", "text": ""}
{"id": "531549", "revid": "89787", "url": "https://gl.wikipedia.org/wiki?curid=531549", "title": "Polina Guryeva", "text": "Polina Guryeva (en , ) nada en Achkhabad o 5 de outubro de 1999, \u00e9 unha halter\u00f3fila turcom\u00e1. Conseguiu a medalla de prata nos Xogos Ol\u00edmpicos de 2020 en Toquio na categor\u00eda de 59kg ao levantar 217 kgs.\nEsta medalla de prata conseguida por Polina foi a primeira medalla ol\u00edmpica na historia de Turkmenist\u00e1n."}
{"id": "531557", "revid": "23204", "url": "https://gl.wikipedia.org/wiki?curid=531557", "title": "Quetzalcoatlus", "text": "Quetzalcoatlus /k\u025bts\u0259lko\u028a\u02c8\u00e6tl\u0259s/ \u00e9 un x\u00e9nero de pterosauro que viviu no Cret\u00e1ceo superior en Am\u00e9rica do Norte (Maastrichtiano), sendo un dos meirandes animais voadores de t\u00f3dolos tempos, con at\u00e9 12\u00a0metros de envergadura. \"Quetzalcoatlus\" \u00e9 membro da familia Azhdarchidae, unha familia de pterosauros sen dentes e pescozos r\u00edxidos e longos. O seu nome prov\u00e9n do n\u00e1huatl, e fai referencia ao deus serpe emplumado azteca, Quetzalc\u00f3atl. A especie tipo, e \u00fanica especie dentro do x\u00e9nero, \u00e9 Q. northropi."}
{"id": "531558", "revid": "23204", "url": "https://gl.wikipedia.org/wiki?curid=531558", "title": "Quetzalcoatlus northropi", "text": ""}
{"id": "531559", "revid": "23204", "url": "https://gl.wikipedia.org/wiki?curid=531559", "title": "Condado de Rennes", "text": "O condado de Rennes era unha xurisdici\u00f3n feudal do ducado da Breta\u00f1a centrada en Rennes. Os condes convert\u00e9ronse en duques da Breta\u00f1a con Conan I, e o condado desapareceu integrado nos dominios ducais. \nA principios do s\u00e9culo VIII mencionouse un conde de Rennes e Nantes chamado Agateu, que era bispo de Nantes. O condado formou parte da Marca da Breta\u00f1a desde 753, e depend\u00eda de Nantes; en 799 a conquista da marca bretoa foi completada por Guiu de Nantes. En 843 Lamberto II, neto de Guiu, apoderouse de Nantes e quizais tam\u00e9n de Rennes, pero despois perdeuna ante os normandos. En 845, despois da batalla de Ballon, o rei bret\u00f3n Nominoe ocupou Vannes, Rennes e Nantes; estas foi cedidas a Lamberto II, que tam\u00e9n ocupou Angers e acabou sendo reco\u00f1ecido por Carlos o Calvo. \nEn 846 Breta\u00f1a foi reco\u00f1ecida como independente por Carlos, pero Anjou, Nantes e Rennes quedaron f\u00f3ra, e Carlos cedeunas a Amauri de Nantes. A inestabilidade da fronteira coa conquista bretoa de Angers levou ao devolver de novo a Nantes e Rennes a Lamberto, reconciliado con Carlos. Pero Lamberto pronto se aliou con Nominoe, invadiu Nantes e Rennes en 850 en axuda de Lamberto, e xuntos lanzaron incursi\u00f3ns en Bessin e o condado de Maine. No ver\u00e1n de 850 Carlos o Calvo foi a Rennes, pero evitou os combates a campo aberto; estableceu gornici\u00f3ns nas cidades de Rennes e Nantes, e nomeou a Amauri como conde de Rennes e Vannes; pero cando abandonou a zona, Lamberto e Nominoe derrotaron \u00e1s gornici\u00f3ns das d\u00faas cidades e recuper\u00e1ronas (15 de agosto de 850). Amauri foi feito prisioneiro, e as fortificaci\u00f3ns foron desmanteladas para evitar o regreso dos francos. Rennes e Vannes foron deixadas por Lamberto que, en 851, acompa\u00f1ou a Nominoe na s\u00faa ofensiva en Neustria; a repentina morte do rei bret\u00f3n en Vend\u00f4me o 7 de marzo de 851 deixou a Lamberto \u00e1 fronte do ex\u00e9rcito bret\u00f3n, xunto a Erispoe, fillo de Nominoe e novo rei, e na batalla de Jengland esmagaron \u00e1s tropas de Carlos o Calvo (22 de agosto de 851) e, antes de fin de ano, por un acordo entre Carlos e Erispoe, se ced\u00eda Nantes e Rennes a Breta\u00f1a. Lamberto perdeu ent\u00f3n a esperanza de dominar a rexi\u00f3n, e intentou establecer un dominio entre Anjou e o baixo Maine, pero morreu no intento en 852. Erispoe ceder\u00eda o condado en data desco\u00f1ecida ao seu xenro Gurwant.\nLista dos condes de Rennes.\nO condado de Rennes integrouse ent\u00f3n no ducado da Breta\u00f1a baixo Pedro Mauclerc, duque consorte desde 1213 at\u00e9 1237."}
{"id": "531560", "revid": "22795", "url": "https://gl.wikipedia.org/wiki?curid=531560", "title": "Conde de Nantes", "text": ""}
{"id": "531561", "revid": "89787", "url": "https://gl.wikipedia.org/wiki?curid=531561", "title": "Jos\u00e9 Segu\u00edn", "text": "Jos\u00e9 Segu\u00edn Santos, nado nos Blancos o 21 de novembro de 1951, \u00e9 un ex-pirag\u00fcista galego. Competiu nos Xogos Ol\u00edmpicos de 1976 en Montreal, nas probas de K2 500m e K2 1000m, logrando dous diplomas ol\u00edmpicos.\nTraxectoria.\nParticipou nos Xogos Ol\u00edmpicos de 1976 en d\u00faas probas diferentes, o K2 500m e o K2 1000m, formando parella nas d\u00faas con Guillermo del Riego. Na primeira delas quedou \u00e1s portas das medallas, ao rematar na cuarta posici\u00f3n a menos dun segundo dos terceiros, os romaneses Larion Serghei e Policarp Mal\u00eehin, mentres que o ouro foi para os pirag\u00fcistas da RDA Joachim Mattern e Bernd Olbricht e a prata para os sovi\u00e9ticos Sergei Nagornyi e Vladimir Romanovskii. Na distancia de 1000 metros sumaron o seu segundo diploma ol\u00edmpico, ao finalizaren en quinta posici\u00f3n, nunha proba que ga\u00f1aron os sovi\u00e9ticos Nagornyi e Romanovskii.\nTrala s\u00faa retirada foi adestrador de pirag\u00fcismo e seleccionador do equipo espa\u00f1ol de canoas, ao que dirixiu nos Xogos Ol\u00edmpicos de 1988 en Se\u00fal."}
{"id": "531562", "revid": "15490", "url": "https://gl.wikipedia.org/wiki?curid=531562", "title": "Otto Paul Wenger", "text": "Otto Paul Wenger, nado en 1919 e finado o 25 de setembro de 1981, foi un numism\u00e1tico e comerciante de moedas su\u00edzo. \nTraxectoria.\nNon foi ata os seus 30 anos, en 1949, cando Wenger se sentiu atra\u00eddo pola numism\u00e1tica, logo da adquisici\u00f3n dun \u00e1s romano nun comercio en Basilea, coa que comezou a s\u00faa colecci\u00f3n. En 1968, a explosi\u00f3n do interese pola prata en Alema\u00f1a e en Su\u00edza motivou unha repentina afecci\u00f3n polo coleccionismo, e Wenger aproveitou a ocasi\u00f3n para vender en 1970 a tenda de sombreiros familiar na que traballaba en Berna, recibida do seu pai, e establecer o seu propio comercio numism\u00e1tico. \nCando o grupo \"Credit Suisse\" abriu un departamento numism\u00e1tico na cidade, situado na Bundesplatz, esta entidade contratouno como numism\u00e1tico encargado e a partir de ent\u00f3n comezou a ser o responsable da redacci\u00f3n dos seus cat\u00e1logos de poxas.\nEn 1954 incorporouse \u00e1 Sociedade Su\u00edza de Numism\u00e1tica, da que foi membro ata a s\u00faa morte, ocupando o cargo de secretario entre 1967 e 1975. Ademais, en 1979 encomend\u00f3uselle a secretar\u00eda do IX Congreso Internacional de Numism\u00e1tica, organizado pola Comisi\u00f3n Internacional de Numism\u00e1tica en Berna.\nO seu co\u00f1ecemento do mundo numism\u00e1tico motivouno a publicar unha boa cantidade de artigos divulgativos en diferentes medios, principalmente non numism\u00e1ticos, as\u00ed como media ducia de monograf\u00edas, entre as que sobresae \"Kleine M\u00fcnzkunde\" (1963). No momento do seu falecemento, Otto Paul Wenger estaba a traballar nun libro sobre as imaxes de plantas nas moedas.\nPublicaci\u00f3ns.\nEstes son os traballos monogr\u00e1ficos m\u00e1is representativas dos publicados por Wenger ao longo da s\u00faa traxectoria:\nPremio Otto Paul Wenger.\nDesde 1982, a Asociaci\u00f3n de Numism\u00e1ticos Profesionais Su\u00edzos outorga o premio Otto Paul Wenger (\"Otto-Paul-Wenger-Preis\") a persoas e instituci\u00f3ns en reco\u00f1ecemento dos seus logros especiais ao servizo dos coleccionistas de moedas."}
{"id": "531563", "revid": "15490", "url": "https://gl.wikipedia.org/wiki?curid=531563", "title": "Premio Otto Paul Wenger", "text": "O premio Otto Paul Wenger (alem\u00e1n: \"Otto-Paul-Wenger-Preis\"), concedido pola Asociaci\u00f3n de Numism\u00e1ticos Profesionais Su\u00edzos, out\u00f3rgase desde 1982, con periodicidade descontinua, a persoas e instituci\u00f3ns en reco\u00f1ecemento dos seus logros especiais ao servizo dos coleccionistas de moedas.\nO premio toma o nome do numism\u00e1tico e comerciante su\u00edzo de moedas Otto Paul Wenger, finado o 25 de setembro de 1981."}
{"id": "531564", "revid": "89787", "url": "https://gl.wikipedia.org/wiki?curid=531564", "title": "Kathleen Kennedy", "text": "Kathleen Kennedy, nada en Berkeley (California) o 5 de xu\u00f1o de 1953, \u00e9 unha produtora de cinema estadounidense e presidenta de Lucasfilm. En 1981, fundou a compa\u00f1\u00eda Amblin Entertainment con Steven Spielberg e Frank Marshall.\nTraxectoria.\nPrimeiros anos.\nKennedy naceu en Berkeley, California, filla de Dione Marie \"Dede\" Dousseau, que unha vez foi actriz de teatro, e de Donald R. Kennedy, xu\u00edz e avogado. Kennedy ten d\u00faas irm\u00e1s; a s\u00faa xemelga Connie \u00e9 produtora executiva da compa\u00f1\u00eda de produci\u00f3n virtual Profile Studios. A s\u00faa outra irm\u00e1 \u00e9 Dana Middleton-Silberstein, presentadora de televisi\u00f3n e directora de comunicaci\u00f3n do ex-gobernador de Washington Gary Locke.\nKennedy graduouse de Shasta Secundaria en Redding, California, en 1971. Continuou os seus estudos na Universidade Estatal de San Diego, onde se especializou en cinema e telecomunicaci\u00f3ns. No seu \u00faltimo ano, Kennedy conseguiu traballo nunha estaci\u00f3n de televisi\u00f3n local de San Diego, KCST, onde asumiu diferentes papeis, inclu\u00edndo operadora de c\u00e1mara, editora de v\u00eddeo, directora de planta e finalmente coordinadora de produci\u00f3n das noticias. Despois do seu emprego en KCST pasou a producir un \"talk show\" local titulado \"You're On\" durante catro anos antes de mudarse aos \u00c1nxeles, onde tivo o seu primeiro traballo de produci\u00f3n de cinema como axudante de John Milius, nese momento produtor executivo de Steven Spielberg no filme de 1979 \"1941\". Kennedy chamou a atenci\u00f3n de Spielberg, que a contratou como secretaria persoal, asumindo cada vez m\u00e1is protagonismo no proceso de realizaci\u00f3n dos filmes.\nCarreira.\nKennedy apareceu por primeira vez acreditada nun filme como produtora asociada en \"Raiders of the Lost Ark\" (1981). Posteriormente asociouse con Spielberg e Frank Marshall para crear Amblin Entertainment, unha reco\u00f1ecida produtora de Hollywood. Marshall acabou convert\u00e9ndose no seu marido e continuou a traballar con el. Con Marshall fundou outra empresa, The Kennedy/Marshall Company que chegou a un acordo con DreamWorks.\nEn 2012 Kennedy apartouse de Kennedy/Marshall deixando o seu marido s\u00f3 \u00e1 fronte e entrou en Lucasfilm, sendo copresidenta con George Lucas. O mesmo ano, a compa\u00f1\u00eda Disney comprou a empresa por 4000 mill\u00f3ns de d\u00f3lares e Kennedy converteuse na presidenta de Lucasfilm coa s\u00faa matriz en Disney. George Lucas continuou como asesor creativo. \nKathleen Kennedy est\u00e1 implicada directa ou indirectamente na produci\u00f3n de m\u00e1is de 120 filmes candidatos aos premios \u00d3scar."}
{"id": "531565", "revid": "47401", "url": "https://gl.wikipedia.org/wiki?curid=531565", "title": "Kathleen Kennedy (produtora)", "text": ""}
{"id": "531566", "revid": "785", "url": "https://gl.wikipedia.org/wiki?curid=531566", "title": "Bispado de Palencia", "text": ""}
{"id": "531567", "revid": "785", "url": "https://gl.wikipedia.org/wiki?curid=531567", "title": "Bispo de Palencia", "text": ""}
{"id": "531568", "revid": "785", "url": "https://gl.wikipedia.org/wiki?curid=531568", "title": "Arcebispado de Burgos", "text": ""}
{"id": "531569", "revid": "23204", "url": "https://gl.wikipedia.org/wiki?curid=531569", "title": "Nominoe", "text": "Nominoe (en franc\u00e9s \"Nomino\u00eb\" ou, \u00e1s veces \"Nomino\u00e9\"; en bret\u00f3n \"Nevenoe\"; en lat\u00edn \"Nomenoius\" ou \"Numenoius\"), nado en 800 e finado o 7 de marzo de 851 en Vend\u00f4me Francia, ou nos seus arredores, foi o primeiro conde de Vannes, nomeado por Ludovico P\u00edo en 826 na Dieta de Ingelheim, e \"missus imperatoris\" (mensaxeiro imperial), inspirado nos \"missi dominici\" do Imperio romano e, en 831, \"ducatus ipsius gentis\", pr\u00edncipe da s\u00faa propia tribo (a dos bret\u00f3ns).\nA mi\u00fado co\u00f1\u00e9cese como o primeiro rei da Breta\u00f1a, citado con este t\u00edtulo por primeira vez polo cronista medieval Rexino de Pr\u00fcm (\"Regino Prumiensis\"). \nFoi soberano da Breta\u00f1a desde 845 at\u00e9 851. Estivo na orixe do nacemento dunha Breta\u00f1a unificada e independente, polo que se considera o \"Pai da Patria bretoa\", e os nacionalistas bret\u00f3ns ch\u00e1mano \"Tad ar Vro\" (\"pai do pa\u00eds\").\nOrixe.\nNon se co\u00f1ecen os devanceiros de Nomino\u00eb, s\u00f3 sabemos que ti\u00f1a unha irm\u00e1 que era nai do rei Salom\u00f3n da Breta\u00f1a, como se mostra nun documento de Erispoe, no que nomea tanto ao seu pai, Nominoe como a Salom\u00f3n, defin\u00edndoos como curm\u00e1na.\nTraxectoria.\nLudovico P\u00edo nomeouno \"missus dominicus\" da Breta\u00f1a (\"Princeps Veneticae stateis\"), en 831, e en 834, segundo a \"Diplomata Ludovigi Pii Imperatoris\", o emperador chamono fiel (\"fideli nostra Nomino\u00eb\") e lle confirmou a doaz\u00f3n do mosteiro de S. Salvador en Redon.\nDespois da morte de Murmanus, en 837, que, segundo o cronista franco Rexino de Pr\u00fcm en 836 fora o respons\u00e1bel da rebeli\u00f3n contra Ludovico P\u00edo. Ent\u00f3n o emperador preparou un ex\u00e9rcito e atacou, sen obter a vitoria. O emperador, Ludovico P\u00edo, na Dieta de Ingelnheim, nomeou a Nominoe duque do seu pobo (\"Ducatus ipsius gentis\").\nDespois da morte de Ludovico P\u00edo, Nominoe reco\u00f1eceu inicialmente a autoridade do rei dos francos occidentais, Carlos o Calvo. \nPero, despois duns anos, negouse a seguir reco\u00f1ec\u00e9ndoo e, de feito, comezou unha guerra de conquista cara ao Condado do Maine. En 845 Nominoe dispersou o ex\u00e9rcito franco de Carlos o Calvo, preto de Redon, na batalla de Ballon, obrigando, segundo R. McKitterick, coa paz de 846, ao rei dos francos occidentais a reco\u00f1ecer a independencia da rexi\u00f3n bretoa."}
{"id": "531570", "revid": "785", "url": "https://gl.wikipedia.org/wiki?curid=531570", "title": "Capit\u00e1n xeneral de Galiza", "text": ""}
{"id": "531573", "revid": "22795", "url": "https://gl.wikipedia.org/wiki?curid=531573", "title": "Duque da Breta\u00f1a", "text": ""}
{"id": "531574", "revid": "98629", "url": "https://gl.wikipedia.org/wiki?curid=531574", "title": "Alan II da Breta\u00f1a", "text": "Alan II da Breta\u00f1a, co\u00f1ecido como \"Barbetorte\" (Barbatorta) e como \"al louarn\" (o raposo, en bret\u00f3n), nado en 910 e finado en Nantes en 952, foi un nobre bret\u00f3n que foi conde de Nantes, de Vannes e de Poher, e duque da Breta\u00f1a.\nOrixe.\nAlan era fillo de Mathuedoi de Poher e de Havoise, ou Hawise, de Vannes.\nTraxectoria.\nRefuxiado co seu pai, conde de Poher, na corte do rei de Inglaterra Eduardo o Vello, desembarcou no continente, a instancias do abade Xo\u00e1n de Land\u00e9vennec, que dirix\u00eda unha colonia bretoa en Montreuil. Coa axuda do rei ingl\u00e9s Athelstan, en Dol, no campo de P\u00e9ran, nas proximidades de Saint-Brieuc, no ano 936, reconquistou aos viquingos o estuario do r\u00edo Loira e a maior\u00eda das cidades bretoas en 937 (Batalla de Kerlouan) e logrou facerse nomear \"Brittonum dux\" en 938. A liberaci\u00f3n culmina o 1 de agosto de 939, coa vitoria na batalla de Trans sobre os normandos. Ese d\u00eda converter\u00edase posteriormente na festa nacional bretoa.\nTivo que reninciar ao Cotent\u00edn, Avranchin e Mayenne, pero Lu\u00eds IV de Francia reco\u00f1ece, como contrapartida, que \nEstableceu alianzas co carolinxio Lu\u00eds IV de Francia, ao que conocera durante o seu exilio en Inglaterra, e co conde de Chartres Teobaldo I de Blois.\nEst\u00e1 enterrado na bas\u00edlica da Nosa Se\u00f1ora de Nantes, cidade que elixira como capital do seu ducado.\nFamilia.\nAlan II da Breta\u00f1a contraeu matrimonio, antes de 949, con Gueberga de Blois, irm\u00e1 de Teobaldo I, e despois, con outra irm\u00e1, Roscilla de Blois. Da uni\u00f3n con Guegberga naceu, contra 950:\nDunha relaci\u00f3n cunha dama nobre de nome Xudite tivo outros dos fillos ilex\u00edtimos:\nOs tres fillos chegaron a ser duques da Breta\u00f1a."}
{"id": "531575", "revid": "22795", "url": "https://gl.wikipedia.org/wiki?curid=531575", "title": "Alan II Barbatorta", "text": ""}
{"id": "531577", "revid": "17467", "url": "https://gl.wikipedia.org/wiki?curid=531577", "title": "CB Mar\u00edn Peixegalego", "text": ""}
{"id": "531578", "revid": "5132", "url": "https://gl.wikipedia.org/wiki?curid=531578", "title": "CI Rosal\u00eda de Castro", "text": ""}
{"id": "531579", "revid": "5132", "url": "https://gl.wikipedia.org/wiki?curid=531579", "title": "CB Estudiantes Lugo", "text": ""}
{"id": "531580", "revid": "15490", "url": "https://gl.wikipedia.org/wiki?curid=531580", "title": "Conde de Chartres", "text": ""}
{"id": "531584", "revid": "323", "url": "https://gl.wikipedia.org/wiki?curid=531584", "title": "Coligny, Ain", "text": ""}
{"id": "531588", "revid": "59564", "url": "https://gl.wikipedia.org/wiki?curid=531588", "title": "Neus Canyelles", "text": "Neus Canyelles, nada en Palma de Mallorca en 1966, \u00e9 unha escritora mallorquina en lingua catal\u00e1. \nEn agosto de 2021, N\u00f3s Diario publicou o relato curto \"Vida\" (\"Un ver\u00e1n en Galeusca:\" proxecto impulsado entre VilaWeb, Berria, N\u00f3s Diario e Belfastmedia).\nTraxectoria.\nCanyelles \u00e9 licenciada en Filolox\u00eda Hisp\u00e1nica e estudou a carreira de piano.\nEn \"Les millors vacances de la meva vida\" (2019) conta a s\u00faa experiencia nunha unidade se psiquiatr\u00eda dun hospital. En \"Autobiografia autoritzada\" (2021) narra episodios da s\u00faau infancia na Serra de Tramuntana coa s\u00faa familia ou an\u00e9cdotas sobre as s\u00faas amizades nun colexio de monxas.\nUn dos seus relatos foi inclu\u00eddo na escolma \"Veus de la nova narrativa catalana\", de Lolita Bosch, publicada tam\u00e9n en castel\u00e1n. Escribe artigos e reportaxes no xornal \"\u00daltima Hora\" de Palma."}
{"id": "531589", "revid": "5132", "url": "https://gl.wikipedia.org/wiki?curid=531589", "title": "Emir Sulejmanovic", "text": ""}
{"id": "531590", "revid": "5132", "url": "https://gl.wikipedia.org/wiki?curid=531590", "title": "Club Estudiantes de Lugo", "text": ""}
{"id": "531597", "revid": "88215", "url": "https://gl.wikipedia.org/wiki?curid=531597", "title": "Sergei Chukhrai", "text": "Sergei Alekseevich Chukhrai (en ) nado o 31 de maio de 1955 en Belogorsk, \u00d3blast de Amur, \u00e9 un ex-pirag\u00fcista sovi\u00e9tico, que compet\u00eda na modalidade de augas tranquilas. Competiu en dous Xogos Ol\u00edmpicos, nos que ga\u00f1ou tres medallas de ouro: unha en Montreal 1976 (no K-4 1000 m) e d\u00faas en Moscova 1980 (en K-2 500 m e K-2 1000 m).\nGa\u00f1ou ademais nove medallas no Campionato do Mundo de Pirag\u00fcismo: tres ouros, tres pratas e tres bronces.\nTraxectoria.\nEn 1974 entrou na selecci\u00f3n nacional da Uni\u00f3n Sovi\u00e9tica e ese mesmo ano proclamouse subcampi\u00f3n do mundo no Campionato Mundial celebrado en Cidade de M\u00e9xico, onde quedou segundo no K1 4x500 m de remudas, por detr\u00e1s do equipo roman\u00e9s.\nDous anos despois competiu nos Xogos Ol\u00edmpicos de 1976 en Montreal, nos que participou no K4 1000 m, xunto a Aleksandr Degtiarev, Iurii Filatov e Vladimir Morozov. Foron segundos na primeira serie e primeiros na semifinal. Xa na final, lograron a medalla de ouro ao superar por menos de tres d\u00e9cimas \u00e1 embarcaci\u00f3n espa\u00f1ola formada por Jos\u00e9 Mar\u00eda Esteban Celorrio, Jos\u00e9 Ram\u00f3n L\u00f3pez D\u00edaz, Herminio Men\u00e9ndez e o lucense Luis Gregorio Ramos Mision\u00e9.\nEn 1978 logrou o seu primeiro t\u00edtulo mundial, no campionato celebrado en Belgrado. Foi no K2 1000 m, formando parella con Uladzimir Tajnika\u016d. Ao ano seguinte logrou un novo ouro mundial en Duisburgo, xunto a Vladimir Parfenovich no K2 500 m.\nEn 1980 en Moscova disputou os seus segundos Xogos Ol\u00edmpicos, participando esta vez en d\u00faas probas, K2 500 e K2 1000, formando parella nas d\u00faas con Parfenovich e logrando o ouro nas d\u00faas. En 1982 sumou o seu terceiro ouro mundial, no K4 10000 m, e en total acumulou nove medallas nos Campionatos do Mundo.\nTrala s\u00faa retirada foi adestrador da selecci\u00f3n sovi\u00e9tica e acudiu aos Xogos Ol\u00edmpicos de 1988 e 1992."}
{"id": "531600", "revid": "5863", "url": "https://gl.wikipedia.org/wiki?curid=531600", "title": "Susana Garabatos", "text": "Susana Garabatos Rodr\u00edguez, nada en Vigo o 8 de marzo de 1979, \u00e9 unha ex-nadadora galega. Competiu nos Xogos Ol\u00edmpicos de 1996 en Atlanta.\nTraxectoria.\nComezou a nadar no seu colexio, o Rosal\u00eda de Castro, ata que se fixou nela o adestrador do Real Club N\u00e1utico de Vigo. Como membro deste club, no que nadaron tam\u00e9n os seus tres irm\u00e1ns, proclamouse en 1991 subcampioa de Espa\u00f1a j\u00fanior nos 100 metros libres e ao ano seguinte ga\u00f1ou un ouro no Meeting de Luxemburgo, na s\u00faa primeira participaci\u00f3n internacional coa selecci\u00f3n espa\u00f1ola. En 1993 marchou a M\u00e1laga, cunha bolsa para se preparar nun centro de alto rendemento. En 1995 quedou quinta no Campionato de Europa, na proba de remudas 4x100 metros libres.\nEn 1996, con 17 anos, converteuse na primeira nadadora galega feminina en participar nuns Xogos Ol\u00edmpicos. F\u00edxoo na proba de remudas 4x100 estilo libre, xunto a Blanca Cer\u00f3n, F\u00e1tima Madrid e Claudia Franco, e rematou na 14\u00aa posici\u00f3n. Tralos Xogos tivo uns anos de menos rendemento, a\u00ednda que volveu competir internacionalmente, e en 2004 deixou a competici\u00f3n."}
{"id": "531602", "revid": "98629", "url": "https://gl.wikipedia.org/wiki?curid=531602", "title": "The Last Letter from Your Lover", "text": "The Last Letter from Your Lover \u00e9 un filme brit\u00e1nico de 2021 dirixido por Augustine Frizzell e escrito por Nick Payne e Esta Spalding. Bas\u00e9ase na novela hom\u00f3nima de Jojo Moyes. Est\u00e1 protagonizado por Felicity Jones, Callum Turner, Joe Alwyn, Nabhaan Rizwan e Shailene Woodley.\n\"The Last Letter from Your Lover\" estreouse en Netflix nalg\u00fans territorios o 23 de xullo de 2021, no Reino Unido o 6 de agosto de 2021 a trav\u00e9s de StudioCanal, e en Escandinavia o 30 de xullo de 2021 por SVENSK."}
{"id": "531603", "revid": "23204", "url": "https://gl.wikipedia.org/wiki?curid=531603", "title": "Pray Away", "text": "Pray Away \u00e9 un filme documental estadounidense de 2021 producido e dirixido por Kristine Stolakis. Conta a historia de superviventes de terapias de reorientaci\u00f3n sexual, e dos seus antigos l\u00edderes. Jason Blum e Ryan Murphy foron os produtores executivos.\nEstreouse internacionalmente no Festival de Cinema de Tribeca o 16 de xu\u00f1o de 2021. Estreouse en li\u00f1a o 3 de agosto de 2021 a trav\u00e9s de Netflix."}
{"id": "531605", "revid": "23204", "url": "https://gl.wikipedia.org/wiki?curid=531605", "title": "Rurouni Kenshin (filme)", "text": " \u00e9 un filme xapon\u00e9s de 2012 dirixido por Keishi \u014ctomo. \u00c9 un drama de acci\u00f3n aventuras baseado no manga hom\u00f3nimo escrito e ilustrado por Nobuhiro Watsuki. Est\u00e1 protagonizado por Takeru Satoh e Emi Takei."}
{"id": "531608", "revid": "323", "url": "https://gl.wikipedia.org/wiki?curid=531608", "title": "Arandas, Ain", "text": ""}
{"id": "531611", "revid": "88215", "url": "https://gl.wikipedia.org/wiki?curid=531611", "title": "Susana Garabatos Rodr\u00edguez", "text": ""}
{"id": "531619", "revid": "23204", "url": "https://gl.wikipedia.org/wiki?curid=531619", "title": "Teresa Rabal", "text": "Mar\u00eda Teresa Rabal Balaguer, nada en Barcelona o 5 de novembro de 1952, \u00e9 unha actriz, cantante e presentadora de televisi\u00f3n espa\u00f1ola. Vendeu sete mill\u00f3ns de copias dos seus discos infant\u00eds.\nTraxectoria.\nTeresa Rabal \u00e9 filla dos actores Francisco Rabal e Asunci\u00f3n Balaguer e dende os seus primeiros anos viuse rodeada dun ambiente art\u00edstico que lle permitiu debutar no cinema con tan s\u00f3 nove anos da man de Luis Bu\u00f1uel no filme \"Viridiana\" (1961).\nEn 1967 incorporouse \u00e1 compa\u00f1\u00eda de teatro de Carlos Larra\u00f1aga e Mar\u00eda Luisa Merlo, e debutou no escenario coa obra \"Vidas privadas\" (1970), de No\u00ebl Coward, \u00e1 que seguiron en anos sucesivos \"Strato Jet 991\", dirixida por Fernando Fern\u00e1n G\u00f3mez, \"Ninette y un se\u00f1or de Murcia\", de Miguel Mihura, \"La Celestina\", de Fernando de Rojas ou \"La Malcasada\" de Lope de Vega.\nA principios a d\u00e9cada de 1970 iniciou unha discreta carreira cinematogr\u00e1fica, que a levou a intervir nunha quincena de t\u00edtulos entre 1969 e 1976, entre os que figuran \"La leyenda del alcalde de Zalamea\" (Mario Camus, 1972), \"Un casto var\u00f3n espa\u00f1ol\" (Jaime de Armi\u00f1\u00e1n, 1973) ou \"Ambiciosa\" (Pedro Lazaga, 1975). Tras casar en 1977 aparouse da gran pantalla, \u00e1 que s\u00f3 volveu en tres ocasi\u00f3ns: \"Esperando a pap\u00e1\" (Vicente Escriv\u00e1, 1980), o filme infantil \"Loca por el circo\" (Luis Mar\u00eda Delgado, 1982) e \"Muerte s\u00fabita\" (Pablo Guerrero, 2002). Non obstante, a s\u00faa carreira como actriz continuou na televisi\u00f3n, e na \u00e9poca dourada dos dram\u00e1ticos de TVE interpretou numerosos papeis en espazos como \"Estudio 1\" e \"Novela\". Tam\u00e9n realizou algunha incursi\u00f3n teatral, como a obra \"Las orejas del lobo\" (1980), de Santiago Moncada.\nEn 1980 publicou o seu primeiro disco destinado ao p\u00fablico infantil e nos anos seguintes volcou a s\u00faa carreira profesional cara \u00e1 infancia, estreando vinte e catro discos que fixeron famosas canci\u00f3ns como \"Veo Veo\" ou \"Me pongo de pie\", compostas polo seu marido. Ese mesmo ano iniciou unha xira circese con \"El Circo de Teresa Rabal\", co que se mantivo durante m\u00e1is dunha d\u00e9cada.\nEn 1990, trala chegada das televisi\u00f3ns privadas, foi contratada por Antena 3 para substitu\u00edr a Rita Irasema no programa infantil \"La Guarder\u00eda\", en que permanece ata 1993. Ese ano pasou a Telecinco, onde presentou durante unha temporada \"La casa de la guasa\", xunto a Kike Supermix.\nEn 1995 creou os Premios Veo Veo, que pretend\u00edan fomentar as actividades culturais na infancia e dende ese ano ata 2010 celebr\u00e1ronse os festivais nacional, rexional e internacional Veo Veo, ademais de estar \u00e1 fronte da Fundaci\u00f3n Teresa Rabal, de axuda \u00e1 infancia.\nEn decembro de 2009 decidiu p\u00f3r en marcha de novo o circo, comezando en Murcia unha xira con \"El Nuevo Circo de Teresa Rabal\" con grande \u00e9xito durante varios anos.\nVida persoal.\nContraeu matrimonio o 1 de maio de 1977 co folclorista, produtor e autor Eduardo Rodrigo, falecido en 2017. \u00c9 t\u00eda do actor Liberto Rabal."}
{"id": "531621", "revid": "23204", "url": "https://gl.wikipedia.org/wiki?curid=531621", "title": "Rhampholeon chapmanorum", "text": "Rhampholeon chapmanorum \u00e9 unha especie de camale\u00f3n pigmeo terrestre da familia dos camale\u00f3nidos, end\u00e9mica dos montes Natundu, en Malaui. Foi descrita por Tilbury en 1992 na selva tropical estacional da Reserva Forestal de Matandwe."}
{"id": "531634", "revid": "6574155", "url": "https://gl.wikipedia.org/wiki?curid=531634", "title": "Gran Salto Adiante", "text": "O gran salto adiante (en chin\u00e9s simplificado:\u5927\u8dc3\u8fdb, en chin\u00e9s tradicional:\u5927\u8e8d\u9032, en pinyin: D\u00e0 yu\u00e8 j\u00ecn) foi unha campa\u00f1a de medidas econ\u00f3micas, sociais e pol\u00edticas implantadas na Rep\u00fablica Popular da China entre 1958 e 1961, durante a presidencia de Mao Tse Tung, co obxectivo de transformar a tradicional econom\u00eda chinesa a trav\u00e9s dunha r\u00e1pida industrializaci\u00f3n e colectivizaci\u00f3n. O gran salto adiante foi xunto co movemento da Comuna Popular.\nOs principais cambios do r\u00e9xime rural inclu\u00edron a creaci\u00f3n das comunas populares, a prohibici\u00f3n da agricultura privada, o impulso dos proxectos intensivos en man de obra e a pol\u00edtica chamada \"cami\u00f1ando con d\u00faas pernas\", que combinaba a pequenas e medianas iniciativas industriais cos grandes emprendementos, afast\u00e1ndose as\u00ed do modelo sovi\u00e9tico.\nO punto de vista predominante en occidente (Jasper Becker, Roderick MacFarquhar, Ansley Coale, John Aird, Judith Banister) e no Partido Comunista da China a partir da toma do poder por Deng Xiaoping, sost\u00e9n que o gran salto adiante constitu\u00edu un fracaso, causado en gran medida por erros pol\u00edticos liderados por Mao Tse Tung, que causou a morte por inanici\u00f3n de gran cantidade de campesi\u00f1os, estimada entre 15 e 55 mill\u00f3ns (gran fame chinesa). Unha conferencia importante sobre os erros de pol\u00edtica foi a \u00abConferencia dos 7000 cadros\u00bb a principios de 1962. Ademais, decenas de presas constru\u00eddas en Zhumadan, Henan, durante o gran salto adiante, colapsaron en 1975 baixo a influencia do tif\u00f3n Nina e resultaron nunha das maiores cat\u00e1strofes provocadas polo ser humano na historia, cun n\u00famero estimado de mortes entre decenas de miles e 240 mil.\nOutros estudos (Felix Greene, Han Dongping, Joseph Ball) cuestionaron o punto de vista predominante, sostendo que os seus datos non son fiables e te\u00f1en un nesgo ideol\u00f3xico, ben porque os seus autores mante\u00f1en posturas anticomunistas ben porque responden aos intereses da nova orientaci\u00f3n pol\u00edtica do Partido Comunista da China adoptada dende 1980.\nContexto hist\u00f3rico.\nTrala conquista do poder en 1949, a participaci\u00f3n na guerra de Corea e o \u00e9xito do 1\u00ba Plano Quinquenal (1953-1957), o l\u00edder chin\u00e9s Mao Tse Tung lanzou o Gran Salto Adiante (1958-1962), un programa de fondas reformas que ti\u00f1an como obxectivo acelerar a marcha para o comunismo.\nO cronograma orixinal de 1953, que prev\u00eda completar a \"industrializaci\u00f3n\" en \"dez a quince anos\", foi acurtado tres anos. Mao imaxinaba que poder\u00eda satisfacer a s\u00faa ambici\u00f3n nun \"big bang\", declarando que \" a nosa naci\u00f3n \u00e9 como un \u00e1tomo\". Chamou o proceso o Gran Salto Adiante e lanzouno en maio de 1958.\nPlano agrario.\nMao Tse Tung conclu\u00edu que os sectores da industria e da agricultura deber\u00edan modernizarse e desenvolverse. Con ese obxectivo, a China foi dividida nunha serie de comunas, propiedades que acoll\u00edan preto de 5000 familias, concentradas no cumprimento das metas. Aos moradores d\u00e1banlles ferramentas e en troques esix\u00edase o cumprimento de metas. O obxectivo era que a China superase o desenvolvemento do Reino Unido neses tres anos.\nCentenas de millares de persoas desloc\u00e1ronse de onde a produci\u00f3n era alta para onde baixa, como un medio de dar pulo \u00e1 produci\u00f3n. Tam\u00e9n foron deslocalizadas da agricultura \u00e1 industria. Houbo unha campa\u00f1a para recoller ferramentas e transformalas en aceiro. \nOs campos \"sputniks\".\nA fin de estimular o \u00e9xito do plano, Mao pasou a facer propaganda de \u00e1reas que tiveron produci\u00f3ns astron\u00f3mica. As colleitas estratosf\u00e9ricas e as \u00e1reas modelo cham\u00e1ronse \"sputniks\", refletindo a obsexi\u00f3n de Mao co sat\u00e9lite ruso. O 12 de xu\u00f1o, o Diario do Pobo informou que en Henan, a principal provincia-modelo de Mao, unha \"cooperativa \"sputnik\"\" producira 1,8 toneladas de trigo nun \"mu\" (un sexto de acre), m\u00e1is de dez veces os n\u00fameros reais. Noticias sobre colleitas inmensas ench\u00edan a prensa e os \"campos \"sputniks\"\" proliferaron. \nEn setembro, o Diario do Pobo informou de que \"o maior \"sputnik\" de arroz\" producira m\u00e1is de setenta toneladas en menos dun quinto de acre, o que era centenas de veces m\u00e1is do que os n\u00fameros reais. Ese campo \"sputnik\" forxouno un ambicioso xefe novo dun condado en Guangxi. No final do ano, o seu condado relatou unha produci\u00f3n de grans que era m\u00e1is de tres veces a cantidade verdadeira.\nA represi\u00f3n.\nNo entanto, na medida que o pobo non conseguiu cumprir as metas dos campos \"sputniks\", Mao iniciou unha campa\u00f1a de forte represi\u00f3n, acusando os campesi\u00f1os de boicot e corrupci\u00f3n. Calquera que fose capturado almacenando grans era fusilado. Os campesi\u00f1os atrapados coa menor cont\u00eda imaxinable eran encarcerados. As fogueiras foron prohibidas, igual que os funerais por considerarse un mal gasto.\nMao acusou varias veces os cadros campesi\u00f1os das aldeas de agochar grans. O 27 de febreiro de 1959, dixo ao alto grao: \"Todos os equipos de produci\u00f3n agochan alimentos para dividir entre eles. Agochan ata en adegas fondas e secretas e colocan gardas e sentinelas\". O d\u00eda seguinte, afirmou de novo que os campesi\u00f1os estaban \"comendo follas de cenoura durante o d\u00eda, e arroz \u00e1 noite\". Con iso quer\u00eda dicir que finx\u00edan non teren a comida axeitada mais en realidade ti\u00f1an alimentos bos que consum\u00edan en segredo.\nPlano industrial.\nAl\u00e9n da reforma agraria forzada, o Gran Salto Adiante tam\u00e9n tivo un programa de industrializaci\u00f3n forzada. Mao estableceu a meta para 1958 de 10,7 mill\u00f3ns de toneladas, m\u00e1is do que o duplo da produci\u00f3n de aceiro do ano anterior, que fora de 5,3 mill\u00f3ns de toneladas.\nCon este fin, obrigou a poboaci\u00f3n xeral a constru\u00edr \"fornos de xard\u00edn\". Para alimentar eses fornos, a poboaci\u00f3n foi coaccionada para que doase practicamente todas as pezas de metal que posu\u00eda, mesmo aquelas empregadas en obxectos produtivos e ata esenciais. Ferramentas agr\u00edcolas e ata carros foron derretidos, as\u00ed como utensilios de coci\u00f1a, asas de ferro das portas e grampos de cabelo femininos. O eslogan do r\u00e9xime era: \"Entregar un pico \u00e9 destru\u00edr un imperialista e agochar un cravo \u00e9 agochar un contrarrevolucionario\". No final do ano, a pesar de que a colleita de 1958 fose levemente maior que a do ano anterior, non houbo aumento na cantidade recollida.\nComunas populares.\nCo fracaso inicial do Gran Salto, Mao decidiu mudar a orientaci\u00f3n e as\u00ed xurdiron as chamadas \"comunas populares\". O obxectivo era tornar m\u00e1is eficiente o traballo forzado. El mesmo dixo que, ao concentrar os campesi\u00f1os nun n\u00famero menor de unidades \u2014pouco mais de 26 mil en todo o pa\u00eds\u2014, era \"m\u00e1is f\u00e1cil controlar\".\nA primeira comuna, a Chayashan Sputnik, foi montada en Henan, a provincia-modelo. O seu estatuto, que Mao editou e clasificou como \"un gran tesouro\", establec\u00eda que todos os aspectos da vida dos seus membros deber\u00edan ser controlados pola comuna. Todas as familias ti\u00f1an que \"entregar totalmente os seus lotes privados [...] as s\u00faas casas, animais e \u00e1rbores\". Deber\u00edan durmir en cuartos, \"de acordo cos principios de beneficiar a producir e o control\"; e o estatuto estipulaba que as s\u00faas casas deber\u00edan ser \"desmanteladas [...] se a comuna precisar de tixolas, tellas ou madeira\". A vida de todos os campesi\u00f1os deber\u00eda xirar arredor do \"traballo\". Todos os membros deber\u00edan ser tratados como se estivesen no ex\u00e9rcito, cun sistema de tres niveis de reximentaci\u00f3n: comuna, brigada e equipo de produci\u00f3n. As comunas eran, de feito, campos para traballadores escravos. A poboaci\u00f3n dunha localidade da provincia de Gansu chamaba estas zonas \"campos da morte\".\nResultados.\nA marca principal do Gran Salto Adiante foi a fame en masa. Estimaci\u00f3ns describen que 45 mill\u00f3ns de chineses morreron de fame. Xa en 1960, a taxa de mortalidade pasou de 15% ao 68%, e a taxa de natalidade diminu\u00edu. 2,5 mill\u00f3ns morreron polo goberno durante a represi\u00f3n.\nO fracaso cuestionou a autoridade de Mao. Como reacci\u00f3n xurdiu a Revoluci\u00f3n Cultural."}
{"id": "531648", "revid": "23204", "url": "https://gl.wikipedia.org/wiki?curid=531648", "title": "Chamaeleonidae", "text": ""}
{"id": "531649", "revid": "89787", "url": "https://gl.wikipedia.org/wiki?curid=531649", "title": "Pedro Cuesta", "text": "Pedro Cuesta Garc\u00eda, nado en Ribadeo o 23 de marzo de 1945 \u00e9 un ex-pirag\u00fcista galego. Disputou os Xogos Ol\u00edmpicos de 1968 en Cidade de M\u00e9xico.\nTraxectoria.\nNacido en Ribadeo comezou a practicar pirag\u00fcismo en Lugo, no Club Fluvial. Foi varias veces campi\u00f3n de Espa\u00f1a en K2, ga\u00f1ou o Descenso Internacional do Sella en 1967, xunto ao madrile\u00f1o Jos\u00e9 Perurena, e varias veces o Descenso Internacional do Mi\u00f1o.\nParticipou nos Xogos Ol\u00edmpicos de 1968 en Cidade de M\u00e9xico, na proba de K4 1000 metros, formando equipo co lucense \u00c1ngel Villar \"Chilares\", o sevillano Gerardo L\u00f3pez e Perurena, pero non conseguiron meterse nas semifinais.\nTrala s\u00faa retirada da competici\u00f3n, foi adestrador, presidente do Club N\u00e1utico Adunado, presidente da Escola de Pirag\u00fcismo de Lugo e construtor de piraguas."}
{"id": "531652", "revid": "47401", "url": "https://gl.wikipedia.org/wiki?curid=531652", "title": "Gran salto adiante", "text": ""}
{"id": "531653", "revid": "98629", "url": "https://gl.wikipedia.org/wiki?curid=531653", "title": "Os patos tam\u00e9n se namoran", "text": "Os patos tam\u00e9n se namoran (en ) \u00e9 un filme estadounidense de 1966 dirixido, coproducido e escrito por George Axelrod e protagonizado por Roddy McDowall e Tuesday Weld. Bas\u00e9ase no libro hom\u00f3nimo de Al Hine publicado en 1961.\nEstreouse en galego o 27 de maio de 1992 na TVG."}
{"id": "531655", "revid": "23204", "url": "https://gl.wikipedia.org/wiki?curid=531655", "title": "Lord Love a Duck", "text": ""}
{"id": "531656", "revid": "25871", "url": "https://gl.wikipedia.org/wiki?curid=531656", "title": "Pequeno pa\u00eds", "text": "Pequeno pa\u00eds (en ) \u00e9 un filme franco-belga de 2020 escrito e dirixido por \u00c9ric Barbier. \u00c9 unha adaptaci\u00f3n da novela hom\u00f3nima de Ga\u00ebl Faye.\nEstreouse subtitulado en galego o 28 de maio de 2021 en NUMAX, co apoio da Secretar\u00eda Xeral de Pol\u00edtica Ling\u00fc\u00edstica e A Contracorriente. Foi traducido por Samuel Solleiro."}
{"id": "531658", "revid": "23204", "url": "https://gl.wikipedia.org/wiki?curid=531658", "title": "Petit Pays (filme)", "text": ""}
{"id": "531659", "revid": "98629", "url": "https://gl.wikipedia.org/wiki?curid=531659", "title": "Chuka (filme)", "text": "Chuka \u00e9 un filme estadounidense de 1967 dirixido por Gordon Douglas. Est\u00e1 protagonizado por Rod Taylor, quen tam\u00e9n \u00e9 produtor e colaborou no gui\u00f3n. Bas\u00e9ase na novela de Richard Jessup, quen tam\u00e9n escribiu o gui\u00f3n."}
{"id": "531660", "revid": "88215", "url": "https://gl.wikipedia.org/wiki?curid=531660", "title": "Chilares", "text": "\u00c1ngel Villar Varela, m\u00e1is co\u00f1ecido como Chilares, nado o 16 de setembro de 1946, \u00e9 un pirag\u00fcista galego. Participou nos Xogos Ol\u00edmpicos de 1968 na Cidade de M\u00e9xico.\nTraxectoria.\nComezou a practicar pirag\u00fcismo de neno, ao probar unha piragua de madeira feita por un carpinteiro da Tiner\u00eda, amigo de seu av\u00f3. Pouco despois entrou no Club Fluvial de Lugo. Foi campi\u00f3n de Galicia e campi\u00f3n de Espa\u00f1a e en 1967 ga\u00f1ou tanto o Descenso Internacional do Mi\u00f1o como a primeira edici\u00f3n do Descenso do Eume, facendo parella en ambos casos con Manuel P\u00e9rez.\nAo ano seguinte, con 22 anos, participou nos Xogos Ol\u00edmpicos de 1968 en Cidade de M\u00e9xico. F\u00edxoo na proba de K4 1000 metros, formando equipo co ribadense Pedro Cuesta, o sevillano Gerardo L\u00f3pez e o madrile\u00f1o Jos\u00e9 Perurena, pero non conseguiron meterse nas semifinais.\nTralos Xogos continuou ga\u00f1ando diferentes probas como o Descenso Internacional do Mi\u00f1o, que ga\u00f1ou por segunda vez en 1971, xunto a Pedro Cuesta, ou o Descenso Internacional do Sella, no que logrou a vitoria en 1985 xunto a Ramos Mision\u00e9. En 1992 ga\u00f1ou a 25\u00aa edici\u00f3n do Descenso do Eume, un cuarto de s\u00e9culo despois de ga\u00f1ar a edici\u00f3n inaugural, e no 2017 disputou tam\u00e9n a 50\u00aa edici\u00f3n, xunto a Tito Valledor. En 2019 proclamouse en Sevilla campi\u00f3n de Espa\u00f1a de veteranos."}
{"id": "531661", "revid": "88215", "url": "https://gl.wikipedia.org/wiki?curid=531661", "title": "\u00c1ngel Villar", "text": ""}
{"id": "531662", "revid": "88215", "url": "https://gl.wikipedia.org/wiki?curid=531662", "title": "\u00c1ngel Villar Varela", "text": ""}
{"id": "531664", "revid": "23204", "url": "https://gl.wikipedia.org/wiki?curid=531664", "title": "Kunpengopterus", "text": "Kunpengopterus \u00e9 un x\u00e9nero de pterosauro do Xur\u00e1sico descuberto na Formaci\u00f3n Tiaojishan do nordeste da China. O x\u00e9nero conta con d\u00faas especies, a especie tipo K. sinensis, e K. antipollicatus.\n\"Kunpengopterus\" \u00e9 co\u00f1ecido a partir do holotipo IVPP V16047, un esqueleto case completo cun cranio e mand\u00edbula inferior recuperados de rochas da formaci\u00f3n Tiaojishan ou os Lechos Daohugou en Linglongta, condado de Jianchang, no oeste de Liaoning. A idade destas capas \u00e9 debatida. Este f\u00f3sil comprimido \u00e9 dun individuo adulto. Ademais dos \u00f3sos, algunhas partes brandas foron tam\u00e9n preservadas e os restos dun posible peixe regurxitado."}
{"id": "531665", "revid": "88215", "url": "https://gl.wikipedia.org/wiki?curid=531665", "title": "Rigoberto Ur\u00e1n", "text": "Rigoberto Ur\u00e1n Ur\u00e1n, nado en Urrao o 26 de xaneiro de 1987, \u00e9 un ciclista colombiano, membro do equipo estadounidense EF Education-NIPPO de categor\u00eda UCI WorldTeam. Antes diso, competiu por equipos como o Caisse d'Epargne, o Sky e o Omega Pharma-Quick Step. Os seus logros m\u00e1is salientables como deportista foron a medalla de prata nos Xogos Ol\u00edmpicos de 2012 en Londres na proba de ciclismo en ruta, e a segunda posici\u00f3n no Giro de Italia 2013 e 2014, ao igual que no Tour de Francia 2017.\nSalienta principalmente como escalador, mais tam\u00e9n mellorou nas probas de contra o reloxo, acadando o cuarto posto na contra o reloxo do Tour de Romand\u00eda 2014. Foi segundo na contra o reloxo de Borja da Vuelta a Espa\u00f1a 2014 por detr\u00e1s do tres veces campi\u00f3n mundial da especialidade, o alem\u00e1n Tony Martin. A s\u00faa actuaci\u00f3n m\u00e1is importante neste tipo de probas, foi a contra o reloxo de Barolo no Giro de Italia 2014, onde se puxo a maglia rosa de l\u00edder."}
{"id": "531666", "revid": "23204", "url": "https://gl.wikipedia.org/wiki?curid=531666", "title": "Rigoberto Ur\u00e1n Ur\u00e1n", "text": ""}
{"id": "531667", "revid": "98629", "url": "https://gl.wikipedia.org/wiki?curid=531667", "title": "Leopoldo Centeno", "text": "Leopoldo Centeno Moyer, nado en Lugo o 27 de abril de 1967, \u00e9 un ex-deportista galego, especialista en p\u00e9ntatlon moderno. Competiu en dous Xogos Ol\u00edmpicos (Se\u00fal 1988 e Barcelona 1992).\n\u00c9 fillo do tam\u00e9n deportista Leopoldo Centeno, irm\u00e1n xemelgo de Jes\u00fas Centeno, tam\u00e9n pentatleta ol\u00edmpico, e irm\u00e1n m\u00e1is vello de Rafael Centeno, pentatleta e coci\u00f1eiro.\nTraxectoria.\nSeu pai Leopoldo practicara varios deportes, entre eles o baloncesto, chegando a militar no Breog\u00e1n, a h\u00edpica ou o p\u00e9ntatlon moderno. Leopoldo fillo comezou na h\u00edpica, pasando logo ao p\u00e9ntatlon, deporte que comezou a practicar en Toledo e no que empezou a destacar xunto ao seu irm\u00e1n xemelgo Jes\u00fas e ao irma\u0144 menor, Rafael.\nEn 1985 entrou con Jes\u00fas na Residencia Blume de Barcelona e en 1988 disputou os seus primeiros Xogos Ol\u00edmpicos en Se\u00fal, participando tanto na proba individual como na de equipos, nesta \u00faltima xunto aos irm\u00e1ns Eduardo e Jorge Quesada, e con Jes\u00fas como suplente. Na competici\u00f3n individual acabou na 38\u00aa posici\u00f3n, mentres que na de equipos acabou inicialmente noveno, pero despois o equipo espa\u00f1ol foi descualificado polo positivo por dopaxe de Jorge Quesada.\nNos Xogos Ol\u00edmpicos de 1992 participou formando equipo co seu irm\u00e1n xemelgo e con Carles Ler\u00edn, acabando na 12\u00aa posici\u00f3n. Na proba individual foi 37\u00ba, un resultado decepcionante, pois nese momento era o sexto no r\u00e1nking mundial."}
{"id": "531672", "revid": "89787", "url": "https://gl.wikipedia.org/wiki?curid=531672", "title": "Carlos Oquendo", "text": "Carlos Mario Oquendo Zabala, nado en Medell\u00edn o 16 de novembro de 1987, \u00e9 un ciclista colombiano, piloto de BMX da Liga De Antioquia. Obtivo a medalla de bronce nos Xogos Ol\u00edmpicos de 2012 en BMX. Reco\u00f1ecido coa Orde de Boyac\u00e1."}
{"id": "531675", "revid": "23204", "url": "https://gl.wikipedia.org/wiki?curid=531675", "title": "Carlos Mario Oquendo Zabala", "text": ""}
{"id": "531676", "revid": "23204", "url": "https://gl.wikipedia.org/wiki?curid=531676", "title": "Carlos Mario Oquendo", "text": ""}
{"id": "531678", "revid": "89787", "url": "https://gl.wikipedia.org/wiki?curid=531678", "title": "Yuri Alvear", "text": "Yuri Alvear Orejuela, nada en Jamund\u00ed o 29 de marzo de 1986, \u00e9 unha judoka colombiana, medallista ol\u00edmpica de bronce en Londres 2012 e de prata en R\u00edo de Xaneiro 2016. \u00c9 medallista panamericana, suramericana e tres veces campioa mundial de judo en 2009, 2013 e 2014. \u00c9 a sexta atleta colombiana posuidora de d\u00faas medallas ol\u00edmpicas xunto a Jackeline Renter\u00eda, o halter\u00f3filo \u00d3scar Figueroa, a atleta de triplo salto Caterine Ibarg\u00fcen, a dobre campioa ol\u00edmpica en ciclismo BMX Mariana Paj\u00f3n e o tirador Helmut Bellingrodt."}
{"id": "531679", "revid": "23204", "url": "https://gl.wikipedia.org/wiki?curid=531679", "title": "Yuri Alvear Orejuela", "text": ""}
{"id": "531689", "revid": "23204", "url": "https://gl.wikipedia.org/wiki?curid=531689", "title": "Carlos Ram\u00edrez Yepes", "text": "Carlos Alberto Ram\u00edrez Yepes, nado en Medell\u00edn o 12 de marzo de 1994, \u00e9 un ciclista de BMX, medallista de bronce en BMX nos Xogos Ol\u00edmpicos de R\u00edo de Xaneiro 2016, e conseguiu outra medalla de bronce en Toquio 2020.\nTraxectoria.\nCarlos Ram\u00edrez Yepes comezou no ciclismo dende moi pequeno por iniciativa dos seus pais. Practicou varias disciplinas, como o baloncesto e a nataci\u00f3n, at\u00e9 atopar o seu deporte: o BMX. Comezou a practicar este deporte na cidade de Medell\u00edn o mesmo d\u00eda que cumpriu os 5 anos de idade.\nNo mundo do ciclismo \u00e9 co\u00f1ecido co alcume de \"El Peque\u00f1o Mago\"."}
{"id": "531690", "revid": "23204", "url": "https://gl.wikipedia.org/wiki?curid=531690", "title": "Carlos Alberto Ram\u00edrez Yepes", "text": ""}
{"id": "531691", "revid": "89787", "url": "https://gl.wikipedia.org/wiki?curid=531691", "title": "\u00d3scar Mu\u00f1oz Oviedo", "text": "\u00d3scar Luis Mu\u00f1oz Oviedo, nado en Ariguan\u00ed o 9 de maio de 1993, \u00e9 un taekwondista colombiano que ga\u00f1ou unha medalla de bronce nos Xogos Ol\u00edmpicos de 2012 na categor\u00eda de 58\u00a0kg de peso. Esa foi a quinta medalla ol\u00edmpica para Colombia nos Xogos de 2012, e a primeira medalla neste deporte."}
{"id": "531692", "revid": "23204", "url": "https://gl.wikipedia.org/wiki?curid=531692", "title": "\u00d3scar Luis Mu\u00f1oz Oviedo", "text": ""}
{"id": "531695", "revid": "88215", "url": "https://gl.wikipedia.org/wiki?curid=531695", "title": "Leopoldo Centeno Moyer", "text": ""}
{"id": "531697", "revid": "98629", "url": "https://gl.wikipedia.org/wiki?curid=531697", "title": "Jes\u00fas Centeno", "text": "Jes\u00fas Centeno Moyer, nado en Lugo o 27 de abril de 1967, \u00e9 un ex-deportista galego, que compet\u00eda en p\u00e9ntatlon moderno. Disputou os Xogos Ol\u00edmpicos de 1992 en Barcelona.\n\u00c9 fillo do tam\u00e9n deportista Leopoldo Centeno, irm\u00e1n xemelgo de Leopoldo Centeno Moyer, tam\u00e9n pentatleta ol\u00edmpico, e irm\u00e1n m\u00e1is vello de Rafael Centeno, pentatleta e coci\u00f1eiro.\nTraxectoria.\nSeu pai Leopoldo practicara varios deportes, entre eles o baloncesto, chegando a militar no Breog\u00e1n, a h\u00edpica ou o p\u00e9ntatlon moderno. Jes\u00fas comezou na h\u00edpica, pasando logo ao p\u00e9ntatlon, deporte que comezou a practicar en Toledo e no que empezou a destacar xunto ao seu irm\u00e1n xemelgo Leopoldo e ao irma\u0144 menor, Rafael.\nEn 1985 entrou con Leopoldo na Residencia Blume de Barcelona e en 1988 acudiu aos Xogos Ol\u00edmpicos de Se\u00fal, como suplente de seu irm\u00e1n e dos tam\u00e9n irm\u00e1ns Eduardo e Jorge Quesada. Nos Xogos Ol\u00edmpicos de 1992 formou no equpo titular, xunto ao seu irm\u00e1n xemelgo e Carles Ler\u00edn, acabando na 12\u00aa posici\u00f3n. Na proba individual foi 27\u00ba."}
{"id": "531704", "revid": "98629", "url": "https://gl.wikipedia.org/wiki?curid=531704", "title": "Poher", "text": "Poher, en bret\u00f3n Poc'h\u00ear, \u00e9 un pa\u00eds tradicional da Breta\u00f1a co\u00f1ecido na Alta Idade Media e situado na Breta\u00f1a centroccidental, entre as monta\u00f1as Arr\u00e9e e as monta\u00f1as Negras. Tam\u00e9n foi chamado \"Alto Cornualles\" e designado, durante varias d\u00e9cadas, polos nomes de Pa\u00eds Centro Oeste da Breta\u00f1a e \"Kreiz Breizh\" en bret\u00f3n. O \"pagus Castri\" ou \"Paou-Kaer\", ou \"Poher\" era un \"pagus\", subdivisi\u00f3n da antiga Dumonia (en lat\u00edn \"Dumnonia\") que designaba no s\u00e9culo VI un reino bret\u00f3n situado no suroeste de Inglaterra. \nO termo util\u00edzase a partir do s\u00e9culo VIII na haxiograf\u00eda bretoa para designar unha parte da pen\u00ednsula Armoricana.\nXeograf\u00eda e historia.\nPoher foi un principado, ou condado, que apareceu a principios da Idade Media na Breta\u00f1a, e cuxa capital era a cidade galorromana de \"Vorgium\", capital dos osismos, que se converteu en Carhaix tras a ca\u00edda do Imperio romano. As escavaci\u00f3ns arqueol\u00f3xicas desde 1999 mostran que, se a cidade perdeu a s\u00faa funci\u00f3n de capital a partir do s\u00e9culo IV, por\u00e9n seguiu sendo un basti\u00f3n importante e unha encrucillada estrat\u00e9xica.\nOs l\u00edmites deste territorio foron moi vari\u00e1beis ao longo da historia, tendendo a reducirse co paso do tempo. O historiador Hubert Guillotel fainos coincidir coa diocese de Cornualla (actualmente diocese de Quimper).\nSegundo Dom Gallois, relixioso beneditino do s\u00e9culo XVII, inclu\u00eda a zona comprendida entre as Monta\u00f1as Negras e os Montes de Arr\u00e9e. O historiador Andr\u00e9 Ch\u00e9deville considera que chegaba at\u00e9 o Canal da Mancha, argumentando que ao principio era un \"pagus\" m\u00e1is estreito e extenso cara ao norte, pero que na \u00e9poca carolinxia estaba restrinxido e dividido en d\u00faas partes (Quimper e Treguier).\nSegundo Dom Gallois, a mediados do s\u00e9culo IX o condado de Poher foi desmembrado polo seu conde e reunido co da Breta\u00f1a, no s\u00e9culo X, baixo Alan II. O \u00faltimo conde, Ho\u00ebl, casou con Havoise, filla de Alan III, en 1066.\nNun \"pouill\u00e9\" (rexistro eclesi\u00e1stico) do s\u00e9culo XIV, Poher segue sendo un dos dous arcediagados da diocese de Cornualla (o outro cham\u00e1base Cornualla). Segundo alg\u00fans, o Poher representaba a maior parte da diocese, chegando a afirmar que era o nome carolinxio que indicaba ao Cornualla bret\u00f3n.\nLista dos condes de Poher.\nA xenealox\u00eda dos condes de Poher superponse parcialmente coa dos duques da Breta\u00f1a."}
{"id": "531705", "revid": "88215", "url": "https://gl.wikipedia.org/wiki?curid=531705", "title": "Jes\u00fas Centeno Moyer", "text": ""}
{"id": "531710", "revid": "1131", "url": "https://gl.wikipedia.org/wiki?curid=531710", "title": "Illa Decepci\u00f3n (novela)", "text": "Illa Decepci\u00f3n \u00e9 a terceira novela da escritora compostel\u00e1 Berta D\u00e1vila, escrita en galego e publicada por Galaxia no 2020. Nese mesmo ano ga\u00f1ou a XIV edici\u00f3n do Premio Narrativa Breve Repsol. \nTrama.\nA novela div\u00eddese en seis cap\u00edtulos. Os cap\u00edtulos impares xiran arredor das casas habitadas pola autora ao longo da s\u00faa vida. Os cap\u00edtulos pares xiran arredor de Illa Decepci\u00f3n, o nome da illa que a autora crea no videoxogo Beautiful Island. \nEn realidade a trama non segue un desenvolvemento lineal, sen\u00f3n que resulta un pretexto para que a autora desenvolva unha serie de reflexi\u00f3ns sobre diversos acontecementos da s\u00faa vida. Os temas que se tocan na novela son propios do \u00e1mbito \u00edntimo da autora, como a maternidade, a relaci\u00f3ns interpersoais, a relaci\u00f3n cos obxectos e os espazos vividos ou o estado an\u00edmico da propia autora. Nesa li\u00f1a son constantes as regresi\u00f3ns temporais que nos levan a momentos da infancia e da mocidade da autora. \nNarraci\u00f3n.\nA novela n\u00e1rrase en primeira persoa. Pola s\u00faa tem\u00e1tica e o lirismo da s\u00faa linguaxe a obra asem\u00e9llase a \"Carrusel\", a anterior novela da autora. Emporiso, nesta ocasi\u00f3n te\u00f1en maior peso os aspectos metanarrativos ou a reflexi\u00f3n sobre o contexto social en que se desenvolve a redacci\u00f3n da novela, que coincide en boa medida co confinamento domiciliario decretado no territorio espa\u00f1ol a causa da crise do coronavirus."}
{"id": "531713", "revid": "98629", "url": "https://gl.wikipedia.org/wiki?curid=531713", "title": "Osismos", "text": "Os osismos (en lat\u00edn, \"Osismii\") foron un pobo galo que viveu na Arm\u00f3rica, da que ocupaban unha boa parte do seu occidente. \nNome.\nA s\u00faa primeira menci\u00f3n, como \u1f48\u03c3\u03c4\u03af\u03c3\u03bc\u03b9\u03bf\u03b9 \"Ost\u00edmioi\", d\u00e9bese ao xe\u00f3grafo e viaxeiro da Antiga Grecia Piteas, no s\u00e9culo IV a.C., que os situaba ao final da pen\u00ednsula de \"Kaba\u00efon\", que hoxe en d\u00eda non se pode identificar. O seu nome (\"Ost\u00edmioi\") significa \"o m\u00e1is lonxao\" ou \"aqueles que viven no fin do mundo\". Seu territorio corresp\u00f3ndese en termos xerais ao moderno departamento franc\u00e9s de Finist\u00e8re, cuxo nome reflicte o mesmo significado en lat\u00edn \"Finis Terr\u00e6\", isto \u00e9, a final da Terra, do que tam\u00e9n deriva a galega Fisterra.\nSegundo Estrab\u00f3n, o explorador Piteas, que viaxou ao noroeste de Europa a finais do s\u00e9culo IV a.C., informou da variante \u1f68\u03c3\u03c4\u03b9\u03bc\u03af\u03bf\u03c5\u03c2 \"\u014cstim\u00edous\", que parece ser a forma m\u00e1is antiga do nome, documentada antes de que ocorrera o co\u00f1eocido cambio de son galo: st-&gt; -ss-.\nHistoria.\nEstablecidos desde a Idade do Ferro, Ptolomeo dixo que a cidade principal do pobo dos osismios era a de \"Vorganium\" (hoxe Carhaix-Plouguer).\nOs osismios chegaron aos tempos romanos, e aparecen nos textos de Xulio C\u00e9sar, Plinio o Vello e Estrab\u00f3n. Somet\u00e9ronse a C\u00e9sar durante a guerra das Galias, no 57 a.C. Ao ano seguinte aliaronse cos v\u00e9netos na guerra destes contra C\u00e9sar, pero foron derrotados. Convert\u00e9ronse nunha \"civitas\" romana, palabra que denota unha unidade administrativa semiaut\u00f3noma de nivel medio. \nA s\u00faa identidade sobreviviu at\u00e9 a Antig\u00fcidade tard\u00eda, pero a s\u00faa romanizaci\u00f3n desapareceu.\nNa Alta Idade Media, o territorio que ocuparan os osismios, \"pagus Castri\" ou \"Paou-Kaer\", ou Poher era un \"pagus\", subdivisi\u00f3n da antiga Dumonia (en lat\u00edn \"Dumnonia\") que designaba no s\u00e9culo VI un reino bret\u00f3n situado no suroeste de Inglaterra. O termo utilizouse a partir do s\u00e9culo VIII na haxiograf\u00eda bretoa para designar unha parte da pen\u00ednsula Armoricana. Poher foi un condado, que apareceu a principios da Idade Media na Breta\u00f1a, e cuxa capital era a cidade galorromana de \"Vorgium\", capital dos osismos, que se converteu en Carhaix tras a ca\u00edda do Imperio romano. As escavaci\u00f3ns arqueol\u00f3xicas efectuadas desde 1999 mostran que, se a cidade perdeu a s\u00faa funci\u00f3n de capital a partir do s\u00e9culo IV, por\u00e9n seguiu sendo un basti\u00f3n importante e unha encrucillada estrat\u00e9xica. Os l\u00edmites deste territorio foron moi vari\u00e1beis ao longo da historia, tendendo a reducirse co paso do tempo.&lt;br&gt;O historiador Hubert Guillotel fainos coincidir coa diocese de Cornualla (actualmente diocese de Quimper)."}
{"id": "531715", "revid": "89787", "url": "https://gl.wikipedia.org/wiki?curid=531715", "title": "Esteban Cortizas Vilar", "text": "Esteban Cortizas Vilar, co\u00f1ecido como Bailar\u00edn, nado en Mugardos e finado no mesmo concello o 23 de xaneiro de 1946, foi un pol\u00edtico galego.\nTraxectoria.\nEmigrou aos Estados Unidos de Am\u00e9rica, onde foi bailar\u00edn e profesor de baile co nome Cortez. Retornou a Mugardos en 1922, e foi profesor de baile. Volveu marchar aos Estados Unidos e retornou noutras ocasi\u00f3ns a Mugardos aproveitando as xiras que fac\u00eda por Inglaterra, Par\u00eds e B\u00e9lxica. Tam\u00e9n traballou nalgunhas pel\u00edculas. Seguiu visitando Mugardos nos anos da Rep\u00fablica. Definitimaente instalado en Mugardos, foi vicepresidente do Casino Mugard\u00e9s en xaneiro de 1936. Co golpe de Estado do 18 de xullo de 1936 foi xefe dos \"balillas\" de Mugardos, xefe local da Falanxe de Mugardos e un dos principais respons\u00e1beis da represi\u00f3n na zona de Mugardos. Foi nomeado concelleiro de Mugardos e foi primeiro tenente-alcalde. En febreiro de 1944 foi destitu\u00eddo polo gobernador civil \"por conduta incorrecta e proceder agresivo contra unha xerarqu\u00eda de Falange\". Foi executado no Casino de Mugardos onde estaba reunida a\ndirectiva, polos guerrilleiros Adolfo Allegue Allegue e Jos\u00e9 V\u00e1zquez Mauriz o 23 de xaneiro de 1946; os guerrilleiros efectuaron varios disparos, alcanzando tres deles a Cortizas que foi traslado ao Sanatorio do Carme onde morreu."}
{"id": "531716", "revid": "23204", "url": "https://gl.wikipedia.org/wiki?curid=531716", "title": "V\u00e9netos, Galia", "text": "Os v\u00e9netos (en lat\u00edn, \"Veneti\") foron un dos pobos galos cos que se enfrontou Xulio C\u00e9sar durante a guerra das Galias. Viv\u00edan na costa oeste de Francia, na pen\u00ednsula da Breta\u00f1a que, na \u00e9poca romana formaba parte dunha rexi\u00f3n chamada Arm\u00f3rica. Outros antigos pobos celtas historicamente testemu\u00f1ados en Arm\u00f3rica incl\u00faen os redones, os coriosolites, os osismos, os esuvios e os n\u00e1mnetes. \nOs v\u00e9netos deron o seu nome a moderna cidade de Vannes.\nCaracter\u00edsticas.\nDistribuci\u00f3n xeogr\u00e1fica.\nOs v\u00e9netos habitaban no suroeste da Arm\u00f3rica, xunto \u00e1 ba\u00eda de Morbihan. Constru\u00edan as s\u00faas prazas fortes sobre prominencias costeiras, que eran illas cando a marea sub\u00eda, e pen\u00ednsulas cando a marea baixaba. A cidade m\u00e1is destacada, e probablemente a s\u00faa capital, era \"Darioritum\", hoxe Vannes, mencionada por Ptolomeo na s\u00faa \"Geographia\". \nSona de bos mari\u00f1eiros.\nEran na s\u00faa \u00e9poca famosos por seren grandes mari\u00f1eiros, acostumados a navegar polas dif\u00edciles augas do oc\u00e9ano Atl\u00e1ntico. Utilizaban barcos de altas proas e pesadas velas de coiro, suxeitas as cubertas con grosas cordas. Constru\u00edan os seus barcos con madeira de carballo, con amplos montantes fixados con cravos de ferro do grosor dun dedo polgar. Isto fac\u00eda que os seus barcos foran robustos e estruturalmente s\u00f3lidos, capaces de resistir os ventos e as ondadas do Atl\u00e1ntico.\nNa opini\u00f3n de Xulio C\u00e9sar:\nGuerra das Galias.\nNo ano 57 a.C. os galos das beiras occidentais da Arm\u00f3rica, como os v\u00e9netos e os osismos, v\u00edronse obrigados a somet\u00e9rense \u00e1 autoridade de Xulio C\u00e9sar como gobernador. Tiveron que asinar tratados e entregar ref\u00e9ns como sinal de boa fe. Por\u00e9n, ao ano seguinte, 56 a.C., os v\u00e9netos, aliados cos osismios, capturaron a alg\u00fans dos oficiais de C\u00e9sar mentres estaban a buscar alimento dentro dos seus territorios, intentando usalos para intercambialos cos ref\u00e9ns que C\u00e9sar lles obrigara a entregar. Anoxado polo que consideraba unha ruptura da lei, C\u00e9sar preparouse para a guerra. Por\u00e9n, os v\u00e9netos constitu\u00edron un importante impedimento para C\u00e9sar. Acostumados os romanos a utilizar barcos de proas e cubertas baixas, das usadas no Mediterr\u00e1neo, foron uns rivais formidables no mar para as lexi\u00f3ns de Roma. \nOs soldados romanos eran sobre todo de infantar\u00eda, e non moi mari\u00f1eiros. Dada, ademais, a natureza altamente defend\u00edbel das fortalezas v\u00e9netas, os ataques por terra v\u00edronse frustrados polas mareas altas, e as forzas navais quedaban atrapadas nas rochas cando a marea devalaba. A pesar disto, C\u00e9sar conseguiu constru\u00edr obras de asedio que subministraban \u00e1s s\u00faas lexi\u00f3ns unha base de operaci\u00f3ns. Por\u00e9n, cando os v\u00e9netos eran ameazados nunha praza forte, usaban a s\u00faa frota para evacuala e ir a outra, obrigando aos romanos a repetir a mesma obra de enxe\u00f1ar\u00eda noutro lugar. Posto que a destruci\u00f3n da frota inimiga era a \u00fanica forma permanente de po\u00f1er fin a este problema, C\u00e9sar dirixiu a construci\u00f3n de barcos. De todos os xeitos, as s\u00faas galeras estaban en seria desvantaxe en comparaci\u00f3n cos m\u00e1is grosos barcos v\u00e9netos. O grosor destes barcos significaba que eran resistentes \u00e1s embates, e por riba a s\u00faa maior altura significaba que pod\u00edan lanzar proxect\u00eds contra as cubertas dos barcos romanos desde o alto, e incluso dominar as torretas de madeira que C\u00e9sar engadira aos seus baluartes. Os v\u00e9netos manobraban tan habilmente \u00e1 vela que a abordaxe era impos\u00edbel. Estes factores, xunto co perfecto co\u00f1ecemento da costa e das s\u00faas mareas, puxo en gran desvantaxe aos romanos. \nPero estas vantaxes dos v\u00e9netos non pod\u00edan prevalecer fronte \u00e1 perseveranza e enxe\u00f1o dos romanos. O legado de Xulio C\u00e9sar, D\u00e9cimo Xunio Bruto Albino, recibiu o mando da frota romana e, na decisiva batalla de Morbihan, tivo \u00e9xito ao destru\u00edr a frota v\u00e9neta na ba\u00eda de Quiberon. As\u00ed, pois, C\u00e9sar conseguiu vencelos inutilizando os seus barcos. C\u00e9sar enfrontouse con eles no mar, acerc\u00e1ndose aos barcos e cortando as amarras das velas, \u00fanico apoio co que contaban os v\u00e9netos para mover os seus barcos, xa que eles no usaban remos. Axudados os romanos polos seus remos e pola gran mobilidade das s\u00faas naves, lograron inmobilizalos e abordalos, e toda a frota v\u00e9neta caeu nas s\u00faas mans. \nAs prazas fortes da costa foron ent\u00f3n saqueadas, e toda a poboaci\u00f3n masacrada ou vendida como escravos. Isto serviu de lecci\u00f3n ao resto da confederaci\u00f3n respecto ao destino que esperaba a aqueles que desafiaran a Roma.\nDespois desta derrota, os v\u00e9netos, non volveron a levantarse contra Roma de forma seria, pois C\u00e9sar decidiu matalos ou dispersalos. Sendo tan bos mari\u00f1eiros e non sendo plaus\u00edbel que toda a s\u00faa frota fose destru\u00edda, e moi prob\u00e1bel que se retiraran pola costa gala chegando incluso a Britania."}
{"id": "531718", "revid": "19415", "url": "https://gl.wikipedia.org/wiki?curid=531718", "title": "Tampere Cup", "text": "A Tampere Cup \u00e9 un torneo de h\u00f3ckey sobre xeo que se disputa cada ano na cidade de Tampere, Finlandia.\nHistoria.\nCelebrouse por primeira vez en 1989 e en 2008 celebrou a s\u00faa vix\u00e9sima edici\u00f3n consecutiva. Inicialmente eran oito os equipos participantes, a\u00ednda que en 2001 o n\u00famero reduciuse a seis. Ata 2008 participaran no torneo un total de 47 equipos diferentes de 13 pa\u00edses. Nesta primeira etapa do torneo o campionato quedou en Finlandia un total de sete veces. Os equipos organizadores, Ilves\u00a0e Tappara, participaron en todas as edici\u00f3ns, mentres que o resto foron cambiando. Logo dos equipos de Tampere o seguinte equipo que m\u00e1is veces participou foi o Lule\u00e5, cun total de 11 edici\u00f3ns. En 2009 deixouse de organizar.\nTampere Cup volveuse organizar en agosto de 2015 baixo o nome de Decens Tampere Cup por motivos de patrocinio. Amais de Ilves e Tappara participaron no torneo Helsingin IFK e Turun Palloseura. O torneo disputouse en dous d\u00edas e o HIFK de Helsinqui proclamouse campi\u00f3n. Na primeira edici\u00f3n da nova etapa do torneo HIFK, que xa derrotara nas semifinais a TPS, imp\u00faxose na final a Ilves 2-6.\nO torneo tam\u00e9n se celebrou en agosto de 2016. Ese aano Tappara celebrou a vitoria final fronte a Turun Palloseura con gol de Jere Karjalainen. No partido polo bronce Ilves derrotou a HIFK (2-1) no tempo suplementario logo de ter finalizado o partido con empate 1-1. \nEn agosto de 2017 a Tampere Cup contou, ademais de con Ilves e Tappara, con HIFK e Pelicans.\nEn 2018 o torneo contou cos mesmos participantes que o ano anterior. Tappara proclamouse campi\u00f3n por terceira vez consecutiva logo de derrotar na final a HIFK 4-0.\nEn 2021 a Tampere Cup amais de Tappara e Ilves, participaron KooKoo e HPK. A sede do torneo foi excepcionalmente o Tesoman j\u00e4\u00e4halli. Ese ano KooKoo conseguiu a s\u00faa primeira Tampere Cup.\nEn 2022 o torneo, denominado por motivos de patrocinio \u201cAamulehti Tampere Cup\u201d, disputouse por primeira vez no Nokia Arena coa participaci\u00f3n de HPK e JYP amais dos equipos organizadores. Ese ano, o campi\u00f3n finland\u00e9s, Tappara, alzou a copa logo de derrotar a HPK 3-2, mentres que o outro equipo da cidade, Ilves, f\u00edxose co bronce logo de remontar tres goles fronte ao equipo de Jyv\u00e4skyl\u00e4. "}
{"id": "531721", "revid": "84213", "url": "https://gl.wikipedia.org/wiki?curid=531721", "title": "Adana Demirspor", "text": "Adana Demirspor \u00e9 un club de f\u00fatbol turco da cidade de Adana. Fundouse en 1940 e compite na S\u00fcper Lig."}
{"id": "531722", "revid": "84213", "url": "https://gl.wikipedia.org/wiki?curid=531722", "title": "Alanyaspor", "text": "Alanyaspor \u00e9 un club de f\u00fatbol turco da cidade de Antalya. Fundouse en 1948 e compite na S\u00fcper Lig."}
{"id": "531723", "revid": "84213", "url": "https://gl.wikipedia.org/wiki?curid=531723", "title": "Gaziantep FK", "text": "Gaziantep FK \u00e9 un club de f\u00fatbol turco da cidade de Gaziantep. Fundouse en 1988 e compite na S\u00fcper Lig."}
{"id": "531724", "revid": "15490", "url": "https://gl.wikipedia.org/wiki?curid=531724", "title": "D\u00e9cimo Xunio Bruto Albino", "text": "D\u00e9cimo Xunio Bruto Albino (en lat\u00edn, \"Decimus Iunius Brutus Albinus\") nado en 85\u00a0a.\u00a0C./81\u00a0a.\u00a0C.-43\u00a0a.\u00a0C.) e finado en setembro do 43 a. C. foi un pol\u00edtico e militar romano que viviu durante o s\u00e9culo I\u00a0a.\u00a0C. \nA pesar de ser un primo distante do ditador da Rep\u00fablica Romana Xulio C\u00e9sar, Bruto foi un dos principais persoeiros que interviron no seu asasinato. Non debe confundirse con Marco Xunio Bruto, outro membro da familia dos Xunios Brutos que tam\u00e9n participou no complot."}
{"id": "531725", "revid": "98629", "url": "https://gl.wikipedia.org/wiki?curid=531725", "title": "Arsenio Mu\u00f1iz", "text": "Arsenio Mu\u00f1iz Fern\u00e1ndez, nado en Mugardos cara 1908 e finado no mesmo concello o 1 de xaneiro de 1949, foi un pol\u00edtico galego.\nTraxectoria.\nFalanxista de Mugardos. A noite do d\u00eda 1 de xaneiro de 1949, os guerrilleiros Adolfo Allegue Allegue e Francisco Mart\u00ednez Leira entraron no Caf\u00e9 Mugard\u00e9s en busca do exalcalde Manuel V\u00e1zquez Fari\u00f1a, que estaba acompa\u00f1ado por Mu\u00f1iz. Atascouse a pistola, Manuel V\u00e1zquez puido fuxir pola parte de atr\u00e1s, e foi Mu\u00f1iz quen recibiu os disparos e morreu. A Garda Civil, como represalia, asasinou dous d\u00edas despois catro traballadores: Florentino Iglesias Varela, Francisco Loureda Silvar, Juan Fuentes e Antonio Mart\u00ednez Ferro, aos que se lles aplicou a lei de fugas no cemiterio de Catabois."}
{"id": "531726", "revid": "1888", "url": "https://gl.wikipedia.org/wiki?curid=531726", "title": "Arsenio Mu\u00f1iz Fern\u00e1ndez", "text": ""}
{"id": "531727", "revid": "47401", "url": "https://gl.wikipedia.org/wiki?curid=531727", "title": "Juan de Padilla", "text": "Juan de Padilla, nado en Toledo o 10 de novembro de 1490 e finado en Villalar o 24 de abril de 1521, foi un fidalgo castel\u00e1n, co\u00f1ecido pola s\u00faa decisiva participaci\u00f3n na Guerra das Comunidades de Castela, na que apoiou o bando sublevado en armas contra o monarca Carlos I. Morreu decapitado trala derrota comuneira en Villalar.\nTraxectoria.\nJuan de Padilla naceu no seo dunha familia fidalga toledana, fillo de Pedro L\u00f3pez de Padilla, garda do rei e rexedor de Toledo, e a s\u00faa esposa Menc\u00eda D\u00e1valos. Esta filiaci\u00f3n convert\u00edao polo tanto en sobri\u00f1o de Gutierre de Padilla, comendador maior de Calatrava, e de Diego L\u00f3pez de Padilla, mariscal de Castela.\nO 18 de agosto de 1511, contraeu matrimonio en Granada con Mar\u00eda Pacheco, filla de \u00cd\u00f1igo L\u00f3pez de Mendoza e Qui\u00f1ones, I marqu\u00e9s de Mond\u00e9jar e II conde de Tendilla. Durante dous anos, ambos viviron na localidade toledana de Mascaraque.\nO 20 de xullo de 1513 presentou no concello toledano unha provisi\u00f3n real que o facultaba para ocupar a rexedor\u00eda \u00e1 que o seu pai renunciara en favor del, e o d\u00eda 29 dese mesmo mes tomou posesi\u00f3n do cargo. Pedro L\u00f3pez tam\u00e9n o beneficiou renunciando o 7 de agosto de 1517 \u00e1 capitan\u00eda xeneral do reino, que foi concedida a Juan. O 22 de agosto de 1518 o rei Carlos I ordenou que lle fose asentado o salario correspondente a devandito oficio, uns 200\u00a0000 marabed\u00eds anuais.\nRevolta comuneira.\nA principios de 1520, Toledo op\u00faxose con forza \u00e1 idea de que as Cortes convocadas en Compostela servisen para conceder un novo servizo fiscal a Carlos I. Por ese motivo, negouse a enviar procuradores.\nTrala suspensi\u00f3n das Cortes o 4 de abril, para ser trasladadas \u00e1 Coru\u00f1a, o monarca requiriu ao grupo de rexedores toledanos remisos \u00e1 s\u00faa autoridade a presentarse na Corte, ao mesmo tempo que enviaba outros m\u00e1is d\u00f3ciles coa misi\u00f3n de reunir o concello e elixir deputados favorables \u00e1 Coroa. Nese grupo estaba inclu\u00eddo Juan de Padilla. O 16 de abril, cando aqueles rexedores se dispu\u00f1an a partir, unha multitude numerosa se interpuxo no seu cami\u00f1o e impediulles sa\u00edr da cidade. Segundo narra o cronista frei Prudencio de Sandoval, esa multitude trasladou a Padilla a unha capela do claustro da igrexa maior, \"que chaman do bispo Don Pedro Tenorio\", e f\u00edxolle prometer que non sair\u00eda de al\u00ed sen o seu permiso.\nNas semanas seguintes \u00e1 partida do monarca cara ao Sacro Imperio, onde se coroar\u00eda emperador, a revolta iniciada por Toledo estendeuse a toda a meseta castel\u00e1 e comezaron os primeiros preparativos militares. As\u00ed, o 25 de xu\u00f1o de 1520, Padilla recibiu o encargo de organizar as tropas que sair\u00edan desde Toledo para combater a Rodrigo Ronquillo, que se ocupaba de asediar Segovia tralo asasinato do procurador Rodrigo de Tordesillas. O 5 de xullo converteuse en capit\u00e1n xeneral da comunidade de Toledo, tendo ao seu cargo a direcci\u00f3n do ex\u00e9rcito.\nAs tropas toledanas, \u00e1s que tam\u00e9n se uniron as segovianas e madrile\u00f1as, conseguiron que Ronquillo se retirase ata Santa Mar\u00eda la Real de Nieva, dende onde se uniu a Antonio de Fonseca. Ambos os capit\u00e1ns incendiaron Medina del Campo o 21 de agosto, ocasionando graves perdas para a cidade. Padilla e o resto dos capit\u00e1ns pasaron por al\u00ed tres d\u00edas despois, recollendo a artillar\u00eda que os medinenses negaran aos realistas. O 29 de agosto e o 1 de setembro participou nas entrevistas coa ra\u00ed\u00f1a Xoana, en Tordesillas, conseguindo a s\u00faa aprobaci\u00f3n para que a Santa Xunta (conformada polas cidades comuneiras reunidas en \u00c1vila o 1 de agosto) se trasladase xunto a ela.\nEn novembro, desgustado ante a decisi\u00f3n da Xunta de outorgar o cargo de capit\u00e1n xeneral ao nobre Pedro Gir\u00f3n, Juan de Padilla dirixiuse coas s\u00faas milicias a Toledo. O 31 de decembro de 1520, trala batalla de Tordesillas e a dimisi\u00f3n de Gir\u00f3n, regresou a Valladolid, a nova capital do movemento, con 1500 homes. Al\u00ed dispens\u00e1ronlle unha acollida delirante (que os seus adversarios describiron como mesi\u00e1nica) por parte da poboaci\u00f3n, acollida para a cal a Xunta aprobou os seus gastos o 3 de xaneiro: 19 reais e medio. Sen d\u00fabida, a chegada dun dos seus m\u00e1is destacados capit\u00e1ns levantou o \u00e1nimo dos rebeldes e fixo render a inquietude nas filas realistas.\nPor eses d\u00edas representou a li\u00f1a m\u00e1is dura do pensamento comuneiro, propondo \u00e1 Xunta recuperar Tordesillas, en man dos realistas desde o 5 de decembro de 1520. Cando se lle consultou sobre unha posible tregua militar, a finais de xaneiro, op\u00faxose rotundamente \u00e1 mesma, afirmando que a aproveitar\u00edan os inimigos para obter reforzos de Navarra.\nA mediados de xaneiro as tropas de Padilla e o conde de Salvatierra tomaron Ampudia e Torremormoj\u00f3n. Inmediatamente, avanzaron en direcci\u00f3n a Burgos, xunto co bispo Antonio de Acu\u00f1a, para apoiar o inminente levantamento comuneiro na cidade, mais debido a que este se adiantou dous d\u00edas, rematou nun rotundo fracaso.\nTrala tentativa fracasada de Burgos, Padilla regresou a Valladolid para logo trasladarse coas s\u00faas tropas a Medina del Campo, dando seguridade \u00e1s forzas segovianas a cruzar o paso da Ponte do Douro. O 30 de xaneiro, comunicou a Toledo a s\u00faa intenci\u00f3n de tomar o castelo de Simancas en cando puidese reunir as milicias necesarias. O 7 de febreiro as s\u00faas forzas arrasaron as propiedades do conde de Benavente en Cigales.\nFoi ent\u00f3n cando se comezou a debater no Xunta se deb\u00eda elixirse un comandante en xefe para todo o ex\u00e9rcito. Padilla amosouse como partidario de manter a autonom\u00eda das milicias urbanas, con todos os capit\u00e1ns en grao de igualdade, pero tivo que ceder ante a petici\u00f3n que lanzaron en sentido contrario os demais xefes militares. Ent\u00f3n propuxo para o cargo o seu colega toledano Pero Laso de la Vega. Non obstane, a comunidade de Valladolid op\u00faxose \u00e1 s\u00faa designaci\u00f3n. Na noite, unha multitude foi a buscar a Padilla \u00e1 s\u00faa casa e, sen sequera deixalo vestirse, levouno gritando:\na pesar das protestas deste. Finalmente, nomeouse unha comisi\u00f3n para dirixir o ex\u00e9rcito, a\u00ednda que na pr\u00e1ctica foi Juan de Padilla quen cumpriu ese rol fundamental.\nResolta a cuesti\u00f3n, as tropas comuneiras asediaron Torrelobat\u00f3n tomando a localidade o 25 de febreiro. Trat\u00e1base en realidade dunha operaci\u00f3n militar planeada exclusivamente por Padilla, que considerou necesario obter un triunfo r\u00e1pido co que levantar o \u00e1nimo das s\u00faas tropas.\nNovamente a Xunta consultoulle sobre unha posible tregua militar. Esta vez, Padilla respondeu de xeito diferente. En efecto, o 28 de febreiro escribiu unha carta a Toledo comunic\u00e1ndolle que o momento de negociar cos realistas dende unha posici\u00f3n de forza chegara precisamente coa vitoria en Torrelobat\u00f3n. Afirmou as\u00ed mesmo ser consciente de que a guerra civil prexudicaba a todos por igual, ricos e pobres, soldados e civ\u00eds, mulleres e nenos, para finalmente mostrarse partidario dunha tregua de oito d\u00edas. Devandito armisticio promulgouse o 1 de marzo, e cando nove d\u00edas despois se debateu se deb\u00eda estenderse, Padilla regresou \u00e1 s\u00faa postura orixinal e deu un voto negativo.\nO d\u00eda seguinte, 11 de marzo, a Xunta instou os mandos militares a elixir un xefe \u00fanico para todas as tropas. Probablemente, o elixido para devandito cargo foi Juan de Padilla.\nA derrota.\nDende ent\u00f3n, Padilla mant\u00edvose acuartelado en Torrelobat\u00f3n, reforzando as defensas e a gornici\u00f3n da praza. Mentres tanto, as tropas realistas de Tordesillas e de Burgos un\u00edronse e estableceron o seu campamento en Pe\u00f1aflor de Hornija, a s\u00f3 unha legua de Torrelobat\u00f3n.\nNa chuviosa madrugada do 23 de abril de 1521 as forzas comuneiras sa\u00edron de Torrelobat\u00f3n en direcci\u00f3n a Toro, mais o ex\u00e9rcito realista continuou o seu cami\u00f1o e alcanzounas no lugar de Villalar. A desmoralizaci\u00f3n da soldadesca, unida \u00e1s inclemencias do tempo, provocou unha dispersi\u00f3n en masa dos soldados comuneiros, que nin sequera puideron despregarse ante o ataque da cabalar\u00eda. Padilla, que ti\u00f1a ao seu mando uns seis mil homes, buscou a morte arremetendo coa s\u00faa lanza un grupo de cabaleiros do conde de Benavente. Puido derrubar a Pedro Baz\u00e1n do cabalo, mais recibiu unha grave ferida na perna e finalmente foi tomado prisioneiro por Alonso da Cova. Pouco despois, o cabaleiro Pedro da Cova, irm\u00e1n do anterior, asestoulle unha ferida o rostro, preto do nariz.\nXunto cos demais capit\u00e1ns, foi trasladado ao castelo de Villalba en calidade de prisioneiros de guerra. Nesas circunstancias, ofreceulle a Alonso de Cova 50\u00a0000 ducados se o deixaba ir, mais o cabaleiro negouse a aceptar a oferta. O d\u00eda seguinte, 24 de abril, foi decapitado.\nA diferenza dos restos de Bravo e de Maldonado, que foron trasladados a Segovia e Salamanca, respectivamente, onde foron sepultos, os de Padilla foron trasladados \"provisionalmente\" ao mosteiro de La Mejorada de Olmedo e nunca volveron a Toledo, probablemente como vinganza do rei ante a persistencia da rebeli\u00f3n en Toledo, da man de Mar\u00eda Pacheco."}
{"id": "531728", "revid": "5863", "url": "https://gl.wikipedia.org/wiki?curid=531728", "title": "Reclusi\u00f3n", "text": ""}
{"id": "531729", "revid": "23204", "url": "https://gl.wikipedia.org/wiki?curid=531729", "title": "Ubaldina Valoyes", "text": "Ubaldina Valoyes Cuesta, nado en Quibd\u00f3, Choc\u00f3, o 6 de xullo de 1982, \u00e9 unha halter\u00f3fila colombiana. Foi campioa de Centroam\u00e9rica e do Caribe en Mayag\u00fcez 2010 e nos Xogos Panamericanos en catro edici\u00f3ns consecutivas iniciando en Santo Domingo 2003.\n O 25 de novembro de 2020, foille adxudicada a medalla de bronce nos Xogos Ol\u00edmpicos de Londres 2012, logo de que se confirmase o positivo por stanlozono da romanesa, Roxana Cocos."}
{"id": "531730", "revid": "89787", "url": "https://gl.wikipedia.org/wiki?curid=531730", "title": "Mu\u00ed\u00f1o de vento", "text": "Un mu\u00ed\u00f1o de vento \u00e9 un mu\u00ed\u00f1o que usa h\u00e9lices como elemento de captaci\u00f3n e conversi\u00f3n da enerx\u00eda e\u00f3lica para outro tipo de enerx\u00eda apropiada para mover outros mecanismos.\nEsa \u00e9 a utilizaci\u00f3n tradicional da enerx\u00eda do vento en terra. En sentido lato, ch\u00e1mase mu\u00ed\u00f1o de vento calquera motor movido a enerx\u00ed\u00ada e\u00f3lica, estea o motor contido nun edificio, como nos mu\u00ed\u00f1os neerlandeses, que non son propiamente mu\u00ed\u00f1os sen\u00f3n bombas de auga, ou sexa s\u00f3 un sistema de pas montado no cume dunha torre, como nas modernas turbinas e\u00f3licas, xeradoras de electricidade para mover as bombas centr\u00edfugas. A partir de 1970, os mu\u00ed\u00f1os de vento nos Pa\u00edses Baixos foron sendo substitu\u00eddos, no bombeamento de auga, por motores el\u00e9ctricos que accionan bombas tipo parafuso de Arqu\u00edmedes m\u00e1is indicadas na transferencia de l\u00edquidos.\nHistoria e tipolox\u00edas.\nAs primeiras referencias co\u00f1ecidas a mu\u00ed\u00f1os de vento datan do s\u00e9culo V. Crese que os aparellos movidos a vento se empregaban en Ir\u00e1n para facer fari\u00f1a. No oriente, este tipo de estrutura mec\u00e1nica comezou por ter aplicaci\u00f3n pr\u00e1ctica para facilitar o traballo do ser humano, sendo utilizada para a elevaci\u00f3n ou bombeamento de auga. No occidente, foi inicialmente aplicada polos persas \u00e1 moedura de cereais. En Europa, o mu\u00ed\u00f1o de vento m\u00e1is antigo co\u00f1ecido traballaba en Inglaterra en 1185.\nCrese que os primeiros mu\u00ed\u00f1os de vento posu\u00edan unha tipolox\u00eda de eixe vertical con velas dispostas no seu arredor. Con todo, esa tipolox\u00eda acabou por ser substitu\u00edda pola de eixe horizontal que hoxe se co\u00f1ece. En Portugal, a s\u00faa existencia c\u00edtase nun documento de 1303, con todo \u00e9 de admitir que a s\u00faa introduci\u00f3n fose anterior a esta data.\nSon ben co\u00f1ecidos os modelos de mu\u00ed\u00f1o de vento utilizados no norte de Europa, caracterizados por unha estrutura piramidal, de gran dimensi\u00f3n, composta por unha torre de madeira con catro pas de madeira no cume. Exemplos deste modelo son os t\u00edpicos mu\u00ed\u00f1os de vento neerlandeses e ingleses.\nO mu\u00ed\u00f1o de vento de tipo mediterr\u00e1neo tomou unha forma particular, distinguida da do norte da Europa. De menor dimensi\u00f3n, est\u00e1n xeralmente compostos por unha estrutura cil\u00edndrica constru\u00edda en pedra, con c\u00fapula c\u00f3nica de madeira (denominada capelo) e un n\u00famero variable de velas de pano cunha orixe que se pode asociar ao velame das embarcaci\u00f3ns.\nEn moitos mu\u00ed\u00f1os de vento do norte de Europa, as pas est\u00e1n orientadas para o vento por rotaci\u00f3n de toda a torre, mentres que nos mu\u00ed\u00f1os de vento de tipo mediterr\u00e1neo s\u00f3 o capelo sofre ese movemento, permanecendo a restante estrutura fixa.\nCoa Revoluci\u00f3n Industrial e a banalizaci\u00f3n doutras formas de produci\u00f3n de enerx\u00ed\u00ada cin\u00e9tica m\u00e1is eficientes (da cal \u00e9 exemplo o motor el\u00e9ctrico), este tipo de tecnolox\u00ed\u00ada caeu en desuso, e moitos dos mu\u00ed\u00f1os foron demolidos, conservados como atracci\u00f3n tur\u00edstica ou mesmo transformados en residencias persoais.\nEstrutura e enxe\u00f1o.\nO mu\u00ed\u00f1o de tipo mediterr\u00e1neo est\u00e1 composto por un corpo de pedra con catro a seis metros de altura e sensiblemente o mesmo di\u00e1metro e cunha forma, que a\u00ednda que se asemelle a un cilindro, \u00e9, na verdade, un tronco de cono. En torno ao cume deste corpo central, existe unha calla sobre a que se asenta unha c\u00fapula m\u00f3bil, de forma c\u00f3nica (capelo). Tipicamente, no v\u00e9rtice do capelo, m\u00f3ntase un catavento, cun eixe que se prolonga na vertical para o interior do mu\u00ed\u00f1o, facendo rodar un dispositivo indicador que permite ao mu\u00ed\u00f1eiro determinar a direcci\u00f3n do vento sen sa\u00ed\u00adr del.\nConstru\u00eddo en madeira, en albanar\u00eda ou en palla de centeo, o capelo est\u00e1 atravesado na diagonal por un mastro ou eixe de madeira, que se estende preto de cinco metros para o seu exterior. Nesa prolongaci\u00f3n exterior, enc\u00f3ntranse fixadas en forma de cruz as varas ou brazos, onde se fixan as velas de pano con formato triangular. Dous dos v\u00e9rtices das velas est\u00e1n fixos a unha vara, o que permite que estas se enrolen na respectiva vara cando o mu\u00ed\u00f1o de vento se encontra inmobilizado, ou ent\u00f3n estendidas sendo o terceiro v\u00e9rtice atado \u00e1 vara que sucede aquela onde a vela est\u00e1 fixa. Esta sit\u00faase m\u00e1is atr\u00e1s e d\u00e1 unha inclinaci\u00f3n \u00e1 vela que permite que ao ser accionada polo vento imprima ao mu\u00ed\u00f1o un movemento de rotaci\u00f3n. Estas varas de auxilio \u00e1 estrutura e esticaxe das velas denom\u00ednanse vergas e est\u00e1n colocadas de forma que a dividen no medio o \u00e1ngulo formado polas varas.\nDado que se asenta sobre a calla, o capelo pos\u00fae mobilidade rotacional, posibilitando que o mui\u00f1eiro oriente as velas na direcci\u00f3n do vento. A rotaci\u00f3n do capelo faise empregando un dispositivo existente no seu interior. Este dispositivo, que se asemella ao cabrestante dun nav\u00edo, est\u00e1 composto por un eixe horizontal e en torno ao cal se enrola mecanicamente unha corda, co auxilio de d\u00faas manivelas colocadas en posici\u00f3n oposta en cada unha das extremidades. Unha das puntas da corda est\u00e1 fixa no eixe do dispositivo e na outra existe un gancho que se prende a unha das varias argolas fixadas preto do cume do corpo do mu\u00ed\u00f1o. Enrolando o dispositivo, a corda estr\u00edcase e obriga o capelo a rodar sobre si mesmo, para a direcci\u00f3n conveniente.\nA inmobilizaci\u00f3n do mu\u00ed\u00f1o fac\u00edase rodando o capelo para unha posici\u00f3n en que o vento non propulsione as velas, facendo que o mastro perdese velocidade. Cando se inmobiliza, as velas eran enroladas nas varas e estas \u00faltimas presas a alg\u00fan de diversos marcos dispostos arredor do mu\u00ed\u00f1o a trav\u00e9s dunha corda.\nFixada no mastro existe unha gran roda dentada, normalmente cos dentes dispostos no lateral. No centro do mu\u00ed\u00f1o existe un eixe vertical e no cume deste eixe existe un carreto no cal encaixan os dentes da roda, de tal xeito que fan rodar o carreto independentemente da posici\u00f3n do capelo. Deste xeito, a enerx\u00ed\u00ada cin\u00e9tica de rotaci\u00f3n xerada no mastro debido \u00e1 propulsi\u00f3n reparada no vento ao ser captado polas velas, transm\u00edtese polo eixe central ata \u00e1 base do mu\u00ed\u00f1o onde fai rodar as moas que moen o cereal sendo as\u00ed aproveitada a enerx\u00eda e\u00f3lica. Todas estas estruturas e engrenaxes m\u00f3biles descritas tall\u00e1banse en madeira rexa (tipicamente carballo, sobreira ou aci\u00f1eira), por art\u00edfices especializados nese tipo de traballo, a quen se daba o nome de enxe\u00f1eiros.\nAplicaci\u00f3n dos mu\u00ed\u00f1os.\nMoenda de cereais.\nOs mu\u00ed\u00f1os de vento poden ser aplicados \u00e1 moenda de cereais. Neste caso, a enerx\u00ed\u00ada que chega \u00e1 base do mu\u00ed\u00f1o a trav\u00e9s do seu eixe central \u00e9 utilizada para facer rodar unha moa. Unha moa \u00e9 unha pedra maciza, esculpida en forma de anel cil\u00edndrico achatado, de faces sulcadas e a cuxo centro baleiro se chama ollo da moa. Nunha instalaci\u00f3n para moer existen d\u00faas moas, sendo unha delas est\u00e1tica, denominada poiso e asentada no chan do mu\u00ed\u00f1o, sobre a que se coloca unha segunda moa cun descanso lixeiro de modo que non impida o movemento de rotaci\u00f3n, denominada corredor, cun raio id\u00e9ntico ao do poiso mais con altura inferior.\nO corredor est\u00e1 suspendido no eixe vertical, sendo fixa a este a trav\u00e9s dun soporte met\u00e1lico regulable en altura. A necesidade de regular a altura do corredor d\u00e9bese ao feito do desgaste en altura das faces, a que ambas as moas est\u00e1n suxeitas co desenrolar da actividade de moenda, por efecto da fricci\u00f3n. Cando os sucos das moas desaparecen, ao mui\u00f1eiro ten que crear novos sucos para que a moenda do cereal sexa posible e que se realice co auxilio de ferramentas con forma e funci\u00f3n que se asemellan \u00e1 dunha picareta.\nA moenda do cereal faise deposit\u00e1ndoo en gran no descanso existente entre o poiso e o corredor. A rotaci\u00f3n do corredor fricciona os grans contra o poiso, esmag\u00e1ndoos repetidamente ata que, lentamente, se transforman en fari\u00f1a, sendo este o nome atribu\u00eddo ao po a que se reducen os cereais mo\u00eddos. O cereal en gran depos\u00edtase nunha caixa con fondo en cono ou pir\u00e1mide invertida, que se liga unha calla que conduce o gran ao ollo do mu\u00ed\u00f1o e o deposita no descanso entre o poiso e o corredor. A enerx\u00eda centr\u00edfuga provocada pola rotaci\u00f3n do corredor fai que o gran (e o produto da moenda) se desprace desde o ollo ata a circunferencia da moa, onde se recolle xa en fari\u00f1a.\nElevaci\u00f3n de auga.\nOs mu\u00ed\u00f1os de vento poden ser aplicados \u00e1 elevaci\u00f3n ou bombeamento de auga. Neste caso, a enerx\u00ed\u00ada que chega \u00e1 base do mu\u00ed\u00f1o a trav\u00e9s do seu eixe central empr\u00e9gase para facer rodar un parafuso de Arqu\u00edmedes. Unha engrenaxe colocada no eixe central est\u00e1 ligada a un parafuso colocado no interior dun tubo cil\u00edndrico ou semicil\u00edndrico oco, posicionado nun plano inclinado na diagonal coa extremidade m\u00e1is baixa colocada baixo a li\u00f1a de auga. Foron moi utilizados nos Pa\u00edses Baixos con esta finalidade para a drenaxe dos p\u00f3lderes (terras baixas). Actualmente, a maior parte das bombas de tipo parafuso est\u00e1n accionadas por enerx\u00ed\u00ada el\u00e9ctrica en vez de enerx\u00eda e\u00f3lica.\nA rotaci\u00f3n e a disposici\u00f3n do parafuso fan que o movemento de rotaci\u00f3n arrastre un volume de auga ao longo do tubo ata ao cume, onde \u00e9 captada na extremidade m\u00e1is elevada.\nProduci\u00f3n de enerx\u00eda el\u00e9ctrica.\nOs mu\u00ed\u00f1os de vento poden aplicarse \u00e1 xeraci\u00f3n ou produci\u00f3n de enerx\u00eda el\u00e9ctrica. Neste caso, a estrutura est\u00e1 composta s\u00f3 por unha estrutura met\u00e1lica ou hasta oca, no cume da cal se encontra unha turbina. As pas son de gran dimensi\u00f3n, atinxindo, en aparellos modernos, entre corenta e sesenta metros de lonxitude e rodan lentamente. O equivalente ao mastro do mu\u00ed\u00f1o de vento descrito anteriormente enc\u00f3ntrase directamente ligado a un elemento xerador (en xeral un alternador ou d\u00ednamo) capaz de converter a enerx\u00eda cin\u00e9tica de rotaci\u00f3n en enerx\u00eda el\u00e9ctrica que se axusta ou rectifica e despois se canaliza para a rede com\u00fan de fornecemento de enerx\u00eda el\u00e9ctrica.\nModelos futuros.\nOs mu\u00ed\u00f1os de vento de voluta vertical poden funcionar coas turbinas embutidas, interferindo menos coa paisaxe al\u00e9n de eliminar os riscos das colisi\u00f3ns tan frecuentes das turbinas coas aves."}
{"id": "531731", "revid": "23204", "url": "https://gl.wikipedia.org/wiki?curid=531731", "title": "Ubaldina Valoyes Cuesta", "text": ""}
{"id": "531732", "revid": "23204", "url": "https://gl.wikipedia.org/wiki?curid=531732", "title": "Yuberjen Mart\u00ednez", "text": "Yuberjen Herney Mart\u00ednez Rivas, nado en Turbo o 1 de novembro de 1991, \u00e9 un boxeador colombiano. Ga\u00f1ou a medalla de prata na categor\u00eda de peso mosca dos Xogos Ol\u00edmpicos de 2016. En xu\u00f1o de 2021, clasificouse para representar a Colombia nos Xogos Ol\u00edmpicos de 2020 en Toquio."}
{"id": "531733", "revid": "23204", "url": "https://gl.wikipedia.org/wiki?curid=531733", "title": "Yuberjen Herney Mart\u00ednez Rivas", "text": ""}
{"id": "531734", "revid": "17467", "url": "https://gl.wikipedia.org/wiki?curid=531734", "title": "KK Union Olimpija Ljubliana", "text": ""}
{"id": "531735", "revid": "5863", "url": "https://gl.wikipedia.org/wiki?curid=531735", "title": "Pancho Pillado", "text": ""}
{"id": "531744", "revid": "89787", "url": "https://gl.wikipedia.org/wiki?curid=531744", "title": "Ingrit Valencia", "text": "Ingrit Lorena Valencia Victoria, nada en Morales o 3 de setembro de 1988, \u00e9 unha boxeadora colombiana medallista ol\u00edmpica.\nFoi campioa nacional nunha ocasi\u00f3n, medalla de prata nos Xogos Bolivarianos de 2013 en Trujillo, medallista de ouro nos Xogos Suramericanos de 2014 en Santiago de Chile e tam\u00e9n de ouro nos Xogos Centroamericanos e do Caribe de 2014, en Veracruz, M\u00e9xico.\nNos Xogos Ol\u00edmpicos de 2016 en R\u00edo de Xaneiro, obtivo a medalla de bronce na categor\u00eda de peso mosca feminino (menos de 51 kg). Nos Xogos Bolivarianos de Santa Marta, Colombia, obtivo a medalla de ouro o 17 de novembro de 2017 e nos Xogos Centroamericanos e do Caribe que se levaron a cabo en Barranquilla, Colombia, entre o 19 de xullo e o 3 de agosto de 2018, ga\u00f1ou a medalla de ouro na categor\u00eda mosca (51 kg). "}
{"id": "531745", "revid": "23204", "url": "https://gl.wikipedia.org/wiki?curid=531745", "title": "Ingrit Lorena Valencia Victoria", "text": ""}
{"id": "531749", "revid": "23204", "url": "https://gl.wikipedia.org/wiki?curid=531749", "title": "Anthony Zambrano", "text": "Anthony Jos\u00e9 Zambrano de la Cruz, nado en Maicao o 17 de xaneiro de 1998, \u00e9 un atleta colombiano. \u00c9 reco\u00f1ecido por ser o primeiro medallista colombiano nun evento de pista nun Campionato Mundial de Atletismo, e o primeiro colombiano en obter unha medalla ol\u00edmpica nun evento de pista en atletismo.\nTraxectoria.\nComezos e Xogos Panamericanos 2019.\nZambrano competiu na categor\u00eda 4\u00d7400 metros remudas nos Xogos Ol\u00edmpicos de R\u00edo 2016. Foi finalista na categor\u00eda de 400 metros no Torneo Mundial Xuvenil de 2015 en Cali, Colombia. En 2019, obtivo a medalla dourada na categor\u00eda de 400 metros nos Xogos Panamericanos de 2019 en Lima. Nos mesmos xogos, novamente conseguiu o ouro, desta volta ba categor\u00eda 4x400 metros remudas.\nMundial de atletismo 2019.\nNo Campionato Mundial de Atletismo disputado en Doha en 2019, Zambrano obtivo a medalla de prata na categor\u00eda de 400 metros masculino, convert\u00e9ndose no primeiro medallista colombiano na historia desta competencia. O atleta superou ademais a s\u00faa propia marca nacional, estabelecida nas semifinais, cun tempo de 44,15 segundos.\nXogos Ol\u00edmpicos de Toquio 2020.\nNo ano 2021, logrou a medalla de prata na categor\u00eda de 400m masculino cun tempo de 44,08 segundos."}
{"id": "531751", "revid": "23204", "url": "https://gl.wikipedia.org/wiki?curid=531751", "title": "Anthony Jos\u00e9 Zambrano de la Cruz", "text": ""}
{"id": "531753", "revid": "98629", "url": "https://gl.wikipedia.org/wiki?curid=531753", "title": "Sandra Arenas", "text": "Sandra Lorena Arenas Campuzano, nada en Pereira, Risaralda, o 17 de setembro de 1993, \u00e9 unha atleta colombiana. Foi medallista de prata en marcha de 20 quil\u00f3metros nos Xogos Ol\u00edmpicos de 2020 en Toquio. \nNo Campionato Mundial J\u00fanior de Atletismo de 2012 en Barcelona chegou terceira nos 10 quil\u00f3metros marcha cun tempo de 45:44,46, acadando a medalla de bronce. Ese mesmo ano foi ga\u00f1adora da Copa do Mundo de Marcha Atl\u00e9tica de 2012, celebrada en Saransk, Rusia; 45:57 foi o tempo co que Arenas ga\u00f1ou a proba dos 10 km, convert\u00e9ndose na primeira colombiana en conseguilo.\nO seu adestrador \u00e9 Libardo Hoyos."}
{"id": "531754", "revid": "23204", "url": "https://gl.wikipedia.org/wiki?curid=531754", "title": "Sandra Lorena Arenas Campuzano", "text": ""}
{"id": "531758", "revid": "89787", "url": "https://gl.wikipedia.org/wiki?curid=531758", "title": "Alessandra Perilli", "text": "Alessandra Perilli, nada en Rimini o 1 de abril de 1988, \u00e9 unha tiradora deportiva sanmarinesa, que compite na modalidade de tiro ao prato. \u00c9 a primeira deportista da historia en conseguir unha medalla ol\u00edmpica representando a San Marino, convert\u00e9ndose no pa\u00eds m\u00e1is pequeno do mundo en conseguir un metal ol\u00edmpico.\nParticipou en tres Xogos Ol\u00edmpicos de Ver\u00e1n, entre os anos 2012 e 2020, obtendo d\u00faas medallas en Toquio 2020, prata no foxo mixto (xunto con Gian Marco Berti) e bronce na proba de foxo individual, e o cuarto lugar en Londres 2012.\nAs s\u00faas medalla de prata e bronce significan as primeiras de San Marino en toda a s\u00faa historia, e o pa\u00eds m\u00e1is pequeno en conseguir unha medalla."}
{"id": "531762", "revid": "5132", "url": "https://gl.wikipedia.org/wiki?curid=531762", "title": "Liga Espa\u00f1ola de Baloncesto (1957\u20131983)", "text": ""}
{"id": "531770", "revid": "137316", "url": "https://gl.wikipedia.org/wiki?curid=531770", "title": "Club do Mar de San Amaro", "text": "O Club do Mar de San Amaro \u00e9 un club deportivo e social sen \u00e1nimo de lucro fundado en 1935 a car\u00f3n da praia de Santo Amaro. \u00c9 un referente deportivo, recreativo, social e cultural da cidade da Coru\u00f1a.\nHistoria.\nEn 1931 com\u00e9zase a constru\u00edr o primeiro edificio social do club, sendo inaugurado en 1935. Fin\u00e1nciase coas achegas veci\u00f1ais debido ao interese dos habitantes do barrio de Monte Alto pola pr\u00e1ctica deportiva e \u00e1s necesidades hixi\u00e9nico-sanitarias do barrio.\nA s\u00faa actividade interr\u00f3mpese durante a guerra civil, retomando a s\u00faa actividade na d\u00e9cada dos anos 40. Debido \u00e1 s\u00faa proximidade coa canteira utilizada na construci\u00f3n do dique de abrigo, o club constr\u00fae un segundo edificio social sobre as ru\u00ednas do castelo de Santo Amaro, situado no outro extremo da cala. \u00a0 \nNos anos 60 e 70 o club adquire m\u00e1is terreos e ampl\u00eda as s\u00faas instalaci\u00f3ns incorporando a piscina exterior e o pavill\u00f3n polideportivo, alcanzando a comezos dos anos 80 a cifra de 5000 socios.\nPor mor da ampliaci\u00f3n do paseo mar\u00edtimo demoleuse o pavill\u00f3n, constru\u00edndo un novo pavill\u00f3n polideportivo baixo o viario do paseo. O Concello da Coru\u00f1a tam\u00e9n constru\u00edu unha piscina municipal xunto ao pavill\u00f3n que xestiona o club en virtude dun convenio asinado entre ambas as entidades. \u00a0 \u00a0 \u00a0\nO antigo edificio social seguiu albergando as secci\u00f3ns de remo e vea, at\u00e9 aproximadamente o ano 2011, no que queda exclu\u00eddo do convenio e xorden problemas xur\u00eddicos, posteriormente o club trata de recuperar a concesi\u00f3n do edificio para a creaci\u00f3n dunha especie de centro de interpretaci\u00f3n que explique a tradici\u00f3n mari\u00f1eira do barrio e as cat\u00e1strofes mar\u00edtimas que houbo na contorna.\nInstalaci\u00f3ns.\nEntre instalaci\u00f3ns e equipamento propio e xestionado, o club conta coas seguintes instalaci\u00f3ns:\nSecci\u00f3ns deportivas.\nO club conta cunha gran tradici\u00f3n deportiva e foi o art\u00edfice dalg\u00fans dos eventos deportivos m\u00e1is destacados da cidade, como a traves\u00eda a nado de San Amaro ou a Copa de S. E. O General\u00edsimo de trai\u00f1eiras. Nas s\u00faas instalaci\u00f3ns tam\u00e9n lev\u00e1ronse a cabo competici\u00f3ns como a Copa do Rei de Halterofilia de 2020.\nNataci\u00f3n.\nOrganiza a traves\u00eda de San Amaro, a proba deportiva m\u00e1is antiga da cidade. O club ten tradici\u00f3n en nataci\u00f3n desde 1936 e logrou competir na Copa de Espa\u00f1a.\nRemo.\nSecci\u00f3n tradicional que disputou a Copa de S. E. O General\u00edsimo de trai\u00f1eiras, ou ben como Club do Mar ou baixo a denominaci\u00f3n Confrar\u00eda Pescadores San Amaro. \u00a0\u00a0 \nSubmarinismo.\nA s\u00faa escola de mergullo fundouna Roberto Diehl en 1968, a escola xogou un papel fundamental en labores de salvamento e rescate mar\u00edtimo desde principios dos anos 70. Tam\u00e9n organiza campionatos de pesca submarina.\nVela.\nO club ten tradici\u00f3n en vela e forma regatistas.\nB\u00e1dminton.\n\u00c9 un club pioneiro neste deporte, pract\u00edcase desde que Agust\u00edn Rodr\u00edguez -primeiro seleccionador nacional- instalase unha rede en 1970. O club formou, polo menos, a 32 campi\u00f3ns nacionais, chegando a ter equipo en primeira divisi\u00f3n e a organizar unha proba puntuable para o campionato de Espa\u00f1a. A implicaci\u00f3n do club, o Concello da Coru\u00f1a e algunhas empresas galegas foi fundamental para lograr a creaci\u00f3n da Federaci\u00f3n Espa\u00f1ola de B\u00e1dminton en 1985.\nTenis de mesa.\nPioneiro neste deporte, chegou a ter equipo en divisi\u00f3n de honra e ser un referente na formaci\u00f3n de xogadores e no tenis de mesa adaptado chegando a ser paral\u00edmpicos os tenistas Indalecio Iglesias (Barcelona 92) e Alberto Seoane (R\u00edo 2016). \u00a0 \u00a0\nF\u00fatbol sala.\nTen equipos desde prebenxam\u00edn a veter\u00e1ns, acadando o campionato de Espa\u00f1a de 2011 na categor\u00eda benxam\u00edn.\nLabor cultural e social.\nTam\u00e9n destaca polo seu labor cultural e social coa organizaci\u00f3n de actividades culturais, sociais e actos ben\u00e9ficos."}
{"id": "531771", "revid": "89787", "url": "https://gl.wikipedia.org/wiki?curid=531771", "title": "Gian Marco Berti", "text": "Gian Marco Berti, nado na Cidade de San Marino o 11 de novembro de 1982, \u00e9 un tirador deportivo sanmarinense. Competiu nos eventos de foxo masculino e de foxo mixto nos Xogos Ol\u00edmpicos de 2020. Na proba de foxo mixto conseguiu a medalla de prata con Alessandra Perilli, sendo os primeiros medallistas ol\u00edmpicos de prata de San Marino.\nVida persoal.\nBerti estudou dereito na Universidade de Urbino. O seu pai, Gian Nicola, representou a San Marino en tiro nos Xogos Ol\u00edmpicos de 1988."}
{"id": "531772", "revid": "785", "url": "https://gl.wikipedia.org/wiki?curid=531772", "title": "%", "text": ""}
{"id": "531773", "revid": "23204", "url": "https://gl.wikipedia.org/wiki?curid=531773", "title": "Myles Amine", "text": "Myles Nazem Amine, nado en Dearbon, M\u00edchigan, o 14 de decembro de 1996, \u00e9 un deportista sanmarinense de orixe estadounidense, que compite en loita libre.\nParticipou nos Xogos Ol\u00edmpicos de 2020 en Toquio, obtendo unha medalla de bronce na categor\u00eda de 86 kg.\nGa\u00f1ou d\u00faas medallas no Campionato Europeo de Loita, prata en 2020 e bronce en 2021. Nos Xogos Europeos de Minsk 2019 obtivo unha medalla de bronce na categor\u00eda de 86 kg. "}
{"id": "531774", "revid": "23204", "url": "https://gl.wikipedia.org/wiki?curid=531774", "title": "Myles Nazem Amine", "text": ""}
{"id": "531779", "revid": "23204", "url": "https://gl.wikipedia.org/wiki?curid=531779", "title": "Hugues Fabrice Zango", "text": "Hugues Fabrice Zango, nado en Uagadug\u00fa o 25 de xu\u00f1o de 1993, \u00e9 un atleta de Burkina Faso, especializado no triplo salto e o salto de lonxitude. Participou en dous Xogos Ol\u00edmpicos de Ver\u00e1n, nos anos 2016 e 2020, obtendo unha medalla de bronce en Toquio 2020, na proba de triplo salto. Ga\u00f1ou unha medalla de bronce no Campionato Mundial de Atletismo de 2019 na mesma proba. "}
{"id": "531783", "revid": "785", "url": "https://gl.wikipedia.org/wiki?curid=531783", "title": "Diocese cat\u00f3lica latina de Burgos", "text": ""}
{"id": "531791", "revid": "89787", "url": "https://gl.wikipedia.org/wiki?curid=531791", "title": "Benjamin Boukpeti", "text": "Benjamin Kudjow Thomas Boukpeti, nado en Lagny-sur-Marne, Francia, o 4 de agosto de 1981, \u00e9 un deportista togol\u00e9s de pirag\u00fcismo en sl\u00e1lom que competiu a nivel internacional dende 2003 at\u00e9 2012. Competiu en tres Xogos Ol\u00edmpicos de Ver\u00e1n e ga\u00f1ou a medalla de bronce na proba de K1 masculino nos Xogos Ol\u00edmpicos de 2008 en Pequ\u00edn. Boukpeti foi o primeiro deportista de Togo en ga\u00f1ar unha medalla ol\u00edmpica."}
{"id": "531792", "revid": "98629", "url": "https://gl.wikipedia.org/wiki?curid=531792", "title": "Premier League 2021-2022", "text": "A tempada 2021-22 da Premier League foi a 30\u00aa tempada do m\u00e1ximo nivel da liga de f\u00fatbol de Inglaterra, establecida en 1992. Foi a terceira tempada na que se utilizou o sistema de revisi\u00f3n do \u00e1rbitro asistente de v\u00eddeo (VAR) e a segunda tempada en ter unha parada de inverno en febreiro. As datas de inicio e fin da tempada public\u00e1ronse o 25 de marzo de 2021, e o calendario de partidos o 16 de xu\u00f1o de 2021.\nO Manchester City \u00e9 o vixente campi\u00f3n, tras ga\u00f1ar o seu quinto t\u00edtulo da Premier League durante a tempada anterior.\nNesta tempada regresou o cen por cento de capacidade nos estadios, tras as limitaci\u00f3ns de asistencia debido \u00e1s restrici\u00f3ns causadas pola pandemia de COVID-19 no Reino Unido durante o \u00faltimo terzo da tempada 2019-20 e a totalidade da tempada 2020-21.\nEquipos participantes.\nVinte equipos competiron na liga: os dezasete mellores equipos da tempada anterior e os tres equipos ascendidos do Championship. Os equipos ascendidos foron o Norwich City, o Watford (ambos os dous regresaban a primeira divisi\u00f3n despois dun ano de ausencia) e o Brentford (que volv\u00eda \u00e1 m\u00e1xima categor\u00eda tras unha ausencia de setenta e catro anos). Esta foi tam\u00e9n a primeira tempada do Brentford na Premier League. Substitu\u00edron ao Fulham, West Bromwich Albion (ambos os dous descendidos tras unicamente un ano en primeira divisi\u00f3n) e ao Sheffield United (descendido despois de dous anos na m\u00e1xima categor\u00eda).\nT\u00e1boa de clasificaci\u00f3n.\n&lt;onlyinclude&gt;&lt;/onlyinclude&gt;\nResultados.\nPrimeira volta.\n&lt;br&gt;"}
{"id": "531793", "revid": "23204", "url": "https://gl.wikipedia.org/wiki?curid=531793", "title": "Benjamin Kudjow Thomas Boukpeti", "text": ""}
{"id": "531800", "revid": "23204", "url": "https://gl.wikipedia.org/wiki?curid=531800", "title": "Bruno Julie", "text": "Louis Richard Bruno Julie, nado en Rose Hill o 11 de xullo de 1978, co\u00f1ecido como Bruno Julie, \u00e9 un boxeador de Mauricio que compite no peso galo, quen ga\u00f1ou un n\u00famero de medallas en torneos internacionais e competiu nos Xogos Ol\u00edmpicos de 2008 ga\u00f1ando a primeira medalla ol\u00edmpica para o pa\u00eds."}
{"id": "531801", "revid": "23204", "url": "https://gl.wikipedia.org/wiki?curid=531801", "title": "Louis Richard Bruno Julie", "text": ""}
{"id": "531812", "revid": "23204", "url": "https://gl.wikipedia.org/wiki?curid=531812", "title": "Ardea insignis", "text": "Ardea insignis \u00e9 unha especie de gran garza que habita na ladeira oriental do Himalaia, na India e But\u00e1n, e no nordeste de Bangladesh e Myanmar. Foi clasificada como en perigo cr\u00edtico pola Lista Vermella da IUCN dende o ano 2007, xa que a poboaci\u00f3n mundial est\u00edmase en menos de 300 exemplares maduros e ameazada pola perda de h\u00e1bitat e as perturbaci\u00f3ns humanas."}
{"id": "531823", "revid": "89787", "url": "https://gl.wikipedia.org/wiki?curid=531823", "title": "Dente de elefante", "text": "O dente de elefante (\"Antalis entalis\") \u00e9 unha especie de moluco. Foi descrita por primeira vez por Linn\u00e9 en 1758."}
{"id": "531824", "revid": "23204", "url": "https://gl.wikipedia.org/wiki?curid=531824", "title": "Dentalium entalis", "text": ""}
{"id": "531825", "revid": "23204", "url": "https://gl.wikipedia.org/wiki?curid=531825", "title": "Antalis entalis", "text": ""}
{"id": "531833", "revid": "89787", "url": "https://gl.wikipedia.org/wiki?curid=531833", "title": "Aclis gulsonae", "text": "Aclis gulsonae \u00e9 unha especie de molusco gaster\u00f3podo. Foi descrita por primeira vez por W. Clark en 1850."}
{"id": "531837", "revid": "89787", "url": "https://gl.wikipedia.org/wiki?curid=531837", "title": "Aclis minor", "text": "Aclis minor \u00e9 unha especie de molusco gaster\u00f3podo. Foi descrita por primeira vez por Brown en 1827."}
{"id": "531839", "revid": "89787", "url": "https://gl.wikipedia.org/wiki?curid=531839", "title": "Tectura virginea", "text": "Tectura virginea \u00e9 unha especie de molusco gaster\u00f3podo. Foi descrita por primeira vez por Otto Friedrich M\u00fcller en 1776."}
{"id": "531840", "revid": "23204", "url": "https://gl.wikipedia.org/wiki?curid=531840", "title": "Acmaea virginea", "text": ""}
{"id": "531843", "revid": "89787", "url": "https://gl.wikipedia.org/wiki?curid=531843", "title": "Acroloxus lacustris", "text": "Acroloxus lacustris \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "531845", "revid": "89787", "url": "https://gl.wikipedia.org/wiki?curid=531845", "title": "Acteon tornatilis", "text": "Acteon tornatilis \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "531846", "revid": "89787", "url": "https://gl.wikipedia.org/wiki?curid=531846", "title": "Aegires punctilucens", "text": "Aegires punctilucens \u00e9 unha especie de molusco gaster\u00f3podo. Foi descrita por primeira vez por D'orbigny en 1837."}
{"id": "531847", "revid": "23204", "url": "https://gl.wikipedia.org/wiki?curid=531847", "title": "Aegopinella nitidula", "text": "Aegopinella nitidula \u00e9 unha especie de molusco gaster\u00f3podo. Foi descrita por primeira vez por Draparnaud en 1805."}
{"id": "531848", "revid": "89787", "url": "https://gl.wikipedia.org/wiki?curid=531848", "title": "Aegopinella pura", "text": "Aegopinella pura \u00e9 unha especie de molusco gaster\u00f3podo. Foi descrita por primeira vez por Joshua Alder en 1830."}
{"id": "531849", "revid": "89787", "url": "https://gl.wikipedia.org/wiki?curid=531849", "title": "Aeolidia papillosa", "text": "Aeolidia papillosa \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1761."}
{"id": "531850", "revid": "89787", "url": "https://gl.wikipedia.org/wiki?curid=531850", "title": "Aeolidiella sanguinea", "text": "Aeolidiella sanguinea \u00e9 unha especie de molusco gaster\u00f3podo. Foi descrita por primeira vez por Norman en 1877."}
{"id": "531851", "revid": "89787", "url": "https://gl.wikipedia.org/wiki?curid=531851", "title": "Aeolidiella alderi", "text": "Aeolidiella alderi \u00e9 unha especie de molusco gaster\u00f3podo. Foi descrita por primeira vez por Cocks en 1852."}
{"id": "531852", "revid": "23204", "url": "https://gl.wikipedia.org/wiki?curid=531852", "title": "Aeolidiella soemeringi", "text": ""}
{"id": "531855", "revid": "1131", "url": "https://gl.wikipedia.org/wiki?curid=531855", "title": "Chaston FS", "text": "O Chaston F\u00fatbol Sala (posteriormente co\u00f1ecido coma Egasa Chaston e Egasa Coru\u00f1a) foi un equipo de f\u00fatbol sala da cidade da Coru\u00f1a, bicampi\u00f3n de liga e tricampi\u00f3n de copa na d\u00e9cada de 1980.\nHistoria.\nInicios.\nFoi fundado polo empresario Miguel Mosquera Novo, ao redor de 1978, co nome da discoteca Chaston, que posu\u00eda. Na tempada 1980-81 xa chegou \u00e1 fase final do Campionato de Espa\u00f1a de f\u00fatbol sala que se disputou na Coru\u00f1a. Foi o primeiro club espa\u00f1ol de f\u00fatbol sala en fichar a un xogador brasileiro -\"Denis-\" despois dun partido amigable disputado por Chaston contra un equipo de R\u00edo de Janeiro. Chaston contribu\u00edu cun xogador (Vituco) ao primeiro partido disputado pola selecci\u00f3n espa\u00f1ola de f\u00fatbol sala en 1982.\nD\u00e9cada de 1980.\nOs maiores logros deportivos chegaron a mediados da d\u00e9cada de 1980, cando proclamouse campi\u00f3n de liga ante a Uni\u00f3n Sport de Madrid en abril de 1984. Posteriormente revalidou o t\u00edtulo de liga en 1985, foi subcampi\u00f3n de liga 1988 e ga\u00f1ou as copas do rei de 1986, 1987 e 1988.\nParticipou no primeiro campionato unificado de liga, xurdido en 1989 (xa co nome de Egasa Chaston), esa tempada quedou f\u00f3ra dos play-offs. \u00a0\nD\u00e9cada de 1990.\nParticipou na Divisi\u00f3n de Honra, como Egasa Chaston, desde a tempada 1989-90 at\u00e9 a 1992-93, nas que alcanza os play-offs polo t\u00edtulo na tempada 1991-92, caendo nos cuartos de final ante Elpozo Murcia. \u00a0 \nParticipou na Divisi\u00f3n de Honra como Egasa Coru\u00f1a as tempadas 1993-94 e 1994-95 na que descendeu \u00e1 divisi\u00f3n de prata por un descenso administrativo, o que levou a s\u00faa desaparici\u00f3n."}
{"id": "531856", "revid": "26385", "url": "https://gl.wikipedia.org/wiki?curid=531856", "title": "Akera bullata", "text": "Akera bullata \u00e9 unha especie de molusco gaster\u00f3podo da subclase dos heterobranquios, infraclase dos eutineuros, orde dos aplis\u00edidos, superfamilia dos akeroideos e familia dos ak\u00e9ridos, integrada no seu \u00fanico x\u00e9nero, \"Akera\".\nEsta especie \u00e9 o \u00fanico representante europeo do x\u00e9nero \"Akera\".\nTaxonom\u00eda.\nDescrici\u00f3n.\nA especie foi descrita en 1776 polo naturalista dan\u00e9s Otto Friedrich M\u00fcller, no seu traballo \"Zoologiae Danicae Prodromus, seu Animalium Daniae et Norvegiae Indigenarum characteres, nomina, et synonyma imprimis popularium\"... Copenhagen. Ver en PDF\nSin\u00f3nimos.\nAdemais de polo nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nCaracter\u00edsticas.\n\u00c9 un representante primitivo das lesmas de mar. \u00c9 unha lesma grande, con cuncha. O seu corpo \u00e9 alongado e est\u00e1 provisto de grandes l\u00f3bulos parapodiais (par\u00e1podos) que lle permiten nadar. Non ten tent\u00e1culos na cabeza. A cuncha, vis\u00edbel na parte traseira do animal, \u00e9 ovalada, duns 40 mm de lonxitude, pero demasiado pequena para conter todo o seu corpo. Ten un caracter\u00edstico devanado de 6 xiros. O manto remata na parte traseira, cun ap\u00e9ndice fino e longo que sobresae da cuncha. A parte dianteira do corpo do animal est\u00e1 destinada a escavar, e esta lesma pasa gran parte da s\u00faa vida enterrada na area ou na lama. De feito, s\u00f3 sae \u00e1 superficie durante a \u00e9poca de cr\u00eda. \nO corpo ten unha cor que var\u00eda do gris ao alaranxado, con manchas brancas ou escuras. A s\u00faa cuncha, de cor branca ou marr\u00f3n, \u00e9 fr\u00e1xil e lisa, de forma ovoide, co v\u00e9rtice truncado e o \u00e1pice apenas sa\u00ednte, e con li\u00f1as de crecemento abundantes, a abertura \u00e9 alongada, moi ancha xunto \u00e1 base. Non \u00e9 un nadador \u00e1xil. Usa os seus amplos par\u00e1podos, mantidos xuntos por un funil sobre a cabeza, para remar cando se perturba.\nDistribuci\u00f3n.\n\"Akera bullata\" enc\u00f3ntrase no Atl\u00e1ntico, desde Noruega at\u00e9 as illas Canarias, e no Mediterr\u00e1neo.\nNa r\u00eda de Vigo.\nNa r\u00eda de Vigo encontr\u00e1ronse esp\u00e9cimes vivos bastante abundantes no \"lagoon\" (lagoa costeira) das illas C\u00edes, na s\u00faa zona sur. Tam\u00e9n en varios puntos do interior da r\u00eda. Aparece especialmente nas depuradoras de mexill\u00f3ns en gran cantidade, e nas bateas. \nH\u00e1bitat.\nVive sobre fondos de area ou lamacentos, principalmente nas prader\u00edas de zosteras, encont\u00e1ndose nos niveis infralitoral e circalitoral.\nNa r\u00eda de Vigo.\nNa r\u00eda de Vigo vive sobre fondos de lama con algas, desde pouca profundidade e en augas tranquilas, at\u00e9 fondos de 8 a 10 m.\nBiolox\u00eda.\nNurtrici\u00f3n.\n\u00c9 un animal herb\u00edvoro, equipado cunha r\u00e1dula (cinta membranosa cuberta de dent\u00edculos quitinosos transversais), coa que raspa as plantas, aliment\u00e1ndose de faner\u00f3gamas mari\u00f1as dos x\u00e9neros \"Zostera\" e \"Posidonia\". \nReproduci\u00f3n.\nDurante o per\u00edodo de apareamento estas lesmas forman longas cadeas de individuos, o un tras do outro, que se arrastran polo fondo. No Mediterr\u00e1neo o per\u00edodo de posta \u00e9 de marzo a abril. Os ovos son como filamentos amarelos claros enredados coma os espaguetes. Asem\u00e9llanse aos ovos das borrachas pero son m\u00e1is finos, menos voluminosos e de cor m\u00e1is clara."}
{"id": "531858", "revid": "89787", "url": "https://gl.wikipedia.org/wiki?curid=531858", "title": "Aldisa smaragdina", "text": "Aldisa smaragdina \u00e9 unha especie de molusco gaster\u00f3podo. Foi descrita por primeira vez por Ortea, P\u00e9rez e Llera en 1982."}
{"id": "531863", "revid": "89787", "url": "https://gl.wikipedia.org/wiki?curid=531863", "title": "Alvania beanii", "text": "Alvania beanii \u00e9 unha especie de molusco gaster\u00f3podo. Foi descrita por primeira vez por Hanley in Thorpe en 1844."}
{"id": "531866", "revid": "89787", "url": "https://gl.wikipedia.org/wiki?curid=531866", "title": "Alvania cancellata", "text": "Alvania cancellata \u00e9 unha especie de molusco gaster\u00f3podo. Foi descrita por primeira vez por Da Costa en 1778."}
{"id": "531868", "revid": "1131", "url": "https://gl.wikipedia.org/wiki?curid=531868", "title": "Club Sal Lence", "text": "O Club Sal Lence de La Coru\u00f1a de F\u00fatbol Sala foi un club de futsal feminino da cidade da Coru\u00f1a, campi\u00f3n da Primeira Divisi\u00f3n de Mulleres de f\u00fatbol sala e Copa da Ra\u00ed\u00f1a nos anos 90.\nHistoria.\nFoi fundado en 1984 por V\u00edctor Siero no colexio Sal Lence do barrio coru\u00f1\u00e9s dos Castros. Formado por xogadoras coru\u00f1esas e dirixido por Manuel del Castillo, foi o primeiro club feminino que rexistrou o seu nome na lista da Real Federaci\u00f3n Espa\u00f1ola de F\u00fatbol. Nos seus primeiros anos comezou a ga\u00f1ar competici\u00f3ns locais e rexionais, a partir de 1987 comezou a participar en torneos nacionais como a liga nacional e a copa antes de ser organizado pola RFEF. Logrou os seus maiores \u00e9xitos entre 1994 e 1996, onde conseguiu ser bicampi\u00f3n de liga e un dobrete cunha Copa de Espa\u00f1a feminina de f\u00fatbol sala.\nA partir de 1999, comeza o seu declive co descenso \u00e1 liga rexional ata que desencadeou nunha fusi\u00f3n en 2005 -tras o descenso da liga rexional \u00e1 provincial- co Viaxes Amarelle FSF, un equipo da localidade de Santa Comba. Trala fusi\u00f3n, o club perde o seu nome e Viajes Amarelle FSF cambia a s\u00faa sede \u00e1 Coru\u00f1a e xoga os seus partidos na cidade.\nSelecci\u00f3n espa\u00f1ola.\nTres xogadoras do club -Ana Silva, Beatriz Seijas e Mar\u00eda Varela- formaron parte da primeira selecci\u00f3n espa\u00f1ola feminina de f\u00fatbol sala. Selecci\u00f3n que xogou o seu primeiro partido o 29 de decembro de 1990 en Nar\u00f3n cunha vitoria por 4-1 contra Portugal. Nuria e Celia Iglesias tam\u00e9n foron internacionais."}
{"id": "531869", "revid": "89787", "url": "https://gl.wikipedia.org/wiki?curid=531869", "title": "Alvania carinata", "text": "Alvania carinata \u00e9 unha especie de molusco gaster\u00f3podo. Foi descrita por primeira vez por da Costa en 1778."}
{"id": "531870", "revid": "89787", "url": "https://gl.wikipedia.org/wiki?curid=531870", "title": "Alvania cimicoides", "text": "Alvania cimicoides \u00e9 unha especie de molusco gaster\u00f3podo. Foi descrita por primeira vez por Forbes en 1844."}
{"id": "531880", "revid": "72012", "url": "https://gl.wikipedia.org/wiki?curid=531880", "title": "T\u00fapac Amaru III", "text": "Juan Bustamante Due\u00f1as, nado en Vilque o 24 de xu\u00f1o de 1808 e finado en Pusi o 3 de xaneiro de 1868, co\u00f1ecido como T\u00fapac Amaru III, foi un l\u00edder ind\u00edxena peruano que, en demanda de xustiza social, liderou unha rebeli\u00f3n campesi\u00f1a en Puno, entre 1867 e 1868. Derrotado, foi executado."}
{"id": "531883", "revid": "72012", "url": "https://gl.wikipedia.org/wiki?curid=531883", "title": "RasenBallsport Leipzig", "text": ""}
{"id": "531885", "revid": "45576", "url": "https://gl.wikipedia.org/wiki?curid=531885", "title": "Resultados de Honda na F\u00f3rmula 1", "text": "Estes son os resultados completos acadados polos coches e motores Honda na F\u00f3rmula 1.\nResultados completos no Campionato Mundial de F\u00f3rmula Un.\nA seguinte t\u00e1boa detalla os resultados completos nos grandes premios do Campionato Mundial para o equipo Honda de f\u00f3rmula 1.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\nResultados do equipo oficial.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\nEquipos privados.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\nComo fornecedor de motores.\n1983\u20131992.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\n2000\u20132008.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\n2015\u20132021.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\nComo Honda RBPT (2023\u20132025).\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\nResultados na F\u00f3rmula Un fora do campionato.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "531887", "revid": "1131", "url": "https://gl.wikipedia.org/wiki?curid=531887", "title": "Almourol", "text": "Almourol \u00e9 unha pequena illa no curso medio do r\u00edo Texo, un pouco m\u00e1is abaixo da s\u00faa confluencia co r\u00edo Z\u00e9zere, frote a cidade de Tancos.\nTen 310 m de longo por 75 m de largo, e \u00e9 co\u00f1ecida polo castelo de Almourol, situada nela. \nPertence \u00e1 fregues\u00eda da Praia do Ribatejo, concello de Vila Nova da Barquinha, distrito de Santar\u00e9m. \nDista 4 km de Vila Nova da Barquinha.\nO xeneral e pol\u00edtico romano do s\u00e9culo II a.C. D\u00e9cimo Xunio Bruto Galaico, que dirixiu as campa\u00f1as de conquista da Gallaecia, no curso da campa\u00f1a para estabilizar e castigar as tribos rebeldes do territorio ao norte do r\u00edo Texo logo da morte de Viriato, estableceu o seu cuartel nunha illa, identificada hoxe coa de Almourol."}
{"id": "531888", "revid": "22795", "url": "https://gl.wikipedia.org/wiki?curid=531888", "title": "Castelo de Almourol", "text": ""}
{"id": "531889", "revid": "1131", "url": "https://gl.wikipedia.org/wiki?curid=531889", "title": "Vila Nova da Barquinha", "text": "Vila Nova da Barquinha (tam\u00e9n co\u00f1ecida pola forma sincopada de \"Barquinha\") \u00e9 unha vila portuguesa pertencente ao distrito de Santar\u00e9m, na provincia do Ribatejo, rexi\u00f3n do Centro e subrexi\u00f3n do M\u00e9dio Tejo.\n\u00c9 sede do pequeno municipio de Vila Nova da Barquinha, que ocupa 49, 53 km\u00b2 de superficie, e que no ano 2011, contaba con 7 322 habitantes. \nO concello est\u00e1 subdividido en 4 fregues\u00edas. \nO municipio limita ao norte polos municipios de Tomar e Abrantes, ao leste por Const\u00e2ncia, ao sur pola Chamusca, ao suroeste pola Goleg\u00e3, ao oeste polo Entroncamento e ao noroeste por Torres Novas."}
{"id": "531890", "revid": "89787", "url": "https://gl.wikipedia.org/wiki?curid=531890", "title": "Terremoto de Hait\u00ed de 2010", "text": "O terremoto de Hait\u00ed de 2010 rexistrouse \u00e1s 16:53:09 hora local (21:53:09 UTC) do martes 12 de xaneiro con epicentro a 15\u00a0km da capital haitiana, Porto Pr\u00edncipe. Segundo o Servizo Xeol\u00f3xico dos Estados Unidos, o sismo tivo unha magnitude de 7.0\u00a0Mw e xerouse a unha profundidade de 10\u00a0km. Tam\u00e9n se rexistraron unha serie de r\u00e9plicas, as m\u00e1is fortes de 5.9, 5.5 e 5.1. A NOAA descartou o perigo de tsunami na zona. Con todo, horas despois, rexistrouse un tsunami de m\u00ednimas proporci\u00f3ns que matou catro persoas. Este terremoto foi o m\u00e1is forte rexistrado na zona desde o acontecido en 1770. O sismo percibiuse en pa\u00edses pr\u00f3ximos como Cuba, Xamaica e a Rep\u00fablica Dominicana, onde provocou temor e evacuaci\u00f3ns preventivas.\nFoi un dos terremotos m\u00e1is devastadores dos que se ten rexistro.\nOs efectos causados sobre Hait\u00ed, o pa\u00eds m\u00e1is pobre de Am\u00e9rica nese momento, foron devastadores. Os corpos recuperados ata o 25 de xaneiro superaban os 150\u00a0000, calcul\u00e1ndose que o n\u00famero de mortos exceder\u00eda os 200\u00a0\u2009000. Os datos definitivos dos afectados deunos a co\u00f1ecer o primeiro ministro Jean-Max Bellerive no primeiro aniversario do sismo, o 12 de xaneiro de 2011, cando se informou de que no sismo faleceran 316\u00a0000 persoas, 350\u00a0000 m\u00e1is quedaran feridas, e m\u00e1is de 1,5 mill\u00f3ns quedaron sen fogar, co que se considera unha das cat\u00e1strofes humanas m\u00e1is graves da historia.\nAntecedentes hist\u00f3ricos.\nA illa da Espa\u00f1ola, que comparten Hait\u00ed e a Rep\u00fablica Dominicana, \u00e9 sismoloxicamente activa e experimentou terremotos significativos e devastadores no pasado.\nUn sismo afectouna en 1751 cando estaba baixo control franc\u00e9s e outro sismo en 1770 de 7.5 na escala de Richter devastou Porto Pr\u00edncipe por completo. De acordo, co historiador franc\u00e9s Moreau de Saint-M\u00e9ry (1750-1819), \"mentres que ning\u00fan edificio sufriu danos en Porto Pr\u00edncipe durante o terremoto do 18 de outubro de 1751, a cidade enteira colapsou durante o terremoto do 3 de xu\u00f1o de 1770\".\nA cidade de Cap-Ha\u00eftien, as\u00ed como outras do norte de Hait\u00ed e da Rep\u00fablica Dominicana, foron destru\u00eddas polo terremoto do 7 de maio de 1842.\nEn 1887 e 1904 produc\u00edronse terremotos no norte do pa\u00eds, causando \"danos maiores\".\nEn 1946, rexistrouse un terremoto de magnitude 8.0 na Rep\u00fablica Dominicana, que afectou tam\u00e9n Hait\u00ed. Este sismo produciu un tsunami que matou 1790 persoas.\nUn estudo de prevenci\u00f3n de terremotos realizado en 1992 por C. DeMets e M. Wiggins-Grandison estableceu como conclusi\u00f3n a posibilidade de que a falla de Enriquillo puidese estar ao final do seu ciclo s\u00edsmico e prognosticou un escenario, no peor dos casos, dun terremoto de magnitude 7.2, semellante en magnitude ao terremoto de Xamaica de 1692.\nPaul Mann e o seu equipo presentaron en 2006 unha avaliaci\u00f3n de risco na falla de Enriquillo na 18.\u00aa Conferencia Xeol\u00f3xica do Caribe en marzo de 2008. Tendo en conta a gran tensi\u00f3n, o equipo recomendou \"de alta prioridade\" os estudos hist\u00f3ricos de movementos s\u00edsmicos, como o da falla, que foi totalmente bloqueada e rexistrara alg\u00fans terremotos nos \u00faltimos 40 anos. Un artigo publicado no diario \"Le Matin\" de Porto Pr\u00edncipe en setembro de 2008 mostraba os comentarios citados polo xe\u00f3logo Charles Patrick de que hab\u00eda un alto risco de maior actividade s\u00edsmica en Porto Pr\u00edncipe.\nDetalles e consecuencias inmediatas.\nO terremoto ocorreu terra dentro o 12 de xaneiro de 2010, aproximadamente a unha distancia de 15\u00a0km ao suroeste de Porto Pr\u00edncipe e a unha profundidade de 10\u00a0km, \u00e1s 16:53 UTC-5. Tivo unha magnitude de 7.0 na escala magnitude momento e sentiuse cunha intensidade de X na escala de Mercalli modificada en Porto Pr\u00edncipe. Tam\u00e9n se rexistrou en Cuba, Xamaica, e na Rep\u00fablica Dominicana. O Servizo Xeol\u00f3xico dos Estados Unidos rexistrara polo menos seis r\u00e9plicas nas d\u00faas horas seguintes ao terremoto principal. Mediron aproximadamente 5.9, 5.5, 5.1, 4.8 e 4.5. Durante as primeiras nove horas rexistr\u00e1ronse 26 r\u00e9plicas maiores a 4.2 en diferentes puntos da pen\u00ednsula de Tiburon, dos cales doce foron superiores a 5,0.\nO m\u00e9rcores 20 de xaneiro \u00e1s 11:03:44 UTC unha forte r\u00e9plica de 6.1, despois rectificada a 5,9 na escala de Richter, rexistrouse a 60 quil\u00f3metros ao oeste de Porto Pr\u00edncipe, preto de L\u00e9og\u00e2ne, e sentiuse na capital haitiana, segundo datos do Servizo Xeol\u00f3xico dos Estados Unidos. Xusto durante o terremoto, a rede Twitter caeu.\nO terremoto produciuse nas proximidades do l\u00edmite norte da placa tect\u00f3nica do Caribe, que se despraza continua e lentamente cara ao leste 20 mm por ano en relaci\u00f3n \u00e1 placa norteamericana e atravesa xustamente polo medio da illa da Espa\u00f1ola. O sistema de falla de desgarramento ou transversal formada na rexi\u00f3n, semellante \u00e1 falla de San Andreas en California, ten d\u00faas ramas en Hait\u00ed, a falla setentrional, no norte, e a falla de Enriquillo no sur. Os datos s\u00edsmicos suxiren que o terremoto foi sobre esta \u00faltima falla, que estivo baixo presi\u00f3n durante 240 anos, acumulando moita enerx\u00eda potencial, que desatou finalmente un gran terremoto liberando unha enerx\u00eda equivalente \u00e1 explosi\u00f3n de 200\u00a0000 quilos de trinitrotolueno; con todo, estudos cient\u00edficos da Universidade de Purdue suxiren que esta falla non foi a que o provocou, sen\u00f3n unha nova falla s\u00edsmica non identificada e da que se desco\u00f1ece o seu perigo ante o seu descubrimento.\nDe acordo cun membro do servizo xeol\u00f3xico dos Estados Unidos, sobre a base da magnitude e a localizaci\u00f3n do terremoto, v\u00edronse afectadas arredor de tres mill\u00f3ns de persoas, a\u00ednda que os datos exactos tardar\u00e1n en chegar debido ao alcance dos danos.\nO Centro de Prevenci\u00f3n de Tsunamis do Pac\u00edfico lanzou unha alarma de tsunami despois de ocorrido o terremoto para Hait\u00ed, Cuba e a Rep\u00fablica Dominicana, que foi cancelada pouco despois. No entanto, o goberno de Cuba deu a orde de evacuar todas as poboaci\u00f3ns costeiras, especialmente do municipio de Baracoa.\nO terremoto foi cualificado como o maior sismo rexistrado en Hait\u00ed en douscentos anos. Unha das consecuencias do terremoto foi o colapso de todas as li\u00f1as telef\u00f3nicas, sendo fundamental o uso de internet, mediante redes sociais como Twitter e Facebook, portais de v\u00eddeo como YouTube, correo electr\u00f3nico e transmisi\u00f3ns v\u00eda web de radio e televisi\u00f3n. As redes sociais en especial foron amplamente usadas para a obtenci\u00f3n e difusi\u00f3n de informaci\u00f3n e imaxes do suceso.\nHait\u00ed era o pa\u00eds m\u00e1is pobre de Am\u00e9rica, caracterizado por ter cerca do 80% da s\u00faa poboaci\u00f3n por debaixo da li\u00f1a de pobreza e o 54% na pobreza extrema, unha econom\u00eda de subsistencia, \u00e9 dicir, viven practicamente para alimentarse; as remesas recibidas de migrantes representan o 40% do seu PIB beneficiando pouco m\u00e1is de 900 mil familias. O pa\u00eds ocupaba o posto 149 de 182 pa\u00edses segundo o \u00cdndice de Desenvolvemento Humano, o que xeraba preocupaci\u00f3n sobre todo na capacidade de hospitais e servizos b\u00e1sicos de sa\u00fade e primeiros auxilios para poder afrontar unha cat\u00e1strofe s\u00edsmica desta envergadura.\nMortes.\nO primeiro ministro de Hait\u00ed, Jean Max Bellerive, afirmou que tem\u00eda que o balance polo potente sismo no seu pa\u00eds poder\u00eda superar as 140\u00a0000 v\u00edtimas; con todo a Cruz Vermella dixo que as v\u00edtimas poder\u00edan chegar entre 45\u00a0000 e 50\u00a0000, a\u00ednda que non foi confirmado, xa que se fixo dif\u00edcil poder contar o n\u00famero de v\u00edtimas fatais debido a que os cascallos invad\u00edan as r\u00faas e avenidas de Porto Pr\u00edncipe. Entre as edificaci\u00f3ns destru\u00eddas, como a sede da ONU en Hait\u00ed, retir\u00e1ronse cad\u00e1veres de entre os restos, mais arredor de 150 funcionarios segu\u00edan desaparecidos, dixeron traballadores do organismo. Alain Le Roy, funcionario, dixo aos xornalistas que menos de dez persoas, \"alg\u00fans mortos, outros con vida\", foran extra\u00eddas de entre os restos do edificio de cinco plantas; por\u00e9n, ata o 14 de xaneiro, polo menos vinte e dous funcionarios da Organizaci\u00f3n das Naci\u00f3ns Unidas (ONU) morreran. O embaixador de Hait\u00ed ante a Organizaci\u00f3n de Estados Americanos (OEA), Duly Brutus, falou de \"ducias de miles de v\u00edtimas\", pedindo m\u00e1is que nunca axuda \u00e1 comunidade internacional. \"Nunca o noso pa\u00eds necesitou tanto a axuda da comunidade internacional\", dixo Brutus ante o Consello Permanente da OEA, que inclu\u00edu na s\u00faa orde do d\u00eda a cuesti\u00f3n de Hait\u00ed para estudar como axudar a illa.\nO domingo 24 de xaneiro de 2010, o goberno de Hait\u00ed anunciou que se recolleran e enterraran 150\u00a0000 cad\u00e1veres s\u00f3 na capital e os seus arredores mais que non se sab\u00eda cantos permanec\u00edan baixo os cascallos de edificios destru\u00eddos.\nEntre as personalidades que faleceron no terremoto estaban Jimmy O. Barikad, artista de hip-hop haitiano e monse\u00f1or Joseph Serge Miot, arcebispo de Porto Pr\u00edncipe.\nTodo o persoal que se atopaba no edificio das Naci\u00f3ns Unidas pereceu, inclu\u00eddo o xefe da misi\u00f3n da ONU, H\u00e9di Annabi, que estaba reunido cunha delegaci\u00f3n chinesa no momento do desastre. Dita informaci\u00f3n foi confirmada tanto polo presidente de Hait\u00ed, Ren\u00e9 Preval como polo Ministro de Asuntos Exteriores de Francia Bernard Kouchner.\nUns 3000 traballadores da ONU desapareceran, entre eles o subxefe da misi\u00f3n, Luiz Carlos da Costa. Uns 25 cascos azuis faleceron e uns 23 desapareceron.\nSituaci\u00f3n posterior.\nDe acordo a numerosos informes, non s\u00f3 moitas vivendas sen\u00f3n tam\u00e9n unha gran porcentaxe dos edificios p\u00fablicos (hospitais, escolas, estaci\u00f3ns de polic\u00eda, oficinas gobernamentais, igrexas, c\u00e1rceres, morgues) foron destru\u00eddas ou danadas de tal forma que non se puideron utilizar. Igualmente unha gran porcentaxe do persoal cualificado viuse afectado. Por exemplo, non hab\u00eda bombeiros funcionando e o mesmo p\u00f3dese dicir da infraestrutura de comunicaci\u00f3ns. As\u00ed mesmo, o principal peirao que serv\u00eda o pa\u00eds, era inoperable. O xoves seguinte ao terremoto, o aeroporto de Porto Pr\u00edncipe, que resultou danado e cunha torre de control que se derrubara, deixou de aceptar voos debido \u00e1 saturaci\u00f3n da demanda e falta de combustibles.\nDe acordo a informaci\u00f3ns de Radio Metropole, as li\u00f1as de comunicaci\u00f3n estaban na seguinte situaci\u00f3n (xoves 14, 08:52 hora local): o acceso a internet (Hainet) non funciona. Non hai informaci\u00f3n sobre a rede de ACN. O enlace (internacional) submarino de fibra permaneceu operativo. O operador de telefon\u00eda m\u00f3bil Digicel, dixo que a s\u00faa rede en Hait\u00ed comezara a funcionar de novo m\u00e9rcores pola ma\u00f1\u00e1. As empresas de li\u00f1as e de traballo HAITEL Teleco funcionan cando non est\u00e1n saturadas. Con todo, moitas li\u00f1as ou \"secci\u00f3ns\" de cables telef\u00f3nicos cort\u00e1ronse a trav\u00e9s do pa\u00eds, polo tanto, a comunicaci\u00f3n a trav\u00e9s deste medio non \u00e9 fiable. A maior\u00eda das comunicaci\u00f3ns de Internet a trav\u00e9s de sat\u00e9lite funcionaban."}
{"id": "531891", "revid": "5132", "url": "https://gl.wikipedia.org/wiki?curid=531891", "title": "LEB Oro", "text": ""}
{"id": "531892", "revid": "1888", "url": "https://gl.wikipedia.org/wiki?curid=531892", "title": "M\u00e1ximo Rodr\u00edguez Buj\u00e1n", "text": ""}
{"id": "531893", "revid": "98629", "url": "https://gl.wikipedia.org/wiki?curid=531893", "title": "Arteria car\u00f3tide interna", "text": "A arteria car\u00f3tide interna (TA: \"arteria carotis interna\", A12.2.06.001) \u00e9 a segunda rama da arteria car\u00f3tide com\u00fan.\nSegmentos.\n\"Terminologia Anatomica\" (obra que cont\u00e9n a nomenclatura anat\u00f3mica vixente) actualmente divide a arteria en catro partes: \u00abcervical\u00bb, \u00abpetrosa\u00bb, \u00abcavernosa\u00bb e \u00abcerebral\u00bb. Por\u00e9n, un sistema de clasificaci\u00f3n da \"car\u00f3tide interna\" m\u00e1is recente, proposto por Bouthillier, describe nela sete segmentos anat\u00f3micos. Usado a mi\u00fado clinicamente polos neurocirurx\u00e1ns, neurorradi\u00f3logos e neur\u00f3logos, este segundo sistema, de nomenclatura cl\u00ednica, bas\u00e9ase na aparencia anxiogr\u00e1fica da arteria e a s\u00faa relaci\u00f3n coa anatom\u00eda circundante, en contraste co sistema embriol\u00f3xico de clasificaci\u00f3n. Adicionalmente, existe outro sistema de clasificaci\u00f3n, m\u00e1is antigo, baseado no traballo de Fischer de 1938, que tam\u00e9n se usa comunmente, e por \u00faltimo existen tam\u00e9n esquemas de clasificaci\u00f3n baseados na anatom\u00eda embriol\u00f3xica da \"arteria car\u00f3tide\".\nOs segmentos da arteria car\u00f3tide interna son os seguintes:\nTraxecto.\nA \"arteria car\u00f3tide interna\" \u00e9 unha rama terminal da arteria car\u00f3tide com\u00fan. Nace aproximadamente a nivel da terceira v\u00e9rtebra cervical ou no bordo superior da cartilaxe tiroide, cando a \"car\u00f3tide com\u00fan\" se bifurca nesta arteria e a m\u00e1is superficial arteria car\u00f3tide externa.\nDesde a s\u00faa orixe no bordo superior da cartilaxe tiroide (C4 ou cuarta v\u00e9rtebra cervical), a \"car\u00f3tide interna\" ascende algo oblicua cara a atr\u00e1s \u00e1 rexi\u00f3n carot\u00eddea superior, logo atravesa o espazo retroest\u00edleo xunto co paquete v\u00e1sculo-nervioso do pescozo (desde ese punto cara a arriba forman dito paquete a \"car\u00f3tide interna\", a vea xugular interna e o nervio vago) e tam\u00e9n xunto cos pares craneiais 9\u00ba, 11\u00ba, 12\u00ba, os ganglios da cadea xugulocarot\u00eddea e o \"ganglio cervical superior\" da cadea simp\u00e1tica cervical; penetra no conduto carot\u00eddeo (porci\u00f3n intrapetrosa) e describe aqu\u00ed d\u00faas curvas que a levan enriba do orificio rasgado anterior na cavidade cranial. Dentro do cranio, ten un traxecto intradural no interior do seo cavernoso. Termina na ap\u00f3fise clinoide anterior, divid\u00edndose en catro ramas terminais moi diverxentes: a arteria cerebral anterior, a arteria cerebral media, a arteria comunicante posterior e a arteria coroidea anterior. A arteria cerebral anterior e a arteria comunicante posterior, xunto coa comunicante anterior e a cerebral posterior, forman o c\u00edrculo arterial cerebral ou \"pol\u00edgono de Willis\".\nRamas.\nRamif\u00edcase na arteria carotidotimp\u00e1nica, arteria oft\u00e1lmica, arteria comunicante posterior, arteria coroidea anterior, arteria cerebral anterior e arterias cerebrais medias.\nNon emite ningunha rama colateral na porci\u00f3n cervical. Na porci\u00f3n intrapetrosa emite o \"ramo carotidotimp\u00e1nico\", no seo cavernoso emite unha rama anastom\u00f3tica para a arteria vidiana, outra anastom\u00f3tica para a men\u00ednxea media, e, finalmente, na ap\u00f3fise clinoide anterior, emite unha rama important\u00edsima, a arteria oft\u00e1lmica.\nAs seguintes son as ramas da \"arteria car\u00f3tide interna\", listadas por segmento:\nDistribuci\u00f3n.\nA car\u00f3tide interna rega o o\u00eddo medio, cerebro, gl\u00e1ndula pituitaria, \u00f3rbita e plexo coroideo.\nPlexo carot\u00eddeo.\nO tronco simp\u00e1tico forma un plexo de nervios arredor da arteria chamado plexo carot\u00eddeo. O nervio carot\u00eddeo interno nace do ganglio cervical superior e forma este plexo, que segue a \"car\u00f3tide interna\" cara ao interior do cranio.\nPatolox\u00eda.\nA ateroesclerose dos primeiros 2 cm da arteria car\u00f3tide interna \u00e9 a que con m\u00e1is frecuencia causa un accidente isqu\u00e9mico transitorio. A arterite de Takayasu \u00e9 a forma de vasculite que con maior frecuencia afecta a arteria car\u00f3tide."}
{"id": "531895", "revid": "5132", "url": "https://gl.wikipedia.org/wiki?curid=531895", "title": "Copa Pr\u00edncipe de Asturias ACB", "text": ""}
{"id": "531896", "revid": "5863", "url": "https://gl.wikipedia.org/wiki?curid=531896", "title": "Guitarra la\u00fade", "text": "A guitarra la\u00fade (ou la\u00fade guitarra) \u00e9 un instrumento musical de corda pulsada dos s\u00e9culos XIX e XX orixinario de Alema\u00f1a.\nDescrici\u00f3n.\nA guitarra la\u00fade \u00e9 un cord\u00f3fono h\u00edbrido entre un la\u00fade de caixa de resonancia bombeada e unha guitarra. Pos\u00fae a forma dun la\u00fade pero t\u00f3case e af\u00ednase coma unha guitarra.\u00a0 A ponte, as cordas, os trastes e o diapas\u00f3n son como as da guitarra (a\u00ednda que o mastro \u00e9 m\u00e1is estreito c\u00e1 da guitarra moderna) en cambio o aspecto da caixa de resonancia e o clavixeiro tenden ao la\u00fade. A parte posterior da caixa de resonancia est\u00e1 formada por tiras de madeira chamadas doias e a boca da tapa de resonancia non est\u00e1 aberta, sen\u00f3n tapada parcialmente por unha roseta. O clavixeiro pode incorporar tanto mecanismo de clavixa de madeira como o de metal das guitarras modernas. \u00a0Nas pezas de maior calidade o clavixeiro adoitaba incorporar unha talla no extremo do mesmo.\nHistoria.\nEste instrumento ten a s\u00faa orixe no s\u00e9culo XIX, sendo moi popular en Alema\u00f1a a finais do s\u00e9culo XIX e no primeiro terzo do s\u00e9culo XX, foi moi utilizado nas escolas, tanto por nenos como nenas, debido \u00e1s s\u00faas similitudes coa guitarra convencional, pero coa est\u00e9tica e a sonoridade dun la\u00fade.\u00a0A s\u00faa lonxitude de escala \u00e9 curta (sobre 63 cent\u00edmetros), caracter\u00edstica que a fixo moi interesante como guitarra de viaxe. Debido ao seu \u00e9xito, constru\u00edronse unha gran cantidade de unidades por diversas f\u00e1bricas e luthieres, sendo unha delas W. Ritm\u00fcller &amp; Sohn."}
{"id": "531897", "revid": "5863", "url": "https://gl.wikipedia.org/wiki?curid=531897", "title": "Ana Palacio", "text": "Ana Isabel de Palacio y del Valle Lersundi, nada en Madrid o 22 de xullo de 1948, \u00e9 unha pol\u00edtica espa\u00f1ola que desempe\u00f1ou o cargo de ministra de Asuntos Exteriores do Goberno de Espa\u00f1a entre 2002 e 2004. Foi tam\u00e9n deputada no Parlamento Europeo (1994-2002) e no Congreso dos Deputados (2004-2006), electa dentro das listas do Partido Popular (PP).\nTraxectoria.\nFormaci\u00f3n e primeiros anos.\nFilla de Luis Mar\u00eda de Palacio y de Palacio, marqu\u00e9s de Matonte, e de Luisa del Valle Lersundi, \u00e9 a segunda de sete irm\u00e1ns (entre eles Loyola de Palacio). Licenciada en sociolox\u00eda, ciencias pol\u00edticas e dereito, en 1981 foi profesora da Facultade de Ciencias Pol\u00edticas da Universidade Complutense de Madrid (UCM). En 1984 incorporouse \u00e1 Universidade Nacional de Educaci\u00f3n a Distancia (UNED) ata que en 1992 pasou a realizar tarefas docentes en universidades privadas.\nDesde 1994 a 2002 foi deputada no Parlamento Europeo polas listas do Partido Popular (PP).\nMinistra.\nEn 2002 foi nomeada ministra de Asuntos Exteriores. Como ministra tivo o problema da illa Perejil de 2002, conflito que mantivo os embaixadores de Espa\u00f1a e de Marrocos retirados das s\u00faas sedes durante dous anos.\nNo Consello de Seguridad das Naci\u00f3ns Unidas mantivo as posici\u00f3ns do goberno de Espa\u00f1a, pr\u00f3ximas \u00e1 pol\u00edtica levada a cabo polos Estados Unidos e o Reino Unido, en particular sobre a invasi\u00f3n de Iraq de 2003.\nCesou como ministra en abril de 2004 coa formaci\u00f3n dun novo goberno presidido por Jos\u00e9 Luis Rodr\u00edguez Zapatero tralas elecci\u00f3ns xerais de marzo de 2004.\nActividade posterior.\nElixida deputada por Toledo en 2004, renunciou ao seu escano en 2006. O 16 de xu\u00f1o de 2006 foi nomeada vicepresidenta do Banco Mundial e avogada xeral polo ent\u00f3n presidente. Presentou a renuncia ao cargo o 4 de marzo de 2008, que foi efectiva o 15 de abril seguinte, segundo anunciou o presidente Bob Zoellick, nun comunicado interno.\nEn marzo de 2008 abandonou o seu posto no Banco Mundial e posteriormente, en xu\u00f1o do mesmo ano, foi nomeada vicepresidenta do grupo p\u00fablico franc\u00e9s de tecnolox\u00eda nuclear Areva. Por Real Decreto 562/2012, de 23 de marzo, foi nomeada conselleira electiva do Consello de Estado, cargo do que tomou posesi\u00f3n o 12 de abril de 2012. Permaneceu no Consello de Estado ata o seu cesamento por expiraci\u00f3n de mandato en outubro de 2018.\nEn 2014, foi representante do ex primeiro ministro italiano Silvio Berlusconi ante o Tribunal Europeo de Dereitos Humanos de Estrasburgo."}
{"id": "531898", "revid": "47401", "url": "https://gl.wikipedia.org/wiki?curid=531898", "title": "Ana Palacio Vallelersundi", "text": ""}
{"id": "531899", "revid": "5863", "url": "https://gl.wikipedia.org/wiki?curid=531899", "title": "La\u00fade St\u00f6ssel", "text": "O la\u00fade St\u00f6ssel \u00e9 un instrumento de corda alem\u00e1n inventado por Georg St\u00f6ssel en 1914 na cidade de Colonia.\nCaracter\u00edsticas.\nEste instrumento \u00e9 unha mestura dunha c\u00edtara de Baviera ou austr\u00edaca cun instrumento de mastro como o la\u00fade ou a mandolina. Caracter\u00edzase por tocarse colocando a man esquerda nos trastes sen ter que cambiar a posici\u00f3n das mans en cada acorde.\nExisten polo menos 5 variantes deste instrumento: de tipo mandolina, sendo deste tipo as primeiras versi\u00f3ns, de tipo la\u00fade de 7 e 9 cordas, ademais do tipo baixo la\u00fade e contrabaixo la\u00fade.\nHistoria.\nOs la\u00fades tipo St\u00f6ssel foron populares na d\u00e9cada de 1920, decaendo o seu uso a partir de 1930 at\u00e9 ser prohibidos polo goberno Nazi en 1937. A s\u00faa produci\u00f3n finalizou en 1943, trala morte e destruci\u00f3n do taller do inventor, debido a un dos bombardeos que arrasaron a cidade de Colonia durante a segunda guerra mundial. Cons\u00e9rvanse moi poucos exemplares. \u00a0"}
{"id": "531900", "revid": "5132", "url": "https://gl.wikipedia.org/wiki?curid=531900", "title": "Ligat Ha'Al", "text": ""}
{"id": "531910", "revid": "27155", "url": "https://gl.wikipedia.org/wiki?curid=531910", "title": "Quinto par cranial", "text": ""}
{"id": "531911", "revid": "27155", "url": "https://gl.wikipedia.org/wiki?curid=531911", "title": "Noveno par cranial", "text": ""}
{"id": "531912", "revid": "27155", "url": "https://gl.wikipedia.org/wiki?curid=531912", "title": "Duod\u00e9cimo par cranial", "text": ""}
{"id": "531914", "revid": "27155", "url": "https://gl.wikipedia.org/wiki?curid=531914", "title": "Und\u00e9cimo par cranial", "text": ""}
{"id": "531917", "revid": "27155", "url": "https://gl.wikipedia.org/wiki?curid=531917", "title": "Car\u00f3tide interna", "text": ""}
{"id": "531918", "revid": "27155", "url": "https://gl.wikipedia.org/wiki?curid=531918", "title": "D\u00e9cimo par cranial", "text": ""}
{"id": "531921", "revid": "27155", "url": "https://gl.wikipedia.org/wiki?curid=531921", "title": "Sexto par cranial", "text": ""}
{"id": "531923", "revid": "27155", "url": "https://gl.wikipedia.org/wiki?curid=531923", "title": "Primeiro par cranial", "text": ""}
{"id": "531924", "revid": "27155", "url": "https://gl.wikipedia.org/wiki?curid=531924", "title": "Segundo par cranial", "text": ""}
{"id": "531928", "revid": "27155", "url": "https://gl.wikipedia.org/wiki?curid=531928", "title": "Terceiro par cranial", "text": ""}
{"id": "531929", "revid": "27155", "url": "https://gl.wikipedia.org/wiki?curid=531929", "title": "Cuarto par cranial", "text": ""}
{"id": "531930", "revid": "27155", "url": "https://gl.wikipedia.org/wiki?curid=531930", "title": "S\u00e9timo par cranial", "text": ""}
{"id": "531931", "revid": "27155", "url": "https://gl.wikipedia.org/wiki?curid=531931", "title": "Oitavo par cranial", "text": ""}
{"id": "531932", "revid": "89787", "url": "https://gl.wikipedia.org/wiki?curid=531932", "title": "Alvania electa", "text": "Alvania electa \u00e9 unha especie de molusco gaster\u00f3podo. Foi descrita por primeira vez por Monterosato en 1874."}
{"id": "531933", "revid": "23204", "url": "https://gl.wikipedia.org/wiki?curid=531933", "title": "Alvania deliciosa", "text": ""}
{"id": "531934", "revid": "89787", "url": "https://gl.wikipedia.org/wiki?curid=531934", "title": "Alvania fischeri", "text": "Alvania fischeri \u00e9 unha especie de molusco gaster\u00f3podo. Foi descrita por primeira vez por John Gwyn Jeffreys en 1884."}
{"id": "531935", "revid": "89787", "url": "https://gl.wikipedia.org/wiki?curid=531935", "title": "Alvania lactea", "text": "Alvania lactea \u00e9 unha especie de molusco gaster\u00f3podo. Foi descrita por primeira vez por Gaspard Louis Andr\u00e9 Michaud en 1830."}
{"id": "531936", "revid": "89787", "url": "https://gl.wikipedia.org/wiki?curid=531936", "title": "Alvania punctura", "text": "Alvania punctura \u00e9 unha especie de molusco gaster\u00f3podo. Foi descrita por primeira vez por Montagu en 1803."}
{"id": "531937", "revid": "89787", "url": "https://gl.wikipedia.org/wiki?curid=531937", "title": "Alvania semistriata", "text": "Alvania semistriata \u00e9 unha especie de molusco gaster\u00f3podo. Foi descrita por primeira vez por Montagu en 1808."}
{"id": "531938", "revid": "89787", "url": "https://gl.wikipedia.org/wiki?curid=531938", "title": "Alvania subcrenulata", "text": "Alvania subcrenulata \u00e9 unha especie de molusco gaster\u00f3podo. Foi descrita por primeira vez por Gustave Fr\u00e9d\u00e9ric Dollfus en 1884."}
{"id": "531939", "revid": "89787", "url": "https://gl.wikipedia.org/wiki?curid=531939", "title": "Ammonicera fischeriana", "text": "Ammonicera fischeriana \u00e9 unha especie de molusco gaster\u00f3podo. Foi descrita por primeira vez por Monterosato en 1869."}
{"id": "531940", "revid": "89787", "url": "https://gl.wikipedia.org/wiki?curid=531940", "title": "Ammonicera rota", "text": "Ammonicera rota \u00e9 unha especie de molusco gaster\u00f3podo. Foi descrita por primeira vez por Sylvanus Charles Thorp Hanley en 1850."}
{"id": "531941", "revid": "89787", "url": "https://gl.wikipedia.org/wiki?curid=531941", "title": "Amphissa acutecostata", "text": "Amphissa acutecostata \u00e9 unha especie de molusco gaster\u00f3podo. Foi descrita por primeira vez por Philippi en 1844."}
{"id": "531942", "revid": "89787", "url": "https://gl.wikipedia.org/wiki?curid=531942", "title": "Ancula gibbosa", "text": "Ancula gibbosa \u00e9 unha especie de molusco gaster\u00f3podo. Foi descrita por primeira vez por Antoine Risso en 1818."}
{"id": "531943", "revid": "89787", "url": "https://gl.wikipedia.org/wiki?curid=531943", "title": "Ancylus fluviatilis", "text": "Ancylus fluviatilis \u00e9 unha especie de molusco gaster\u00f3podo. Foi descrita por primeira vez por Otto Friedrich M\u00fcller en 1774."}
{"id": "531944", "revid": "89787", "url": "https://gl.wikipedia.org/wiki?curid=531944", "title": "Anisus vortex", "text": "Anisus vortex \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "531945", "revid": "89787", "url": "https://gl.wikipedia.org/wiki?curid=531945", "title": "Aporrhais pespelecani", "text": "Aporrhais pespelecani \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "531951", "revid": "89787", "url": "https://gl.wikipedia.org/wiki?curid=531951", "title": "Aporrhais serresianus", "text": "Aporrhais serresianus \u00e9 unha especie de molusco gaster\u00f3podo. Foi descrita por primeira vez por Gaspard Louis Andr\u00e9 Michaud en 1828."}
{"id": "531952", "revid": "23204", "url": "https://gl.wikipedia.org/wiki?curid=531952", "title": "Archidoris pseudoargus", "text": "Archidoris pseudoargus, hoxe clasificada como Doris pseudoargus, \u00e9 unha especie de molusco opistobranquio da orde dos nudibranquios, suborde dos doridinios, infraorde dos doridoideos, superfamilia dos \"Doridoidea\" e familia dos dor\u00eddidos, unha das integradas hoxe no x\u00e9nero \"Doris\".\nTaxonom\u00eda.\nDescrici\u00f3n.\nA especie foi descrita en 1827 polo m\u00e9dico e naturalista de W\u00fcrttemberg Wilhelm Ludwig Rapp no seu traballo: \nSin\u00f3nimos.\nAdemais de polo seu nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nDistribuci\u00f3n.\nEsta especie foi descrita a partir dun esp\u00e9cime recollido en Le Havre, Sena Mar\u00edtimo, Francia. Un neotipo foi descrito en 2002 base\u00e1ndose nun exemplar de Locmariaquer, na costa atl\u00e1ntica de Francia. Enc\u00f3ntrase na costa europea, desde Noruega at\u00e9 Espa\u00f1a, e no mar Mediterr\u00e1neo desede a xona intermareal at\u00e9 os 300 m de profundidade.\nCaracter\u00edsticas.\n\"Doris pseudoargus\" pode alcanzar os 120 mm de lonxitude. Seu corpo \u00e9 ovalado e algo consistente ao tacto, de xeito semellante ao de \"Doris verrucosa, a\u00ednda que ten os tub\u00e9rculos pouco diferenciados e m\u00e1is pequenos, polo que a s\u00faa aparencia \u00e9 de que \u00e9 liso. O manto presenta unha gran variedade de coloraci\u00f3ns; p\u00f3demnse encontrar esp\u00e9cimes de cor amarela, rosa, casta\u00f1a, verde e abrancazada, \u00e1s veces salferido de pequenas manchas amarelas, verdes, pardas e vermellas. Os seus rin\u00f3foros son curtos e de forma c\u00f3nica.\nBiolox\u00eda.\nAlim\u00e9ntase principalmente da esponxa \"Halichondria panicea\".\nEn Galicia.\nEn Galicia enc\u00f3ntrase en todo o litoral, a\u00ednda que \u00e9 pouco com\u00fan, e vese sobre as eponxas das que se alimenta."}
{"id": "531960", "revid": "89787", "url": "https://gl.wikipedia.org/wiki?curid=531960", "title": "Arion ater", "text": "Arion ater \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "531965", "revid": "89787", "url": "https://gl.wikipedia.org/wiki?curid=531965", "title": "Arion fuligineus", "text": "Arion fuligineus \u00e9 unha especie de molusco gaster\u00f3podo. Foi descrita por primeira vez por Morelet en 1854."}
{"id": "531967", "revid": "89787", "url": "https://gl.wikipedia.org/wiki?curid=531967", "title": "Arion hortensis", "text": "Arion hortensis \u00e9 unha especie de molusco gaster\u00f3podo. Foi descrita por primeira vez por F\u00e9russac en 1819."}
{"id": "531970", "revid": "89787", "url": "https://gl.wikipedia.org/wiki?curid=531970", "title": "Arion intermedius", "text": "Arion intermedius \u00e9 unha especie de molusco gaster\u00f3podo. Foi descrita por primeira vez por Philippe Normand en 1852."}
{"id": "531971", "revid": "89787", "url": "https://gl.wikipedia.org/wiki?curid=531971", "title": "Arion lusitanicus", "text": "Arion lusitanicus \u00e9 unha especie de molusco gaster\u00f3podo. Foi descrita por primeira vez por J. Mabille en 1868."}
{"id": "531972", "revid": "89787", "url": "https://gl.wikipedia.org/wiki?curid=531972", "title": "Arion rufus", "text": "Arion rufus \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "531973", "revid": "89787", "url": "https://gl.wikipedia.org/wiki?curid=531973", "title": "Ashfordia granulata", "text": "Ashfordia granulata \u00e9 unha especie de molusco gaster\u00f3podo. Foi descrita por primeira vez por Joshua Alder en 1830."}
{"id": "531974", "revid": "89787", "url": "https://gl.wikipedia.org/wiki?curid=531974", "title": "Assiminea grayana", "text": "Assiminea grayana \u00e9 unha especie de molusco gaster\u00f3podo. Foi descrita por primeira vez por J. Fleming en 1828."}
{"id": "531975", "revid": "96720", "url": "https://gl.wikipedia.org/wiki?curid=531975", "title": "Atlanta peronii", "text": "Atlanta peronii \u00e9 unha especie de molusco gaster\u00f3podo. Foi descrita por primeira vez por Charles Alexandre Lesueur en 1817."}
{"id": "531976", "revid": "89787", "url": "https://gl.wikipedia.org/wiki?curid=531976", "title": "Azeca goodalli", "text": "Azeca goodalli \u00e9 unha especie de molusco gaster\u00f3podo. Foi descrita por primeira vez por A. F\u00e9russac en 1821."}
{"id": "531977", "revid": "23204", "url": "https://gl.wikipedia.org/wiki?curid=531977", "title": "Cona de vella", "text": ""}
{"id": "531978", "revid": "89787", "url": "https://gl.wikipedia.org/wiki?curid=531978", "title": "Balea perversa", "text": "Balea perversa \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "531981", "revid": "89787", "url": "https://gl.wikipedia.org/wiki?curid=531981", "title": "Barleeia unifasciata", "text": "Barleeia unifasciata \u00e9 unha especie de molusco gaster\u00f3podo. Foi descrita por primeira vez por Montagu en 1803."}
{"id": "531985", "revid": "89787", "url": "https://gl.wikipedia.org/wiki?curid=531985", "title": "Sorgenfreispira brachystoma", "text": "Sorgenfreispira brachystoma \u00e9 unha especie de molusco gaster\u00f3podo. Foi descrita por primeira vez por Philippi en 1844."}
{"id": "531986", "revid": "23204", "url": "https://gl.wikipedia.org/wiki?curid=531986", "title": "Bela brachystoma", "text": ""}
{"id": "531987", "revid": "89787", "url": "https://gl.wikipedia.org/wiki?curid=531987", "title": "Bela zonata", "text": "Bela zonata \u00e9 unha especie de molusco gaster\u00f3podo. Foi descrita por primeira vez por \u00c9tienne Alexandre Arnould Locard en 1891."}
{"id": "531988", "revid": "23204", "url": "https://gl.wikipedia.org/wiki?curid=531988", "title": "Bela laevigata", "text": ""}
{"id": "531990", "revid": "89787", "url": "https://gl.wikipedia.org/wiki?curid=531990", "title": "Bela nebula", "text": "Bela nebula \u00e9 unha especie de molusco gaster\u00f3podo. Foi descrita por primeira vez por Montagu en 1803."}
{"id": "531995", "revid": "88215", "url": "https://gl.wikipedia.org/wiki?curid=531995", "title": "Roma 1960", "text": ""}
{"id": "531996", "revid": "89787", "url": "https://gl.wikipedia.org/wiki?curid=531996", "title": "Amniocentese", "text": "A amniocentese \u00e9 un procedemento m\u00e9dico usado principalmente para a diagnose prenatal de anormalidades cromos\u00f3micas e infecci\u00f3ns fetais. e tam\u00e9n para o discernimento prenatal do sexo. Neste procedemento t\u00f3mase por medio dunha punci\u00f3n unha mostra dunha pequena cantidade de l\u00edquido amni\u00f3tico, que cont\u00e9n c\u00e9lulas de tecidos fetais, o cal se encontra dentro do saco amni\u00f3tico que envolve o feto en desenvolvemento. O ADN fetal obtido \u00e9 examinado para buscar anormalidades xen\u00e9ticas. A palabra aminiocentese procede do grego antigo \u1f00\u03bc\u03bd\u03af\u03bf\u03bd \"amn\u00edon\", a membrana embrionaria interna que rodea o feto, e \u03ba\u03ad\u03bd\u03c4\u03b7\u03c3\u03b9\u03c2 \"k\u00e9nt\u0113sis\", que significa picar, \u00e9 dicir, a punci\u00f3n que se fai para extraer a mostra de l\u00edquido amni\u00f3tico.\nA raz\u00f3n m\u00e1is com\u00fan para realizar unha amniocentese \u00e9 determinar se o feto ten certos trastornos xen\u00e9ticos ou anormalidades cromos\u00f3micas, como a s\u00edndrome de Down. A amniocentese (ou outro procedemento diferente chamado biopsia de vilosidades cori\u00f3nicas) pode servir para diagnosticar estes problemas no \u00fatero. Estes exames prenatais poden ser \u00fatiles para as persoas que esperan un fillo e os m\u00e9dicos, xa que permiten avaliar a sa\u00fade fetal e os posibles tratamentos.\nReal\u00edzase cando a muller entre as 15 e 20 semanas de xestaci\u00f3n. As mulleres que deciden facer esta proba adoitan ser principalmente as que te\u00f1en un risco importante de ter un fillo con problemas xen\u00e9ticos ou cromos\u00f3micos, en parte porque \u00e9 unha proba invasiva que sup\u00f3n un pequeno risco para o feto. Este proceso pode usarse para co\u00f1ecer o sexo do feto e, por tanto, nalg\u00fans pa\u00edses est\u00e1 sometido a restrici\u00f3ns legais.\nHistoria.\nA amniocentese empezouse a desenvolver para o discernimento do sexo na d\u00e9cada de 1950. Entre 1959 e 1967 desenvolveuse m\u00e1is a t\u00e9cnica e os resultados foron presentados na Conferencial do Memorial de William Blair-Bell no RCOG de Londres en 1965 e public\u00e1ronse maiores avances nas edici\u00f3ns de 1970 e 1977 de \"Scientific Foundations of Obstetrics and Gynaecology\".\nAta mediados da d\u00e9cada de 1970 os procedementos de amniocentese fac\u00edanse '\u00e1s cegas\u2018, xa que non se utilizaba o apoio da ecograf\u00eda. Os doutores Jens Bang e Allen Northeved de Dinamarca foron os primeiros que informaron da realizaci\u00f3n de amniocenteses guiadas por ecograf\u00edas en 1972. As biopsias de vilosidades cori\u00f3nicas realizounas por primeira vez o bi\u00f3logo italiano Giuseppe Simoni en 1983. A utilizaci\u00f3n de ultras\u00f3ns a tempo real (ecograf\u00edas) faise agora durante todos os procedementos invasivos porque \u00e9 m\u00e1is seguro para o feto e para a precisi\u00f3n dos resultados.\nUso m\u00e9dico.\nDiagnose xen\u00e9tica.\nAo inicio do embarazo a amniocentese util\u00edzase para a diagnose de problemas xen\u00e9ticos, cromos\u00f3micos ou outros no feto, tales como:\nDesenvolvemento pulmonar.\nA amniocentese pode utilizarse para comprobar o desenvolvemento pulmonar fetal. A falta de madureza pulmonar pode incrementar o risco de s\u00edndrome de dificultade respiratoria neonatal. O desenvolvemento pulmonar fetal pode testarse medindo a cantidade de surfactante pulmonar no l\u00edquido amni\u00f3tico en embarazos de m\u00e1is de 30 semanas. Disponse de varios tests, como o da proporci\u00f3n lecitina/esfingomielina (L/S)), a presenza de fosfatidilglicerol (PG) ou a proporci\u00f3n surfactante/albumina (S/A). \nInfecci\u00f3n.\nA amniocentese pode detectar infecci\u00f3ns polo descenso do nivel de glicosa, unha tinguidura de Gram que mostre a presenza de bacterias ou unha cantidade de leucocitos anormal.\nIncompatibilidade Rh.\nA amniocentese pode utilizarse tam\u00e9n para diagnosticar a incompatibilidade Rh, unha condici\u00f3n que se d\u00e1 cando a nai ten sangue Rh negativo e o feto Rh positivo. \u00c9 perigosa no segundo embarazo, cando a nai creou anticorpos anti-Rh no embarazo anterior. A detecci\u00f3n \u00e9 importante para tratar a nai e o feto para evitar unha anemia hemol\u00edtica.\nDecompresi\u00f3n de polihidramnios.\nO polihidramnios ou acumulaci\u00f3n de flu\u00eddo amni\u00f3tico que produce un aumento da necesidade de realizar un parto por ces\u00e1rea, pode aliviarse por amniocentese de descompresi\u00f3n. A amniocentese pode utilizarse tam\u00e9n para diagnosticar causas potenciais de polihidramnios.\nRotura prematura das membranas.\nUnha indicaci\u00f3n para a amniocentese que cada vez se aplica m\u00e1is \u00e9 o exame da posibilidade de rotura de membranas prematura, antes do termo da xestaci\u00f3n, na que a medida de certos marcadores de inflamaci\u00f3n no l\u00edquido amni\u00f3tico pode ser de grande axuda. Se a IL-6 do l\u00edquido amni\u00f3tico, un marcador de inflamaci\u00f3n, est\u00e1 elevada, o feto ten un risco alto e pode considerarse adiantar o parto.\nRiscos.\nA propia amniocentese non est\u00e1 exenta de riscos, a\u00ednda que xeralmente son baixos. A amniocentese real\u00edzase entre a 15\u00aa e 20\u00aa semanas de embrazo, e realizala antes pode orixinar danos no feto. \u00c1s veces util\u00edzase o termo \"amniocentese temper\u00e1\" para designar as realizadas entre as semanas 11\u00aa e 13\u00aa.\nAs complicaci\u00f3ns que pode ter a amniocentese son o parto prematuro, dificultade respiratoria fetal, deformidades posturais, a corioamnionite, o trauma fetal e a aloinmunizaci\u00f3n da nai. Estudos feitos na d\u00e9cada de 1970 estimaron orixinalmente o risco de abortos relacionados coa amniocentese arredor de 1 de cada 200 (0,5%). Tres estudos m\u00e1is recentes de 2000-2006 estimaron a posibilidade de perda do beb\u00e9 relacionada con este procedemento nun 0,6-0,86%. Un estudo m\u00e1is recente (2006) indicou que este risco era en realidade moito menor, arredor de s\u00f3 1 de cada 1600 casos (0,06%). A diferenza dos estudos previos, as cifras deste estudo s\u00f3 reflicten as perdas do beb\u00e9 que son resultados de complicaci\u00f3ns da propia amniocentese e excl\u00faen os casos en que os pais deciden abortar debido aos resultados desfavorables proporcionados pola proba, que mostraron anormalidades no feto. Comparada coa amniocentese, o risco de aborto asociado coa biopsia de vilosidades cori\u00f3nicas crese que \u00e9 de aproximadamente 1 de cada 100, a\u00ednda que esta proba pode facerse ata catro semanas antes e pode ser preferible se a posibilidade de defectos xen\u00e9ticos se pensa que \u00e9 m\u00e1is alta.\nO embolismo de flu\u00eddo amni\u00f3tico tam\u00e9n se describiu como un posible resultado da amniocentese. Riscos adicionais son a perda de flu\u00eddo amni\u00f3tico e hemorraxias. Ambs te\u00f1en especial importancia porque poden orixinar un aborto espont\u00e1neo.\nImplicaci\u00f3ns sociais.\nO diagn\u00f3stico prenatal de anormalidades cromos\u00f3micas pode ter inconvenientes sociais, xa que a tecnolox\u00eda cambia a maneira en que a xente pensa sobre a discapacidade e a familia. Nun sentido a amniocentese ofrece unha forma de control do estado do embarazo, pero noutro orixina unha responsabilidade que provoca ansiedade por ter que tomar decisi\u00f3ns racionais sobre aspectos complexos, emocionais e con derivaci\u00f3ns culturais.\nProcedemento.\nEste procedemento real\u00edzase normalmente en instalaci\u00f3ns ambulatorias. Gui\u00e1ndose por unha ecograf\u00eda, ins\u00edrese unha agulla no abdome cun certo \u00e1ngulo atravesando o m\u00fasculo abdominal e o \u00fatero, ata chegar \u00e1 cavidade amni\u00f3tica. Hai varios m\u00e9todos de obter mostras que se poden aplicar tam\u00e9n a embarazos de xemelgos ou m\u00faltiples, como as t\u00e9cnicas cunha soa agulla e de dobre agulla; nos caos normais \u00fasase unha agulla. Estas t\u00e9cnicas te\u00f1en as s\u00faas propias variaci\u00f3ns e a forma en que se realizan incl\u00faen o guiado ao lugar de inserci\u00f3n da agulla e o \u00e1ngulo de inserci\u00f3n da agulla. O l\u00edquido amni\u00f3tico recollido \u00e9 despois sometido a probas de laboratorio para buscar anormalidades cromos\u00f3micas e o lugar da punci\u00f3n c\u00farase do tempo.\nAvaliaci\u00f3n con ecograf\u00eda.\nAntes de que se realice o procedemento, o feto anal\u00edzase con ultras\u00f3ns (ecograf\u00eda) para determinar se \u00e9 viable ou se observa algunha anormalidade. A ecograf\u00eda determina a localizaci\u00f3n da placenta, a posici\u00f3n e movementos fetais e as caracter\u00edsticas do l\u00edquido amni\u00f3tico. Esta informaci\u00f3n \u00e9 utilizada para determinar o tipo de agulla que se vai utilizar e como se debe realizar o procedemento.\nPreparaci\u00f3n.\nO abdome da nai tr\u00e1tase e l\u00edmpase cun antis\u00e9ptico antes da intervenci\u00f3n. Util\u00edzase un xel est\u00e9ril que se aplica sobre o abdome antes de facer o esc\u00e1ner ecogr\u00e1fico cunha sonda de ultras\u00f3ns. Estas medidas reducen o risco de infecci\u00f3n. As ferramentas usadas no procedemento c\u00fabrense con heparina para previr co\u00e1gulos.\nInserci\u00f3n da agulla.\nGui\u00e1ndose polas imaxes da ecograf\u00eda que se fai no mesmo momento de realizar a amniocentese, ins\u00edrese unha agulla que atravesa a parede abdominal da nai, despois a parede uterina e finalmente o saco amni\u00f3tico. O m\u00e9dico pica ent\u00f3n o saco nunha zona onde non est\u00e1 o feto e extrae aproximadamente 20 mL de l\u00edquido amni\u00f3tico. Este procedemento pode realizarse cunha agulla simple ou dobre base\u00e1ndose en factores individuais de cada paciente e a preferencia do m\u00e9dico. Da mostra extra\u00edda de 20 mL de l\u00edquido amni\u00f3tico, os primeiros 2 mL son normalmente descartados debido \u00e1 probable mestura con c\u00e9lulas sangu\u00edneas maternas para asegurar unha alta calidade da mostra.\nRecomendaci\u00f3ns post-intervenci\u00f3n e an\u00e1lise.\nSe se van utilizar para a diagnose xen\u00e9tica prenatal, as c\u00e9lulas fetais son separadas por centrifugaci\u00f3n da mostra extra\u00edda. Estas c\u00e9lulas son c\u00e9lulas que se desprenden do feto, por exemplo da pel, e flotan no l\u00edquido amni\u00f3tico. As c\u00e9lulas cult\u00edvanse nun medio de cultivo, despois son fixadas e tinguidas. Exam\u00ednanse os cromosomas das c\u00e9lulas ao microscopio buscando anormalidades. As anormalidades m\u00e1is comunmente detectads son a s\u00edndrome de Down (trisom\u00eda 21), a s\u00edndrome de Edwards (trisom\u00eda 18) e a de Turner (monosom\u00eda X). Tam\u00e9n se analiza a mostra buscando posibles infecci\u00f3ns e inflamaci\u00f3ns intraamni\u00f3ticas.\nDespois da intervenci\u00f3n, acons\u00e9llase \u00e1 paciente permanecer en casa descansando durante as primeiras 24 horas, pero perm\u00edtense actividades normais como a hixiene persoal. En canto ao feto, a punci\u00f3n s\u00e9lase e o l\u00edquido amni\u00f3tico perdido recup\u00e9rase nunhas 24\u201348 horas. Unha semana despois da intervenci\u00f3n, a nai \u00e9 sometida a outra ecograf\u00eda para confirmar a viabilidade fetal e avaliar a curaci\u00f3n do lugar da punci\u00f3n.\nC\u00e9lulas nais.\nO flu\u00eddo amni\u00f3tico pode ser unha fonte de c\u00e9lulas nai multipotentes mesenquimais, hematopo\u00e9ticas, neurais, epiteliais e endoteliais.\nUnha potencial vantaxe de usar c\u00e9lulas nais amni\u00f3ticas en vez das obtidas de embri\u00f3ns \u00e9 que se evitan os problemas \u00e9ticos que aducen os activistas antiaborto, ao obt\u00e9rense li\u00f1as pluripotentes de c\u00e9lulas indiferenciadas sen danar ao feto nin ter que destru\u00edr un embri\u00f3n. Estas c\u00e9lulas nais poder\u00edan tam\u00e9n evitar o rexeitamento doante/receptor en transplantes, se se usan para tratar ao mesmo individuo do que proceden, que foi ata agora o principal obst\u00e1culo do uso de c\u00e9lulas derivadas de c\u00e9lulas nais en terapias.\nUtilizando c\u00e9lulas nais amni\u00f3ticas prepar\u00e1ronse por enxe\u00f1ar\u00eda v\u00e1lvulas card\u00edacas artificiais, traqueas funcionais, c\u00e9lulas musculares, adiposas, \u00f3seas, card\u00edacas e hep\u00e1ticas. Os tecidos obtidos de li\u00f1as de c\u00e9lulas amni\u00f3ticas son prometedores para o seu uso en pacientes que te\u00f1en enfermedades/malformaci\u00f3ns conx\u00e9nitas card\u00edacas, hep\u00e1ticas, pulmonares, renais e cerebrais.\nO primeiro banco de c\u00e9lulas nais amni\u00f3ticas abriuno a compa\u00f1\u00eda biotecnol\u00f3xica europea Biocell Center en Boston, Massachusetts, EUA.\nDiscernimento prenatal do sexo e aborto selectivo segundo o sexo.\nEn pa\u00edses como a India e a China tradicionalmente pref\u00edrese ter fillos antes que fillas e a proporci\u00f3n de sexos dos fillos (n\u00famero de femias por cada mil machos) leva tempo sendo neses pa\u00edses m\u00e1is favorables aos machos. O aborto selectivo segundo o sexo foi unha das causas principais desta maior proporci\u00f3n de nacementos de machos que de femias. T\u00e9cnicas como as ecograf\u00edas, amniocentese, biopsia de vilosidades cori\u00f3nicas e diagnose xen\u00e9tica preimplantaci\u00f3n poden proporcionar informaci\u00f3n sobre cal \u00e9 o sexo do feto, e nalg\u00fans pa\u00edses o uso da discernimento do sexo prenatal est\u00e1 moi restrinxido ou prohibido. Por exemplo, na India segundo a lei de preconcepci\u00f3n e t\u00e9cnicas de diagn\u00f3stico prenatal de 1994, a amniocentese non est\u00e1 prohibida pero si regulada para que s\u00f3 se obte\u00f1an con ela informaci\u00f3ns que non te\u00f1an que ver co sexo do feto."}
{"id": "531997", "revid": "23204", "url": "https://gl.wikipedia.org/wiki?curid=531997", "title": "Aplis\u00edidos (orde)", "text": "A dos aplis\u00edidos (\"Aplysiida\") \u00e9 unha orde de moluscos gaster\u00f3podos. \nO seu x\u00e9nero tipo \u00e9 \"Aplysia\" .\nTaxonom\u00eda.\nDescrici\u00f3n.\nA orde foi descrita polo naturalista franc\u00e9s Jean-Baptiste Lamarck, na s\u00faa obra \"Philosophie zoologique\".\nSin\u00f3nimos.\nAdemais de polo nome actualmente v\u00e1lido, a orde co\u00f1eceuse tam\u00e9n polos sin\u00f3nimos:\nClasificaci\u00f3n.\nNa orde reco\u00f1\u00e9cense d\u00faas superfamilias, con cadans\u00faa familia:\nCaracter\u00edsticas.\nTr\u00e1tase dun grupo, que comprende unhas 80 especies en todo o mundo, que \u00e9 bastente homox\u00e9nero en canto a morfolox\u00eda, e onde se encontran as maiores especies dos heterobranquios, as chamadas borrachas do x\u00e9nero \"Aplysia\". Son herb\u00edvoros, aliment\u00e1ndose de algas e faner\u00f3gamas mari\u00f1as. "}
{"id": "531998", "revid": "22795", "url": "https://gl.wikipedia.org/wiki?curid=531998", "title": "Heterobranchia", "text": ""}
{"id": "532000", "revid": "98629", "url": "https://gl.wikipedia.org/wiki?curid=532000", "title": "Roberto III de Alen\u00e7on", "text": "Roberto III de Alen\u00e7on, finado en Morteveille o 8 de setembro de 1217, da casa de Montgommery - Bell\u00eame, foi conde de Alen\u00e7on de 1191 a 1217. Era o segundo fillo de Xo\u00e1n I de Alencon e de Beatriz de Maine.\nTraxectoria.\nSeu pai morreu en febreiro de 1191 e o seu irm\u00e1n m\u00e1is vello Xo\u00e1n II de Alen\u00e7on o 6 de maio de 1191, o que o converter\u00eda no novo conde de Alen\u00e7on. Durante a s\u00faa vida, estalou a guerra entre o rei de Francia Filipe Augusto e os reis de Inglaterra Ricardo Coraz\u00f3n de Le\u00f3n e Xo\u00e1n sen Terra. En 1203, Roberto abandonou ao seu se\u00f1or e uniuse ao campo capetiano. En maio, os franceses entraron en Alen\u00e7on. Este cambio permitiu ao se\u00f1or de Alen\u00e7on preservar as s\u00faas terras unha vez que o ducado de Normand\u00eda foi conquistado por Filipe Augusto, mentres que varios se\u00f1ores normandos que permaneceran fieis aos plantaxenets viron as s\u00faas terras confiscadas.\nSucesi\u00f3n.\nDespois da s\u00faa morte en 1217, o condado de Alen\u00e7on foi comprado pola coroa francesa, pero axi\u00f1a pasou lexitimamente ao seu fillo p\u00f3stumo Roberto IV, que morreu pouco m\u00e1is de dous anos despois. Despois, o rei Filipe II de Francia recompra os dereitos de Alen\u00e7on en xaneiro de 1220 \u00e1s d\u00faas irm\u00e1s de Roberto, Alix e Elia. As terras de Saosnois, Montgommery e Le M\u00eale-sur-Sarthe pasaron a Aimerico II, vizconde de Ch\u00e2tellerault, fillo de Alix de Alen\u00e7on (irm\u00e1 de Xo\u00e1n II de Alen\u00e7on) e t\u00eda de Alix de Alen\u00e7on (irm\u00e1 de Roberto III)."}
{"id": "532002", "revid": "98629", "url": "https://gl.wikipedia.org/wiki?curid=532002", "title": "Heterobranquios", "text": "A dos heterobranquios (\"Heterobranchia\") \u00e9 unha subclase de moluscos gaster\u00f3podos.\nTaxonom\u00eds.\nDescrici\u00f3n.\nA clase foi descrita en 1837 polo naturalista, paleont\u00f3logo e zo\u00f3logo alem\u00e1n, nacionalizado arxentino, Hermann Burmeister.\nEtimolox\u00eda.\nO nome cient\u00edfico \"Heterobranchia\" est\u00e1 formado pola uni\u00f3n dos elementos do lat\u00edn cient\u00edfico \"hetero\"- e -\"branchia\". O primeiro deriva do grego antigo \u1f15\u03c4\u03b5\u03c1\u03bf\u03c2 \"h\u00e9teros\", \"o outro\", e o segundo do grego antigo \u03b2\u03c1\u03ac\u03b3\u03c7\u03b9\u03b1 \"br\u00e1nchia\", \"branquia\". Literalmente, \"os de branquias diferentes\".\nClasificaci\u00f3n.\nA clase subdiv\u00eddese en d\u00faas infraclases:"}
{"id": "532003", "revid": "1131", "url": "https://gl.wikipedia.org/wiki?curid=532003", "title": "Cora Velasco", "text": "Cora Velasco Pedrosa, tam\u00e9n co\u00f1ecida como Cora Sayers, nada en Pontevedra o 12 de xu\u00f1o de 1991, \u00e9 unha actriz e cantante galega.\nTraxectoria.\nEstudou no IES S\u00e1nchez Cant\u00f3n e arte dram\u00e1tica en Madrid..\nComezou participando en bandas de diferentes estilos como \"1000 Demonios Blues Band\", \"Querido Extra\u00f1o\" ou \"Late Kicks\" nos que achegou a s\u00faa voz. Botou m\u00e1is de cinco anos traballando e estudando en Madrid: interpretaci\u00f3n no Estudio para el Actor de Juan Carlos Corazza, as\u00ed como con outros profesionais como Consuelo Trujillo, Alfonso Lara, Eva Lesmes e David Luque. Volveu a Galicia e comezou a s\u00faa carreira musical. Ademais formouse en canto e voz con Estela Franti e Cristina Mora as\u00ed como en danza cl\u00e1sica durante 13 anos, acadando ata o terceiro t\u00edtulo de ballet por ACADE. Desde 2016 traballou coa compa\u00f1\u00eda de teatro infantil de Pontevedra \"Baobab\".\nNa m\u00fasica comezou usando o nome de Cora Sayers. Con \"Sortilegios\" xa asina como Cora Velasco canci\u00f3ns propias en castel\u00e1n.\nTen realizado multitude de concertos en Galicia e tam\u00e9n por Espa\u00f1a e Europa. Tam\u00e9n participou como actriz nalgunhas curtametraxes e obras de teatro."}
{"id": "532006", "revid": "22795", "url": "https://gl.wikipedia.org/wiki?curid=532006", "title": "Euthyneura", "text": ""}
{"id": "532008", "revid": "15490", "url": "https://gl.wikipedia.org/wiki?curid=532008", "title": "Flavio Placidio Valentiniano", "text": ""}
{"id": "532009", "revid": "22795", "url": "https://gl.wikipedia.org/wiki?curid=532009", "title": "Eutineuros", "text": "A dos eutineuros (\"Euthyneura\") \u00e9 unha das d\u00faas infraclases de moluscos gaster\u00f3podos que comprende a subclase dos heterobranquios.\nComprende unhas 30 000 especies de caracois e limachas de terra, mar e augas doces.\nA infraclase foi descita en 1881 polo zo\u00f3logo alem\u00e1n Johann Wilhelm Spengel."}
{"id": "532010", "revid": "23204", "url": "https://gl.wikipedia.org/wiki?curid=532010", "title": "Johann Wilhelm Spengel", "text": "Johann Wilhelm Spengel, nado o 19 de febreiro de 1852 en Hamburgo, e finado o 13 de abril de 1921 en Giessen, foi un zo\u00f3logo alem\u00e1n especializado en helmintolox\u00eda.\nTraxectoria.\nTras acabar o seu \"abitur\" (bacharelato), Spengel estudou biolox\u00eda e despois do seu doutoramento e habilitaci\u00f3n foi profesor da Justus-Liebig-Universit\u00e4t de Gie\u00dfen. \nEn 1886 comezou a traballar como editor da revista profesional \"Zoologische Jahrb\u00fccher\". Ao mesmo tempo foi director do Instituto Zool\u00f3xico de Gie\u00dfen.\nDurante a s\u00faa vida estivo activo durante moitos anos, e foi promotor da taxonom\u00eda de August Kohler dos moluscos con cuncha (1893), as\u00ed como de Jan Versluys, pola s\u00faa investigaci\u00f3n sobre o o\u00eddo dos lacertilios e as tuataras (1898).\nEn 1887 foi elixido membro da Leopoldina.\nEntre 1897 e 1898, Spengel foi reitor da Ludwigs-Universit\u00e4t de Gie\u00dfen.\nAlguhas publicaci\u00f3ns.\nAdemais, traduciu ao alem\u00e1n e obra de Thomas Huxley \"A Manual of the Anatomy of Vertebrated Animals\", que en Alema\u00f1a se titulou \"Grundz\u00fcge der Anatomie der wirbellosen Tiere\".\nTaxons descritos.\nA Spengel d\u00e9bense as descrici\u00f3ns de varios taxons, entre eles, Euthyneura.\nAbreviatura.\nA abreviatura Spengel empr\u00e9gase para reco\u00f1ecer a Johann Wilhelm Spengel como autoridade na descrici\u00f3n e taxonom\u00eda en zoolox\u00eda."}
{"id": "532011", "revid": "23204", "url": "https://gl.wikipedia.org/wiki?curid=532011", "title": "Erasure", "text": "Erasure [\"\u026a.\u02c8\u0279e\u026a.\u0292\u0259(\u0279)\"] \u00e9 unha banda inglesa formada no ano 1985 en Londres, Essex. A formaci\u00f3n orixinal do grupo estaba composta por Andy Bell (voces) e Vince Clarke (teclado, guitarra e voces).\nTraxectoria.\nErasure tivo 54 temas nas listas brit\u00e1nicas de sinxelos e 9 discos no \"top 10\" brit\u00e1nico de \u00e1lbums, dos cales dous estre\u00e1ronse no n\u00famero 1. Segundo Mute Records, a banda leva vendidos ao redor dos 30 mill\u00f3ns de discos e sinxelos en todo o mundo."}
{"id": "532013", "revid": "22795", "url": "https://gl.wikipedia.org/wiki?curid=532013", "title": "Aplysioidea", "text": ""}
{"id": "532017", "revid": "5132", "url": "https://gl.wikipedia.org/wiki?curid=532017", "title": "LEB-2", "text": ""}
{"id": "532018", "revid": "1131", "url": "https://gl.wikipedia.org/wiki?curid=532018", "title": "Fernan Padron", "text": "Fernan Padron foi un trobador galego do s\u00e9culo XIII, autor de composici\u00f3ns da l\u00edrica galego-portuguesa. \u00c9 mencionado no libro \"Os Trobadores\" de V\u00edctor Balaguer.\nBiograf\u00eda.\nPolo nome, os investigadores deducen que prov\u00e9n de Padr\u00f3n, localidade na que hab\u00eda unha li\u00f1axe de cabaleiros denominados as\u00ed. Entre 1164 e 1178 aparece un \"Fernan Pais Padron\" nos documentos do mosteiro de Toxos Outos, as\u00ed como nunha escritura onde aparecen nobres relacionados coa primeira xeraci\u00f3n da l\u00edrica galego-portuguesa. Con todo, pola zona que ocupa a s\u00faa obra nos cancioneiros, pertence \u00e1 primeira metade do s\u00e9culo XIII, polo que poder\u00eda ser fillo ou neto do mencionado \"Fernan Pais Padron\".\nObra.\nCons\u00e9rvanse 3 cantigas de amor recompiladas no Cancioneiro da Biblioteca Vaticana, o Cancioneiro da Biblioteca Nacional e Cancioneiro da Ajuda. Nas cantigas \u2018Nulh'home nom pode saber\u2019 e \u2018Vos meus olhos, que mia senhor\u2019 emprega os ollos como pretexto para expresar o seu amor e o sufrimento que padece polo mesmo."}
{"id": "532019", "revid": "88215", "url": "https://gl.wikipedia.org/wiki?curid=532019", "title": "Ux\u00edo da Pena Guti\u00e9rrez", "text": ""}
{"id": "532021", "revid": "98629", "url": "https://gl.wikipedia.org/wiki?curid=532021", "title": "Ofensiva talib\u00e1 de 2021", "text": "A ofensiva talib\u00e1 de 2021 \u00e9 unha campa\u00f1a militar dos talib\u00e1ns e os grupos militantes contra o goberno de Afganist\u00e1n e os seus aliados que empezou o 1 de maio de 2021, cadrando coa retirada da tropas dos Estados Unidos e os seus aliados.\nAntecedentes.\nDende a invasi\u00f3n de Estados Unidos de 2001 houbo focos de resistencia talib\u00e1. Na d\u00e9cada de 2010 a diminuci\u00f3n de tropas occidentais foi aproveitada polos talib\u00e1ns para ir facendo avances e ocupar territorio afg\u00e1n. Os intentos por lograr unha sa\u00edda negociada ao conflito non deron resultado m\u00e1is al\u00e1 de treguas puntuais como as das festividades relixiosas festividades de Eid al-Fitr e Eid al-Adha en 2018. \nO 29 de febreiro de 2020, Estados Unidos e os talib\u00e1ns chegaron a un acordo de paz, logo do cal, Estados Unidos e a OTAN fixaron en 14 meses o prazo para retirada de Afganist\u00e1n. Paralelamente, a administraci\u00f3n de Donald Trump patrocinou negociaci\u00f3ns entre ao goberno de Afganist\u00e1n e aos talib\u00e1ns en Doha (Qatar) en setembro de 2020. Con todo non houbo resultados deste di\u00e1logo intra-afg\u00e1n. A retirada definitiva dos soldados dos Estados Unidos foi adiada polo presidente Joe Biden. Buscando ter os efectivos de volta para a conmemoraci\u00f3n do vix\u00e9simo aniversario do 11S, fixou a data de regreso dos derradeiros continxentes para o 31 de agosto de 2021.\nDesenvolvemento.\nDende o comezo a ofensiva salientou polas r\u00e1pidas conquistas territoriais dos talib\u00e1ns, as\u00ed como as s\u00faas ramificaci\u00f3ns nacionais e internacionais. A partir da primavera de 2021, e durante os primeiros tres meses da ofensiva, os talib\u00e1ns fixeron avances significativos nas zonas rurais, incrementando o n\u00famero de distritos controlados de 73 a 223, illando progresivamente os centros urbanos. Paralelamente, os talib\u00e1ns lograron un importante fito diplom\u00e1tico cando, en xullo de 2021, Abdul Ghani Baradar visitou en China ao ministro de exteriores da Rep\u00fablica Popular chinesa pois o cumio outorgoulle lexitimidade ao movemento talib\u00e1n.\nOs feitos precipit\u00e1ronse dende o 6 de agosto, cando os talib\u00e1ns capturaron Zaranj, cidade do suroeste do pa\u00eds preto da fronteira iraniana e que foi a primeira capital de provincia capturada. Nos d\u00edas seguintes, entre o 7 e o 9 de agosto os talib\u00e1ns centraron o seu avance no norte, conseguindo a toma de Qunduz, un enclave estrat\u00e9xico no paso cara Asia Central e as zonas mineiras. A incapacidade das forzas armadas para frealos fixo que pouco tempo, os insurxentes, controlaron m\u00e1is da metade das trinta e catro capitais provinciais de Afganist\u00e1n, e o 10 de agosto, os talib\u00e1ns apoder\u00e1ranse do 65% da \u00e1rea do pa\u00eds. Para o 13 de agosto os talib\u00e1ns ga\u00f1aran d\u00faas das cidades m\u00e1is importantes de Afganist\u00e1n: Herat, terceira urbe do pa\u00eds, e Kandahar, a m\u00e1is poboada logo de Cabul. \nLogo de Kandahar, os talib\u00e1ns comezaron a cercar Cabul, a capital. Nesa altura o temor dun colapso do Estado afg\u00e1n estendeuse entre as capitais occidentais que comezaron a organizar plans de repatriaci\u00f3n dos seus cidad\u00e1ns. A\u00ednda que o 10 de agosto, os oficiais estadounidenses estimaron que Cabul poder\u00eda caer en poder dos talib\u00e1ns en 30 a 90 d\u00edas, os talib\u00e1ns confiaban en facerse con ela de forma inminente. Finalmente, o 15 de agosto, Associated Press informou que os talib\u00e1ns chegaran a Cabul. Ademais, f\u00edxose p\u00fablico de que o presidente Ashraf Ghani fuxira do pa\u00eds, caendo o goberno da Rep\u00fablica. Tam\u00e9n ese d\u00eda as forzas afg\u00e1s entregaran a base a\u00e9rea de Bagram. A\u00ednda que os talib\u00e1ns dixeron que agardaban unha transferencia do poder, entraron na cidade xustificando a decisi\u00f3n por cuesti\u00f3ns de orde p\u00fablica e ocuparon o Palacio Presidencial. Logo destes feitos, Abdul Ghani Baradar proclamou dende Doha (Qatar) a vitoria do movemento talib\u00e1n.\nAnte est\u00e1 situaci\u00f3n Estados Unidos asegurouse o control do aeroporto de Cabul para evacuar ao persoal diplom\u00e1tico e cidad\u00e1ns americanos e dos pa\u00edses aliados que nas horas previas \u00e1 entrada dos talib\u00e1ns na capital deran orde de abandonar o pa\u00eds. Mais, a afluencia de moitos afg\u00e1ns que, temerosos dos talib\u00e1ns, buscaban obter refuxio provocaron problemas na xesti\u00f3n do aer\u00f3dromo e escenas de p\u00e1nico.\nReacci\u00f3ns.\nA toma do poder talib\u00e1n causou unha fonda preocupaci\u00f3n na comunidade internacional polo respecto do novo goberno cara os dereitos humanos, especialmente das mulleres. Nos seus primeiros anuncios, procuraron calmar estes temores. As\u00ed, o voceiro dos talib\u00e1n, Zabiullah Mujahid, afirmou que se respectar\u00edan os dereitos das mulleres \"dentro da lei isl\u00e1mica\", unha amnist\u00eda para os que traballaron para os pa\u00edses estranxeiros e para administraci\u00f3n afg\u00e1, e o compromiso de non protexer a Al Qaida ou outros grupos terroristas. \u00a0Mais aos poucos d\u00edas suced\u00e9ronse as novas sobre violaci\u00f3ns dos dereitos humanos por parte dos talib\u00e1ns. Deste xeito, os medios de comunicaci\u00f3n informaron da morte de persoas que protestaban contra os talib\u00e1ns en manifestaci\u00f3ns espont\u00e1neas. Doutra parte, a ONU recibiu un informe que alertaba da elaboraci\u00f3n de listas de colaboradores dos pa\u00edses occidentais para a s\u00faa persecuci\u00f3n e de quebrantamentos dos dereitos da muller e a infancia, e Amnist\u00eda Internacional reportou a \"tortura e morte\" de nove homes da comunidade hazara.\nA ca\u00edda do goberno de Afganist\u00e1n e das s\u00faas forzas armadas, que durante case 20 anos foran sostidas por Estados Unidos e os pa\u00edses da OTAN provocou cr\u00edticas nos Estados Unidos e os seus aliados. Mentres que o presidente dos Estados Unidos, Joe Biden, e o secretario xeral da OTAN, Jens Stoltenberg, afirmaron que se cumpriran cos obxectivos que motivaran a intervenci\u00f3n de 2001; en Europa as voces foron m\u00e1is cr\u00edticas cuestionando o xeito da retirada. O xeneral Mark Milley, xefe do Estado Maior das forzas armadas dos Estados Unidos, cualificou como \"un \u00e9xito lox\u00edstico pero un fallo estrat\u00e9xico\" a retirada das tropas de Afganist\u00e1n ante o comit\u00e9 de defensa do Senado o 28 de setembro de 2021. \nFronte a implantaci\u00f3n dun novo r\u00e9xime talib\u00e1n organizouse unha resistencia no val do Panjshir dirixida por Ahmad Massoud, a quen se lle unir\u00eda o vicepresidente con Ghani, Amrullah Saleh. O 18 de agosto de 2021, nun chamamento internacional pediu a axuda lox\u00edstica e militar aos pa\u00edses occidentais para a resistencia, agora denominada Fronte Nacional de Resistencia. Este grupo estar\u00eda integrado por m\u00e1is de 6 000 persoas. Con todo, alg\u00fans analistas internacionais dubidaron da s\u00faa operatividade nun enfrontamento armado considerando que o seu obxectivo ser\u00eda influ\u00edr nas negociaci\u00f3ns cos talib\u00e1ns. O 22 de agosto, os talib\u00e1ns fixeron p\u00fablico que centos dos seus soldados \u00edan cara o val do Panjshir para controlalo, Massoud reafirmouse na s\u00faa vontade de di\u00e1logo a\u00ednda que advertiu aos talib\u00e1ns de que estaban dispostos \u00e1 loita."}
{"id": "532022", "revid": "127505", "url": "https://gl.wikipedia.org/wiki?curid=532022", "title": "La Ra\u00edz", "text": "La Ra\u00edz foi un grupo musical de Gand\u00eda (Valencia), Espa\u00f1a que mesturaba o rock co reggae, o jazz e o hip hop. Esta banda estaba conformada por once m\u00fasicos de diversas procedencias, repartidos no escenario cunha forte presenza e moito contido l\u00edrico nas s\u00faas letras. Algunha xente cataloga a s\u00faa m\u00fasica dentro dos estilos de \"m\u00fasica de intervenci\u00f3n\".\nTraxectoria.\nLa Ra\u00edz x\u00fantase no 2005, aproveitando a ruptura dunha anterior formaci\u00f3n chamada La Ra\u00edz na que se atopaba Edu, actual guitarrista, e que ti\u00f1a un estilo totalmente diferente. Dende ent\u00f3n Pablo S\u00e1nchez Pardines desenvolveu o rol de compositor e l\u00edder da banda, m\u00e1is adiante tam\u00e9n o de voz principal. A intenci\u00f3n do grupo era xuntar unha banda numerosa con moitos dos seus amigos, que non eran m\u00fasicos.\n\"El aire muerto\" (2007), foi a primeira maqueta coa que comezan a co\u00f1ecerse entre eles a nivel musical, a buscar sons novos, e a xogar co rap pol\u00edtico e a mestizaxe. Neste cambio importante recrutan a Josep Panxo quen, dende ent\u00f3n, d\u00e1 ese movemento social e esa rebeld\u00eda ao grupo. Tam\u00e9n entran Felipe \u00e1 bater\u00eda e Julio Maloa como cantante. Con todos eles e tentando parecerse ao seu grupo de referencia, Hechos Contra el Decoro, establecen un gran cambio musical.\nAutoproduciron o seu primeiro traballo \"El aire muerto\". En setembro de 2008 gravan xunto \u00e1 Gossa Xorda \"Ra\u00edces\", un tema de \"colegueo\" que acabou sendo o principio da \"Guerra al silencio\", o seu primeiro traballo serio, en 2009. Este novo disco, tam\u00e9n autoproducido, ten unha maior carga roqueira ca o anterior, a\u00ednda que mant\u00e9n o reggae e o ska ben presentes. O grupo fai nel unha aposta m\u00e1is comprometida, m\u00e1is directa. Pablo pasa da guitarra \u00e1 voz principal, e chega Jim (de car\u00e1cter m\u00e1is roqueiro) \u00e1 guitarra, as\u00ed rem\u00e1tanse por asentar as bases do grupo, tal e como o co\u00f1ecemos agora. Ademais \u00fanese un amigo \u00edntimo da banda, que \u00e9 Sen-k, \u00e1s 3 voces que xa estaban (Pablo, Josep e Julio).\nTras dous ver\u00e1ns de xira con este traballo, deciden meter no grupo a Dj Jano, tam\u00e9n amigo da banda. \u00danense ademais Carles \u00e1 trompeta e Xavi ao tromb\u00f3n. En 2011 gravan \"El\" \"lado de los rebeldes, o\" segundo traballo da banda, e primeiro de estudo. Gravado polo produtor alem\u00e1n Uwe Hoffmann, coa colaboraci\u00f3n de Sebasti\u00e1n Cebreiro \"El cebolla\" de La Vela Puerca. No disco amosan o seu lado m\u00e1is roqueiro e festivo que se plasma \u00e1 perfecci\u00f3n nos directos.\nEntre decembro do 2012 e xaneiro do 2013 gravan nos estudos RPM de La Canyada, da man de Roger Garc\u00eda, o seu seguinte traballo \"As\u00ed en el cielo como en la selva\". Tr\u00e1tase dun disco cunha maior madurez musical e l\u00edrica, co que se seguen mantendo fieis ao seu grupo de seguidores, e co que contin\u00faan facendo bailar e cantar ao p\u00fablico que os reciben en cada lugar que visitan.\nNo 2013 volven superar os 40 concertos e en 2014 \"Jilgueros Tour\" l\u00e9vaos por vez primeira a tocar en Europa e en Espa\u00f1a aparecen xa entre os grupos cabeza de cartel de case todos os festivais nos que tocan. En 2015 fan unha pequena xira de 20 concertos, cos que pretenden aforrar para financiar o seguinte traballo que sair\u00eda \u00e1 luz en 2016.\nEn marzo do 2016 publicaron \"Entre poetas y presos\". Un disco de 11 canci\u00f3ns no que defenden a dignidade da memoria, a identidade dos silenciados, a obsolescencia dalgunhas instituci\u00f3ns como a monarqu\u00eda e un berro pola fogueira dos continentes. Este traballo p\u00faxose en descarga gratu\u00edta a trav\u00e9s da s\u00faa p\u00e1xina web, cunha descarga solidar\u00eda que apoiou o colectivo \"Defender a quien defiende\", que fomenta dende Barcelona na sede de NOVACT (Instituto Internacional pola Acci\u00f3n Non Violenta) a organizaci\u00f3n fronte a medidas como a \"lei mordaza\"; o 50% da recadaci\u00f3n desta descarga foi a parar a este colectivo. Da mesma forma o disco en formato f\u00edsico estivo durante varias semanas entre os vinte discos m\u00e1is vendidos de Espa\u00f1a. Este mesmo ano a banda esgotou as entradas nas salas de toda Espa\u00f1a e o continente europeo, sacando por primeira vez na historia a s\u00faa m\u00fasica f\u00f3ra de Europa na s\u00faa visita a Nepal.\nEn 2017 o grupo anunciou a xira \"La hoguera de los continentes\" consolidando a s\u00faa presenza internacional coa Arxentina e Chile como primeiras datas do tour que incluir\u00eda tam\u00e9n o seu paso por Berl\u00edn, Hamburgo, Dubl\u00edn, Roma, Lisboa, Porto, Polonia, M\u00e9xico ou Colombia ademais dun final de xira no Palacio de Vistalegre de Madrid no que se gravou o concerto que despois sair\u00eda en formato DVD.\nO 14 de decembro do 2017 a banda anunciou que 2018 ser\u00eda o ano de despedida do grupo ante un par\u00f3n indefinido. A banda xustifica no comunicado que pretende tomar un tempo separados da presi\u00f3n que imp\u00f3n a industria musical e que por iso o par\u00f3n non ten data marcada de regreso.\nO nome da xira \"Nos volveremos a ver\" (Volver\u00e9monos ver), que se realizou durante o ano 2018 foi acompa\u00f1ada da presentaci\u00f3n do disco gravado en directo e publicado o 2 de febreiro de 2018.\nO 17 de novembro do 2018 a banda realizou o \u00faltimo concerto fronte a 20.000 persoas na cidade de Valencia.\nNovos proxectos.\nTras a separaci\u00f3n do grupo, apareceron varios proxectos. O primeiro foi Valira, o novo proxecto de Juan Zanza, o exguitarrista da Ra\u00edz, que estreou o seu disco \"Ecos de Aventura\" en marzo do 2019.\nPablo S\u00e1nchez Pardines compositor, l\u00edder e voz principal fixo p\u00fablico o seu novo proxecto Ciudad Jara acompa\u00f1ado de m\u00fasicos doutras formaci\u00f3ns do \u00e1mbito estatal.\nOutros membros da banda crearon a banda \"Nativa\", cuxo primeiro EP \"Rua Na Selva\" sa\u00edu o 26 de xullo de 2019 e o seu primeiro disco, composto de 12 canci\u00f3ns, foi lanzado o 20 de setembro de 2019."}
{"id": "532025", "revid": "15490", "url": "https://gl.wikipedia.org/wiki?curid=532025", "title": "Bela powisiana", "text": "Bela powisiana \u00e9 unha especie de molusco gaster\u00f3podo. Foi descrita por primeira vez por Philippe Dautzenberg en 1887."}
{"id": "532027", "revid": "1131", "url": "https://gl.wikipedia.org/wiki?curid=532027", "title": "Pedro Eanes Solaz", "text": "Pedr' Eanes Solaz (Tam\u00e9n, Pero Eanes Solaz, Pedro Eanes Solaz e Pedro Anes Solaz) foi un trobador galego do s\u00e9culo XIII.\nBiograf\u00eda.\nNon se conserva ning\u00fan dato biogr\u00e1fico seu. Int\u00faese a s\u00faa orixe galega, concretamente en Pontevedra, por unha cantiga de amor na que expresa o seu propio namoramento e cont\u00e9n referencias a un convento de Nogueira.\nObra.\nCons\u00e9rvanse sete obras: tres cantigas de amigo, d\u00faas cantigas de a\u00f1or e d\u00faas cantigas de escarnio e maldicir. Unha das s\u00faas maiores contribuci\u00f3ns \u00e1 l\u00edrica galego-portuguesa \u00e9 a frase \u201cedoi lelia doura\u201d, \u00e1 que Rip Cohen e Federico Corrente atrib\u00faenlle orixe \u00e1rabe e traducen coma: \"E hoxe t\u00f3came a min\". Este poema foi versionado por Jos\u00e9 M\u00e1rio Branco e Amancio Prada."}
{"id": "532028", "revid": "89787", "url": "https://gl.wikipedia.org/wiki?curid=532028", "title": "Belgrandiella rolani", "text": "Belgrandiella rolani \u00e9 unha especie de molusco gaster\u00f3podo. Foi descrita por primeira vez por Boeters en 1986."}
{"id": "532030", "revid": "89787", "url": "https://gl.wikipedia.org/wiki?curid=532030", "title": "Berthella plumula", "text": "Berthella plumula \u00e9 unha especie de molusco gaster\u00f3podo. Foi descrita por primeira vez por Montagu en 1803."}
{"id": "532031", "revid": "89787", "url": "https://gl.wikipedia.org/wiki?curid=532031", "title": "Berthella stellata", "text": "Berthella stellata \u00e9 unha especie de molusco gaster\u00f3podo. Foi descrita por primeira vez por Antoine Risso en 1826."}
{"id": "532032", "revid": "23204", "url": "https://gl.wikipedia.org/wiki?curid=532032", "title": "Fernan Figueira de Lemos", "text": "Fernan Figueira de Lemos foi un trobador galego do s\u00e9culo XIII. Figura na Gran Enciclopedia Galega e goza de reco\u00f1ecemento en Monforte de Lemos.\nBiograf\u00eda.\nPolo nome crese que naceu na terra de Lemos e procede dunha familia nobre afincada en Portugal en torno ao ano 1280, aparece nun documento de 1285 xunto cun familiar que ostentaba un cargo en Lisboa. Ant\u00f3nio Resende de Oliveira sost\u00e9n que pode ser a mesma persoa que ti\u00f1a posesi\u00f3ns en Vila Nova de Cerveira contra 1258.\nObra.\nCons\u00e9rvanse unha cantiga de amor e unha cantiga de amigo, ambas as recollidas no folio 15v do cancionero da Biblioteca Nacional de Lisboa."}
{"id": "532033", "revid": "89787", "url": "https://gl.wikipedia.org/wiki?curid=532033", "title": "Bittium latreillii", "text": "Bittium latreillii \u00e9 unha especie de molusco gaster\u00f3podo. Foi descrita por primeira vez por Charles Payraudeau en 1826."}
{"id": "532034", "revid": "89787", "url": "https://gl.wikipedia.org/wiki?curid=532034", "title": "Bittium reticulatum", "text": "Bittium reticulatum \u00e9 unha especie de molusco gaster\u00f3podo. Foi descrita por primeira vez por Da Costa en 1778."}
{"id": "532035", "revid": "89787", "url": "https://gl.wikipedia.org/wiki?curid=532035", "title": "Jos\u00e9 Luis Mart\u00ednez V\u00e1zquez", "text": "Jos\u00e9 Luis Mart\u00ednez V\u00e1zquez, nado en Le\u00f3n o 2 de xullo de 1943 e finado en Madrid o 19 de abril de 2004, foi un atleta galego, especializado en lanzamento de martelo. Foi d\u00faas veces campi\u00f3n de Espa\u00f1a, bateu o r\u00e9cord nacional en cinco ocasi\u00f3ns e competiu nos Xogos Ol\u00edmpicos de 1968.\nTraxectoria.\nFillo de pais naturais de Portomar\u00edn, naceu en Le\u00f3n por estar traballando seu pai naquel momento no aer\u00f3dromo Virgen del Camino, e ao pouco tempo a familia instalouse en Lugo. Na capital lucense comezou a practicar lanzamento de martelo, adestrado no club por Gregorio P\u00e9rez Rivera, nunhas precarias instalaci\u00f3ns deportivas.\nEn 1962 recibiu unha bolsa para estudar enxe\u00f1ar\u00eda industrial e adestrarse na Residencia Joaqu\u00edn Blume de Barcelona, na que estivo ata 1967, cando se trasladou a Madrid, onde foi adestrado por Jos\u00e9 Luis Torres\u200b. En maio de 1965 bateu o r\u00e9cord de Espa\u00f1a de lanzamento de martelo, ata ent\u00f3n en posesi\u00f3n de Lloren\u00e7 Cassi, cun lanzamento de 58,98 metros. Con todo, este r\u00e9cord estivo vixente s\u00f3 durante nove d\u00edas, pois foi superado na semana seguinte polo atleta do Deportivo da Coru\u00f1a, Jos\u00e9 Otero. Ese mesmo ano participou na Univers\u00edada celebrada en Budapest.\nEn xullo de 1966 recuperou de novo o r\u00e9cord, superando en case un metro a anterior marca de Otero, e ampli\u00e1ndoo tres veces m\u00e1is nos seguintes dous anos ata os 64,62 metros que logrou en xullo de 1968 no Estadio de Riazor. Nos anos 1967 e 1968 proclamouse campi\u00f3n de Espa\u00f1a e conseguiu unha praza para os Xogos Ol\u00edmpicos de Cidade de M\u00e9xico, sendo un dos catro atletas galegos na cita ol\u00edmpica xunto a Carlos P\u00e9rez, Ram\u00f3n Magari\u00f1os e \u00c1lvarez Salgado. Na capital mexicana s\u00f3 puido lanzar o martelo ata os 63,40 metros, quedando f\u00f3ra dunha final na que o ouro foi para o h\u00fangaro Gyula Zsiv\u00f3tzky.\nNos Xogos Ol\u00edmpicos co\u00f1eceu \u00e1 que logo ser\u00eda a s\u00faa esposa, Marta L\u00f3pez, filla do ex-seleccionador espa\u00f1ol de baloncesto Anselmo L\u00f3pez. Instalado dende 1967 en Madrid, onde iniciou varios negocios inmobiliarios e de venda de coches, faleceu o 19 de abril de 2004."}
{"id": "532036", "revid": "23204", "url": "https://gl.wikipedia.org/wiki?curid=532036", "title": "Bolma rugosa", "text": "Bolma rugosa \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1767."}
{"id": "532037", "revid": "89787", "url": "https://gl.wikipedia.org/wiki?curid=532037", "title": "Botryphallus epidauricus", "text": "Botryphallus epidauricus \u00e9 unha especie de molusco gaster\u00f3podo. Foi descrita por primeira vez por Brusina en 1866."}
{"id": "532038", "revid": "1131", "url": "https://gl.wikipedia.org/wiki?curid=532038", "title": "Fernan Gon\u00e7alvez de Seabra", "text": "Fernan Gon\u00e7alvez de Seabra foi un trobador do s\u00e9culo XIII.\nTraxectoria.\nCrese que \u00e9 un trobador nado en Portugal, pero de ascendencia leonesa, concretamente da Seabra. Poder\u00eda ser vasalo do se\u00f1or portugu\u00e9s Fern\u00e3o Fernandes de Bragan\u00e7a e estar activo na segunda metade do s\u00e9culo XIII.\nObra.\nCons\u00e9rvanse 15 obras, ademais doutra cantiga de amor de dubidosa autor\u00eda. 14 son cantigas de amor e a restante \u00e9 unha cantiga de amigo."}
{"id": "532039", "revid": "89787", "url": "https://gl.wikipedia.org/wiki?curid=532039", "title": "Eulagisca gigantea", "text": "Eulagisca gigantea \u00e9 unha especie de an\u00e9lido. Foi descrita por primeira vez por Alex K. Monro en 1939. Distrib\u00faese nunha ampla zona do oc\u00e9ano Ant\u00e1rtico] a profundidades entre os 40 e os 700 metros."}
{"id": "532041", "revid": "98629", "url": "https://gl.wikipedia.org/wiki?curid=532041", "title": "Che Sudaka", "text": "Che Sudaka \u00e9 unha banda de rock alternativo formada por m\u00fasicos da Arxentina e de Colombia. Eles definen o seu estilo como \"punk reggae party\" no que ademais introducen outros ritmos como o hip hop, o ska e mesmo a cumbia.\nOrixe do nome.\nO nome Che Sudaka \u00e9 a uni\u00f3n de d\u00faas palabras: \"che\" (en mapundungun, a lingua dos mapuches) que significa \"xente\" e \"sudaka\" que \u00e9 a forma pexorativa que se usa en Espa\u00f1a para referirse \u00e1 xente que prov\u00e9n de Am\u00e9rica do Sur. A uni\u00f3n das d\u00faas palabras, ent\u00f3n, forma \"xente de Am\u00e9rica do Sur.\" A banda explica que escolleron ese nome de forma ir\u00f3nica porque rirse deles mesmos converte a discriminaci\u00f3n nun acto est\u00fapido de quen o practica.\nHistoria.\nA banda formouse a principios da d\u00e9cada do 2000 en Barcelona por un grupo de inmigrantes ilegais que tocaban a s\u00faa m\u00fasica na r\u00faa como forma de ga\u00f1arse a vida e que chegaran \u00e1 cidade seguindo o ronsel de Manu Chao, unha das influencias m\u00e1is fortes da formaci\u00f3n.\nEn marzo do 2012 a banda fixo 10 anos nos escenarios durante os cales levaron a cabo preto dun milleiro de concertos. Coroaron a d\u00e9cada de vida participando, en xullo do mesmo ano, do Fuji Rock, no Xap\u00f3n, xunto a artistas tales como The Specials e Toots and the Maytals.\nEn febreiro do 2016, a un mes de celebrar os seus 14 anos na ruta, chegaron ao seu concerto n\u00famero 1300 cun show en Niceto Club, Buenos Aires, Arxentina.\nEn novembro de 2017 lanzan \"Almas rebeldes\", novo disco de estudo con tres temas novos e versi\u00f3ns dalg\u00fans cl\u00e1sicos da banda. Contan coas colaboraci\u00f3ns de Manu Chao, Amparo S\u00e1nchez, Dr. Ring-Ding e Capricornio Man (El Gran Silencio), entre outros. Xunto a Manu Chao gravan o v\u00eddeo de \"La Risa Bonita\"."}
{"id": "532042", "revid": "1131", "url": "https://gl.wikipedia.org/wiki?curid=532042", "title": "Roi Fernandiz de Santiago", "text": "Roi Fernandiz de Santiago (tam\u00e9n Roi Fernandiz cl\u00e9rigo) foi un cl\u00e9rigo e trobador galego do s\u00e9culo XIII. Docum\u00e9ntase na corte de Afonso X.\nTraxectoria.\nCons\u00e9rvanse moi poucos datos biogr\u00e1ficos. A pesar de que a s\u00faa obra aparece con d\u00faas firmas distintas (as cantigas de amor como Roi Fernandiz de Santiago e as de amigo como Roi Fernandiz cl\u00e9rigo) hai consenso en crer que son do mesmo autor. A esta conclusi\u00f3n chegouse pola colocaci\u00f3n das cantigas nos cancioneros (no grupo de cl\u00e9rigos e na mesma posici\u00f3n con respecto \u00e1s obras de Martin Moxa) e por un testamento de 1273 no que ref\u00edrese a el como natural de Compostela e cl\u00e9rigo. Este documento realizado en Salamanca, xunto con outra documentaci\u00f3n dos inicios da Universidade de Salamanca, reflicten a s\u00faa condici\u00f3n de catedr\u00e1tico, suponse que non antes de 1255, desco\u00f1ecendo de que materia e se impart\u00eda clase. Xavier Ron Fern\u00e1ndez localizou un documento de 1284 co seu nome referido a el como monxe do Mosteiro de San Pelayo de Antealtares, de ser a mesma persoa, ter\u00eda falecido m\u00e1is dunha d\u00e9cada m\u00e1is tarde da data na que realizou o seu testamento.\nObra.\nCons\u00e9rvanse 25 obras, agrupadas en 18 cantigas de amor e 7 cantigas de amigo."}
{"id": "532043", "revid": "1131", "url": "https://gl.wikipedia.org/wiki?curid=532043", "title": "Afonso Fernandez Cebolhilha", "text": "Afonso Fernandez Cebolhilha (o Cebollilla) foi un trobador castel\u00e1n do s\u00e9culo XIII\nTraxectoria.\nIdentif\u00edcaselle como nobre sevillano, da familia dos Cebollilla, documentado como vasalo do nobre Alfonso P\u00e9rez de Guzm\u00e1n, ao que acompa\u00f1ou no seu exilio por terras marroqu\u00eds a finais do s\u00e9culo XIII.\nA s\u00faa actividade po\u00e9tica sit\u00faase no reinado de Sancho IV e tivo relaci\u00f3ns literarias con outros trobadores da l\u00edrica galego-portuguesa como: Airas Nunes, G\u00f3mez Garc\u00eda, Johan Vasquiz de Talaveira e Pai G\u00f3mez Chari\u00f1o entre outros.\nObra.\nCons\u00e9rvanse sete cantigas de amor, das cales cinco son de dubidosa autor\u00eda."}
{"id": "532044", "revid": "15490", "url": "https://gl.wikipedia.org/wiki?curid=532044", "title": "Discograf\u00eda de La Ra\u00edz", "text": ""}
{"id": "532046", "revid": "22795", "url": "https://gl.wikipedia.org/wiki?curid=532046", "title": "Akeroidea", "text": ""}
{"id": "532048", "revid": "15490", "url": "https://gl.wikipedia.org/wiki?curid=532048", "title": "Flavio Ardabur Aspar", "text": ""}
{"id": "532049", "revid": "89787", "url": "https://gl.wikipedia.org/wiki?curid=532049", "title": "Buccinum humphreysianum", "text": "Buccinum humphreysianum \u00e9 unha especie de molusco gaster\u00f3podo. Foi descrita por primeira vez por Bennett en 1824."}
{"id": "532050", "revid": "6395450", "url": "https://gl.wikipedia.org/wiki?curid=532050", "title": "Buccinum undatum", "text": "Buccinum undatum ou Bucio \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532051", "revid": "26385", "url": "https://gl.wikipedia.org/wiki?curid=532051", "title": "Bulla striata", "text": "Bulla striata \u00e9 unha especie de molusco gaster\u00f3podo. Foi descrita por primeira vez por Brugui\u00e8re en 1792."}
{"id": "532052", "revid": "89787", "url": "https://gl.wikipedia.org/wiki?curid=532052", "title": "Bulla mabillei", "text": "Bulla mabillei \u00e9 unha especie de molusco gaster\u00f3podo. Foi descrita por primeira vez por \u00c9tienne Alexandre Arnould Locard en 1897."}
{"id": "532053", "revid": "89787", "url": "https://gl.wikipedia.org/wiki?curid=532053", "title": "Bursa scrobilator", "text": "Bursa scrobilator \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532055", "revid": "98629", "url": "https://gl.wikipedia.org/wiki?curid=532055", "title": "Martin de Ginzo", "text": "Martin de Ginzo foi un xograr galego ou portugu\u00e9s do s\u00e9culo XIII.\nTraxectoria.\nEstudosos como A. Da Costa Lopes soste\u00f1en que \u00e9 orixinario de Portugal, existe unha localidade chamada Ginzo na rexi\u00f3n de Barcelos, pero tam\u00e9n existen as localidades galegas de Xinzo de Limia e, en especial, unha parroquia de Ponteareas onde se cre que se atopaba a ermida citada nas s\u00faas cantigas. Ram\u00f3n Lorenzo suxire que estar\u00eda activo nos reinados de Fernando III ou Afonso X, base\u00e1ndose na menci\u00f3n que fai \u00e1 guerra nunha das s\u00faas composici\u00f3ns.\nObra.\nCons\u00e9rvanse oito cantigas de amigo, das cales sete pertencen ao subg\u00e9nero denominado cantigas de romar\u00eda, compostas conforme a estrutura tradicional (paralelismo con leixapr\u00e9n e rima asoante). Nunha das s\u00faas cantigas cita un instrumento musical chamado adufe."}
{"id": "532056", "revid": "1131", "url": "https://gl.wikipedia.org/wiki?curid=532056", "title": "Abdul Wahid Aziz", "text": "Abdul Wahid Aziz (en ), nado en Basora en 1931 e finado o 19 de xullo de 1982, foi un halter\u00f3filo iraqu\u00ed. Ga\u00f1ou unha medalla de bronce na categor\u00eda de 67,5 kg nos Xogos Ol\u00edmpicos de 1960, convert\u00e9ndose na \u00fanica persoa en ga\u00f1ar unha medalla ol\u00edmpica para Iraq."}
{"id": "532061", "revid": "1131", "url": "https://gl.wikipedia.org/wiki?curid=532061", "title": "Sancho Sanchez", "text": "Sancho Sanchez foi un trobador e crego galego do s\u00e9culo XIII.\nTraxectoria.\nPola colocaci\u00f3n da s\u00faa obra nos cancioneros, Crese que foi un crego. O profesor Jos\u00e9 Antonio Souto Cabo atopou o seu nome como testemu\u00f1a nunha escritura de 1260 da compra duns terreos na parroquia de Cacheiras, municipio de Teo, por parte do de\u00e1n de Santiago. Neste documento ref\u00edrese a el como crego.\nObra.\nCons\u00e9rvanse seis cantigas de amigo, ademais dunha cantiga de amor de dubidosa autor\u00eda."}
{"id": "532065", "revid": "22795", "url": "https://gl.wikipedia.org/wiki?curid=532065", "title": "Akeroideos", "text": "A dos akeroideos (\"Akeroidea\") \u00e9 unha superfamilia de moluscos gaster\u00f3podos da subclase dos heterobranquios e infraclase dos eutineuros, que comprende unha soa familia, a dos ak\u00e9ridos, cun \u00fanico x\u00e9nero, \"Akera\".\nTaxonom\u00eda.\nDescrici\u00f3n.\nSuperfamiia e familia.\nTanto a superfamilia como a familia como a familia foron descritas por Mazzarelli en 1891.\nX\u00e9nero.\nO x\u00e9nero fora descrito en 1776 polo naturalista dan\u00e9s Otto Friedrich M\u00fcller no seu traballo \"Zoologiae Danicae Prodromus, seu Animalium Daniae et Norvegiae Indigenarum characteres, nomina, et synonyma imprimis popularium\"... Copenhagen. Ver en PDF \nSin\u00f3nimos do x\u00e9nero.\nAdemais de polo nome actualmente v\u00e1lido, o x\u00e9nero co\u00f1eceuse tam\u00e9n polos sin\u00f3nimos:\nSegundo o WoRMS:\nSegundo o GBIF:\nEspecies.\nNo x\u00e9nero reco\u00f1ecense na actualidade as seguintes especies:"}
{"id": "532066", "revid": "23204", "url": "https://gl.wikipedia.org/wiki?curid=532066", "title": "Michael Anthony (boxeador)", "text": "Michael Parris, nado en Georgetown o 4 de outubro de 1957, tam\u00e9n co\u00f1ecido como Michael Anthony, \u00e9 un boxeador de G\u00fciana que competiu na categor\u00eda do peso galo (&lt; 54\u00a0kg) nos Xogos Ol\u00edmpicos de 1980 celebrados en Moscova, na Uni\u00f3n Sovi\u00e9tica. Ga\u00f1ou unha medalla de bronce (sendo a \u00fanica medalla ol\u00edmpica de G\u00fciana), despois de derrotar ao cubano Juan Hern\u00e1ndez nas semifinais."}
{"id": "532067", "revid": "1131", "url": "https://gl.wikipedia.org/wiki?curid=532067", "title": "Afonso G\u00f3mez de Sarria", "text": "Afonso (ou \u00c1lvaro) G\u00f3mez de Sarria foi un xograr galego do s\u00e9culo XIII..\nBiograf\u00eda.\nPola s\u00faa obra conservada s\u00e1bese que \u00e9 da zona de Sarria, na provincia de Lugo e que estar\u00eda activo na \u00e9poca de Afonso X ou Sancho IV, sendo dunha xeraci\u00f3n posterior a Martin Moxa.\nObra.\nTan s\u00f3 se conserva unha obra, concretamente unha cantiga de escarnio e maldicir a Martin Moxa."}
{"id": "532068", "revid": "22795", "url": "https://gl.wikipedia.org/wiki?curid=532068", "title": "Ak\u00e9ridos", "text": ""}
{"id": "532069", "revid": "23204", "url": "https://gl.wikipedia.org/wiki?curid=532069", "title": "Michael Parris", "text": ""}
{"id": "532070", "revid": "22795", "url": "https://gl.wikipedia.org/wiki?curid=532070", "title": "Akera", "text": ""}
{"id": "532075", "revid": "23204", "url": "https://gl.wikipedia.org/wiki?curid=532075", "title": "Kleinstaaterei", "text": "Kleinstaaterei \u00e9 unha palabra en alem\u00e1n composta a partir do adxectivo \"klein\" que quere dicir pequeno, o nome \"Staat\", Estado, e un sufijo que fai referencia \u00e1 pluralidade e ten unha connotaci\u00f3n despectiva. Este termo util\u00edzase principalmente para referirse \u00e1 fragmentaci\u00f3n territorial en Alema\u00f1a e nas rexi\u00f3ns veci\u00f1as durante o Sacro Imperio Romano Xerm\u00e1nico (especialmente despois do final da Guerra do Trinta Anos) e durante a Confederaci\u00f3n Xerm\u00e1nica na primeira metade do s\u00e9culo XIX. Ref\u00edrese \u00e1 gran cantidade de territorios practicamente soberanos e de pequenos principados seculares e eclesi\u00e1sticos e \u00e1s cidades imperiais libres, algunhas das cales eran pouco m\u00e1is grandes que unha cidade ou os xard\u00edns do mosteiro da abad\u00eda imperial. As estimaci\u00f3ns do n\u00famero total de estados alem\u00e1ns nun momento dado durante o s\u00e9culo XVIII var\u00edan, van dende 294 at\u00e9 348.\nO efecto \"Kleinstaaterei\" vese agravado polo feito de que, entre os moitos estados alem\u00e1ns, varios estaban en realidade compostos por d\u00faas ou m\u00e1is partes non contiguas, a mi\u00fado unidos a trav\u00e9s dun matrimonio. A maior\u00eda dos estados te\u00f1en polo menos un ou dous enclaves, e \u00e1s veces moitos m\u00e1is. No ver\u00e1n de 1789, o mozo Wilhelm von Humboldt e alg\u00fans amigos, ao sa\u00edr de Brunswick, capital do ducado de Brunswick-Wolfenb\u00fcttel rumbo a Francia para observar os acontecementos revolucionarios que se desenvolv\u00edan en Par\u00eds, ti\u00f1an que entrar e sa\u00edr de seis ducados, catro bispados e unha cidade libre imperial (Aquisgr\u00e1n) antes de chegar \u00e1 fronteira con Francia."}
{"id": "532078", "revid": "1131", "url": "https://gl.wikipedia.org/wiki?curid=532078", "title": "Airas Moniz de Asma", "text": "Airas Moniz de Asma foi un trobador galego do \u00faltimo terzo do s\u00e9culo XII e primeiro terzo do s\u00e9culo XIII. Pertence \u00e1 primeira etapa da l\u00edrica galego-portuguesa.\nBiograf\u00eda.\nCarolina Michaelis propuxo a s\u00faa orixe portuguesa, concretamente por un top\u00f3nimo parecido ao sobrenome \"Asme\". Con todo, estudos posteriores sit\u00faan o top\u00f3nimo \"Asme\" en Galicia, polo que era co\u00f1ecida a zona de Chantada. Ant\u00f3nio Resende de Oliveira identif\u00edcao cun \"Arias Nuni de Asma\" documentado nun testamento de 1224. Xos\u00e9 Antonio Souto Cabo identif\u00edcao co cabaleiro \"Airas Moniz de Asma\", tenente en 1219 do castelo de Alva na localidade ourens\u00e1 de Amoeiro. \u00a0 \u00a0 \nObra.\nCons\u00e9rvanse d\u00faas cantigas de amor. \u00c9 o primeiro autor que aparece no Cancionero da Biblioteca Nacional."}
{"id": "532080", "revid": "1131", "url": "https://gl.wikipedia.org/wiki?curid=532080", "title": "Diego Moniz", "text": "Diego Moniz foi un trobador galego do s\u00e9culo XIII, activo na corte de Afonso X.\nBiograf\u00eda.\nPolo seu apelido e colocaci\u00f3n no Cancioneiro da Biblioteca Nacional, estudosos como Carolina Micha\u00eblis de Vasconcelos soste\u00f1en que era irm\u00e1n do tam\u00e9n trobador Airas Moniz de Asma. Ant\u00f3nio Resende de Oliveira atopou o nome de ambos en documentos dos mosteiros de Oseira e de Casta\u00f1eda.\nObra.\nCons\u00e9rvanse d\u00faas cantigas de amor. No \u00edndice do Cancioneiro da Biblioteca Nacional de Lisboa aparecen outras catro cantigas perdidas."}
{"id": "532081", "revid": "23204", "url": "https://gl.wikipedia.org/wiki?curid=532081", "title": "Zersenay Tadese", "text": "Zersenay Tadese (en tigri\u00f1a: \u12d8\u122d\u12a5\u1230\u1293\u12ed \u1273\u12f0\u1230), nado o 8 de febreiro de 1982, \u00e9 un deportista eritreo de longa distancia. Catro veces campi\u00f3n do mundo de medio marat\u00f3n, tam\u00e9n bateu o r\u00e9cord mundial de medio marat\u00f3n 21 de marzo de 2010 por dez segundos, ao impo\u00f1erse na 20\u00aa edici\u00f3n da carreira de Lisboa cun tempo oficial de 58:23 que lle reportou un premio de 50.000 euros.\nTadesse converteuse no primeiro deportista de Eritrea en ga\u00f1ar unha medalla ol\u00edmpica cando se fixo co bronce na final dos 10 000 metros nos Xogos Ol\u00edmpicos de 2004 en Atenas logo de rematar despois dos et\u00edopes Kenenisa Bekele e Sileshi Sihine. Ademais, converteuse no primeiro deportista do seu pa\u00eds en lograr un t\u00edtulo mundial ao vencer no Campionato do Mundo de Medio Marat\u00f3n de 2006.\nEn abril de 2006, finalizou cuarto no Campionato Mundial de Campo a Trav\u00e9s, conseguindo xunto cos seus compa\u00f1eiros Yonas Kifle, Ali Abdallah e Tesfayohannes Mesfen facerse coa medalla de prata por equipos, s\u00f3 por detr\u00e1s do combinado de Kenya. En setembro dese mesmo ano, logrou a medalla de ouro no primeiro Campionato do Mundo en Ruta sobre unha distancia de 20 quil\u00f3metros organizado pola Asociaci\u00f3n Internacional de Federaci\u00f3ns de Atletismo."}
{"id": "532082", "revid": "22795", "url": "https://gl.wikipedia.org/wiki?curid=532082", "title": "Akeridae", "text": ""}
{"id": "532083", "revid": "89787", "url": "https://gl.wikipedia.org/wiki?curid=532083", "title": "Victorino Gonz\u00e1lez", "text": "Juan Victorino Gonz\u00e1lez Enr\u00edquez, nado na Coru\u00f1a o 24 de xu\u00f1o de 1964, \u00e9 un ex-judoka galego. Foi tres veces campi\u00f3n de Espa\u00f1a e competiu nos Xogos Ol\u00edmpicos de 1988 en Se\u00fal.\nTraxectoria.\nNatural do barrio de Monte Alto, aos 9 anos acudiu ao Pazo dos Deportes de Riazor para anotarse a k\u00e1rate, pero como a idade m\u00ednima necesaria eran 16 anos, apuntouse en judo. Formou parte do Club Shiai da Coru\u00f1a, co que se proclamou campi\u00f3n galego e espa\u00f1ol en categor\u00edas inferiores, e en 1983 disputou o Campionato de Europa j\u00fanior. \nEn 1984 ga\u00f1ou en M\u00e1laga o seu primeiro t\u00edtulo de campi\u00f3n de Espa\u00f1a absoluto, na categor\u00eda de 78 kg, convert\u00e9ndose no segundo galego en lograr un t\u00edtulo nacional, despois de Pier Veira. Revalidou o t\u00edtulo ao ano seguinte en Madrid, ao superar na final ao madrile\u00f1o Fernando Vega.\nEn 1986 obtivo o bronce no Campionato de Espa\u00f1a e ao ano seguinte participou nos Xogos Mediterr\u00e1neos na cidade siria de Latakia, chegando \u00e1 final dos 78 kg, onde perdeu contra o franc\u00e9s Jean-Michel Berthet, regresando polo tanto cunha medalla de prata. Participou nos Xogos Ol\u00edmpicos de 1988, sendo o primeiro judoka galego en facelo, e tras superar d\u00faas roldas, caeu nos oitavos de final contra o campi\u00f3n ol\u00edmpico de 1984, Frank Wieneke, da Alema\u00f1a Federal. Acabou no s\u00e9timo posto, volvendo \u00e1 casa cun diploma ol\u00edmpico.\nEn 1990 conseguiu a medalla de bronce no Campionato de Espa\u00f1a e ao ano seguinte o seu terceiro ouro. Pouco despois anunciou a s\u00faa retirada das competici\u00f3ns e a renuncia \u00e1 s\u00faa case segura participaci\u00f3n nos Xogos Ol\u00edmpicos de 1992."}
{"id": "532084", "revid": "1131", "url": "https://gl.wikipedia.org/wiki?curid=532084", "title": "Johan Lopez de Ulhoa", "text": "Johan Lopez de Ulhoa foi un trobador galego do s\u00e9culo XIII.\nBiograf\u00eda.\nPertencer\u00eda a unha familia nobre implantada nas proximidades do r\u00edo Ulla, da zona de Monterroso. \u00c9 fillo de \"Lopo Rodriguez de Ulhoa\" e de \"Mar\u00eda Fern\u00e1ndez Batissela\", cu\u00f1ado do tam\u00e9n trobador Fernan Paez de Talamancos. Foi cabaleiro dunha orde militar e s\u00e1bese que estivo en Portugal, casou con \"Sancha Louren\u00e7o Taveira\", establec\u00e9ndose na Estremadura portuguesa.\nObra.\nCons\u00e9rvanse 18 cantigas. Son once cantigas de amor e sete cantigas de amigo."}
{"id": "532091", "revid": "23204", "url": "https://gl.wikipedia.org/wiki?curid=532091", "title": "Roberto I de Namur", "text": "Roberto I de Namur (m. cara a 974) \u00e9 o primeiro conde de Namur. \nNon se disp\u00f3n de informaci\u00f3n precisa sobre as s\u00faas orixes, L. Venderkindere ten a hip\u00f3tese de que Roberto \u00e9 neto de Berenger, por v\u00eda materna. A \"Vita Gerardi abbatis Broniensis\" precisa que os descendentes de Berenger seguiron a dispo\u00f1er do condado de Namur, mais a ausencia dos nomes de Bernger e de Rainiero fai pensar que se trata m\u00e1is ben dunha descendencia colateral.\nRoberto aparece regularmente nas actas dispo\u00f1ibles entre 946 e 974, e toma parte na rebeli\u00f3n do conde Immon contra Brunon, duque de Lotarinxia, entre 958 e 963. Nesta \u00e9poca reforza as fortificaciones do castelo de Namur. A s\u00faa \u00faltima aparici\u00f3n nos documentos hist\u00f3ricos da \u00e9poca rem\u00f3ntase ao ano 974; o seu fillo (e sucesor como conde de Namur) Alberte I aparece en 981.\nTampouco a s\u00faa esposa \u00e9 co\u00f1ecida. Base\u00e1ndose na onom\u00e1stica, Thierry Stasser emitiu a hip\u00f3tese de que esta fose Lutgarda (Luitgarde), filla de Adalberto (m. en 944), conde de Metz, e Lutgarda, filla \u00e1 s\u00faa vez de Wigerico de Bidgau e de Cunegonda de Francia. Sexa como for, Roberto \u00e9 pai de:"}
{"id": "532092", "revid": "23204", "url": "https://gl.wikipedia.org/wiki?curid=532092", "title": "Hussein Ahmed Salah", "text": "Hussein Ahmed Salah (; en ), nado en Ali Sabieh o 31 de decembro de 1956, \u00e9 un corredor djibutiano de longa distancia. Especializado na proba de marat\u00f3n, na cal chegou a ser d\u00faas veces subcampi\u00f3n do mundo, en 1987 e 1991.\nTraxectoria.\nNo Mundial de Roma 1987 ga\u00f1ou a medalla de prata no marat\u00f3n, chegando \u00e1 meta tralo kenyano Douglas Wakiihuri e por diante do italiano Gelindo Bordin. Nos anos seguintes, ga\u00f1ou a medalla de bronce nos Xogos Ol\u00edmpicos de 1988 en Se\u00fal na mesma proba.\nE tres anos m\u00e1is tarde, no Mundial de Toquio 1991, volveu ga\u00f1ar a medalla de prata, quedando tralo xapon\u00e9s Hiromi Taniguchi e por diante do estadounidense Steve Spence."}
{"id": "532093", "revid": "119320", "url": "https://gl.wikipedia.org/wiki?curid=532093", "title": "Alberte I de Namur", "text": "Alberte I de Namur (m. pouco antes de 1011), foi conde de Namur dende o ano 981 at\u00e9 a s\u00faa morte. Era fillo de Roberto I, conde de Namur.\nBiograf\u00eda.\nA\u00ednda que non se atopan referencias nas actas ao seu pai a partir do ano 974, Alberte I non \u00e9 mencionado como conde de Namur at\u00e9 sete anos despois, no 981. Dende o ano 973, uniuse aos fillos de Rainiero III de Henao, Rainiero IV de Mons e Lamberto I de Lovaina, que tentaban reconquistar a s\u00faa herdanza aos condes que o emperador Ot\u00f3n I designara para o condado de Henao, Renaud de Mons e Garnier de Valenciennes. Tras reconciliarse co emperador, este confioulle a defensa da abad\u00eda de Brogne, no ano 998.\nMatrimonio e descendencia.\nDesposou con Ermengarda, filla de Carlos, duque da Baixa Lotarinxia, e tivo os seguintes fillos:"}
{"id": "532101", "revid": "89787", "url": "https://gl.wikipedia.org/wiki?curid=532101", "title": "Obadele Thompson", "text": "Obadele \u201cOba\u201d Thompson, nado o 30 de marzo de 1976, \u00e9 un deportista barbadense. Thompson \u00e9 o ga\u00f1ador da \u00fanica medalla ol\u00edmpica dun representante do pa\u00eds. Conseguiu a medalla de bronce nos Xogos Ol\u00edmpicos de 2000 en atletismo, na proba de 100 metros lisos. Participou en tres Xogos Ol\u00edmpicos (1996, 2000 e 2004), e foi finalista en cada un deles. As s\u00faas mellores marcas foron 9,87 segundos nos 100 metros, 19,97 segundos nos 200 metros lisos (\u00e1mbolos dous r\u00e9cords de Barbados), e 45,38 segundos nos 400 metros lisos. Mant\u00e9n o r\u00e9cord mundial dos 55 metros lisos en interior (5,99 segundos) dende 1997."}
{"id": "532102", "revid": "15490", "url": "https://gl.wikipedia.org/wiki?curid=532102", "title": "Ariamiro", "text": "Ariamiro (?-561) foi un rei suevo que ocupou o trono entre o 558-559 e o 561. Sucedeu ao rei Chariarico e durante o seu reinado celebrouse o primeiro concilio de Braga que reorganizou a Igrexa cat\u00f3lica do reino tras a conversi\u00f3n dos suevos ao catolicismo, abandonando as\u00ed o Arrianismo. \u00c1 s\u00faa morte sucedeulle Teodomiro.\nHistoria.\nA conversi\u00f3n ao catolicismo dos reis suevos, que se produciu probablemente ao redor do ano 550 \u2014durante o reinado de Teodomiro\u2014, foi obra de Mart\u00edn de Braga e supuxo o paso definitivo para a integraci\u00f3n entre os suevos e a aristocracia galaicorromana, consolidando as\u00ed plenamente a monarqu\u00eda.\nBaixo a supervisi\u00f3n de Mart\u00edn, que xa ocupaba a sede metropolitana de Braga, foi transformada a organizaci\u00f3n eclesi\u00e1stica tradicional herdada do baixo Imperio Romano coa divisi\u00f3n do reino en 13 dioceses \u2014algunhas delas novas\u2014, \u00e1 s\u00faa vez agrupadas en dous grandes distritos ou \u00abprovincias eclesi\u00e1sticas\u00bb: unha meridional, cuxa sede metropolitana ser\u00eda Braga, e outra setentrional, con Lugo como nova sede metropolitana.\nNa consecuci\u00f3n dos obxectivos de Mart\u00edn de Braga foi fundamental o primeiro concilio de Braga celebrado en maio do 561 baixo os auspicios do rei Ariamiro no que se trataron a cuesti\u00f3n priscilianista e os problemas internos da Igrexa. A este seguir\u00edalle un segundo concilio, celebrado tam\u00e9n en Braga durante o reinado do rei Miro (570-583), fillo de Teodomiro (561-570), no que se completou a creaci\u00f3n da Igrexa \u00abnacional\u00bb sueva."}
{"id": "532103", "revid": "98629", "url": "https://gl.wikipedia.org/wiki?curid=532103", "title": "Johan Garcia", "text": "Johan Garcia foi un trobador ou un xograr do s\u00e9culo XIII compositor en l\u00edrica galego-portuguesa.\nBiograf\u00eda.\nPuido pertencer a unha familia da baixa nobreza galega. Na r\u00fabrica figura como sobri\u00f1o de Nuno Eanes. Jean Marie d\u2019Heur propuxo en 1975 que se trataba do trobador Johan Garcia de Guilhade, con todo, esta hip\u00f3tese foi rebatida por estudosos como Ant\u00f3nio Resende de Oliveira en base \u00e1 colocaci\u00f3n de ambos os dous autores nos cancioneros. Investigadores como o profesor Souto Cabo identif\u00edcano como sobri\u00f1o do trobador Nuno Eanes Cerzeo, xa que un Johan Garc\u00eda aparece como testamenteiro de Nuno Eanes Cerzeo nun documento de 1268 pertencente \u00e1 catedral de Ourense. Por iso, a s\u00faa actividade po\u00e9tica pertencer\u00eda ao terceiro cuarto do s\u00e9culo XIII, podendo estar activo na corte de Afonso X e participar na reconquista xunto ao seu t\u00edo. \u00a0\nObra.\nCons\u00e9rvanse \"d\u00faas\" cantigas de amigo: \"Donas, fezerom ir daqui\" e \"A meu amigo, que eu sempr'amei\"."}
{"id": "532106", "revid": "1131", "url": "https://gl.wikipedia.org/wiki?curid=532106", "title": "Afonso Soarez Sarra\u00e7a", "text": "Afonso Soarez Sarra\u00e7a ou San\u00e7a foi trobador galego do s\u00e9culo XIII.\nBiograf\u00eda.\nFoi un cabaleiro fillo de \"Soeyro Ayras de Fornelos\" e \"Mar\u00eda Afonso\" (filla bastarda do rei Afonso IX). A s\u00faa familia estaba establecida en Cerdedo de Montes, cerca do mosteiro de Oseira co que se lle relaciona. Participou na reconquista de Sevilla xunto co seu irm\u00e1n \"Pero Soarez\". Casou con \"Teresa Anes de Deza\" e tivo dous fillos.\nObra.\nTan s\u00f3 se conserva unha cantiga de escarnio e maldicir a \"Teresa L\u00f3pez de Ulloa\" esposa do tam\u00e9n trobador Fernan Paez de Talamancos."}
{"id": "532111", "revid": "89787", "url": "https://gl.wikipedia.org/wiki?curid=532111", "title": "Cabestana cutacea", "text": "Cabestana cutacea \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1767."}
{"id": "532112", "revid": "1131", "url": "https://gl.wikipedia.org/wiki?curid=532112", "title": "Bonifaci Calvo", "text": "Bonifaci Calvo (Bonifaz de X\u00e9nova nos cancioneros) foi un trobador xenov\u00e9s do s\u00e9culo XIII, compositor de l\u00edrica provenzal e l\u00edrica galego-portuguesa.\nBiograf\u00eda.\nTrobador de orixe xenov\u00e9s que poder\u00eda ter chegado a Sevilla co embaixador \"Nicol\u00e1s Calvo\", documentado no repartimiento de Sevilla e que logrou en 1251 que Fernando III permitise a continuidade dunha colonia xenovesa establecida en Sevilla na \u00e9poca de dominio musulm\u00e1n. Catro das s\u00faas composici\u00f3ns provenzais conte\u00f1en referencias a feitos ocorridos entre 1252 e 1255, xa durante o reinado de Afonso X. Estas composici\u00f3ns e a dedicatoria ao monarca de parte das s\u00faas cantigas de amor provenzais, son indicios de que puido pasar bastantes anos na corte castel\u00e1. Cara o 1266 aparece documentado de novo en X\u00e9nova, polo menos at\u00e9 1273, onde se perde o rastro documental. \u00a0 \u00a0\nObra.\nCons\u00e9rvanse 18 composici\u00f3ns en occitano e d\u00faas cantigas de amor en galego-portugu\u00e9s, ademais dunha composici\u00f3n pluriling\u00fce co\u00f1ecida como \"Un nou sirventes ses tardar\", sirvent\u00e9s composto en: occitano, galego-portugu\u00e9s e franc\u00e9s."}
{"id": "532114", "revid": "89787", "url": "https://gl.wikipedia.org/wiki?curid=532114", "title": "Cadlina laevis", "text": "Cadlina laevis \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1767."}
{"id": "532115", "revid": "89787", "url": "https://gl.wikipedia.org/wiki?curid=532115", "title": "L\u00e9nina (Cidade de Krasnodar)", "text": "L\u00e9nina (en ) \u00e9 un\u00a0\"j\u00fator\" do\u00a0\"\u00f3krug\" urbano de\u00a0Krasnodar do\u00a0\"krai\" de Krasnodar, no sur de Rusia. Est\u00e1 situado nas terras baixas de\u00a0Kub\u00e1n- Azov, na beira norte do encoro de\u00a0 Krasnodar do r\u00edo\u00a0Kub\u00e1n, 18 km ao leste do centro de\u00a0Krasnodar. No 2010, contaba cunha poboaci\u00f3n de 7395 habitantes.\nPertence ao municipio P\u00e1shkovski do distrito Karasunski.\nHistoria.\nO \"j\u00fator\" div\u00eddese en tres partes: zona antiga, nova e o campo. Nesta \u00faltima \u00e1chanse varias casas de campo. A zona antiga foi constru\u00edda at\u00e9 a d\u00e9cada de 1990. Nestas \u00e1reas viven os residentes tradicionais. Na d\u00e9cada dos 2000, constru\u00eduse a zona nova, cunha promoci\u00f3n do Ministerio de Defensa da Federaci\u00f3n Rusia para edificios de vivendas de 4 pisos para residencia de militares. Ademais constru\u00edronse varias residencias e vilas elitistas."}
{"id": "532116", "revid": "1131", "url": "https://gl.wikipedia.org/wiki?curid=532116", "title": "Johan Nunez Camanez", "text": "Johan Nunez Camanez foi un trobador ou xograr do s\u00e9culo XIII.\nBiograf\u00eda.\nCarolina Michaelis sost\u00e9n que, polo seu apelido, procede de Cam\u00e1n situado na parroquia de Albeos, no concello de Crecente. Pola s\u00faa colocaci\u00f3n nos cancioneros a s\u00faa actividade po\u00e9tica sit\u00faase entre 1240 e 1260. Ant\u00f3nio Resende de Oliveira atrib\u00faelle unha cantiga de escarnio, que nos cancioneros pertence a un Nunes, en base a ela sost\u00e9n que puido participar na conquista de Xa\u00e9n.\nObra.\nCons\u00e9rvanse oito cantigas: cinco cantigas de amigo e tres cantigas de amor. As oito cantigas conte\u00f1en unha certa unidade tem\u00e1tica e, segundo ord\u00e9nense, poden formar unha peza dram\u00e1tico-narrativa dialogada entre tres personaxes."}
{"id": "532117", "revid": "88215", "url": "https://gl.wikipedia.org/wiki?curid=532117", "title": "Juan Victorino Gonz\u00e1lez Enr\u00edquez", "text": ""}
{"id": "532118", "revid": "98629", "url": "https://gl.wikipedia.org/wiki?curid=532118", "title": "Caldeiron (Xograr)", "text": "Caldeiron foi un xograr do s\u00e9culo XIII, compositor de cantigas en galego-portugu\u00e9s.\nBiograf\u00eda.\nIdentif\u00edcaselle cun xograr tamborilero documentado na corte de Sancho IV nos anos 1293 e 1294. Estudosos como Carolina Michaelis propo\u00f1en que ser\u00eda un xograr aragon\u00e9s que chegou \u00e1 corte de Don Din\u00eds en 1282 \u00f3 1297. Xabier Ron Fern\u00e1ndez localizou este nome nunha repartici\u00f3n de Valencia en torno ao ano 1240, con todo, a s\u00faa posici\u00f3n nos cancioneros situar\u00edano pr\u00f3ximo ao final do s\u00e9culo XIII. O apelido Calder\u00f3n tam\u00e9n pertence a unha familia nobre Navarra documentada na repartici\u00f3n de \u00dabeda e Baeza de 1238, no entanto, existe consenso en que era un xograr e non un trobador, por tanto desc\u00e1rtase esta hip\u00f3tese. \u00a0\nObra.\nCons\u00e9rvanse d\u00faas cantigas de escarnio e maldicir."}
{"id": "532120", "revid": "1131", "url": "https://gl.wikipedia.org/wiki?curid=532120", "title": "Pero Viviaez", "text": "Pero Viviaez foi un trobador galego do s\u00e9culo XIII, autor de composici\u00f3ns da l\u00edrica galego-portuguesa.\nBiograf\u00eda.\nNa documentaci\u00f3n do s\u00e9culo XIII, identific\u00e1ronse a d\u00faas persoas con ese nome: Un nobre chamado \"Pero Viviaez de Queirug\u00e1s\", procedente dun lugar pr\u00f3ximo a Ver\u00edn, e un burgu\u00e9s de Caldelas. Puido estar relacionado coa corte de Afonso X.\nObra.\nCons\u00e9rvanse nove obras, catro cantigas de amor e cinco cantigas de escarnio e maldicir, das cales, tres son de dubidosa autor\u00eda. Nas cantigas de amor, pertence ao grupo de trobadores que anuncia que vai desvelar a personalidade da s\u00faa amada para, posteriormente, evitar facelo mediante o uso de t\u00f3picos e enigmas."}
{"id": "532124", "revid": "1131", "url": "https://gl.wikipedia.org/wiki?curid=532124", "title": "Nuno Porco", "text": "Nuno Porco foi un xograr galego do s\u00e9culo XIII pertencente \u00e1 l\u00edrica galego-portuguesa.\nTraxectoria.\nConsider\u00f3uselle un xograr ao servizo do trobador Nuno Rodr\u00edguez de Candarei, con todo, a s\u00faa posici\u00f3n nos cancioneros dentro do grupo denominado \"xograres galegos\" fai supor a s\u00faa orixe galega e que estar\u00eda activo entre 1240 e 1280. Xavier Ron Fern\u00e1ndez cre que o seu apelido puido ser Porto no canto de Porco, no entanto, o apelido \"Porco\" atopouse en documentos do mosteiro de Mel\u00f3n. Carolina Michaelis sostivo que \u00e9 un dos xograres m\u00e1is antigos da l\u00edrica galego-portuguesa. Pertence \u00e1 xeraci\u00f3n de xograres que contribu\u00edron a elevar as expresi\u00f3ns coti\u00e1s a lingua art\u00edstica.\nObra.\nCons\u00e9rvanse unha cantiga de amor e unha cantiga de amigo. A cantiga de amigo destaca no seu x\u00e9nero."}
{"id": "532125", "revid": "1131", "url": "https://gl.wikipedia.org/wiki?curid=532125", "title": "Nuno Rodriguez de Candarei", "text": "Nuno Rodriguez de Candarei foi un trobador galego do s\u00e9culo XIII, pertencente \u00e1 l\u00edrica galego-portuguesa.\nTraxectoria.\nCrese que pertence a unha familia con posesi\u00f3ns en Portugal e con relaci\u00f3ns coa coroa de Castela. \u00c9 fillo de \"Rodrigo Pais de Candrei\", documentado entre 1214 e 1230, presente na corte de Fernando III. As\u00ed mesmo, \u00e9 posible que a s\u00faa irm\u00e1 fose \"Mor Rodriguez de Candarei\", esposa do nobre portugu\u00e9s \"Gomez Viegas de Basto\". Estivo activo entre 1225 e 1250. \u00a0 \nObra.\nCons\u00e9rvanse 5 cantigas de amor, das cales d\u00faas son de dubidosa autor\u00eda."}
{"id": "532126", "revid": "1131", "url": "https://gl.wikipedia.org/wiki?curid=532126", "title": "Pai de Cana", "text": "Pai de Cana ou Pai da Cana foi un trobador e crego galego do s\u00e9culo XIII. autor de composici\u00f3ns da l\u00edrica galego-portuguesa.\nBiograf\u00eda.\nPola s\u00faa posici\u00f3n nos cancioneiros s\u00e1bese que era crego. Est\u00e1 documentado entre 1243 e 1283, foi c\u00f3engo da catedral de Santiago e administrador da diocese de 1281 a 1283, nese per\u00edodo tam\u00e9n desempe\u00f1ou o cargo de abade da colexiata de Santa Mar\u00eda de Valladolid. En novembro de 1283 formaba parte do s\u00e9quito de Afonso X. Tivo propiedades na cidade de Santiago de Compostela, tam\u00e9n hai unha r\u00faa co seu nome na cidade.\nObra.\nCons\u00e9rvanse d\u00faas cantigas de amigo."}
{"id": "532131", "revid": "1131", "url": "https://gl.wikipedia.org/wiki?curid=532131", "title": "Trofeo Teresa Herrera 2021", "text": "O Trofeo Teresa Herrera de 2021 foi a 76\u00aa edici\u00f3n do torneo. Celebrouse na Coru\u00f1a o 8 de agosto de 2021 a partido \u00fanico. O campi\u00f3n foi a Ponferradina, que logrou o t\u00edtulo na s\u00faa primeira participaci\u00f3n.\nO torneo celebrouse en circunstancias especiais debido \u00e1 pandemia de COVID-19, disput\u00e1ndose cunha asistencia limitada a 5000 espectadores."}
{"id": "532132", "revid": "1822", "url": "https://gl.wikipedia.org/wiki?curid=532132", "title": "Apotropaico", "text": ""}
{"id": "532135", "revid": "98629", "url": "https://gl.wikipedia.org/wiki?curid=532135", "title": "Lesma de mar", "text": "Co nome vulgar de lesma de mar denom\u00ednase os moluscos gaster\u00f3podos da subclase dos heterobranquios, infraclase dos eutineuros e superorde dos nudipleuros.\nSon gaster\u00f3podos mari\u00f1os de corpo brando que perden as s\u00faas cunchas despois do seu estadio larvario. Destacan polas s\u00faas cores, a mi\u00fado extraordinarias, e as s\u00faas formas rechamantes. \nActualmente reco\u00f1\u00e9cense unhas 3 000 especies de nudibranquios.\nTaxonom\u00eda.\nDescrici\u00f3n.\nA orde foi descrita en 1817 polo naturalista franc\u00e9s Georges Cuvier, na s\u00faa obra \"M\u00e9moires pour servir \u00e0 l'histoire et \u00e0 l'anatomie des mollusques\".\nEtimolox\u00eda.\nO nome cient\u00edfico \"Nudibranchia\" est\u00e1 formado pola uni\u00f3n dos elemento \"Nudi\"- e -\"branchia\". O primeiro \u00e9 o xenitivo (como manda a norma) do adxectivo latino \"n\u016bdus, -a, -um\", \"espido\", e o segundo deriva do substantivo do grego antigo \u03b2\u03c1\u03ac\u03b3\u03c7\u03b9\u03b1 \"br\u00e1nchia\", \"branquia\". Literalmente, \"os de branquias espidas\". \nSubordes.\nA orde comprende soamente d\u00faas subordes:\nCaracter\u00edsticas.\nCaracter\u00edzanse por teren o corpo, de simetr\u00eda bilateral, non segmentado, cunha cavidade ou celoma no seu interior onde se sit\u00faan os \u00f3rganos, unha cabeza diferenciada con \u00f3rganos sensoriais e un p\u00e9 musculoso na parte ventral, que serve de medio de locomoci\u00f3n. \nNon te\u00f1en cuncha nin op\u00e9rculo, e a s\u00faa variada e rechamante coloraci\u00f3n alerta da s\u00faa gran toxicidade. Por\u00e9n, algunas especies te\u00f1en o corpo transparente e a capacidade para emitiren luz. \nAs especies m\u00e1is grandes poden alcanzar os 40 cm. Respiran por branquias que te\u00f1en distintas formas e local\u00edzanse en distintas zonas do corpo. Pos\u00faen dous \u00f3rganos sensoriais, a xeito de cornos, moi coloreados, situados na cabeza, denominados rin\u00f3foros.\nEn Galicia.\nOs investigadores do Grupo do Estudo do Medio Mari\u00f1o de Galicia (GEMM) cr\u00edan que a lesma de mar que atoparan na r\u00eda de Arousa era unha especie xa descrita (\"Tritonia hombergii\"), que se pode encontrar en augas m\u00e1is ao norte. Por\u00e9n, decidiron estudala polo mi\u00fado, e acabaron descubrindo que estaban ante unha nova especie de lesma de mar, non descrita at\u00e9 agora. E ademais tr\u00e1tase dunha das de maior tama\u00f1o do planeta entre os seus parentes da orde, con case 20 cm, polo que o GEMM cualificouaa como \"xigante\". \u00c9 a \"Marionia gemmi\", as\u00ed bautizada na honra do GEMM, que ademais destaca pola s\u00faa capacidade para desprazarse nadando grazas \u00e1s contracci\u00f3ns que pode facer o seu corpo, un trazo que lle permite moverse pola columna de auga e arrastrarse coa corrente lonxe dos perigos potenciais.\n\"Marionia gemmi\" \u00e9 unha especie moi pr\u00f3xima a \"M. blainvillea\", da que se diferencia polo seu maior tama\u00f1o (at\u00e9 20 cm contra 6 cm) e a cor, basicamente crema con manchas vermellas e brancas dispersas. \"M. gemmi\" nunca ten as raias dorsais vermellas ou alaranxadas brillantes e as poucas raias transversais esbrancuxadas que ten \"M. blainvillea\". Os seus rin\u00f3foros son totalmente beixes."}
{"id": "532136", "revid": "5863", "url": "https://gl.wikipedia.org/wiki?curid=532136", "title": "Fern\u00e3o Padrom", "text": ""}
{"id": "532137", "revid": "5863", "url": "https://gl.wikipedia.org/wiki?curid=532137", "title": "Pero Eanes Solaz", "text": ""}
{"id": "532139", "revid": "5863", "url": "https://gl.wikipedia.org/wiki?curid=532139", "title": "Pedro Anes Solaz", "text": ""}
{"id": "532140", "revid": "5863", "url": "https://gl.wikipedia.org/wiki?curid=532140", "title": "Pedr' Eanes Solaz", "text": ""}
{"id": "532141", "revid": "5863", "url": "https://gl.wikipedia.org/wiki?curid=532141", "title": "Airas Corpancho", "text": ""}
{"id": "532142", "revid": "25871", "url": "https://gl.wikipedia.org/wiki?curid=532142", "title": "Rin\u00f3foro", "text": "Nos moluscos gaster\u00f3podos opistobranquios, especialmente nos nudibranquios, denom\u00ednase rin\u00f3foro a cada unha das d\u00faas proxecci\u00f3ns dorsais anteriores (\u00e1s veces consideradas o segundo par de tent\u00e1culos cef\u00e1licos), de bordos ondulados e de formas vari\u00e1beis segundo as especies (simples ou ramificadas, e que poden ser en forma de maza, de vari\u00f1a, ou de folla), que son estruturas quimiorreceptoras. \nSon t\u00edpicos das lesmas de mar e das borrachas (aplis\u00edidos).\nEtimolox\u00eda.\nO nome ref\u00edrese \u00e1 funci\u00f3n do rin\u00f3foro como \u00f3rgano para \"cheirar\". A palabra est\u00e1 formada polos elementos \"rino\"- e -\"foro\". O primeiro deriva de xenitivo (como \u00e9 a norma) da palabra do grego antigo \u1fe5\u03af\u03c2, \u1fe5\u03b9\u03bd\u03cc\u03c2 \"rh\u00eds, rhin\u00f3s\", \"nariz\", e o segundo do sufixo do lat\u00edn cient\u00edfico -\"phorus\", tirado do grego antigo -\u03c6\u03bf\u03c1\u03bf\u03c2, -\"phoros\" \"soporte\", \"que leva\", derivado do verbo \u03c6\u03ad\u03c1\u03b5\u03b9\u03bd \"ph\u00e9rein\" \"levar enriba\", \"transportar\". \nFunci\u00f3n.\nOs rin\u00f3foros son receptores de olores ou sabores, co\u00f1ecidos como \u00f3rganos quimiosensores, situados na superficie dorsal da cabeza. Util\u00edzanse principalmente para quimiorrecepci\u00f3n e reorrecepci\u00f3n (resposta \u00e1s correntes de auga) a distancia.\u200b\nOs olores detectados polos rin\u00f3foros son substancias qu\u00edmicas disolvidas na auga do mar. A estrutura fina e os pelos do rin\u00f3foro subministran unha gran superficie para maximizar a detecci\u00f3n qu\u00edmica. Isto permite que os nudibranquios permanezan cerca da s\u00faa fonte de alimento (por exemplo, especies de esponxas) e encontrar parella. En \"Aplysia californica\", os rin\u00f3foros son capaces de detectar feromonas.\u200b\nProtecci\u00f3n dos rin\u00f3foros.\nPara protexer os rin\u00f3foros prominentes contra a trabadas dos depredadores, inclu\u00eddos os peixes, a maior\u00eda das especies de nudibranquios atacados poden retirar os seus rin\u00f3foros nun \"peto\" debaixo da pel.\u200b\nEstrutura.\nNos adultos de \"Aplysia\" reprodutivamente maduros, o rin\u00f3foro mide aproximadamente 1 cm de lonxitude.\u200b A organizaci\u00f3n neuroanat\u00f3mica incl\u00fae un suco no rin\u00f3foro onde a mayor\u00eda das c\u00e9lulas sensoriais parecen estar concentradas. O seu epitelio sensorial cont\u00e9n neuronas sensoriais que proxectan ax\u00f3ns de novo aos ganglios e \u00e1s dendritas do rin\u00f3foro que terminan nun cilio exposto \u00e1 superficie, ou nunha pequena protuberancia."}
{"id": "532143", "revid": "1888", "url": "https://gl.wikipedia.org/wiki?curid=532143", "title": "Eduardo Par\u00eds Villar", "text": "Eduardo Par\u00eds Villar, nado en Ourense en 1909 e finado na mesma cidade o 27 de xullo de 1937, foi un avogado e pol\u00edtico galego.\nTraxectoria.\nFillo de Silvio Par\u00eds Fern\u00e1ndez, almacenista de Ourense. Estudou dereito na Universidade de Santiago de Compostela, rematando en 1931. Militante de Izquierda Republicana e presidente da agrrupaci\u00f3n local de IR de Ourense, foi nomeado Delegado de Traballo en Ourense en xaneiro de 1936, e dimitiu do cargo en marzo dese ano. Foi asesor de Fructuoso Manrique Mart\u00edn cando sesempe\u00f1ou o cargo de gobernador civil interino e despois do gobernador Gonzalo Mart\u00edn March. Logo do golpe de Estado do 18 de xullo de 1936 participou na organizaci\u00f3n da resistencia baixo as ordes do gobernador Gonzalo Mart\u00edn estendendo autorizaci\u00f3ns para o uso de armas. O gobernador civil Manuel Quiroga Mac\u00eda ordenou verbalmente a s\u00faa detenci\u00f3n ao capit\u00e1n da Garda Civil Juan Ros o 25 de agosto despois de que o deixasen pasr por Ver\u00edn. O Veh\u00edculo, no que viaxaba coa s\u00faa irm\u00e1, foi detido en Pobra de Seabra e Eduardo d\u00e9use \u00e1 fuga. Foi localiozado e detido por varios axentes de polic\u00eda desprazados dende Ourense. Foi xulgado en consello de guerra presidido por Ambrosio Feijoo Pardi\u00f1as no que actuou como fiscal Joaqu\u00edn Otero Goyanes o 23 de marzo de 1937, con Marcial Garc\u00eda Barros, Anselmo L\u00f3pez Garc\u00eda, Marcelino Otaduy V\u00e1zquez, Manuel Su\u00e1rez Castro, Antonio Taboada N\u00f3voa e Higinio L\u00f3pez Barrio. Condenado a pena de morte foi fusilado o 27 de xullo de 1937 no Campo de Arag\u00f3n xunto con Manuel Su\u00e1rez, Ram\u00f3n Figueiras A\u00f1el, Jos\u00e9 Gonz\u00e1lez Gonz\u00e1lez, Antonio Colmenero Villamar\u00edn, Camilo Gago Gonz\u00e1lez, Antonio Taboada e Higinio L\u00f3pez."}
{"id": "532144", "revid": "15490", "url": "https://gl.wikipedia.org/wiki?curid=532144", "title": "Fernando Gonz\u00e1lez de Sanabria", "text": ""}
{"id": "532146", "revid": "21311", "url": "https://gl.wikipedia.org/wiki?curid=532146", "title": "Discograf\u00eda de James Brown", "text": "Esta \u00e9 unha discograf\u00eda do \"Padri\u00f1o do Soul\", James Brown.\nSinxelos en listas.\nEdici\u00f3ns en Federal.\nA continuaci\u00f3n aparecen enumerados os sinxelos de James Brown que apareceron en listas de \u00e9xitos e que foron publicados polo selo discogr\u00e1fico Federal entre 1956 e 1960.\nEdici\u00f3ns en King.\nA continuaci\u00f3n aparecen enumerados os sinxelos de James Brown que apareceron en listas de \u00e9xitos e que foron publicados polo selo discogr\u00e1fico King entre o 1960 e o 1971.\nEdici\u00f3ns en Smash.\nA continuaci\u00f3n aparecen enumerados os sinxelos de James Brown que apareceron en listas de \u00e9xitos e que foron publicados polo selo discogr\u00e1fico Smash entre 1964 e 1967.\nEdici\u00f3ns en Polydor.\nA continuaci\u00f3n aparecen enumerados os sinxelos de James Brown que apareceron en listas de \u00e9xitos e que foron publicados polo selo discogr\u00e1fico Polydor entre 1971 e 1981.\nOutras edici\u00f3ns.\nA continuaci\u00f3n aparecen enumerados os sinxelos de James Brown que apareceron en listas de \u00e9xitos e que foron publicados por diferentes selos discogr\u00e1ficos, entre eles Scotti Bros. Records."}
{"id": "532147", "revid": "15490", "url": "https://gl.wikipedia.org/wiki?curid=532147", "title": "Fern\u00e3o Gon\u00e7alves de Seabra", "text": ""}
{"id": "532149", "revid": "5863", "url": "https://gl.wikipedia.org/wiki?curid=532149", "title": "Pero de Bardia", "text": "Pero de Bardia ou Berdia foi un xograr galego do s\u00e9culo XIII. Compositor de l\u00edrica galego-portuguesa.\nTraxectoria.\nPola colocaci\u00f3n nos cancioneros, dentro dos denominados xograres galegos, ded\u00facese que era un xograr galego. Polo sobrenome crese que procede da parroquia de Berd\u00eda, pertencente ao municipio de Santiago de Compostela. A s\u00faa actividade po\u00e9tica puido darse na segunda metade do s\u00e9culo XIII ou a inicios do s\u00e9culo XIV. En varias das s\u00faas composici\u00f3ns fai referencia \u00e1 ermida de Santa Marta, existe unha capela dedicada a esta santa en Santiago de Compostela, con todo o profesor Xos\u00e9 Antonio Souto Cabo, descarta que sexa a mesma a que cant\u00e1balle o xograr, xa que nesa \u00e9poca formaba parte dunha leproser\u00eda para mulleres.\nObra.\nCons\u00e9rvanse cinco cantigas de amigo, a maior\u00eda pertencentes ao subx\u00e9nero das cantigas de romar\u00eda."}
{"id": "532150", "revid": "65337", "url": "https://gl.wikipedia.org/wiki?curid=532150", "title": "Tratado de Par\u00eds (1814)", "text": "O Tratado de Par\u00eds foi asinado o 30 de maio de 1814 polo cal remataba a guerra entre Francia e a Sexta Coalici\u00f3n, formada polo Reino Unido, Rusia, Espa\u00f1a, Austria, Suecia, Portugal e Prusia. \u00c9 posterior ao Tratado de Fontainebleau (1814) que inclu\u00eda a abdicaci\u00f3n de Napole\u00f3n I e a restauraci\u00f3n da Casa de Borb\u00f3n en Francia.\nHistoria.\nOs termos do tratado foron pouco severos con Francia, para evitar o evidente descontento popular que ameazaba a restauraci\u00f3n de Lu\u00eds XVIII de Francia tras o per\u00edodo revolucionario. Permit\u00eduselle conservar as fronteiras de 1792, inclu\u00edndo uns 8.495\u00a0km\u00b2 de territorio capturado en 1790-92, destacando Landau in der Pfalz, Saarlouis, Saarbr\u00fccken, Avi\u00f1\u00f3n, Condado Venaissin, Condado de Montb\u00e9liard, Mandeure, Mulhouse e parte de Savoia, como Chamb\u00e9ry e Annecy.\nA maior\u00eda das colonias que Francia perdera durante o transcurso de Guerras napole\u00f3nicas foron devoltas, coa excepci\u00f3n de Malta, Tobago, Santa Luc\u00eda, a Illa Mauricio e o arquip\u00e9lago Chagos, que pasaron a ser territorios brit\u00e1nicos. As\u00ed e todo, os aliados vitoriosos foron conscientes da posibilidade de que Francia chegase a ter outra vez acordos con outros estados, e con isto en mente, os territorios circunstantes a Francia foron reforzados.\nOs actuais pa\u00edses de B\u00e9lxica, os Pa\u00edses Baixos e Luxemburgo foron unidos baixo a Casa de Orange para formar un estado m\u00e1is forte, o Reino Unido dos Pa\u00edses Baixos; hab\u00eda provisi\u00f3ns similares no sur ao consolidar o reino de Piamonte-Sarde\u00f1a que recuperaba o Condado de Niza. Unha provisi\u00f3n secreta, marcaba que Venecia poder\u00eda ser transferida a Austria. As\u00ed mesmo a Confederaci\u00f3n do Rin, que era a herdeira do Sacro Imperio Romano Xerm\u00e1nico, quedou disolta tras esta derrota napole\u00f3nica e terminar\u00eda sendo substitu\u00edda pola Confederaci\u00f3n Xerm\u00e1nica. \nRestaurouse nas s\u00faas posesi\u00f3ns italianas a Fernando III, no Gran Ducado de Toscana. A Mar\u00eda Beatriz de Leste no Ducado de Massa e Carrara e ao seu fillo Francisco IV no Ducado de M\u00f3dena.\nGarant\u00eduselle a Su\u00edza a s\u00faa independencia e entreg\u00f3uselle o municipio de Le Cerneux-P\u00e9quignot. No Congreso de Viena ademais recibir\u00eda Valais, Xenebra, o Bispado de Basilea e o Principado de Neuch\u00e2tel (en uni\u00f3n persoal con Prusia).\nO tratado tam\u00e9n estipulaba que Francia deber\u00eda abolir gradualmente a escravitude, durante un per\u00edodo de cinco anos, con incentivos econ\u00f3micos e territoriais dos brit\u00e1nicos.\nO seu negociador foi Charles Maurice de Talleyrand.\nCando definitivamente caeu Napole\u00f3n tras os Cen D\u00edas houbo outro Tratado internacional en Par\u00eds moito m\u00e1is desfavorable para os franceses e, ademais, celebrouse o Congreso de Viena para resolver os temas europeos pendentes."}
{"id": "532151", "revid": "23204", "url": "https://gl.wikipedia.org/wiki?curid=532151", "title": "Pero de Ver", "text": "Pero de Ver (ou Veer) foi un xograr galego do s\u00e9culo XIII, compositor de l\u00edrica en galego-portugu\u00e9s.\nTraxectoria.\nFoi un xograr activo a mediados do s\u00e9culo XIII. Estudosos sit\u00faan a s\u00faa orixe na localidade de San Vicente de Ver pertencente \u00e1 Terra de Lemos, aparece documentado nunha doaz\u00f3n ao mosteiro de Samos en 1240. Con todo, tam\u00e9n hai documentado un \"Pero Perez de Ver\" en Portugal nunha doaz\u00f3n de 1236, probablemente relacionado coa localidade de S\u00e3o Jo\u00e3o de Ver.\nObra.\nCons\u00e9rvanse oito cantigas: cinco cantigas de amigo e tres cantigas de amor."}
{"id": "532154", "revid": "15490", "url": "https://gl.wikipedia.org/wiki?curid=532154", "title": "Pero de Veer", "text": ""}
{"id": "532155", "revid": "23204", "url": "https://gl.wikipedia.org/wiki?curid=532155", "title": "Condado de Niza", "text": "O Condado de Niza (nizardo: \"Countea de Nissa\") era unha divisi\u00f3n administrativa do Ducado de Savoia creado en 1388 en terra l\u00edgur e que desapareceu coa anexi\u00f3n a Francia en 1860. O condado de Niza est\u00e1 situado na rexi\u00f3n xeogr\u00e1fica italiana e ti\u00f1a ao oeste, como fronteira natural con Francia, o r\u00edo Var.\nAo longo do tempo, as s\u00faas fronteiras non evolucionaron. Corresponde na actualidade ao distrito de Niza, no departamento dos Alpes Mar\u00edtimos, en Francia e pertence a unha rexi\u00f3n cultural moi viva, que recibe o nome de \"Pa\u00eds nizardo\" (\"Pa\u00efs Nissart\" en nizardo ou \"Pays Ni\u00e7ois\" en franc\u00e9s). En case cinco s\u00e9culos de existencia, o condado de Niza mesturouse coa historia Italia. Un pa\u00eds nizardo cuxa coherencia est\u00e1 asegurada pola cidade de Niza, capital rexional e que se caracteriza por unha profunda identidade.\nHistoria.\nNa \u00e9poca romana, a provincia dos Alpes Mar\u00edtimos \u2014que corresponder\u00e1 m\u00e1is adiante ao condado de Niza\u2014 foi creada ao oeste da \"Regio IX Liguria\" (no noroeste da Italia romana) como punto de separaci\u00f3n entre Italia e as provincias da Galia.\nSavoia adquire Niza.\nNo 1380, a condesa Xoana I de N\u00e1poles, que non ti\u00f1a fillos propios, adoptou a Luis de Anjou, irm\u00e1n do rei de Francia Carlos V. O curm\u00e1n de Lu\u00eds, o duque Carlos de\u00a0 Durazzo, dirixe ent\u00f3n a Uni\u00f3n de\u00a0 Aix e asasina a\u00a0 Xoana, empezando unha guerra de sucesi\u00f3n que rematar\u00e1 coa vitoria dos partidarios da Casa de\u00a0 Anjou. Tomando vantaxe dos problemas, o conde de\u00a0Savoia, Amadeo VII o Vermello, quen desexaba ter acceso ao mar, negociou con Jean\u00a0 Grimaldi de\u00a0 Bueil (Casa de\u00a0 Grimaldi). Este \u00faltimo, o bar\u00f3n\u00a0 Beuil, gobernador de\u00a0 Niza e\u00a0 senescal, non quer\u00eda a soberan\u00eda de Francia (nos condados de\u00a0 Provenza), situada na beira ao oeste do r\u00edo\u00a0 Var e do\u00a0 Esteron.\nEn 1561, Manuel Filiberto de Savoia, suprimiu a utilizaci\u00f3n do lat\u00edn como lingua administrativa e \u2014do mesmo xeito que nos demais estableceu o idioma italiano como lingua oficial nos asuntos gobernamentais no condado de Niza; a\u00ednda que a poboaci\u00f3n segu\u00eda utilizando, coloquialmente e a nivel informal ou non escrito, sempre a fala local: unha variante do idioma l\u00edgur nas zonas m\u00e1is orientais do condado e unha variante de transici\u00f3n entre o l\u00edgur e o provenzal \u2014 tam\u00e9n co\u00f1ecida como nizardo- nas zonas m\u00e1is occidentais.\nFoi ocupado por Francia en 1792. Ata que foi devolto ao Reino de Sarde\u00f1a polo Tratado de Par\u00eds (1814).\nNo 1860 Francia invade e anexiona o condado de Niza. Giuseppe Garibaldi, l\u00edder da reunificaci\u00f3n italiana e nacido en Niza, oporase a iso firmemente e numerosas rebeli\u00f3ns para a unificaci\u00f3n con Italia ser\u00e1n duramente reprimidas polo ex\u00e9rcito franc\u00e9s entre o 1860 e o 1870. Francia organizar\u00e1 un referendo falsificado para xustificar a s\u00faa anexi\u00f3n en abril do 1860. O referendo estar\u00e1 en lingua francesa incomprendida pola poboaci\u00f3n nizarda e controlado polo ex\u00e9rcito franc\u00e9s. Haber\u00e1 unha taxa enorme de abstenci\u00f3n.\nNo 1947 polo Tratado de Par\u00eds as cidades italianas da Brigue e Tende pasaron a Francia, quedando en Italia Briga Alta. \u00danicas poboaci\u00f3ns do condado de Niza que se inclu\u00edron no Reino de Italia."}
{"id": "532156", "revid": "98629", "url": "https://gl.wikipedia.org/wiki?curid=532156", "title": "Diluci\u00f3n homeop\u00e1tica", "text": "En homeopat\u00eda a diluci\u00f3n homeop\u00e1tica (co\u00f1ecida polos seus practicantes como \"dinamizaci\u00f3n\" ou \"potenciaci\u00f3n\") \u00e9 o proceso polo cal unha substancia \u00e9 dilu\u00edda en alcohol ou auga destilada e despois sacudida vigorosamente nun proceso denominado \"sucusi\u00f3n\". Tradicionalmente as preparaci\u00f3ns utilizadas est\u00e1n extremadamente dilu\u00eddas. Os s\u00f3lidos insolubles, como o cuarzo ou a cuncha de ostra, son dilu\u00eddos tritur\u00e1ndoos xunto con lactosa (\"trituraci\u00f3n\"). O fundador da homeopat\u00eda, Samuel Hahnemann (1755\u20131843), afirmaba que o proceso de sucusi\u00f3n activaba o que el chamaba \"enerx\u00eda vital\" da substancia dilu\u00edda, e que as sucesivas diluci\u00f3ns incrementaban (en lugar de diminu\u00edr) a \"potencia\" da preparaci\u00f3n, a\u00ednda que outras ramas da homeopat\u00eda (como a de Schuessler) non estaban de acordo con isto.\nEste concepto consid\u00e9rase pseudocient\u00edfico pola comunidade cient\u00edfica, porque, nas dilucions elevadas que normalmente se usan en homeopat\u00eda, virtualmente non \u00e9 probable que queden mol\u00e9culas do material orixinal.\nIntroduci\u00f3n.\nO fundador da homeopat\u00eda, Samuel Hahnemann observou que as doses nin dilu\u00eddas de medicamentos causaban \u00e1s veces reacci\u00f3ns perigosas, polo que especificaba que as preparaci\u00f3ns se desen \u00e1s doses m\u00e1is baixas posibles. Para contrarrestar a esperable reduci\u00f3n de potencia en diluci\u00f3ns altas estaba convencido que era necesario darlle \u00e1 preparaci\u00f3n unhas vigorosas sacudidas e golpes sobre unha superficie el\u00e1stica (proceso denominado \"sucusi\u00f3n\"). Dise que Hahnemann chegou a esta conclusi\u00f3n despois de ver que as preparaci\u00f3ns que estiveran suxeitas \u00e1 axitaci\u00f3n do tr\u00e1nsito, ao seren transportadas en bolsas ou en carruaxes, eran m\u00e1is \"potentes\". Hahnemann ti\u00f1a para isto un obxecto feito por un construtor de selas, un taboleiro de golpeo especial de madeira cuberto de coiro por un lado e chea de pelos de cabalo. O proceso de diluci\u00f3n e sucusi\u00f3n denom\u00ednase en homeopat\u00eda \"dinamizaci\u00f3n\" ou \"potenciaci\u00f3n\". Na fabricaci\u00f3n industrial de remedios homeop\u00e1ticos isto pode facerse cunha m\u00e1quina. Hai opini\u00f3ns diverxentes sobre o n\u00famero de golpes e a s\u00faa forza que hai que dar e alg\u00fans practicantes da homeopat\u00eda discuten a necesidade de realizar a sucusi\u00f3n. Non existen ensaios de laboratorio sobre a sucusi\u00f3n e a importancia e t\u00e9cnicas desta non poden determinarse con ningunha certeza consultando a literatura cient\u00edfica.\nEscalas de potencia.\nEn homeopat\u00eda util\u00edzanse regularmente varias escalas logar\u00edtmicas de diluci\u00f3n. Hahnemann creou a escala \"centesimal\" ou \"escala C\", dilu\u00edndo unha substancia nun factor de 100 en cada etapa. Hai tam\u00e9n unha escala de diluci\u00f3n decimal (notada como \"X\" ou \"D\") na cal a preparaci\u00f3n se dil\u00fae nun factor de 10 en cada etapa. A escala centesimal foi a preferida por Hahnemann durante a maior parte da s\u00faa vida, a\u00ednda que nos seus \u00faltimos dez anos Hahnemann desenvolveu tam\u00e9n a escala quintamilesimal (Q), que dil\u00fae a droga ata 1 parte en 50.000 A maior diluci\u00f3n que razoablemente ten probabilidades de conter polo menos unha mol\u00e9cula da substancia orixinal \u00e9 de arredor de 12C.\nAs disoluci\u00f3ns homeop\u00e1ticas real\u00edzanse por medio de diluci\u00f3ns sucesivas. Nunha diluci\u00f3n 2C a substancia est\u00e1 dilu\u00edda en 1 parte en 100, e despois parte desa soluci\u00f3n dilu\u00edda \u00e9 dilu\u00edda de novo noutro factor de 100. Isto orixina que na soluci\u00f3n haxa s\u00f3 unha parte da substancia orixinal en cada 10.000 partes da soluci\u00f3n. Unha diluci\u00f3n 6C repite este proceso seis veces, acabando co material orixinal dilu\u00eddo por un factor de 100\u22126=10\u221212. As diluci\u00f3ns maiores seguen tam\u00e9n este mesmo proceso. En homeopat\u00eda, unha soluci\u00f3n que est\u00e1 m\u00e1is dilu\u00edda dise que ten maior \"potencia\", e as substancias m\u00e1is dilu\u00eddas son consideradas polos home\u00f3patas como de acci\u00f3n m\u00e1is forte e profunda. O produto final est\u00e1 a mi\u00fado tan dilu\u00eddo que \u00e9 indistinguible do disolvente (normalmente etanol ou auga pura para os l\u00edquidos, e lactosa para os s\u00f3lidos insolubles).\nHahnemann avogaba por diluci\u00f3ns 30C para a maior\u00eda dos tratamentos (isto \u00e9 unha diluci\u00f3n nun factor de 1060). Hahnemann utilizaba habitualmente diluci\u00f3ns de ata 300C, pero opinaba que \"deber\u00eda haber un l\u00edmite para a materia\". Canto m\u00e1is dilu\u00eddas e, por tanto, menos substancia te\u00f1en (\u00e1s veces ningunha), as diluci\u00f3ns consid\u00e9ranse polos home\u00f3patas m\u00e1is \"potentes\", fortes e de acci\u00f3n m\u00e1is profunda. No tempo de Hahnemann era razoable asumir que as preparaci\u00f3ns pod\u00edan ser dilu\u00eddas indefinidamente, xa que o concepto de \u00e1tomo ou mol\u00e9cula como a menor unidade posible de substancia qu\u00edmica s\u00f3 estaba empezando a reco\u00f1ecerse. Agora sabemos que a maior diluci\u00f3n na que \u00e9 razoable pensar que probablemente cont\u00e9n unha mol\u00e9cula da substancia orixinal \u00e9 de 12C, se empezamos por 1 mol de substancia orixinal (ver constante de Avogadro).\nAlg\u00fans home\u00f3patas desenvolveron unha escala decimal (D ou X), dilu\u00edndo a substancia ata dez veces o seu volume orixinal en cada etapa. A escala de diluci\u00f3n D ou X \u00e9, por tanto, a metade que a escala C; por exemplo, \"12X\" ten o mesmo nivel de diluci\u00f3n que \"6C\". Hahnemann nunca utilizou esta escala, mais era moi utilizada no s\u00e9culo XIX e a\u00ednda o \u00e9 en Europa hoxe. Esta escala de potencia parece que foi introducida na d\u00e9cada de 1830 polo home\u00f3pata americano Constantine Hering. Nos \u00faltimos dez anos da s\u00faa vida Hahnemann diesenvolveu a escala quintamilesimal (Q) ou LM dilu\u00edndo a substancia en 1 parte en cada 50.000 partes de disolvente. O valor num\u00e9rico dunha diluci\u00f3n a escala Q ser\u00eda aproximadamente 2,35 veces menos que o valor dunha disoluci\u00f3n equivalente na escala C. Por exemplo, unha preparaci\u00f3n descrita como \"20Q\" ten aproximadamente a mesma concentraci\u00f3n que a descrita como \"47C\".\nPotencias de 1000C e maiores son xeralmente etiquetadas co n\u00famero romano M e co indicador centesimal 'C' as equivalencias ser\u00edan: 1M = 1000C; 10M = 10,000C; CM = 100,000C. Normalmente non se usa LM (que indicar\u00eda 50.000C) debido \u00e1 posible confusi\u00f3n coa escala LM de potencia.\nA seguinte t\u00e1boa \u00e9 unha sinopse na que se comparan as escalas de diluci\u00f3n X e C e igu\u00e1lanse para unha diluci\u00f3n equivalente. Por\u00e9n, a comprensi\u00f3n homeop\u00e1tica destes principios non se explica por diluci\u00f3n sen\u00f3n por \"potenciaci\u00f3n\", por tanto, non se pode asumir que as diferentes potencias poden ser igualadas base\u00e1ndose na equivalencia dos factores de diluci\u00f3n.\nDiluci\u00f3ns.\nA diluci\u00f3n en serie dunha soluci\u00f3n ten como resultado, despois de cada paso de diluci\u00f3n, que queden cada vez menos mol\u00e9culas da substancia orixinal por litro de disoluci\u00f3n. Finalmente, unha soluci\u00f3n quedar\u00e1 dilu\u00edda m\u00e1is al\u00e1 da posibilidade de poder atopar polo menos unha soa mol\u00e9cula da substancia orixinal nun litro do produto da disoluci\u00f3n final. Tam\u00e9n se pode utilizar para facelas o \"m\u00e9todo korsakoviano\". Neste m\u00e9todo o recipiente no cal se elaboran as preparaci\u00f3ns \u00e9 baleirado, volto a encher con solvente, co volume de flu\u00eddo adherido \u00e1s paredes do recipiente xulgado suficiente para o novo lote. O m\u00e9todo korsakoviano denom\u00ednase \u00e1s veces como K nas etiquetas das preparaci\u00f3ns homeop\u00e1ticas. Outro m\u00e9todo \u00e9 a fluxi\u00f3n, no cal se dil\u00fae a substancia ao facer pasar continuamente auga por un vial. Os s\u00f3lidos insolubles como o granito, cinabrio, diamante e platino, son dilu\u00eddos tritur\u00e1ndoos xunto con lactosa (\"trituraci\u00f3n\").\nO l\u00edmite molar.\nSe comezamos cunha disoluci\u00f3n de 1\u00a0mol/L dunha substancia, a diluci\u00f3n requirida para reducir o n\u00famero de mol\u00e9culas a menos dunha por litro \u00e9 1 parte en 1\u00d71024 (24X ou 12C), xa que:\nAs diluci\u00f3ns homeop\u00e1ticas que superan este l\u00edmite (equivalente aproximadamente a unha concentraci\u00f3n 12C) \u00e9 improbable que conte\u00f1an nin sequera unha soa mol\u00e9cula da substancia orixinal e as disoluci\u00f3ns a\u00ednda m\u00e1is dilu\u00eddas non conte\u00f1en xa ningunha cantidade detectable. A ISO 3696 (auga para o uso en laboratorio anal\u00edtico) especifica unha pureza de 10 partes por mil mill\u00f3ns ou 10\u00d710\u22129 ; esta auga non pode conservarse en recipientes de cristal ou pl\u00e1stico, xa que soltan impurezas na auga, e os recipientes de vidro deben ser lavados con \u00e1cido fluorh\u00eddrico antes do seu uso. Dez partes por mil mill\u00f3ns equivalen a unha diluci\u00f3n homeop\u00e1tica de 4C.\nAnalox\u00edas.\nOs cr\u00edticos e partidarios da homeopat\u00eda por igual frecuentemente intentan ilustrar o significado das diluci\u00f3ns usadas na homeopat\u00eda por medio de analox\u00edas. As altas diluci\u00f3ns usadas caracteristicamente adoitan considerarse o aspecto m\u00e1is controvertido e improbable da homeopat\u00eda.\nUn dos exemplos dados di que unha disoluci\u00f3n 12C \u00e9 equivlente a botar unhas \"are\u00ed\u00f1as de sal nos oc\u00e9anos Atl\u00e1ntico Norte e Sur\", o cal \u00e9 aproximadamente correcto. Un terzo dunha pinga dunha substancia orixinal dilu\u00edda en toda a auga que cont\u00e9n o planeta Terra producir\u00eda unha preparaci\u00f3n cunha concentraci\u00f3n de aproximadamente 13C.\nUn tratamento homeop\u00e1tico moi popular da gripe \u00e9 unha preparaci\u00f3n cunha disoluci\u00f3n 200C de f\u00edgado de pato, comercializado co nome \"Oscillococcinum\". Como s\u00f3 hai uns 1080 \u00e1tomos en todo o universo observable, unha diluci\u00f3n dunha soa mol\u00e9cula dun produto en todo o universo observable ser\u00eda de aproximadamente 40C. Oscillococcinum necesitar\u00eda 10320 veces m\u00e1is \u00e1tomos para simplemente ter unha soa mol\u00e9cula na substancia final.\nOutra ilustraci\u00f3n das diluci\u00f3ns usadas nas preparaci\u00f3ns homeop\u00e1ticas com\u00fans \u00e9 comparar a disoluci\u00f3n homeop\u00e1tica con disolver unha substancia nunha piscina. Hai unhas 1032 mol\u00e9culas de auga nunha piscina ol\u00edmpica e se esa piscina se enche ata ariba cunha preparaci\u00f3n homeop\u00e1tica 15C, para ter un 63% de posibilidades de tomar polo menos unha mol\u00e9cula da substancia orixinal, haber\u00eda que beber o 1% do volume da piscina, o que aproximadamente ser\u00edan 25\u00a0toneladas\u00a0m\u00e9tricas de auga.\nExplicaci\u00f3ns propostas.\nOs home\u00f3patas soste\u00f1en que a auga da disoluci\u00f3n conserva algunha \"propiedade esencial\" do material orixinal, porque a preparaci\u00f3n foi sacudida despois da s\u00faa diluci\u00f3n. Hahnemann cr\u00eda que a dinamizaci\u00f3n ou sacudida da disoluci\u00f3n causaba que unha forza de curaci\u00f3n de \"tipo espiritual\" se liberase do interior da substancia. A\u00ednda que as preparaci\u00f3ns homeop\u00e1ticas est\u00e1n a mi\u00fado extremadamente dilu\u00eddas, os home\u00f3patas soste\u00f1en que conservan a forza de curaci\u00f3n. Os partidarios modernos da homeopat\u00eda propuxeron o concepto da \"memoria da auga\", segundo o cal a auga \"lembra\" as substancias que foron mesturadas nela e transmite o efecto desas substancias cando se toma. Este concepto \u00e9 inconsistente cos co\u00f1ecementos actuais sobre a materia e nunca se demostrou que a memoria da auga te\u00f1a ning\u00fan efecto detectable biol\u00f3xico ou de calquera outro tipo. O que se di para apoiar a \"memoria da auga\" \u00e9 que a ciencia non comprende completamente a auga. De feito, hai moitas cousas que non se saben sobre a estrutura e propiedades da auga l\u00edquida, tanto en estudos te\u00f3ricos coma experimentais, e debido \u00e1 s\u00faa importancia en bioqu\u00edmica, a s\u00faa relativa simplicidade molecular e a natureza mec\u00e1nica cu\u00e1ntica do enlace de hidr\u00f3xeno converteuse nunha substancia moi estudada en qu\u00edmica te\u00f3rica. En homeopat\u00eda, tampouco se explica convincentemente por que a auga reter\u00eda memoria dos compostos disoltos nas preparaci\u00f3ns homeop\u00e1ticas e non dos miles doutros compostos cos que a auga estivo en contacto ao longo dos anos, xa que as mol\u00e9culas de auga se reciclan continuamente na natureza. A memoria da auga real puido medirse experimentalmente e atopouse que \u00e9 de arredor de s\u00f3 50 femtosegundos, o cal \u00e9 0,00000000000005 segundos, polo que non pode reter memoria da s\u00faa estrutura de pontes de hidr\u00f3xeno por m\u00e1is dese pequen\u00edsimo lapso de tempo.\nO concepto de memoria da auga, xeralmente considerado pseudociencia pola comunidade cient\u00edfica, orixinouse a partir dun discutido estudo realizado por Jacques Benveniste, que segundo el demostraba que a auga quedaba impresa enerxeticamente, pero este experimento non puido ser reproducido por outros investigadores. Outro estudo publicado en 2003 polo qu\u00edmico su\u00edzo Louis Rey, afirmaba que as soluci\u00f3ns dilu\u00eddas homeopaticamente de cloruro de sodio e cloruro de litio ti\u00f1an unha estrutura de enlace de hidr\u00f3xeno moi diferente do da auga normal, medida por termoluminescencia.\nOutros intentos dos home\u00f3patas de explicar o funcionamento das diluci\u00f3ns homeop\u00e1ticas \u00e1 parte da memoria da auga foron: un intercambio electromagn\u00e9tico de informaci\u00f3n entre mol\u00e9culas, rotura da simetr\u00eda temporal, termoluminescencia, entrelazamento descrito por unha nova teor\u00eda cu\u00e1ntica, formaci\u00f3n de per\u00f3xido de hidr\u00f3xeno, formaci\u00f3n de clatratos, etc. Alg\u00fans dos mecanismos propostos requirir\u00edan tirar ao lixo a maior\u00eda da f\u00edsica do s\u00e9culo XX.\nDebate sobre a diluci\u00f3n entre os home\u00f3patas.\nNon todos os home\u00f3patas avogan por diluci\u00f3ns extremadamente altas. Moitos dos primeiros home\u00f3patas eran orixinalmente doutores e xeralmente usaban diluci\u00f3ns \"3X\" ou \"6X\", raramente i\u00e1n m\u00e1is al\u00e1 de diluci\u00f3ns \"12X\"; estes niveis de diluci\u00f3n (ou de \"trituraci\u00f3n\") eran a\u00ednda populares a finais do s\u00e9culo XX entre os defensores dos 12 sales de tecidos bioqu\u00edmicos de Wilhelm Heinrich Sch\u00fc\u00dfler, por exemplo. A separaci\u00f3n entre as baixas e as altas diluci\u00f3ns segu\u00eda li\u00f1as ideol\u00f3xicas. Os que estaban a favor das diluci\u00f3ns baixas po\u00f1\u00edan o foco na patolox\u00eda e manti\u00f1an un forte v\u00ednculo coa medicina convencional, mentres que os que estaban a favor das diluci\u00f3ns altas enfatizaban a forza vital, os miasmas e a interpretaci\u00f3n espiritual da enfermidade da homeopat\u00eda m\u00e1is cl\u00e1sica.\nSeguen vend\u00e9ndose alg\u00fans produtos que te\u00f1en tanto produtos con diluci\u00f3ns altas coma baixas, pero igual que os que non te\u00f1en esta mestura, non demostraron concluintemente ter ning\u00fan efecto cando se proban contra un placebo."}
{"id": "532157", "revid": "27155", "url": "https://gl.wikipedia.org/wiki?curid=532157", "title": "Diluci\u00f3ns homeop\u00e1ticas", "text": ""}
{"id": "532159", "revid": "23204", "url": "https://gl.wikipedia.org/wiki?curid=532159", "title": "Alberte II de Namur", "text": "Alberte II de Namur (m. cara a 1063) foi conde de Namur dende o falecemento do seu irm\u00e1n (entre 1018 e 1031), at\u00e9 a s\u00faa propia morte. Era fillo de Alberte I de Namur, conde de Namur, e de Ermengarda de Baixa Lotarinxia.\nBiograf\u00eda.\nCasou con Rexelinda, filla de Gotel\u00f3n I de Verd\u00fan, duque da Alta e Baixa Lotarinxia, e tivo a seguinte descendencia:\nNo 1037, participa na loita contra Eudes II de Blois, conde de Meaux e de Troyes, que aspiraba a constru\u00edr un reino entre Francia e Xermania. No 1046, toma partido a favor do emperador Henrique III na s\u00faa pugna con Godofredo II, duque da Baixa Lotarinxia, e Baldu\u00edno V, conde de Flandres. No 1047, fixo reconstru\u00edr a igrexa de Saint-Aubin de Namur, e converteuna en colexiata."}
{"id": "532160", "revid": "23204", "url": "https://gl.wikipedia.org/wiki?curid=532160", "title": "Alberte III de Namur", "text": "Alberte III de Namur, nado cara a 1027, finado no ano 1102, foi conde de Namur dende 1063 at\u00e9 a s\u00faa morte. Era fillo de Alberte II, conde de Namur, e de Rexelinda de Verd\u00fan (ou de Lotarinxia).\nBiograf\u00eda.\nEntre o 1071 e 1072, Alberte III apoiou a Richilde do Henao, condesa de Flandres e do Henao, na s\u00faa pugna contra Roberto I de Flandres, pero esta foi derrotada e tivo que renunciar aos seus dereitos sobre Flandres. No 1076, apoiado por Matilde de Toscana, Alberte III reivindicou o ducado de Bouill\u00f3n, ao que consideraba ter dereitos en raz\u00f3n da s\u00faa ascendencia materna, e combate a Godofredo de Bouillon para facer valer as s\u00faas pretensi\u00f3ns. Durante unha batalla preto de Dalhem, o 20 de setembro de 1085, Alberte III matou o conde palatino Hermann II de Lotarinxia, o que lle fixo caer en desgraza ante o emperador xerm\u00e1nico. Finalmente, mediante a Tregua de Deus de 1086, o bispo de Liexa conseguiu que os contendentes alcanzasen a paz, en proveito dos intereses de Godofredo.\nNo 1099, o bispo Otberto de Liexa concedeulle o condado de Brunenferuz. Este aparece nun documento de 1101 asociado ao fillo de Alberte III, Godofredo.\nMatrimonio e descendencia.\nAlberte III casou cara a 1065 con Ida de Saxonia (finada en 1102), vi\u00fava de Federico de Luxemburgo, duque da Baixa Lotarinxia. Ida parece ser filla de Bernardo II, duque de Saxonia. Tiveron cinco fillos:"}
{"id": "532161", "revid": "23204", "url": "https://gl.wikipedia.org/wiki?curid=532161", "title": "Godofredo de Namur", "text": "Godofredo I de Namur (Namur, B\u00e9lxica, 1068 - 19 de outubro de 1139) foi conde do Ch\u00e2teau-Porcien de 1087 a 1102 e conde de Namur de 1105 a 1139, ano da s\u00faa morte. \nRelaci\u00f3ns familiares.\nFoi fillo de Alberte III de Namur (1027 - 1102), conde de Namur e de Ida de Saxonia, condesa de La Roche e filla de Bernardo II de Saxonia (995 - 29 de xu\u00f1o de 1059) e de Eilica de Schweinfurt. \nCasou d\u00faas veces, a primeira en 1087 con Sibila de Ch\u00e2teau-Porcien, filla de Roxerio de Ch\u00e2teau-Porcien, de quen tivo a:\nO segundo casamento foi en 1109 con Ermesinda do Luxemburgo (1075 - 1143), filla de Clemencia de Aquitania (1060 - 4 de xaneiro de 1142) e de Conrado I de Luxemburgo (1040 - 8 de agosto de 1086), de quen tivo a: "}
{"id": "532162", "revid": "23204", "url": "https://gl.wikipedia.org/wiki?curid=532162", "title": "Alfabeto sid\u00e9tico", "text": "O alfabeto sid\u00e9tico consta de 25 letras, das cales s\u00f3 unhas poucas son claramente de orixe grega. Presuponse que transmite o idioma sid\u00e9tico, a\u00ednda que o alfabeto est\u00e1 basicamente sen descifrar.\nRelaci\u00f3n con outros sistemas de escritura.\nAs letras sid\u00e9ticas te\u00f1en caracter\u00edsticas arcaicas. Presumiblemente, os seus an\u00e1logos gr\u00e1ficos de varias letras tr\u00e1zanse s\u00f3 \u00e1 escritura sem\u00edtica norte e sur (como o silabario de Biblos ou a ugar\u00edtica). Esta caracter\u00edstica relaciona o alfabeto sid\u00e9tico co alfabeto cario. Hai certa simplificaci\u00f3n das formas das letras na escritura sid\u00e9tica en comparaci\u00f3n, por exemplo, co grego. Como resultado, os contornos dalg\u00fans grafemas volv\u00e9ronse tan similares que os escribas comezaron a usar trazos auxiliares para distinguilos. Como resultado, moitas letras sid\u00e9ticas acabaron por afastarse do seu prototipo."}
{"id": "532163", "revid": "15490", "url": "https://gl.wikipedia.org/wiki?curid=532163", "title": "\u00cdtaca (cidade)", "text": "\u00cdtaca (en grego, \u1f38\u03b8\u03ac\u03ba\u03b1, \u1f38\u03b8\u03ac\u03ba\u03b7) \u00e9 o nome dunha antiga cidade grega na illa do seu mesmo nome, situada no arquip\u00e9lago das illas X\u00f3nicas. A\u00ednda que moitas fontes antigas que se refiren a \u00cdtaca adoitan citar m\u00e1is ben \u00e1 illa no seu conxunto, xa a \"Odisea\" de Homero alude \u00e1 cidade de \u00cdtaca, que sit\u00faa ao p\u00e9 do monte \"Neio\". \n\"O\"utras referencias expresas \u00e1 cidade de \u00cdtaca en diversas obras literarias aparecen o \"C\u00edclope\" de Eur\u00edpides ou no \"Periplo de Pseudo-Esc\u00edlax\". Tam\u00e9n aparece documentada en testemu\u00f1os epigr\u00e1ficos como d\u00faas inscrici\u00f3ns de Magnesia do Meandro datadas entre os s\u00e9culos III e II\u00a0a.\u00a0C. Nunha delas testem\u00fa\u00f1ase a celebraci\u00f3n dun festival chamado \"Odisea\".\nCons\u00e9rvanse tam\u00e9n moedas de \u00cdtaca datadas entre os s\u00e9culos IV e II\u00a0a.\u00a0C. que conte\u00f1en a lenda \u00ab\u0399\u0398\u0391\u00bb ou \u00ab\u0399\u0398\u0391\u039a\u03a9\u039d\u00bb."}
{"id": "532164", "revid": "1888", "url": "https://gl.wikipedia.org/wiki?curid=532164", "title": "Antonio Colmenero Villamar\u00edn", "text": "Antonio Colmenero Villamar\u00edn, nado en Pexeiros (Os Blancos) cara a 1911 e finado en Ourense o 27 de xullo de 1937, foi un sindicalista e pol\u00edtico galego.\nTraxectoria.\nFoi detido en abril de 1934 con Aurelio Blanco Gonz\u00e1lez. Membro do Sindicato de Oficios Varios de Campobecerros da CNT, foi ferido polo capataz das obras do ferrocarril en decembro de 1935. Logo do golpe de Estado do 18 de xullo de 1936 foi detido. Foi xulgado en consello de guerra o 21 de maio de 1937 na causa 1.094/36, con catro republicanos m\u00e1is. Condenado a pena de morte foi fusilado o 27 de xullo de 1937 no Campo de Arag\u00f3n xunto con Manuel Su\u00e1rez Castro, Eduardo Par\u00eds Villar, Ram\u00f3n Figueiras A\u00f1el, Jos\u00e9 Gonz\u00e1lez Gonz\u00e1lez, Camilo Gago Gonz\u00e1lez, Antonio Taboada N\u00f3voa e Higinio L\u00f3pez Barrio."}
{"id": "532165", "revid": "1131", "url": "https://gl.wikipedia.org/wiki?curid=532165", "title": "Ec\u00famene", "text": "A ec\u00famene (do grego \u03bf\u1f30\u03ba\u03bf\u03c5\u03bc\u03ad\u03bd\u03b7, \"oikoum\u00e9n\u0113\", \u00abterra habitada\u00bb) \u00e9 o conxunto do mundo co\u00f1ecido por unha cultura. Xeralmente dist\u00ednguese como aquela porci\u00f3n da Terra permanentemente habitada, en contraposici\u00f3n ao anec\u00famene ou \u00e1reas deshabitadas ou temporalmente ocupadas.\nHistoria do termo.\nDurante o per\u00edodo helen\u00edstico, \"ec\u00famene\" fac\u00eda referencia \u00e1 parte da Terra que estaba habitada, xa fose por toda a humanidade ou s\u00f3 por unha parte desta. Con frecuencia refer\u00edase \u00e1s terras habitadas polos gregos, exclu\u00edndo aquelas que estaban ocupadas polos b\u00e1rbaros. Co dominio de Roma, \"ec\u00famene\" empregouse xeralmente para aludir ao Imperio na s\u00faa totalidade. \nNo Novo Testamento o termo pode facer referencia tanto ao mundo actual como ao futuro reino de Cristo. Na literatura do Imperio Romano de Oriente refl\u00edctese o uso grecorromano, pero por influencia do cristianismo incl\u00faese aos pobos f\u00f3ra do dominio imperial onde hai igrexas ou comunidades cristi\u00e1s.\nEsta acepci\u00f3n de Ec\u00famene foi incorporada polo uso eclesi\u00e1stico; por iso, os concilios de toda a Igrexa foron chamados ecum\u00e9nicos e o Patriarca de Constantinopla tivo o t\u00edtulo de \"Patriarca ecum\u00e9nico\". Esta alusi\u00f3n \u00e1 universalidade \u00e9 a ra\u00edz do moderno concepto de ecumenismo."}
{"id": "532166", "revid": "15490", "url": "https://gl.wikipedia.org/wiki?curid=532166", "title": "Anec\u00famene", "text": "Co\u00f1\u00e9cese como anec\u00famene (do grego \u1f00\u03bd- \"non\" e \u03bf\u1f30\u03ba\u03bf\u03c5\u03bc\u03ad\u03bd\u03b7 \"habitado\") \u00e1s zonas da Terra que outrora foron desco\u00f1ecidas por unha cultura, ou ben, na actualidade, onde o ser humano non vive nin procrea de forma permanente. Son, pois, aqueles lugares deshabitados ou con escasa poboaci\u00f3n, e contraponse \u00e1s \u00e1reas permanentemente ocupadas denominadas ec\u00famene. Algunhas destas zonas son os grandes indlandsis dos polos; os desertos, con 1 a 10 hab/km\u00b2; e a zona h\u00famida c\u00e1lida (selva tropical), con 2 hab/km\u00b2."}
{"id": "532167", "revid": "89787", "url": "https://gl.wikipedia.org/wiki?curid=532167", "title": "Cadlina pellucida", "text": "Cadlina pellucida \u00e9 unha especie de molusco gaster\u00f3podo. Foi descrita por primeira vez por Antoine Risso en 1826."}
{"id": "532169", "revid": "23204", "url": "https://gl.wikipedia.org/wiki?curid=532169", "title": "Hidden, o oculto", "text": "Hidden, o oculto (en ) \u00e9 un filme estadounidense de 1987 dirixido por Jack Sholder, escrito por Jim Kouf (baixo o alcume de Bob Hunt), e estreouse a trav\u00e9s de New Line Cinema. Est\u00e1 protagonizado por Kyle MacLachlan e Michael Nouri, xunto con Clu Gulager, Chris Mulkey, Ed O'Ross, Clarence Felder, Claudia Christian e Larry Cedar, recibindo na s\u00faa maior\u00eda valoraci\u00f3ns positivas. A s\u00faa secuela, \"Hidden 2\", foi dirixida por Seth Pinsker e estreada en 1993.\nEstreouse en galego o 3 de xu\u00f1o de 1996 a trav\u00e9s da TVG."}
{"id": "532170", "revid": "23204", "url": "https://gl.wikipedia.org/wiki?curid=532170", "title": "The Hidden", "text": ""}
{"id": "532171", "revid": "23204", "url": "https://gl.wikipedia.org/wiki?curid=532171", "title": "Hidden 2", "text": "Hidden 2 (en ) \u00e9 un filme estadounidense de 1993 dirixido por Seth Pinsker. \u00c9 a secuela de \"Hidden, o oculto\".\nEstreouse en galego o 10 de xu\u00f1o de 1996 a trav\u00e9s da TVG.\nSinopse.\n15\u00a0anos despois dos eventos do primeiro filme, a criatura extraterrestre chegou a sobrevivir e mudar a s\u00faa aparencia corporal. Despois da morte do seu pai, a filla de Thomas Beck, Juliet, fai equipo con MacLachlan, un axente chegado \u00e1 Terra para descubrir o que lle pasou ao h\u00f3spede de Thomas Beck."}
{"id": "532172", "revid": "88215", "url": "https://gl.wikipedia.org/wiki?curid=532172", "title": "Carlos Doncel", "text": "Carlos Doncel Ord\u00f3\u00f1ez, nado en Cabrera de Mar o 4 de decembro de 1996 \u00e9 un futbolista espa\u00f1ol que xoga de centrocampista no Ceuta, da Primeira Divisi\u00f3n RFEF.\nTraxectoria.\nNacido no concello catal\u00e1n de Cabrera de Mar, formouse na canteira do CF Damm, de Barcelona, co que xogou na Divisi\u00f3n de Honra Xuvenil. En xullo de 2015 fichou polo Lleida Esportiu, da Segunda Divisi\u00f3n B, pasando a formar parte inicialmente do seu equipo filial da Primeira Catal\u00e1. Xogou 46 partidos co primeiro equipo nas d\u00faas tempadas que permaneceu no club, e anotou tres goles.\nEn agosto de 2017 fichou polo RCD Espanyol B, da Terceira Divisi\u00f3n. Na s\u00faa primeira tempada no filial espanyolista, logrou o ascenso \u00e1 Segunda B e, con 9 goles, foi o segundo m\u00e1ximo goleador do equipo, por detr\u00e1s de Javi Puado. Xa na Segunda B, contribu\u00edu con 6 goles en 34 partidos, rematando o equipo no quinto posto da t\u00e1boa, a un s\u00f3 punto da promoci\u00f3n de ascenso.\nEn xullo de 2019 fichou por outro filial, o Real Valladolid Promesas, da Terceira Divisi\u00f3n, co que asinou un contrato por tres anos. Co equipo castel\u00e1n disputou 29 partidos, nos que anotou 6 goles, e disputou a fase de ascenso a Segunda Divisi\u00f3n.\nNa tempada 2020/21 sa\u00edu, cedido \u00e1 SD Ponferradina, da Segunda Divisi\u00f3n. Debutou como profesional co equipo do Bierzo na primeira xornada de liga, nunha derrota por 1-2 contra o Castell\u00f3n no Toral\u00edn, anotando o gol do seu equipo. Foi o seu \u00fanico gol co equipo adestrado por Bolo, co que xogou un total de 37 encontros, obtendo a oitava praza final.\nEn agosto de 2021, rescindiu o seu contrato co Valladolid e asinou un contrato de dous anos co Deportivo da Coru\u00f1a, da Primeira Divisi\u00f3n RFEF. Debutou co club galego o 29 de agosto de 2021, no primeiro encontro da tempada 2021/22 contra o Celta B en Riazor. Entrou nos minutos finais como substituto de Quiles, e no primeiro bal\u00f3n que tocou, anotou o cuarto dos cinco goles do seu equipo (5-0). Disputou un total de 21 encontros ao longo da tempada, a\u00ednda que s\u00f3 6 deles como titular, e marcou un segundo gol nun partido da Copa do Rei contra Osasuna. Ao remate da campa\u00f1a o seu contrato co club coru\u00f1\u00e9s foi rescindido e puxo rumbo \u00e1 Rioxa, onde fichou como novo xogador da UD Logro\u00f1\u00e9s.\nParticipou en t\u00f3dolos partidos da tempada do Logro\u00f1\u00e9s (41) e marcou catro goles, pero o equipo non puido evitar o descenso. Para seguinte campa\u00f1a asinou co Ceuta, da mesma categor\u00eda."}
{"id": "532173", "revid": "5863", "url": "https://gl.wikipedia.org/wiki?curid=532173", "title": "Vigairo xeral", "text": "O vigairo xeral \u00e9, dentro da xerarqu\u00eda da Igrexa cat\u00f3lica, un auxiliar do bispo na s\u00faa diocese, que lle axuda no goberno desta. As s\u00faas funci\u00f3ns var\u00edan, pois depende da vontade do bispo. Nalgunhas dioceses, o seu bispo auxiliar, pode ser vigairo xeral, a\u00ednda que tam\u00e9n noutras poden ser todos os seus bispos auxiliares, de acordo \u00e1 cantidade de habitantes que te\u00f1a a mesma. Poden ser especializados en diversas tem\u00e1ticas, como Pastoral e Movementos Eclesiais. Un segundo tipo de vigairo xeral, \u00e9 o de Pastoral, debendo asumir esta tarefa, tanto os bispos auxiliares, como sacerdotes nomeados polo bispo diocesano. En ausencia ou vacancia por morte ou traslado de Diocese, e mesmo por calquera incapacidade ou renuncia do titular, o vigairo xeral suple a tarefa deste \u00faltimo, mesmo se este \u00e9 un dos seus bispos auxiliares ou un cura nomeado polo bispo diocesano, baixo o t\u00edtulo de administrador apost\u00f3lico, nomeado pola Santa S\u00e9 ou diocesano, se corresponde ao Colexio de Consultores."}
{"id": "532175", "revid": "23204", "url": "https://gl.wikipedia.org/wiki?curid=532175", "title": "Os nosos marabillosos aliados", "text": "Os nosos marabillosos aliados (en ; estilizado como \"*batteries not included\") \u00e9 un filme estadounidense de 1987 dirixido por Matthew Robbins. Conta a historia dunhas pequenas naves extraterrestres que salvan un bloque de apartamentos baixo a ameaza do desenvolvemento inmobiliario. A historia estaba orixinalmente prevista para formar parte da serie de televisi\u00f3n \"Amazing Stories\", mais o produtor executivo, Steven Spielberg, gustou da idea tanto que decidiu adaptalo nun filme. Foi o primeiro filme con gui\u00f3n de Brad Bird.\nEstreouse en galego o 3 de xu\u00f1o de 1999 a trav\u00e9s da TVG."}
{"id": "532176", "revid": "23204", "url": "https://gl.wikipedia.org/wiki?curid=532176", "title": "*batteries not included", "text": ""}
{"id": "532177", "revid": "23204", "url": "https://gl.wikipedia.org/wiki?curid=532177", "title": "Batteries Not Included", "text": ""}
{"id": "532178", "revid": "98629", "url": "https://gl.wikipedia.org/wiki?curid=532178", "title": "Prisioneiros do ceo", "text": "Prisioneiros do ceo (en ) \u00e9 un filme estadounidense de 1996 dirixido por Phil Joanou e protagonizado por Alec Baldwin, Kelly Lynch, Mary Stuart Masterson, Teri Hatcher e Eric Roberts. Bas\u00e9ase na novela hom\u00f3nima de James Lee Burke. Harley Peyton e Scott Frank escribiron o gui\u00f3n. O filme foi seguido por \"No centro da treboada\" (2009), protagonizado por Tommy Lee Jones no papel de Dave Robicheaux. Na secuela, Robicheaux a\u00ednda vive en Luisiana.\nEstreouse en galego o 3 de xu\u00f1o de 2002 a trav\u00e9s da TVG."}
{"id": "532179", "revid": "5863", "url": "https://gl.wikipedia.org/wiki?curid=532179", "title": "Bispo auxiliar", "text": "O bispo auxiliar, do mesmo xeito que o bispo diocesano, \u00e9 o sacerdote que recibe polo sacramento da orde o grao do episcopado (do grego \u03b5\u03c0\u03b9\u03c3\u03ba\u03bf\u03c0\u03bf\u03c2 ep\u00edskopos, 'vixiante'). A diferenza radica en que o bispo auxiliar colabora co bispo diocesano dalgunha diocese existente. \nCando se ordena a un Bispo sen darlle o goberno dunha diocese, a Santa S\u00e9 out\u00f3rgalle a titularidade dalgunha diocese xa extinta. No caso do Bispo auxiliar dunha diocese existente \u00e9 ao mesmo tempo Bispo titular doutra diocese inexistente.\nEsta tradici\u00f3n orixinouse cando as cidades sedes de dioceses cat\u00f3licas eran atacadas, logo do cal o bispo diocesano emigraba a unha cidade onde pod\u00eda estar seguro. Ao chegar a aquela diocese, present\u00e1base ao bispo diocesano e auxili\u00e1bao en todo o que este necesitase, mentres non puidese volver \u00e1 s\u00faa diocese orixinal. "}
{"id": "532180", "revid": "23204", "url": "https://gl.wikipedia.org/wiki?curid=532180", "title": "Heaven's Prisoners", "text": ""}
{"id": "532181", "revid": "88215", "url": "https://gl.wikipedia.org/wiki?curid=532181", "title": "Carlos Doncel Ord\u00f3\u00f1ez", "text": ""}
{"id": "532182", "revid": "23204", "url": "https://gl.wikipedia.org/wiki?curid=532182", "title": "O vicio e o poder", "text": "O vicio e o poder (en ) \u00e9 un filme estadounidense de 1976 dirixido por Jack Starrett e protagonizado por Bo Hopkins, Susan George e Timothy Bottoms. Foi rodado en Lockhart, Texas.\nEstreouse en galego o 3 de xu\u00f1o de 2002 a trav\u00e9s da TVG."}
{"id": "532183", "revid": "23204", "url": "https://gl.wikipedia.org/wiki?curid=532183", "title": "A Small Town in Texas", "text": ""}
{"id": "532184", "revid": "89787", "url": "https://gl.wikipedia.org/wiki?curid=532184", "title": "Jean Arthur", "text": "Gladys Georgianna Greene, nada en Plattsburgh, Nova York, o 17 de outubro de 1900 e finada en Carmel-by-the-Sea, California, o 19 de xu\u00f1o de 1991, foi unha actriz estadounidense, co\u00f1ecida como Jean Arthur.\nTraxectoria.\nArthur debutou no cinema mudo co filme \"Cameo Kirby\" (1923), de John Ford, e despois protagonizou alg\u00fans outros filmes. Tomou o seu nome art\u00edstico dos seus dous grandes heroes, Xoana de Arco (\"Jeanne d'Arc\") e o rei Artur (\"Arthur\"). Coa chegada do sonoro, a s\u00faa peculiar voz nasal converteuna en estrela. En 1935, traballou xunto con Edward G. Robinson no filme \"The Whole Town's Talking\", tam\u00e9n de John Ford, co que comezou a facerse popular.\nEn 1936, tivo como compa\u00f1eiro a Gary Cooper en \"Mr. Deeds Goes to Town\", dirixido por Frank Capra e en 1939 foi a protagonista doutro filme de Capra, \"Mr. Smith Goes to Washington\", que serviu para consolidar a s\u00faa carreira. En 1943 foi candidata ao \u00d3scar \u00e1 mellor actriz polo seu papel en \"The More the Merrier\", de George Stevens.\nA s\u00faa carreira comezou a decaer a mediados da d\u00e9cada de 1940 e retirouse da escena. En 1948, protagonizou \"A Foreign Affair\", e finalmente o seu derradeiro papel foi nun cl\u00e1sico do western, \"Ra\u00edces profundas\" (1953), que foi o seu \u00fanico filme en cor.\nTras retirarse dedicouse ao ensino da interpretaci\u00f3n no Vassar College. Regresou brevemente \u00e1 interpretaci\u00f3n na d\u00e9cada de 1960 ao interpretar unha comedia televisiva.\nJean Arthur faleceu nunha residencia de anci\u00e1ns de Carmel, California, por mor dun fallo card\u00edaco. Ti\u00f1a 90 anos e viv\u00eda retirada coidando o seu xard\u00edn dende hab\u00eda 35 anos. A petici\u00f3n expresa s\u00faa non houbo cerimonia funeraria. Foi incinerada e as s\u00faas cinzas foron esparexidas na costa de Punta Lobos, California.\nVida persoal.\nO primeiro matrimonio de Arthur, co fot\u00f3grafo Julian Anker en 1928, foi anulado o d\u00eda seguinte. Casou co produtor Frank Ross Jr. en 1932. Divorci\u00e1ronse en 1949. Non tivo descendencia."}
{"id": "532185", "revid": "22795", "url": "https://gl.wikipedia.org/wiki?curid=532185", "title": "Nudibranquios", "text": ""}
{"id": "532186", "revid": "98629", "url": "https://gl.wikipedia.org/wiki?curid=532186", "title": "Noites de Broadway", "text": "Noites de Broadway (en ) \u00e9 un filme estadounidense de 1989 dirixido por Howard Brookner. Bas\u00e9ase en catro historias de Damon Runyon: \"The Bloodhounds of Broadway\", \"A Very Honorable Guy\", \"The Brain Goes Home\" e \"Social Error\". Est\u00e1 protagonizado por Matt Dillon, Jennifer Grey, Anita Morris, Julie Hagerty, Rutger Hauer, Madonna, Esai Morales e Randy Quaid. Madonna e Jennifer Grey interpretan un d\u00fao, \"I Surrender Dear\", durante o filme.\nEstreouse en galego o 10 de xu\u00f1o de 1999 na TVG."}
{"id": "532187", "revid": "23204", "url": "https://gl.wikipedia.org/wiki?curid=532187", "title": "Bloodhounds of Broadway", "text": ""}
{"id": "532188", "revid": "22795", "url": "https://gl.wikipedia.org/wiki?curid=532188", "title": "Nudipleura", "text": ""}
{"id": "532189", "revid": "1888", "url": "https://gl.wikipedia.org/wiki?curid=532189", "title": "Francisco Prego Campos", "text": "Francisco Prego Campos, nado na Coru\u00f1a en 1892 e finado na mesma cidade o 31 de agosto de 1936, foi un funcionario e pol\u00edtico galego.\nTraxectoria.\nFuncionario do Concello da Coru\u00f1a dende 1915 e despois xefe de negociado. Foi secretario da directiva do coro C\u00e1ntigas da Terra. Na Rep\u00fablica afiliouse ao Partido Republicano Gallego e foi secretario da xunta do distriro primeiro da Coru\u00f1a, despois pasou a Izquierda Republicana. Co golpe de Estado do 18 de xullo de 1936 foi detido o 27 de xullo. Xulgado en consello de guerra por rebeli\u00f3n militar, foi condenado a morte e fusilado no Campo da Rata o 31 de agosto de 1936, xunto ao seu amigo Manuel Guzm\u00e1n Garc\u00eda, Alfredo Su\u00e1rez Ferr\u00edn, Joaqu\u00edn Mart\u00edn Mart\u00ednez, Ram\u00f3n Maseda Reinante e Francisco Mazariegos Mart\u00ednez.\nVida persoal.\nCasou con Obdulia de la Colina Calzada en 1919."}
{"id": "532190", "revid": "88215", "url": "https://gl.wikipedia.org/wiki?curid=532190", "title": "Trofeo Teresa Herrera Feminino 2021", "text": "O Trofeo Teresa Herrera Feminino de 2021 foi a novena edici\u00f3n do torneo. Disputouse o o 8 de agosto de 2021 a partido \u00fanico no estadio de Riazor da Coru\u00f1a. O campi\u00f3n foi o Valadares Gaia, do concello portugu\u00e9s de Vila Nova de Gaia, que logrou o t\u00edtulo na s\u00faa primeira participaci\u00f3n.\nO torneo celebrouse en circunstancias especiais debido \u00e1 pandemia de COVID-19, disput\u00e1ndose cunha asistencia limitada a 5000 espectadores."}
{"id": "532192", "revid": "27155", "url": "https://gl.wikipedia.org/wiki?curid=532192", "title": "Pseudocient\u00edfico", "text": ""}
{"id": "532194", "revid": "89787", "url": "https://gl.wikipedia.org/wiki?curid=532194", "title": "Casa cunha sueca e ver\u00e1s", "text": "Casa cunha sueca e ver\u00e1s (en ) \u00e9 un filme italiano de 1971 dirixido por Stefano Vanzina."}
{"id": "532195", "revid": "23204", "url": "https://gl.wikipedia.org/wiki?curid=532195", "title": "Il vichingo venuto dal sud", "text": ""}
{"id": "532197", "revid": "72012", "url": "https://gl.wikipedia.org/wiki?curid=532197", "title": "Francisco Mazariegos Mart\u00ednez", "text": "Francisco Mazariegos Mart\u00ednez, nado na Coru\u00f1a o 5 de xaneiro de 1904 e finado na mesma cidade o 31 de agosto de 1936, foi un sindicalista e pol\u00edtico galego.\nTraxectoria.\nEmpregado de banca, traballaba no Banco Pastor da Coru\u00f1a. Foi presidente do Sindicato de Banca da UGT e estaba afiliado \u00e1 Agrupaci\u00f3n Socialista da Coru\u00f1a. Foi o autor do emblema da bandeira da Federaci\u00f3n Espa\u00f1ola de Trabajadores del Cr\u00e9dito y las Finanzas en 1933-1934. Pertenceu ao Comit\u00e9 Revolucionario da Coru\u00f1a durante a folga xeral revolucionaria de 1934, foi detido e condenado a seis anos de prisi\u00f3n. Sa\u00edu da cadea coa amnist\u00eda de febreiro de 1936 logo do triunfo do Frente Popular. Co golpe de Estado do 18 de xullo de 1936, foi detido o 20 de xullo, ingresou na prisi\u00f3n provincial onde estivo incomunicado. Sometido a consello de guerra por rebeli\u00f3n militar, foi condenado a pena de morte e fusilado no Campo da Rata o 31 de agosto de 1936, xunto a Alfredo Su\u00e1rez Ferr\u00edn, Manuel Guzm\u00e1n Garc\u00eda, Francisco Prego Campos, Joaqu\u00edn Mart\u00edn Mart\u00ednez e Ram\u00f3n Maseda Reinante.\nVida persoal.\nCasou en 1931 con Mercedes Romero Abella, mestra que tam\u00e9n foi asasinada polos sublevados."}
{"id": "532198", "revid": "1131", "url": "https://gl.wikipedia.org/wiki?curid=532198", "title": "Roberto Naveira", "text": "Roberto Antonio Naveira Filgueiras, nado na Coru\u00f1a o 16 de setembro de 1970, \u00e9 un judoka espa\u00f1ol. Foi d\u00faas veces campi\u00f3n de Espa\u00f1a (en 1993 e 1995) e competiu nos Xogos Ol\u00edmpicos de 1996.\nTraxectoria.\nNado no barrio coru\u00f1\u00e9s de Monte Alto, comezou a practicar judo durante a s\u00faa infancia, no Judo Club Coru\u00f1a. A mediados dos anos 80 ga\u00f1ou os seus primeiros t\u00edtulos a nivel auton\u00f3mico e en 1986 proclamouse campi\u00f3n de Espa\u00f1a sub-18 na categor\u00eda de menos de 50 kg. En 1989 foi bronce no Campionato de Espa\u00f1a j\u00fanior, conseguiu a prata ao ano seguinte, e finalmente o ouro en 1992. Trala retirada de Victorino Gonz\u00e1lez converteuse no judoka de referencia de Galicia, e asistiu aos Xogos Ol\u00edmpicos de Barcelona como suplente do equipo espa\u00f1ol.\nEn 1993 ga\u00f1ou en San Fernando de Henares o seu primeiro campionato de Espa\u00f1a absoluto, na categor\u00eda de menos de 60 kg, ao derrotar na final ao madrile\u00f1o Luis Mar\u00eda Fern\u00e1ndez. Ese mesmo ano rematou quinto no Campionato de Europa celebrado en Atenas, ao perder nos oitavos de final contra o brit\u00e1nico Nigel Donohue, sendo o ouro para o acerbaixano Nazim Huseynov.\nEn 1994 non puido revalidar o t\u00edtulo de campi\u00f3n de Espa\u00f1a, ao perder na final contra o aragon\u00e9s Manuel Orgaz, ao que si conseguiu ga\u00f1ar na final de 1995, proclam\u00e1ndose as\u00ed campi\u00f3n de Espa\u00f1a por segunda vez. En 1996 converteuse no segundo judoka galego en competir nuns Xogos Ol\u00edmpicos. Foi nos Xogos de Atlanta, nos que eliminou na primeira rolda ao taiwan\u00e9s Liao Chun-chiang, caendo eliminado na segunda contra o alxeriano Amar Meridja, mentres que o ouro foi para o xapon\u00e9s Tadahiro Nomura.\nEn 1998, 1999 e 2000 foi medalla de bronce no Campionato de Espa\u00f1a. Despois de deixar a competici\u00f3n foi seleccionador da selecci\u00f3n galega, posto no que sucedeu a Victorino Gonz\u00e1lez, e mestre de judo en Cambre."}
{"id": "532199", "revid": "98293", "url": "https://gl.wikipedia.org/wiki?curid=532199", "title": "Nudipleuros", "text": "A dos nudipleuros (\"Nudipleura\") \u00e9 unha orde de moluscos gaster\u00f3podos da subclase dos heterobranquios e da infraclase dos eutineuros.\nTaxonom\u00eda.\nDescrici\u00f3n.\nA orde foi descrita no ano 2000 pola bi\u00f3loga alem\u00e1, especializada en evoluci\u00f3n, Heike W\u00e4gele, e o malac\u00f3logo neozeland\u00e9s Richard C. Willan, no seu traballo \"Phylogeny of the Nudibranchia\", publicado no \"Zoological Journal of the Linnean Society\".\nClasificaci\u00f3n.\nA orde comende d\u00faas subordes:\nClasificaci\u00f3n clad\u00edstica.\nJ\u00f6rger \"et al\". en 2010 clasificaron os nudipleuros dentro dos heterobraquios como un clado separado do seguinte xeito: "}
{"id": "532200", "revid": "23204", "url": "https://gl.wikipedia.org/wiki?curid=532200", "title": "Supercopa de Alema\u00f1a 2021", "text": "A DFL Supercup 2021 foi a 12\u00aa edici\u00f3n da Supercopa de Alema\u00f1a, un partido de f\u00fatbol anual organizado pola Deutsche Fu\u00dfball Liga e disputado polos ga\u00f1adores da Bundesliga e mais a Copa de Alema\u00f1a da tempada pasada. O encontro deste ano contou co Borussia Dortmund, vencedores da Copa de Alema\u00f1a 2020-2021, e co Bayern de M\u00fanic, ga\u00f1adores da Bundesliga 2020\u20132021. O Dortmund organizou o partido que se xogou no Signal Iduna Park o 17 de agosto de 2021.\nO Bayern de M\u00fanic era o defensor do t\u00edtulo, tras ga\u00f1ar a edici\u00f3n de 2020 por 3\u20132 fronte o Borussia Dortmund, e conseguiu revalidalo vencendo por 1\u20133 no tempo regulamentario ao mesmo rival na final de 2021, logrando a 9\u00aa Supercopa de Alema\u00f1a para o club b\u00e1varo.\nEquipos participantes.\n\"Na seguinte t\u00e1boa, os partidos ata 1996 estaban na era da DFB-Supercup, e a partir de 2010 na era DFL-Supercup.\"\nPartido.\nResumo.\nNo minuto 41, Serge Gnabry centrou un bal\u00f3n desde a esquerda para Robert Lewandowski que puxo ao Bayern de M\u00fanic por diante no marcador cunha cabezada dende seis metros dirixida cara a esquerda da porter\u00eda. Thomas M\u00fcller logrou o 2\u20130 no minuto 49 cunha finalizaci\u00f3n preto da rede despois de que Alphonso Davies mandase un bal\u00f3n centrado dende a esquerda e dun toque de Lewandowski que non conseguiu atallar o gardameta e que caeu finalmente nas botas do goleador. Marco Reus anotou o 2\u20131 no minuto 64 cun tiro coa perna dereita dende f\u00f3ra da \u00e1rea de penalti mandado cara a esquina superior dereita da rede. Lewandowski marcou o seu segundo tanto no minuto 74 cunha finalizaci\u00f3n por abaixo \u00e1 esquina dereita da porter\u00eda dentro da \u00e1rea de penalti despois de que o bal\u00f3n lle caese franco \u00f3s p\u00e9s por mor dun error do defensa do Dortmund Manuel Akanji."}
{"id": "532201", "revid": "23204", "url": "https://gl.wikipedia.org/wiki?curid=532201", "title": "Ventos do ermo", "text": "Ventos do ermo (en ) \u00e9 un filme estadounidense de 1936 dirixido por Mack V. Wright e protagonizado por John Wayne e Phyllis Fraser. O filme foi estreado a trav\u00e9s de Republic Pictures. O filme foi posteriormente coloreado e estreado en versi\u00f3n de v\u00eddeo/dvd baixo o t\u00edtulo \"Stagecoach Run\"."}
{"id": "532202", "revid": "23204", "url": "https://gl.wikipedia.org/wiki?curid=532202", "title": "Winds of the Wasteland", "text": ""}
{"id": "532205", "revid": "72012", "url": "https://gl.wikipedia.org/wiki?curid=532205", "title": "Borussia de Dortmund", "text": ""}
{"id": "532207", "revid": "89787", "url": "https://gl.wikipedia.org/wiki?curid=532207", "title": "Caecum armoricum", "text": "Caecum armoricum \u00e9 unha especie de molusco gaster\u00f3podo. Foi descrita por primeira vez por De Folin en 1869."}
{"id": "532208", "revid": "89787", "url": "https://gl.wikipedia.org/wiki?curid=532208", "title": "Caecum clarkii", "text": "Caecum clarkii \u00e9 unha especie de molusco gaster\u00f3podo. Foi descrita por primeira vez por Carpenter en 1859."}
{"id": "532209", "revid": "22795", "url": "https://gl.wikipedia.org/wiki?curid=532209", "title": "Anisocycla nitidissima (Montagu, 1803)", "text": ""}
{"id": "532210", "revid": "5863", "url": "https://gl.wikipedia.org/wiki?curid=532210", "title": "Ebala nitidissima", "text": "Ebala nitidissima \u00e9 unha especie de molusco gaster\u00f3podo da clase dos heterobranquios, infraclase dos alogaster\u00f3podos, superfamilia dos murquisoneloideos, familia dos murquison\u00e9lidos, e subfamilia dos ebalinos, unha das integradas no x\u00e9nero \"Ebala\". \nTaxonom\u00eda.\nDescrici\u00f3n.\nA especie foi descrita en 1803 polo naturalista ingl\u00e9s George Montagu, na s\u00faa obra \"Testacea Britannica or natural history of British shells, marine, land, and fresh-water, including the most minute: Systematically arranged and embellished with figures\". Dous volumes. Londres: J. White.\nSin\u00f3nimos.\nAdemais de polo nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nCaracter\u00edsticas.\n\u00c9 un animal de cor branca, que habita nos fondos lamacentos da zona infralitoral.\nA s\u00faa cuncha, de cor branca e at\u00e9 2,5 mm de lonxitude, \u00e9 aciculada, moi estreita, lisa e fr\u00e1xil. \nA protocuncha (cuncha embrionaria dos moluscos gaster\u00f3podos), est\u00e1 enrolada en sentido perpendicular \u00e1 teleocuncha (a cuncha do adulto, de grego antigo \u03c4\u03ad\u03bb\u03bf\u03c2 \"telos\", \"fin\", e cuncha). A sutura esta ben marcada, e abertua \u00e9 ovoide. \nDistribuci\u00f3n.\nDistrib\u00faese polo Atl\u00e1ntico, inclu\u00eddo o Mediterr\u00e1neo.\nEn Galicia.\nEn Galicia enc\u00f3ntrase nas r\u00edas do golfo \u00c1rtabro, Muros e Noia e Vigo, sendo en todas elas a s\u00faa presenza moi escasa. "}
{"id": "532212", "revid": "5863", "url": "https://gl.wikipedia.org/wiki?curid=532212", "title": "Pero de Berdia", "text": ""}
{"id": "532213", "revid": "5863", "url": "https://gl.wikipedia.org/wiki?curid=532213", "title": "Pero de Ardia", "text": ""}
{"id": "532222", "revid": "98629", "url": "https://gl.wikipedia.org/wiki?curid=532222", "title": "Ferrocarril en Gotland", "text": "O condado de Gotland \u00e9 o \u00fanico condado sueco que no presente non ten ferrocarril con tr\u00e1fico comercial. Por\u00e9n, no pasado existiron varias compa\u00f1\u00edas e li\u00f1as, comezando a operar os primeiros servizos no ano 1878. En 1947 o estado sueco mercou as compa\u00f1\u00edas que continuaban operando e un ano despois estas incorpor\u00e1ronse a Statens J\u00e4rnv\u00e4gar (SJ). O derradeiro tr\u00e1fico de pasaxeiros comercial foi en 1960.\nConstruci\u00f3n das li\u00f1as.\nGotlands j\u00e4rnv\u00e4g (GJ).\nNo ano 1870 presentouse unha primeira proposta sobre un ferrocarril en Gotland, propo\u00f1\u00e9ndose unha li\u00f1a entre Visby e Havdhem. A cuesti\u00f3n xurdiu no consello comarcal en d\u00faas ocasi\u00f3ns a principios da d\u00e9cada de 1870 e en 1874 f\u00edxose unha chamada para conseguir cartos para a construci\u00f3n dun ferrocarril. A cidade de Visby decidiu investir medio mill\u00f3n de coroas para constru\u00edr unha li\u00f1a entre Visby e Hemse e o d\u00eda 30 de novembro de 1875 celebrouse a asemblea constitu\u00ednte da compa\u00f1\u00eda Gotlands j\u00e4rnv\u00e4g, na cal Ernst Leijer foi nomeado primeiro director executivo. Decidiuse tam\u00e9n que a li\u00f1a trazar\u00edase dende Visby ata Hemse pasando por Roma cun ancho de v\u00eda de tres p\u00e9s suecos (891 mm).\nAs obras comezaron cos traballos de escavaci\u00f3n en abril de 1877, inici\u00e1ndose a construci\u00f3n da li\u00f1a en maio dese mesmo ano. As obras remat\u00e1ronse en setembro de 1878 cun custo de 1 175 716 coroas e 67 \u00f6re, sendo a estimaci\u00f3n inicial de 1 300 000 coroas. Gotlands j\u00e4rnv\u00e4g (GJ) estreouse o 10 de setembro de 1878 coa presenza do rei \u00d3scar II.\nA v\u00eda alongouse en varias etapas cara o norte de Visby, primeiro ata V\u00e4skinde en 1896, ata Tingst\u00e4de en 1899, e por \u00faltimo ata L\u00e4rbro en 1921. Durante moito tempo planeouse alongar o trazado ata F\u00e5r\u00f6sund pero a idea desbotouse a finais dos anos 40 porque, entre outros motivos, o tr\u00e1fico de coches e cami\u00f3ns comezara a afectar a rendibilidade do ferrocarril. Cara o sur alongouse a v\u00eda ata Havdhem en 1900 e ata Burgsvik en 1908. Ademais en 1901 abriuse un ramal cara o porto de Visby.\nO derradeiro servizo p\u00fablico foi o d\u00eda 30 de setembro de 1960, a\u00ednda que se seguir\u00eda operando o tr\u00e1fico de mercador\u00edas privado entre o matadoiro e o porto de Visby ata maio de 1962.\nSlite-Roma J\u00e4rnv\u00e4g (SlRJ).\nXa cando se comezou a planificar o ferrocarril en Gotland na d\u00e9cada de 1870 discutiuse unha conexi\u00f3n entre Slite e Tingst\u00e4de que nunca chegou a materializarse. En 1896, tras a construci\u00f3n da refinar\u00eda de azucre de Roma en 1984, investigouse un ferrocarril para transportar remolacha azucreira entre Roma e Slite que resultou na presentaci\u00f3n dunha solicitude de concesi\u00f3n. En 1899 fundouse Slite-Roma J\u00e4rnv\u00e4gsaktiebolag (SlRJ) e a construci\u00f3n dos 33 quil\u00f3metros da li\u00f1a completouse en 1902. O ferrocarril conectouse coa li\u00f1a de Gotlands en Roma e a compa\u00f1\u00eda tivo que pagar 1/4 dos custos operativos e 10 500 coroas.\nA li\u00f1a inaugurouse o 25 de maio de 1902 con d\u00faas locomotoras, dous vag\u00f3ns de pasaxeiros e 47 vag\u00f3ns de mercador\u00edas en servizo. O tr\u00e1fico de pasaxeiros rematou en 1953, mentres que o transporte de remolacha continuou ata 1956.\nKlintehamn-Roma J\u00e4rnv\u00e4g (KlRJ).\nDebido a que a refinar\u00eda de azucre de Roma precisaba dun transporte r\u00e1pido de remolacha cara as s\u00faas instalaci\u00f3ns impulsouse a construci\u00f3n dunha li\u00f1a cara Klintehamn, que \u00e1 s\u00faa vez transportar\u00eda o azucre xa elaborado de vlta a Klintehamn para sen embarcado no seu porto. A asemblea xeral constitu\u00ednte de Klintehamn-Roma J\u00e4rnv\u00e4gsaktiebolag (KlRJ) tivo lugar o d\u00eda 4 de marzo de 1897, a li\u00f1a, de 23 quil\u00f3metros de lonxitude, comezou a constru\u00edrse dous d\u00edas antes e inaugurouse o 21 de setembro de 1898. Esta uniuse ao ferrocarril de GJ en Roma e a compa\u00f1\u00eda tivo que pagar 1/4 dos custos operativos e 10 000 coroas.\nA li\u00f1a pechouse o 10 de xu\u00f1o de 1953, a\u00ednda que continuou utiliz\u00e1ndose nas campa\u00f1as da remolacha ata o ano 1955.\nSydv\u00e4stra Gotlands J\u00e4rnv\u00e4g (SGJ).\nO 8 de xaneiro de 1912 celebrouse unha asemblea municipal especial en Klintehamn para discutir a creaci\u00f3n dunha conexi\u00f3n ferroviaria dende Klintehamn ata o suroeste de Gotland. Na reuni\u00f3n decidiuse constru\u00edr unha conexi\u00f3n ata Hablingbo, a Sydv\u00e4stra Gotlands J\u00e4rnv\u00e4g, cun presuposto de 50 000 coroas. A concesi\u00f3n solicitouse en maio dese ano e foi concedida en 1913. Debido a problemas econ\u00f3micos e \u00e1 primeira guerra mundial a li\u00f1a, de 27 km, non comezar\u00eda a constru\u00edrse ata 1922. O tramo rematouse en agosto de 1923 e inaugurouse o 7 de xullo de 1924.\nOs problemas econ\u00f3micos continuaron tras a apertura da li\u00f1a e tres anos despois a situaci\u00f3n era grave, polo que en 1927 KIRJ f\u00edxose cargo da compa\u00f1\u00eda. O tr\u00e1fico xeral pechouse o 10 de xu\u00f1o de 1953 e o transporte de remolachas continuou ata 1958.\nRonehamn-Hemse J\u00e4rnv\u00e4g (RHJ).\nXusto antes do cambio de s\u00e9culo houbo plans para constru\u00edr unha nova refinar\u00eda de azucre en Hemse, polo que se planeou tam\u00e9n unha nova conexi\u00f3n que rematase en Ronehamn. F\u00edxose unha solicitude a Gotlands J\u00e4rnv\u00e4g sobre o interese de dita conexi\u00f3n, pero GJ non amosou ning\u00fan interese nela. No seu lugar constitu\u00eduse S\u00f6dra Gotlands J\u00e4rnv\u00e4gsaktiebolag e solicitouse unha concesi\u00f3n en 1897. A concesi\u00f3n outorgouse pero os plans prolong\u00e1ronse no tempo e a concesi\u00f3n transfer\u00eduse a un consorcio formado principalmente por membros da refinar\u00eda de Roma, reorganiz\u00e1ndose a empresa como Ronehamn-Hemse J\u00e4rnv\u00e4gsaktiebolag.\nA construci\u00f3n dos 10 quil\u00f3metros de v\u00eda rematouse no ano 1900, pero a v\u00eda non se inaugurar\u00eda ata o 1 de maio de 1904. A compa\u00f1\u00eda tivo problemas financeiros durante toda a s\u00faa existencia e acabou quebrando en 1918. A li\u00f1a vendeuse e funcionou uns poucos anos ata demolerse en 1923.\nVisby-Visborgs sl\u00e4tts J\u00e4rnv\u00e4g (VVJ).\nCon motivo da introduci\u00f3n do servizo militar obrigatorio en Suecia en 1901 xurdiu a necesidade de poder adestrar soldados todo o ano, e polo tanto constru\u00eduse un novo cuartel na chaira de Visborg, ao sur de Visby. Para transportar os materiais necesarios para a construci\u00f3n a Administraci\u00f3n do Ex\u00e9rcito (\"Arm\u00e9f\u00f6rvaltningen\") constru\u00edu unha li\u00f1a de 2,4 km dende Visby en 1903. Unha vez que o cuartel estivo rematado, varios oficiais do Rexemento de Infanter\u00eda Real de Gotland (I 27) tomaron a iniciativa para crear unha empresa e explotar a v\u00eda. A li\u00f1a inaugurouse o 27 de xu\u00f1o de 1904 a\u00ednda que non se chegou a constitu\u00edr ningunha compa\u00f1\u00eda.\nPosteriormente, o empresario Oskar Kallenberg, que acababa de constru\u00edr o balneario de Kneippbyn, uniuse a varios granxeiros de V\u00e4sterhejde e creou a compa\u00f1\u00eda Trafik AB V\u00e4sterhejde-Visby (VVJ) e a li\u00f1a ampliouse 5,4 km cara o sur ata Hallvards e pasando tam\u00e9n polo balneario de Kallenberg. A nova li\u00f1a inaugurouse en 1912 e toda a v\u00eda dende Visby pasou a ser operada por VVJ.\nA compa\u00f1\u00eda entrou en liquidaci\u00f3n en 1931, pero o tr\u00e1fico continuou ata o 31 de decembro de 1939. O tramo entre Kneippbyn e Hallvards desapareceu en 1940 e o resto da v\u00eda foi usada esporadicamente polo ex\u00e9rcito para transportar carga ata outubro de 1946.\nCanteiras.\nNo norte da illa constru\u00edronse ademais pequenas v\u00edas industriais nas canteiras de Bl\u00e4se (Fleringe), Bungen\u00e4s (Bunge) e Sm\u00f6jen (Hellvi).\nPresente.\nA meirande parte dos trazados foron desmantelados tras o cesamento de actividade das distintas li\u00f1as nos anos 50 e 60, as\u00ed como algunhas estaci\u00f3ns e instalaci\u00f3ns. En 1963 o rexedor do municipio de Romakloster conseguiu facerse cunha locomotora de SlRJ, pero a imposibilidade de darle un corresto mantemento fixo que o seu estado se degradase e estivese a piques de deixar a illa ao ser enviada a un museo na Suecia continental.\nCo obxectivo de manter o legado ferroviario na illa fundouse en 1972 a asociaci\u00f3n Gotlandst\u00e5get. A asociaci\u00f3n mercou a estaci\u00f3n de Hesselby, en Dalhem, que neses momentos estaba \u00e1 venda. As instalaci\u00f3n estaban en estado ruinoso, pero Gotlandst\u00e5get renovouna durante os dous anos seguintes e devovela ao seu estado de 1902. A asociaci\u00f3n tam\u00e9n se fixo con varios vag\u00f3ns e comezou a restaurar varios veh\u00edculos.\nAos poucos anos a asociaci\u00f3n decidiu non centrarse unicamente na esposici\u00f3n est\u00e1tica de Hesselby e comezou a constru\u00edr unha pequena li\u00f1a cara o sur, bautiz\u00e1ndoa como Gotlands Hesselby Jernv\u00e4gar, GHJ. A li\u00f1a inaugurouse o d\u00eda 10 de setembro de 1978, 100 anos despois da inauguraci\u00f3n da primeira li\u00f1a en Gotland.\nDurante os anos seguintes Gotlandst\u00e5get ampliou as instalaci\u00f3ns en Hesselby e f\u00edxose con m\u00e1is material de todo tipo, dende veh\u00edculos ata uniformes. En 1982 a asociaci\u00f3n tomou o control da antiga estaci\u00f3n de Tule, a tres quil\u00f3metros ao sur de Hesselby. Todo o tramo entre as d\u00faas estaci\u00f3ns restaurouse ata que \u00e1mbolos dous edificios foron declarados monumentos protexidos en 2002.\nGotlandst\u00e5get estudou a posibilidade de ampliar a v\u00eda ata Roma e en 2006 recibiu fondos do proxecto Leader+ da Uni\u00f3n Europea. Durante os anos seguintes renov\u00e1ronse distintas partes do trazado e ampliouse a v\u00eda e o 19 de xaneiro de 2013 un tren puido percorrer a distancia entre Hesselby e Tule por vez primeira dende 1958.\nA construci\u00f3n do tramo ata Roma comezou en outubro de 2013, a estaci\u00f3n comezouse un ano despois e o 14 de maio de 2015 inaugurouse a li\u00f1a completa entre Hesselby e Roma, de 6,5 quil\u00f3metros de lonxitude.\nNos fornos de cal de Bl\u00e4se, no norte da illa, hab\u00eda un pequeno tramo de v\u00eda industrial. O servizo interrumpirase en 1954, despois do cesamento da actividade no forno, e as v\u00edas retir\u00e1ronse en 1972. En 1985 inaugurouse un museo nas antigas instalaci\u00f3ns do forno de cal e no ano 1991 reconstru\u00edse a v\u00eda industrial de 1,6 km que un\u00eda a canteira co porto, que agora se utiliza como atracci\u00f3n tur\u00edstica.\nNa estaci\u00f3n de Tjuls, na li\u00f1a que un\u00eda Roma e Klintehams, inaugurouse o 13 de agosto de 2005 un pequeno museo na que se incl\u00faen tam\u00e9n uns poucos metros de v\u00eda onde est\u00e1n instalados dous vag\u00f3ns."}
{"id": "532223", "revid": "104169", "url": "https://gl.wikipedia.org/wiki?curid=532223", "title": "Mart\u00edn de Xinzo", "text": ""}
{"id": "532224", "revid": "104169", "url": "https://gl.wikipedia.org/wiki?curid=532224", "title": "Monio Fernandez de Mirapeixe", "text": ""}
{"id": "532225", "revid": "104169", "url": "https://gl.wikipedia.org/wiki?curid=532225", "title": "Mart\u00edn Campi\u00f1a", "text": ""}
{"id": "532226", "revid": "54334", "url": "https://gl.wikipedia.org/wiki?curid=532226", "title": "Hitler Has Only Got One Ball", "text": "Hitler Has Only Got One Ball () \u00e9 unha canci\u00f3n sat\u00edrica brit\u00e1nica cantada polo ex\u00e9rcito brit\u00e1nico durante a Segunda Guerra Mundial. Fai brincadeira de alg\u00fans dos m\u00e1is importantes l\u00edderes nazis mediante unha s\u00e1tira mordaz en referencia aos seus test\u00edculos, ou m\u00e1is ben \u00e1 ausencia dos mesmos. Existen m\u00faltiples variantes da letra, xeralmente cantadas como estrofas de catro li\u00f1as empregando a melod\u00eda da \"Marcha do Coronel Bogey\" m\u00e1is antiga, composta en 1914.\nHistoria.\nNa s\u00faa autobiograf\u00eda \"Fringe Benefits\", o escritor brit\u00e1nico Donough O'Brien afirma que foi o seu pai, Toby O'Brien, quen escribiu a versi\u00f3n orixinal da canci\u00f3n en agosto de 1939 a xeito de propaganda brit\u00e1nica. Toby O'Brien era, daquela, publicista do British Council. Esta primeira versi\u00f3n comezaba coas palabras \u00abG\u00f6ring s\u00f3 ten un coll\u00f3n\u00bb, en alusi\u00f3n \u00e1 grave ferida que G\u00f6ring sufriu na virilla durante o Putsch de M\u00fanic. Despois, continuaba indicando que Hitler ti\u00f1a dous, mais moi pequenos. En practicamente todas as versi\u00f3ns posteriores, as posici\u00f3ns dos l\u00edderes nazis trocan de posici\u00f3n, malia que a afirmaci\u00f3n de que Himmler ten \u00abalgo similar\u00bb aparece en todas elas. A \u00faltima li\u00f1a desta primeira versi\u00f3n, as\u00ed como nalgunas posteriores, termina co xogo de palabras de que Goebbels \u00abnon ti\u00f1a ovos\u00bb.Ambas variaci\u00f3ns semellan confirmar que a de O'Brien \u00e9 unha versi\u00f3n moi temper\u00e1. Amais, un informe do Daily Mail da \u00e9poca afirmaba que foi \u00abatribu\u00edda a algu\u00e9n que non estaba desconectado do noso vello amigo o British Council\u00bb.\nAs afirmaci\u00f3ns de O'Brien nunca foron probadas e nunca se puido identificar a autor\u00eda para as versi\u00f3ns posteriores, m\u00e1is populares, que comezan con \u00abHitler s\u00f3 ten un coll\u00f3n\u00bb. O escritor brit\u00e1nico Hubert Gregg tam\u00e9n afirmou escribir a letra, que dixo enviar de forma an\u00f3nima \u00e1 Oficina de Guerra Brit\u00e1nica. Por\u00e9n, at\u00e9 a actualidade non houbo ningunha tentativa co\u00f1ecida de reclamar ou facer cumprir un copyright sobre a letra da canci\u00f3n.\nAs numerosas versi\u00f3ns reflicten o entusiasmo co que se adoptou por primeira vez como unha canci\u00f3n de marcha do ex\u00e9rcito brit\u00e1nico. M\u00e1is adiante, converteuse nunha canci\u00f3n popular de desaf\u00edo contra o Terceiro Reich nas outras p\u00f3las das forzas armadas brit\u00e1nicas, e dende 1940 tam\u00e9n entre a poboaci\u00f3n civil brit\u00e1nica. As\u00ed en palabras de Greg Kelley\u02d0\nComo unha forma de ridiculizar o nazismo, \u00abHitler s\u00f3 ten un coll\u00f3n\u00bb f\u00edxose tremendamente popular entre as tropas aliadas. Estas, ao transmitir esta canci\u00f3n, estaban a exercer unha especie de convenci\u00f3n de guerra ao degradar as facultades sexuais dos l\u00edderes inimigos. Por\u00e9n, a burla extendeuse al\u00e9n das capacidades sexuais dos l\u00edderes nazis. Dende a d\u00e9cada de 1920, as palabras \u00abcoll\u00f3ns\u00bb ou \u00abter coll\u00f3ns\u00bb ti\u00f1an connotaci\u00f3ns de carraxe ou fortaleza. Nese sentido, as anomal\u00edas nos test\u00edculos convert\u00edan os nazis en soldados defectuosos. A taxonom\u00eda detallada desta canci\u00f3n (la monorquidia, la microrquidia, la anorquia) foi particularmente contundente e satisfactoria para as forzas aliadas, xa que espallou a s\u00e1tira por todo o alto mando nazi (Hitler; Hermann G\u00f6ring, xefe da Luftwaffe; Heinrich Himmler, comandante en xefe das SS; y Goebbels, ministro de propaganda do Reich).\nUn libro publicado en 2015 polo historiador alem\u00e1n Peter Fleischmann, director dos arquiivos estatais de N\u00faremberg, alude \u00e1 evidencia dun exame m\u00e9dico forzoso ao que foi sometido Hitler en 1923 durante a s\u00faa estad\u00eda na prisi\u00f3n de Landsberg, trala s\u00faa participaci\u00f3n no fracasado Putsch de M\u00fanic. De acordo co informe m\u00e9dico, ti\u00f1a \u00abcriptorquidia do lado dereito\u00bb, \u00e9 dicir, que s\u00f3 un dos seus test\u00edculos descendera ao escroto. O libro tam\u00e9n suxire que sufr\u00eda hipospadias ou micropene provocado por niveis baixos de testosterona durante a xestaci\u00f3n. Estas probas \u00fanense aos documentos da autopsia realizada a Hitler por forenses da URSS, despois de atopar o seu cad\u00e1ver en maio de 1945. O informe constatou que lle faltaba un test\u00edculo: \u00abAchados da autopsia realizada polo Ex\u00e9rcito Vermello: o test\u00edculo esquerdo non puido ser atopado nin no escroto nin no cord\u00f3n esperm\u00e1tico dentro da canle da virilla ou na pelve pequena\u00bb. Xa que logo, cando no ex\u00e9rcito brit\u00e1nico se cantaba que \u00abHitler s\u00f3 ti\u00f1a un coll\u00f3n\u00bb, non se trataba s\u00f3 dunha brincadeira.\nNo oitavo cap\u00edtulo da cuarta temporada da serie de Amazon Prime Video \"The Man in the High Castle\" interpretan esta canci\u00f3n no piano. Amais, o t\u00edtulo da canci\u00f3n \u00e9 o que lle d\u00e1 nome ao cap\u00edtulo. Na pel\u00edcula biogr\u00e1fica \"John Rabe\" de 2009, o personaxe interpretado por Steve Buscemi tam\u00e9n canta esta canci\u00f3n.\nLetra da canci\u00f3n.\nEstrofa introductoria: empr\u00e9gase con pouca frecuencia unha estrofa introductoria, coa melod\u00eda da canci\u00f3n patri\u00f3tica brit\u00e1nica \"Land of Hope and Glory\" (Terra de esperanza e gloria\").\nLand of soap and water,\nHitler's having a bath.\nChurchill's looking through the keyhole,\nHaving a jolly good laug\nPrimeira estrofa\u02d0 todas as versi\u00f3ns c\u00e1ntanse coa melod\u00eda da \"Marcha do Coronel Bogey\". A versi\u00f3n m\u00e1is popular da canci\u00f3n di:\nHitler has only got one ball\nG\u00f6ring has two but very small\nHimmler is rather sim'lar\nBut poor old Goebbels has no balls at all.\nA primeira versi\u00f3n de Toby O'Brien substitu\u00eda a Hitler por G\u00f6ring na primeira li\u00f1a\u02d0\nG\u00f6ring has only got one ball\nHitler's [are] so very small\nHimmler's so very similar\nAnd Goebbels has no balls at all.\nSegunda estrofa\u02d0 f\u00f3ra do Reino Unido, a segunda li\u00f1a cant\u00e1base acot\u00edo como \u00abo outro (coll\u00f3n) est\u00e1 na parede da coci\u00f1a\u00bb ou noutro lugar coma o Taj Mahal. Nalgunas \u00e1reas do Reino Unido cambi\u00e1base a segunda li\u00f1a polo Royal Albert Hall para mencionar edificios locais.\nHitler has only got one ball\nThe other is in the Albert Hall.\nHis mother, the dirty bugger.\nCut off the other, when he was only small.\nTerceira estrofa\u02d0 nesta eng\u00e1dense eventos que suceden despois de que a nai lle cortase o test\u00edculo.\nShe threw it into the apple tree\nIt fell in to the deep blue sea\nThe fishes got out their dishes\nAnd had scallops and bollocks for tea"}
{"id": "532228", "revid": "98629", "url": "https://gl.wikipedia.org/wiki?curid=532228", "title": "Alogaster\u00f3podos", "text": "Os alogaster\u00f3podos (\"Allogastropoda\"), tam\u00e9n chamados heterobranquios inferiores (en ingl\u00e9s \"Lower Heterobranchia\") son un grupo de lesmas de mar e caracois acu\u00e1ticos bastante especializados e moi evolucionados, considerados taxonomicamente como infraclase, unha das d\u00faas en que se divide a sublclase dos heterobranquios.\nA\u00ednda que a gran maior\u00eda das s\u00faas especies son mari\u00f1as, algunhas lograron faceren a transici\u00f3n \u00e1 auga doce.\nTaxonom\u00eda.\nA\u00ednda que na taxonom\u00eda dos gastr\u00f3podos de Bouchet e Rocroi (2005) os heterobranquios inferiores consider\u00e1base un grupo informal, termo que indicaba a incerteza da s\u00faa monofilia, Estudos posteriores levaron a considerar as superfamilias do grupo como monofil\u00e9ticas, inclu\u00edndoas entre os eutineuros. Tras esta conclusi\u00f3n, o grupo aparece na clasificaci\u00f3n de Bouchet e Rocroi de 2017 co rango de infraclase. En consecuencia, o \"World Register of Marine Species\" (Rexistro Mundial de Especies Mari\u00f1as) d\u00e1lle esta categor\u00eda.\nSuperfamilias.\nSegundo o WoRMS o grupo comprende as superfamilias seguintes:"}
{"id": "532229", "revid": "22795", "url": "https://gl.wikipedia.org/wiki?curid=532229", "title": "Allogastropoda", "text": ""}
{"id": "532230", "revid": "22795", "url": "https://gl.wikipedia.org/wiki?curid=532230", "title": "Heterobranquios inferiores", "text": ""}
{"id": "532231", "revid": "104169", "url": "https://gl.wikipedia.org/wiki?curid=532231", "title": "Johan Fernandez d'Ardeleyro", "text": ""}
{"id": "532232", "revid": "5863", "url": "https://gl.wikipedia.org/wiki?curid=532232", "title": "Murchisonelloidea", "text": ""}
{"id": "532233", "revid": "104169", "url": "https://gl.wikipedia.org/wiki?curid=532233", "title": "G\u00f3mez Garc\u00eda de Toledo", "text": ""}
{"id": "532235", "revid": "98629", "url": "https://gl.wikipedia.org/wiki?curid=532235", "title": "Murquisoneloideos", "text": "A dos murquisoneloideos (\"Murchisonelloidea\") \u00e9 unha superfamilia de moluscos gaster\u00f3podos da subclase dos heterobranquios e infraclase dos alogaster\u00f3podos.\nComprende especies de caracois mari\u00f1os moi pequenos, outros gaster\u00f3podos mari\u00f1os e microgaster\u00f3podos.\nTaxonom\u00eda.\nDescrici\u00f3n.\nA superfamilia foi descrita en 1904 polo enxe\u00f1eiro militar e entom\u00f3logo estadounidense Thomas Lincoln Casey Jr.\nFamilias.\nA superfamilia comprende unha familia con especies vivintes, e outra extinta:"}
{"id": "532236", "revid": "1131", "url": "https://gl.wikipedia.org/wiki?curid=532236", "title": "Pemento de Arnoia", "text": ""}
{"id": "532237", "revid": "89787", "url": "https://gl.wikipedia.org/wiki?curid=532237", "title": "Retrato de Adele Bloch-Bauer I", "text": "O Retrato de Adele Bloch-Bauer I, tam\u00e9n co\u00f1ecida como A dama dourada ou A dama de ouro (en ingl\u00e9s: \"The woman in gold\"), \u00e9 unha pintura de Gustav Klimt completada en 1907. De acordo con informes xornal\u00edsticos, foi vendida por 135 mill\u00f3ns de d\u00f3lares estadounidenses a Ronald Lauder, propietario da Neue Galerie en Nova York, en xu\u00f1o de 2006, o que a converteu nese momento na segunda pintura de maior valor de todo o mundo. A obra exh\u00edbese na Neue Galerie dende xullo do mesmo ano.\nHistoria.\nA Klimt levoulle tres anos completar este retrato, que mide 138 x 138 cm e que est\u00e1 feito con \u00f3leo e ouro sobre tea, cunha ornamentaci\u00f3n elaborada e complexa tal como se ve nos traballos do Jugendstil. Klimt foi membro da Secesi\u00f3n vienesa, un grupo de artistas que romperon coa forma tradicional de pintar. A obra foi realizada en Viena, encargada por Ferdinand Bloch-Bauer.\nComo rico industrial que fixo a s\u00faa fortuna na industria azucreira, apoiou as artes e favoreceu e promoveu o labor de Klimt. Adele Bloch-Bauer converteuse na \u00fanica modelo pintada en d\u00faas ocasi\u00f3ns por Klimt cando completou un segundo cadro, \"Retrato de Adele Bloch-Bauer II\", en 1912. Adele indicou no seu testamento que os cadros de Klimt deber\u00edan doarse \u00e1 Galer\u00eda do Estado de Austria. No 1925 Adele morreu de meninxite, e cando os nazis ocuparon Austria, o seu vi\u00favo exiliouse en Su\u00edza. Todas as s\u00faas propiedades foron confiscadas, inclu\u00edda a colecci\u00f3n Klimt. No seu testamento de 1945, Bauer-Bloch designa aos seus sobri\u00f1os e sobri\u00f1as, inclu\u00edndo a Maria Altmann, como herdeiros do seu patrimonio.\nComo as pinturas propiedade de Bloch-Bauer permaneceron en Austria, o goberno inclinouse polo testamento de Adele. Logo dunha batalla legal en Estados Unidos e en Austria, determinouse que Maria Altmann era a propietaria legal tanto desta como das outras catro pinturas de Klimt que posu\u00eda o seu t\u00edo.\nA decisi\u00f3n foi aceptada en Austria con resignaci\u00f3n. Despois de que os cadros fosen enviados aos Estados Unidos, estiveron en exhibici\u00f3n nos \u00c1nxeles ata que o \"Retrato de Adele Bloch-Bauer I\" foi vendido a Lauder.\nA pintura pasou a ser a peza central da colecci\u00f3n de Lauder na s\u00faa Neue Galerie de Nova York, que durante anos tentou recuperar a arte propiedade da comunidade xud\u00eda, a maior\u00eda de Alema\u00f1a e Austria, confiscada ou roubada polo goberno nazi. Lauder traballou con este obxectivo mentres foi embaixador dos Estados Unidos en Austria, membro da World Jewish Restitution Organization e da comisi\u00f3n designada por Bill Clinton para examinar casos de roubos polos nazis. \u00c9 significativo o comentario de Lauder ao recuperar o \"Retrato de Adele Bloch-Bauer I\": \u00abEsta \u00e9 a nosa Mona Lisa...\u00bb.\nNo ano 2015 realizouse unha pel\u00edcula da BBC con Helen Mirren e Ryan Reynolds chamada \"Woman in Gold\", dirixida por Simon Curtis, con gui\u00f3n de Alexi Kaye Campbell e m\u00fasica composta por Hans Zimmer e Martin Phipps, que relata precisamente a restituci\u00f3n desta obra."}
{"id": "532238", "revid": "5863", "url": "https://gl.wikipedia.org/wiki?curid=532238", "title": "Neue Galerie", "text": "A Neue Galerie \u00e9 unha galer\u00eda de arte neoiorquina de propiedade privada, situada na Quinta Avenida \u00e1 altura da r\u00faa 86, dentro da chamada \"Milla dos Museos\". \nFoi creada no 2001 e est\u00e1 dedicada \u00e1 arte alem\u00e1 e austr\u00edaca de principios do s\u00e9culo XX. No ver\u00e1n do 2006 incorporou o cadro de Gustav Klimt titulado \"Retrato de Adele Bloch-Bauer I\", unha obra expropiada polos nazis en 1938."}
{"id": "532240", "revid": "98629", "url": "https://gl.wikipedia.org/wiki?curid=532240", "title": "Thomas Lincoln Casey Jr.", "text": "Thomas Lincoln Casey Jr., nado o 19 de febreiro de 1857 en West Point, Estado de Nova York, e finado o 6 de febreiro de 1925 en Washington, D.C., foi un enxe\u00f1eiro militar do ex\u00e9rcito dos Estados Unidos de Am\u00e9rica, e un entom\u00f3logo que destacou polos seus traballos sobre os cole\u00f3pteros. \nTraxectoria.\nThomas Lincoln Casey Jr. foi o fillo m\u00e1is vello do xeneral de brigada Thomas Lincoln Casey (1831\u20131896), que exerceu como xefe de enxe\u00f1eiros do Corpo de enxe\u00f1eiros do ex\u00e9rcito dos Estados Unidos e supervisou a conclusi\u00f3n do monumento a Washington.\nCasey seguiu os pasos do seu pai e estudou na Academia Militar dos Estados Unidos en West Point.&lt;br&gt;Ingresou na Academia en 1875 e graduouse como segundo na s\u00faa clase en 1879, cando recibiu o cargo de segundo tenente do Corpo de Enxe\u00f1eiros. \nFoi ascendido a primeiro tenente en xu\u00f1o de 1881, e a capit\u00e1n en xullo de 1888. A partir de 1895 foi destinado \u00e1 construci\u00f3n de fortificaci\u00f3ns en Fort Monroe e na \u00e1rea de Hampton Roads en Virxinia. En xullo de 1898 ascendeu a maior, e supervisou a instalaci\u00f3n de minas subacu\u00e1ticas para defender Hampton Roads durante a Guerra hispano-estadounidense. \nDespois da guerra serviu en Vicksburg, Mississippi de 1899 a 1901, e estivo \u00e1 fronte das melloras do r\u00edo Mississippi en St. Louis, Missouri, de 1901 a 1906.\nEn 1906 foi ascendido a tenente coronel e, en 1909, a coronel, e asignado como enxe\u00f1eiro secretario da Lighthouse Board at\u00e9 1910. Casey retirouse do ex\u00e9rcito o 1 de novembro de 1912.\nObra cient\u00edfica.\nCasey publicou numerosos artigos cient\u00edficos sobre os cole\u00f3pteros, e unha monograf\u00eda, \"Memoirs on the Coleoptera\" (1910-1924).\nAdemais, en malacolox\u00eda, pubicou, en 1904, \"Notes on the Pleurotomidae with description of some new genera and species\". \"Transactions of the Academy of Science of St. Louis\" 14 (5): 123-170, traballo no que describuiu, entre outros taxons, a superfamilia de moluscos gaster\u00f3podos dos murquisoneloideos.\nAs s\u00faas colecci\u00f3ns at\u00f3panse no Museo Nacional de Historia Natural de Washington, D.C.\nTam\u00e9n \u00e9 co\u00f1ecido polas s\u00faas achegas \u00e1 astronom\u00eda.\nAbreviatura.\nA abreviatura Casey empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda.\nV\u00e9xase tam\u00e9n.\n "}
{"id": "532242", "revid": "104169", "url": "https://gl.wikipedia.org/wiki?curid=532242", "title": "Pero Velho de Taveir\u00f3s", "text": ""}
{"id": "532243", "revid": "104169", "url": "https://gl.wikipedia.org/wiki?curid=532243", "title": "P\u00earo Velho de Taveir\u00f3s", "text": ""}
{"id": "532244", "revid": "104169", "url": "https://gl.wikipedia.org/wiki?curid=532244", "title": "Airas Pais", "text": ""}
{"id": "532245", "revid": "23204", "url": "https://gl.wikipedia.org/wiki?curid=532245", "title": "West Point", "text": "West Point \u00e9 o posto militar m\u00e1is antigo dos Estados Unidos ocupado continuamente. \nSituado no condado de Orange do Estado de Nova York, na beira do r\u00edo Hudson, West Point foi identificado polo xeneral George Washington como a posici\u00f3n estrat\u00e9xica m\u00e1is importante de Norteam\u00e9rica durante a Revoluci\u00f3n Americana. \nXeograf\u00eda.\nSituada na cidade de Highland Falls, no condado de Orange do Estado de Nova York, West Point abarca unha extensi\u00f3n de 64,9 km, inclu\u00edndo o campus da Academia Militar dos Estados Unidos, que normalmente se chama \"West Point\".\nNo ano 2010 ti\u00f1a unha poboci\u00f3n de 6 763 habitantes, polo que, nese ano, a s\u00faa densidade de poboaci\u00f3n era de 104,05 hab./km\nDemograf\u00eda.\nSegundo a Oficina do Censo dos Estados Unidos, no ano 2020 os ingresos medios por fogar na localidade eran de $56 516, e os ingresos medios por familia eran de $56 364. Ao redor do 2,0 % da poboaci\u00f3n estaban por debaixo do limiar de pobreza.\nHistoria.\nAt\u00e9 xaneiro de 1778, West Point non foi ocupado polos militares. O 27 de xaneiro de 1778, o xeneral de brigada Samuel Holden Parsons e a s\u00faa brigada cruzaron o xeo no r\u00edo Hudson e subiron \u00e1 chaira de West Point e, desde ese d\u00eda at\u00e9 a actualidade, West Point foi ocupada polo ex\u00e9rcito dos Estados Unidos."}
{"id": "532246", "revid": "31997", "url": "https://gl.wikipedia.org/wiki?curid=532246", "title": "Zabiullah Mujahid", "text": "Zabiullah Mujahid (en paxto: \u0630\u0628\u06cc\u062d \u0627\u0644\u0644\u0647 \u0645\u062c\u0627\u0647\u062f\u200e; \u1e94ab\u012b\u1e25ull\u0101h Muj\u0101hid) \u00e9 o portavoz oficial do r\u00e9xime talib\u00e1n, autodenominado como Emirato Isl\u00e1mico de Afganist\u00e1n. A\u00ednda que foi designado en 2007, non foi ata o 17 de agosto de 2021 que apareceu en p\u00fablico. \nTraxectoria.\nIdentidade.\nAs vagas informaci\u00f3ns sobre a s\u00faa vida foron dadas polo propio Mujahid en diferentes entrevistas feitas por tel\u00e9fono m\u00f3bil. Fala de forma flu\u00edda tanto persa como paxto. Pres\u00e9ntase como un home afg\u00e1n de mediana idade, casado e con varios fillos. Afirma ter estudos relixiosos malia a que non indica onde os cursou alegando raz\u00f3ns de seguridade. Durante o primeiro goberno talib\u00e1n, ocupou un posto de baixo nivel no Ministerio de Cultura e Informaci\u00f3n. Logo da intervenci\u00f3n estadounidense, uniuse os insurxentes e en 2007 foi nomeado voceiro logo da detenci\u00f3n do anterior. \nUn home que afirmaba ser Mujahid foi entrevistado polo reporteiro da CNN, Nic Robertson, a comezos de 2009. A c\u00e1mara non filmou o seu rostro pois a entrevista se fixo de costas. Robertson describiu o como unha persoa duns 30 anos, de barba e cunha altura duns 180 cm. Tras a emisi\u00f3n da entrevista, Zabiullah Mujahid dixo por tel\u00e9fono a alg\u00fans xornalistas que o entrevistado non era el sen\u00f3n un impostor. Dende ent\u00f3n non fixo entrevistas para a televisi\u00f3n preferindo as chamadas telef\u00f3nicas.\nDubidouse se Zabiullah Mujahid era unha persoa real ou se era un nome empregado polos portavoces talib\u00e1ns. En 2011, a Direcci\u00f3n Nacional de Seguridade, a axencia de intelixencia de Afganist\u00e1n, identificouno como un labrego de Baluchist\u00e1n (Paquist\u00e1n) de 44 anos chamado Haji Ismail, algo que foi desmentido por Mujahid. \nPortavoz talib\u00e1n.\nComo voceiro foi o responsable de confirmar ou negar os ataques talib\u00e1ns en Afganist\u00e1n e outras informaci\u00f3ns relevantes, sobre todo das zonas leste, norte e centro do pa\u00eds. Empregou como canles de comunicaci\u00f3n mensaxes de texto, chamadas telef\u00f3nicas, ch\u00edos en Twitter, correos electr\u00f3nicos e entradas en webs xihadistas. En 2011 desmentiu a presunta morte do l\u00edder talib\u00e1n, o mul\u00e1 Omar, pero, en 2015, foi el quen anunciou o falecemento do l\u00edder talib\u00e1n \"debido a unha enfermidade\". \nAdemais, tam\u00e9n publicou v\u00eddeos de propaganda en Twitter amosando os logros militares dos talib\u00e1ns. Deste xeito, en 2017 reivindicou un atentado suicida contra unha base militar que casou 140 mortes, en 2019, outro ataque contra un campo de adestramento da Direcci\u00f3n Nacional de Seguridade, e outro en 2020 contra a outra base do ex\u00e9rcito afg\u00e1n que causou 30 mortes.\nTam\u00e9n concedeu unha entrevista o xornal \"El Mundo\", en 2017, na que xustificou o asalto dun comando talib\u00e1n \u00e1 embaixada espa\u00f1ola en Cabul. O ataque resultou coa morte de dous espa\u00f1ois, afirmando que se pretend\u00eda rematar co departamento de intelixencia da embaixada. \nO 17 de xullo de 2021, Mujahid disculpouse pola morte do xornalista da axencia Reuters, Danish Siddiqui, quen foi asasinado nun enfrontamento entre as tropas do ex\u00e9rcito afg\u00e1n e os talib\u00e1ns. Mujahid afirmou que os talib\u00e1ns non sab\u00edan como morrera Siddiqui, e pediu os xornalistas que os avisasen antes de entrar en zonas de guerra para poder \"coidar axeitadamente dese individuo particular\".\nO 17 de agosto de 2021, logo da toma de Cabul, Mujahid foi a cara visible do novo r\u00e9xime talib\u00e1n ao conceder unha rolda de prensa para medios locais e internacionais. A s\u00faa comparecencia resultou anovadora pois os talib\u00e1ns foron tradicionalmente moi remisos a amosar a s\u00faa cara. Do contido da intervenci\u00f3n destacou o anuncio de que se respectar\u00edan os dereitos das mulleres \"dentro da lei isl\u00e1mica\", unha amnist\u00eda para os que traballaron para os pa\u00edses estranxeiros e para administraci\u00f3n afg\u00e1, e o compromiso de non protexer a Al Qaida ou outros grupos terroristas. Estas declaraci\u00f3ns foron acollidas con escepticismo pola comunidade internacional.\nEn setembro de 2021, unha vez consumada a retirada dos Estados Unidos e anunciado o control do Panjshir, Zabiullah Mujahib, foi o voceiro que anunciou a conformaci\u00f3n do goberno talib\u00e1n, un executivo que definiu como \"interino\", con Mohammad Hasan Akhund. O propio Majahib integrouse nel como viceministro de cultura e informaci\u00f3n.\nTam\u00e9n, o 2 de agosto de 2022, verbalizou a reacci\u00f3n de Afganist\u00e1n logo do asasinato cun dron estadounidense do l\u00edder de Al Qaida, Ayman al Zawahiri, en Cabul. Nun comunicado, Zabiullah Mujahib, confirmou os feitos e condenou a operaci\u00f3n consider\u00e1ndoa unha violaci\u00f3n aos Acordos de Doha."}
{"id": "532248", "revid": "22795", "url": "https://gl.wikipedia.org/wiki?curid=532248", "title": "West Point (hom\u00f3nimos)", "text": "O top\u00f3nimo West Point pode referirse a:"}
{"id": "532249", "revid": "22795", "url": "https://gl.wikipedia.org/wiki?curid=532249", "title": "Murchisonellidae", "text": ""}
{"id": "532250", "revid": "104169", "url": "https://gl.wikipedia.org/wiki?curid=532250", "title": "Xo\u00e1n de Requeixo", "text": ""}
{"id": "532251", "revid": "22795", "url": "https://gl.wikipedia.org/wiki?curid=532251", "title": "Murquison\u00e9lidos", "text": "A dos murquison\u00e9lidos (\"Murchisonellidae\") \u00e9 unha familia de moluscos gaster\u00f3podos da subclase dos heterobranquios, infraclase dos alogaster\u00f3podos e superfamilia dos murquisoneloideos.\nTaxonom\u00eda.\nDescrici\u00f3n.\nA familia foi descrita en 1904 polo enxe\u00f1eiro militar e entom\u00f3logo estadounidense Thomas Lincoln Casey Jr.\nSin\u00f3nimos.\nAdemais de polo nome actualmente v\u00e1lido, a familia co\u00f1eceuse tam\u00e9n polo sin\u00f3nimo:\nClasificaci\u00f3n.\nA familia comprende d\u00faas subfamilias cos x\u00e9neros que se indican:"}
{"id": "532252", "revid": "104169", "url": "https://gl.wikipedia.org/wiki?curid=532252", "title": "Fernando P\u00e1ez de Tamallancos", "text": ""}
{"id": "532253", "revid": "104169", "url": "https://gl.wikipedia.org/wiki?curid=532253", "title": "Fernan Pais de Tamalhancos", "text": ""}
{"id": "532254", "revid": "15490", "url": "https://gl.wikipedia.org/wiki?curid=532254", "title": "Antonio L\u00f3pez Deibe", "text": "Antonio L\u00f3pez Deibe, nado en Irixoa, \u00e9 un pol\u00edtico galego.\nTraxectoria.\nFillo de Avelino L\u00f3pez V\u00e1zquez e Carmen Deibe Vidal. Nas primeiras elecci\u00f3ns democr\u00e1ticas encabezou a candidatura da UCD \u00e1 alcald\u00eda de Irixoa e foi elixido alcalde por maior\u00eda absoluta.\nVida persoal.\nCasou con Mar\u00eda Sol Garc\u00eda, que conseguiu a praza de alguacil-porteira do Concello de Irixoa en 1981."}
{"id": "532255", "revid": "98629", "url": "https://gl.wikipedia.org/wiki?curid=532255", "title": "Lidia Litviak", "text": "Lidia Vladimirovna Litviak (en ), tam\u00e9n co\u00f1ecida como Lilia Litviak, nada en Moscova o 18 de agosto de 1921 e finada o 1 de agosto de 1943, foi unha piloto de caza da Forza A\u00e9rea Sovi\u00e9tica durante a segunda guerra mundial. As s\u00faas acci\u00f3ns na Batalla de Stalingrado val\u00e9ronlle o seu alcume: o Lirio Branco de Stalingrado. \nCon doce vitorias en solitario e entre d\u00faas a catro compartidas, foi unha das \u00fanicas d\u00faas ases de combate femininas da historia militar mundial, xunto \u00e1 s\u00faa camarada Katia Budanova. Litviak ostenta na actualidade o r\u00e9cord de derrubamentos en combate real por unha \u00fanica muller. Desapareceu en acci\u00f3n durante a batalla de Kursk. Polos seus m\u00e9ritos en combate foi reco\u00f1ecida postumamente como Hero\u00edna da Uni\u00f3n Sovi\u00e9tica.\nTraxectoria.\nFormaci\u00f3n.\nNada en Moscova, gust\u00e1balle a aviaci\u00f3n dende pequena. Aos 14 anos uniuse a un aeroclub popular sovi\u00e9tico e aos 15 pilotou un avi\u00f3n por primeira vez. Obtivo a licenza de piloto deportiva aos 16 anos e a finais dos anos 30 recibiu a licenza de instrutora de voo.\nSegunda guerra mundial.\nAo comezar a invasi\u00f3n nazi da Uni\u00f3n Sovi\u00e9tica en xu\u00f1o de 1941, quixo unirse como voluntaria a unha unidade de aviaci\u00f3n militar, pero foi rexeitada pola s\u00faa falta de experiencia. Tras esaxerar o seu historial de preguerra en 100 horas de voo, logrou que a admitisen no 586\u00ba Rexemento de Cazas (586 IAP), creado por Marina Raskova e composto unicamente por mulleres. Al\u00ed adestrou aos mandos dun caza Iakovlev Iak-1.\nVitoriosa no rexemento dos homes.\nLevou a cabo as s\u00faas primeiras misi\u00f3ns de combate durante o ver\u00e1n de 1942 sobre Saratov. En setembro asign\u00e1rona \u2014xunto a Katia Budanova e outras mulleres, tanto pilotos como persoal de terra\u2014 ao 437 IAP, un rexemento masculino corrente que loitaba en Stalingrado, onde estaban a sufrir perdas cuantiosas. Al\u00ed pilotou un caza Lavochkin La-5 e o 13 de setembro de 1942 logrou derrubar as s\u00faas d\u00faas primeiras aeronaves inimigas sobre Stalingrado. A s\u00faa primeira caza, conseguida na segunda misi\u00f3n que realizaba, foi un bombardeiro Junkers Ju 88 ou un Heinkel He 111, en cooperaci\u00f3n co comandante do rexemento.\nMinutos despois alcanzaba a s\u00faa primeira vitoria en solitario, facendo caer un caza Messerschmitt Bf 109 G-2 \"Gustav\". Estaba pilotado polo sarxento Erwin Maier da 2\u00aa Staffel, Jagdgeschwader 53, un \u00e1s alem\u00e1n con once vitorias conseguidas e condecorado tres veces coa Cruz de Ferro. Maier puido saltar en paraca\u00eddas e foi capturado polas tropas sovi\u00e9ticas. Pediu que lle permitisen co\u00f1ecer ao \u00e1s ruso que fora capaz de derrubalo. Cando lle presentaron a Lidia, unha rapariga mi\u00fada de aspecto infantil que acababa de cumprir 21 anos, Meier cr\u00eda que os seus captores lle estaban gastando unha broma.\nO 27 de setembro comezou a chamar a atenci\u00f3n dos seus superiores abatendo outro bombardeiro Junkers Ju 88 en solitario e un Messerschmitt Bf 109 xunto a Raisa Beliaieva. Ent\u00f3n Lidia, \u00e1 que chamaban Lili ou Lilia (en , \"lirio\"), fixo pintar un lirio branco no seu avi\u00f3n como distintivo. As\u00ed naceu a lenda do \"Lirio Branco de Stalingrado\", a rapaza de 21 anos que fac\u00eda fuxir a aviaci\u00f3n nazi ao distinguiren a flor na fuselaxe. Cara a finais de 1942, Lidia foi trasladada ao 9\u00ba rexemento de Cazas de Garda (9 GvIAP), unha unidade de elite.\nCazadora por libre.\nO 11 de febreiro de 1943, pouco despois da vitoria sovi\u00e9tica en Stalingrado, Lidia derrubou outros dous avi\u00f3ns alem\u00e1ns: un Junkers Ju 87 (\"Stuka\") en solitario e un Focke-Wulf Fw 190 xunto con Alexei Solomatin. As\u00ed acadou os cinco derrubamentos e converteuse nunha das d\u00faas \u00fanicas ases femininas na historia da aviaci\u00f3n militar mundial, xunto \u00e1 s\u00faa compa\u00f1eira Katia Budanova. S\u00f3 doce d\u00edas despois recibiu a Orde da Estrela Vermella, foi ascendida a tenente e seleccionada para participar nun grupo de t\u00e1ctica a\u00e9rea de elite chamado \"okhotniki\", ou \"cazadores por libre\". A t\u00e1ctica consist\u00eda en que dous pilotos altamente cualificados elev\u00e1banse para buscar inimigos seguindo o seu propio criterio e iniciativa, en lugar de formar parte dunha operaci\u00f3n m\u00e1is grande e controlada.\nO 23 de marzo resultou ferida en combate. Tivo que realizar unha aterraxe forzada debido aos danos que sufriu a s\u00faa aeronave, pero axi\u00f1a se recuperou. Entre marzo e maio abateu sen axuda catro cazas Messerschmitt m\u00e1is e outro bombardeiro Junkers Ju 88. Estas proezas tam\u00e9n a converteron nunha \"\u00e1s en solitario\", o m\u00e1ximo rango na aviaci\u00f3n.\nO 21 de maio o seu compa\u00f1eiro Alexei Solomatin, tam\u00e9n \u00e1s sovi\u00e9tico, morreu ante todo o rexemento mentres instru\u00eda un piloto novato nun Po-2. Lidia, moi afectada, escribiulle unha carta a s\u00faa nai cont\u00e1ndolle que estaba namorada del. A mec\u00e1nica de Lidia, a sarxento maior Inna Pasportnikova, informou en 1990 que a partir dese momento a moza unicamente quer\u00eda voar nas misi\u00f3ns de combate e que ent\u00f3n xa loitaba con furia e \u00abdesesperaci\u00f3n\u00bb.\nO 31 de maio ofreceuse voluntaria para derrubar un obxectivo extremadamente dif\u00edcil e perigoso, un globo de observaci\u00f3n de artiller\u00eda tripulado por un oficial alem\u00e1n. Con eses globos, o inimigo pod\u00eda asignar obxectivos precisos para a artillar\u00eda desde grandes distancias, e causar as\u00ed graves danos. Moitos pilotos xa intentaran destru\u00edlo antes, pero todos foran repelidos polos densos cintos de lume antia\u00e9reo que o protex\u00edan. No primeiro intento, Lidia tivo tam\u00e9n que dar media volta, pois resultaba imposible superar aquelas barreiras. M\u00e1is tarde prop\u00faxolle ao seu comandante un plan diferente: atacar\u00eda dende detr\u00e1s, voando nun amplo c\u00edrculo de ducias de quil\u00f3metros sobre o territorio controlado polas tropas nazis.\nO 13 de xu\u00f1o de 1943 foi nomeada comandante do 296\u00ba IAP, que logo pasou a chamarse 3\u00ba Escuadr\u00f3n do 73\u00ba Rexemento de Cazas da Garda. O 16 de xullo resultou ferida e tivo que realizar unha aterraxe forzosa. Nesa batalla derrubara un caza Messerschmitt que segundo algunhas fontes levaba pintado un \u00e1s de picas, o emblema do JG 53.\nO 19 de xullo estaba de volta na contenda e a finais de mes conseguiu destru\u00edr tres avi\u00f3ns Messerschmitt m\u00e1is. O seu \u00faltimo derrubamento confirmado produciuse o 31 de xullo.\nA \u00faltima misi\u00f3n.\nO d\u00eda seguinte, o 1 de agosto de 1943, o sector sur da batalla de Kursk prosegu\u00eda con toda a intensidade. Lidia sa\u00edu combater catro veces ese d\u00eda e crese que puido conseguir outro derrubamento durante a ma\u00f1\u00e1, a\u00ednda que non se puido confirmar.\nFinalmente, durante a cuarta misi\u00f3n da xornada, escoltando un voo de avi\u00f3ns de ataque Ilyushin Il-2 Sturmovik a trav\u00e9s do r\u00edo Mius e a estrada que controlaba a conca industrial do Donbass, varios combatentes Messerschmitt Bf 109 atac\u00e1ronos por sorpresa desde o alto. O Iakovlev Iak-1 de Lidia foi alcanzado por disparos de metralla en vertical. Os compa\u00f1eiros v\u00edrona caer, baixando cara as nubes. O piloto sovi\u00e9tico Ivan Borisenko descendeu para tratar de atopala, pero non avistou paraca\u00eddas, nin explosi\u00f3n nin fume. Non regresou xamais. Falt\u00e1banlle 17 d\u00edas para cumprir os 22 anos.\nMemoria.\nA s\u00faa mec\u00e1nica, Inna Pasportnikova, emprendeu unha busca durante 36 anos para atopar os restos do Iakovlev Iak-1 onde Lidia fora vista por \u00faltima vez. Foi apoiada por familiares da aviadora, e tam\u00e9n polo p\u00fablico e os medios de comunicaci\u00f3n sovi\u00e9ticos. Empregaron un detector de metais para localizar lugares onde un avi\u00f3n poder\u00eda ser derrubado durante a guerra. En 1979, despois de descubrir m\u00e1is de 90 lugares nos que caeran outros pilotos, souberon que unha aviadora non identificada estaba enterrada nese momento baixo a \u00e1 da s\u00faa aeronave, preto da cidade de Dmitrievka (Donetsk), cunha ferida mortal na cabeza. Unha an\u00e1lise forense determinou que se trataba de Lidia Litviak.\nNos \u00faltimos tempos, algunhas fontes levantaron d\u00fabidas sobre o seu destino final, sen achegaren ningunha evidencia ao respecto.\nO 6 de maio de 1990, o Presidente da Uni\u00f3n Sovi\u00e9tica, Mikhail Gorbachev, condecorou a tenente primeira coa Estrela de Ouro de Hero\u00edna da Uni\u00f3n Sovi\u00e9tica, como \u00e1s da aviaci\u00f3n desaparecida en combate.\nLidia Litviak d\u00e1 nome a unha r\u00faa de Moscova, ten un museo e un monumento \u00e1 s\u00faa memoria na cidade ucra\u00edna de Krasnyi Luch e figura no Libro Guinness dos R\u00e9cords como a muller con m\u00e1is derrubamentos conseguidos en toda a historia da aviaci\u00f3n. Tam\u00e9n foi inclu\u00edda como personaxe en varios animes."}
{"id": "532256", "revid": "22795", "url": "https://gl.wikipedia.org/wiki?curid=532256", "title": "Murchisonellinae", "text": ""}
{"id": "532258", "revid": "104169", "url": "https://gl.wikipedia.org/wiki?curid=532258", "title": "Abril Peres", "text": ""}
{"id": "532259", "revid": "23204", "url": "https://gl.wikipedia.org/wiki?curid=532259", "title": "Murquisonelinos", "text": "A dos murquisonelinos (\"Murchisonellinae\") \u00e9 unha subfamilia de moluscos gaster\u00f3podos da subclase dos heterobranquios, infraclase dos alogaster\u00f3podos, unha das d\u00faas integradas na superfamilia dos murquisoneloideos.\nTaxonom\u00eda.\nDescrici\u00f3n.\nA subfamilia foi descrita en 1904 polo enxe\u00f1eiro militar e entom\u00f3logo estadounidense Thomas Lincoln Casey Jr.\nX\u00e9neros.\nA subfamilia comprende os seguintes x\u00e9neros:"}
{"id": "532260", "revid": "22795", "url": "https://gl.wikipedia.org/wiki?curid=532260", "title": "Ebalinae", "text": ""}
{"id": "532261", "revid": "72012", "url": "https://gl.wikipedia.org/wiki?curid=532261", "title": "Premier League 2021\u20132022", "text": ""}
{"id": "532265", "revid": "22795", "url": "https://gl.wikipedia.org/wiki?curid=532265", "title": "Ebalinos", "text": "A dos ebalinos (\"Ebalinae\") \u00e9 unha subfamilia de moluscos gaster\u00f3podos da subclase dos heterobranquios, infraclase dos alogaster\u00f3podos, unha das d\u00faas integradas na superfamilia dos murquisoneloideos.\nTaxonom\u00eda.\nA subfamilia foi descrita en 1995 polo zo\u00f3logo sueco, especializado en moluscos, Anders Herman War\u00e9n.\nSin\u00f3nimos.\nAdemais de polo nome actualmente v\u00e1lido, a subfamilia co\u00f1eceuse tam\u00e9n pollo sin\u00f3nimo:\nClasificaci\u00f3n.\nA subfamilia conta cun s\u00f3 x\u00e9nero, coas especies que se citan:\nX\u00e9nero \"Ebala\" "}
{"id": "532266", "revid": "22795", "url": "https://gl.wikipedia.org/wiki?curid=532266", "title": "Ebala", "text": ""}
{"id": "532267", "revid": "5132", "url": "https://gl.wikipedia.org/wiki?curid=532267", "title": "Pavill\u00f3n Pr\u00edncipe Felipe de Zaragoza", "text": ""}
{"id": "532269", "revid": "1888", "url": "https://gl.wikipedia.org/wiki?curid=532269", "title": "Domitila Guti\u00e9rrez Alba", "text": "Domitila Guti\u00e9rrez Alba, nada en Vilarello (Cervantes) en 1926, foi unha guerrilleira antifascista galega.\nTraxectoria.\nCo golpe de Estado do 18 de xullo de 1936 o seu pai Juan Guti\u00e9rrez Sant\u00edn foi sacado da casa por falanxistas o 20 de agosto e asasinado. Domitila incorporouse \u00e1 partida do seu irm\u00e1n Abelardo, xunto cos outros irm\u00e1ns Baldomero e Jovino. Foi detida en novembro de 1939 coa s\u00faa nai Consuelo Alba Dig\u00f3n e a s\u00faa irm\u00e1 Florinda Guti\u00e9rrez Alba e ingresou no Campo de concentraci\u00f3n de Figueres. En 1945 foi procesada cos seus irm\u00e1ns Abelardo e Jovino e a s\u00faa nai Consuelo no sumario 180/1945 polo delito de agresi\u00f3n a forza p\u00fablica, fac\u00e9ndose requisitoria para que se presentara. En decembro de 1947 apareceu na prensa unha requisitoria demandando a s\u00faa presentaci\u00f3n no Xulgado Militar eventual n\u00ba 1 de Lugo pola causa 215/46. Estivo tres anos agochada, despois refuxiouse oito meses no convento de Cristo Rei de Viveiro con outra identidade, simulando que \u00eda estudar para escapar da represi\u00f3n."}
{"id": "532271", "revid": "15490", "url": "https://gl.wikipedia.org/wiki?curid=532271", "title": "Paula Cabaleiro", "text": "Paula Cabaleiro Comesa\u00f1a, nada en Cangas en 1986, \u00e9 unha artista e xestora cultural galega, comisaria do Programa de Igualdade \"Abrandares en acci\u00f3n Violencia cero\" desde o ano 2015 e directora de Cultura da Deputaci\u00f3n de Pontevedra desde maio de 2020.\nTraxectoria.\nCabaleiro licenciouse en Belas Artes pola Universidade de Vigo e posteriormente especializouse en xesti\u00f3n co Mestrado en Museolox\u00eda, Cr\u00edtica e Arte Contempor\u00e1nea da Universidade de Santiago de Compostela e o Mestrado en Educaci\u00f3n na Universidade de Vigo. \n\u00c9 cr\u00edtica de arte contempor\u00e1nea e dirixiu a s\u00faa carreira cara ao comisariado. Foi comisaria do Espazo de Arte de Culturgal (2014-2019), pertence ao Consello da Cultura Galega (desde 2019) e \u00e1 xunta directiva dos Premios Cr\u00edtica de Galicia (desde 2016). Foi directora do MAC Florencio de la Fuente (Huete, Cuenca, 2015-2020). Coordina programas como #CreaVigo, \u201cDo Cami\u00f1o Vivido\u201d ou \u201cSomos r\u00faa, facemos arte\u201d, residencias art\u00edsticas como \u201cEstudo Aberto\u201d (2013-2016) ou \u201cPrograma de residencias art\u00edsticas MAC Florencio de la Fuente\u201d (2019). Entre os seus \u00faltimos comisariados destacan \"In Landscape Mode\" de Chistian Villamide no CGAC (2019-2020), \"Leave here your fears\" de Alicia Framis na Cidade da Cultura (2019-2020), \"Naci\u00f3n S.A.\" de Iago Eireos na Deputaci\u00f3n de Lugo (2019) ou \"Omnia Vanitas\" de Paula Noya na Galer\u00eda Luisa Pita (2020).\nNo ano 2015, realizou un proxecto que iniciou en Galicia con 11 artistas contempor\u00e1neas. O proxecto consistiu en sa\u00edr \u00e1 r\u00faa de forma simult\u00e1nea, tomando con performances espazos p\u00fablicos de 10 concellos da provincia de Pontevedra cunha \u00fanica premisa: transformar o seu traballo art\u00edstico nun berro de denuncia. Naceu as\u00ed o programa \"Mulleres en Acci\u00f3n\u02d0 Violencia Zero\" da Deputaci\u00f3n de Pontevedra, que, apoiando e visibilizando o talento das creadoras galegas, en directa colaboraci\u00f3n coa cidadan\u00eda, pu\u00f1a o foco sobre a secuela social de violencia machista que azouta cada d\u00eda a nosa sociedade. No 2020, na s\u00faa quinta edici\u00f3n, con 25 concellos e 25 novas acci\u00f3ns cada ano, o programa consolidou a acci\u00f3n art\u00edstica reivindicativa contra a violencia machista, realizando m\u00e1is de 75 pezas, no que se involucrou a participaci\u00f3n activa de centos de persoas, da man de creadoras de referencia na acci\u00f3n art\u00edstica.\nNo 2017, o Museo Thyssen-Bornemisza presentou no ano 2017 \"El espacio de la memoria o perspectiva de g\u00e9nero\", unha exposici\u00f3n organizada pola \u00e1rea de Educaci\u00f3n coa s\u00faa participaci\u00f3n e a das artistas M\u00f3nica Mura, Paula Noya e Mery Pais, para compartir o traballo realizado durante os dous \u00faltimos anos dentro do proxecto 'Nos+outras en rede'. O proxecto, iniciado en 2015 para abordar a perspectiva de x\u00e9nero, contou coa colaboraci\u00f3n de varias asociaci\u00f3ns de mulleres, a Rede Muse\u00edstica Provincial de Lugo e o apoio de The Edmond de Rothschild Foundations. A mostra recoll\u00eda o proceso creativo das participantes nos obradoiros ideados polas artistas impulsoras. A asistencia aos talleres foi moi diversa, principalmente mulleres que non tiveran relaci\u00f3n coa arte e mediante estes obradoiros, e os traballos que realizaron neles estimuladas polas artistas, crearon as obras mostradas na exposici\u00f3n.\nNo ano 2018 publicou un artigo titulado\u02d0 \"Acci\u00f3n, reflexi\u00f3n, reacci\u00f3n. El error como motor de aprendizaje en la gesti\u00f3n cultural.\" Con motivo do Xacobeo 2021, Cabaleiro foi nomeada comisaria do programa \"Cami\u00f1o (a) dentro\", promovido pola Deputaci\u00f3n de Pontevedra (Turismo R\u00edas Baixas), en colaboraci\u00f3n con Xunta de Galicia. A exposici\u00f3n pasa polos concellos de Baiona (Doures Temdr\u00e1s), Tui (Nastasia Z\u00fcrcher), Oia (Mar\u00eda Meijide), A Guarda (Inherente Teatro), Nigr\u00e1n (Carla Andrade), O Porri\u00f1o (D\u00faas), Redondela (Carmen Quinteiro), Soutomaior (Helen Bertels), Pontevedra (Luc\u00eda Loren) e Caldas (Ruth Monfiel Arias).\nColaborou con diversas instituci\u00f3ns como comisaria, organizando exposici\u00f3ns, ciclos e programas ou sendo relatora en congresos, como Centro Galego de Arte Contempor\u00e1nea de Santiago de Compostela, CGAC, Museu Rom\u00e1ntico de Porto, Museo Arqueol\u00f3xico de Cacabelos, Rede Muse\u00edstica de Lugo, Pazo da Cultura de Pontevedra, Afundaci\u00f3n, USC, UVigo, Centro Marcos Valcarcel, Fundaci\u00f3n PG Camilo Jos\u00e9 Cela, Fundaci\u00f3n Antonio P\u00e9rez, Universidade de Valladolid, Universidade Complutense de Madrid, en MediaLab Prado de Madrid ou no Museo de Pontevedra.\nNo ano 2020, foi nomeada Directora de Cultura da Deputaci\u00f3n de Pontevedra, tras ser seleccionada por unanimidade nun proceso de selecci\u00f3n levado a cabo por un \u00f3rgano t\u00e9cnico de funcionarios da propia Deputaci\u00f3n de Pontevedra."}
{"id": "532272", "revid": "23204", "url": "https://gl.wikipedia.org/wiki?curid=532272", "title": "Anders Herman War\u00e9n", "text": "Anders Herman War\u00e9n, nado en 1945, \u00e9 un zo\u00f3logo sueco, especializado en invertebrados, especialmente en moluscos.\nTaxectoria.\nAnders War\u00e9n doutorouse en biolox\u00eda na Universidade de Gotemburgo. \nExperto en moluscos da familia dos eul\u00edmidos, foi axudante de investigaci\u00f3n no Departamento de Zoolox\u00eda da Universidade de Gotemburgo desde 1979 a 1984 e, desde este \u00faltimo ano, primeiro comisario do Departamento de Invertebrados no Museo Sueco de Historia Natural de Estocolmo. \nEst\u00e1 especializado en fauna de moluscos de augas profundas, moluscos con cuncha do Atl\u00e1ntico norte e fauna de caracois en ambientes quimioaut\u00f3trofos. \nParticipou en moitas expedici\u00f3ns a mares de augas profundas en todo o mundo, entre elas aos mares tropicais do Pac\u00edfico americano, que comentou no seu traballo: War\u00e9n, A. (1992): \"Comments on and descriptions of eulimid gastropods from tropical west America\". \"The Veliger\" 35: 177-194. \nDescribiu e nomeou varios centos de especies de moluscos novos para a ciencia. Ademais, foi o descritor da familia dos eb\u00e1lidos (\"Ebalidae\"), hoxe considerada como a subfamilia dos ebalinos.\nAbreviatura.\nA abreviatura War\u00e9n empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda. "}
{"id": "532276", "revid": "22795", "url": "https://gl.wikipedia.org/wiki?curid=532276", "title": "West Point, Nova York", "text": ""}
{"id": "532278", "revid": "98629", "url": "https://gl.wikipedia.org/wiki?curid=532278", "title": "\u00cdnsubros", "text": "Os \u00ednsubros foron un pobo galo asentado en Insubria, na actual rexi\u00f3n italiana da Lombard\u00eda. Foron os fundadores da cidade de Mediolanum (Mil\u00e1n). A\u00ednda que completamente galos na \u00e9poca da conquista romana, eran o resultado da fusi\u00f3n dos pobos preexistentes l\u00edgur e celta con tribos galas.\nFontes cl\u00e1sicas.\nOs \u00ednsubros son mencionados por Cicer\u00f3n, Polibio, Livio, Plinio o Vello, Estrab\u00f3n e Cecilio Estacio.\nHistoria.\nA historia dos \u00ednsubros, como a doutros galos e dos pobos it\u00e1licos, foi escrita por antigos escritores romanos e gregos. Ademais da secci\u00f3n de Livio sobre a invasi\u00f3n gala do norte de Italia, os seus escritos refer\u00edronse \u00e1 s\u00faa historia romana e concentr\u00e1ronse nas batallas entre os romanos e os \u00ednsubros e outras tribos galas no norte de Italia.\nNo 225 aC, os \u00ednsubros e os boios, os seus veci\u00f1os galos do sur do r\u00edo Po, rebel\u00e1ronse contra Roma. Isto foi motivado por acontecementos que vi\u00f1an de 283 a. C., cando celtas cercaron Arretium (Arezzo, na Toscana) e derrotaron unha forza romana que acudiu en axuda da cidade. Os romanos enviaron mensaxeiros para negociar a liberaci\u00f3n dos prisioneiros romanos, pero os mensaxeiros foron asasinados. \nUn ex\u00e9rcito romano foi enviado ao \"ager gallicus\", o nome que os romanos lle deron a unha \u00e1rea da costa adri\u00e1tica que fora conquistada polos galos senones. Este ex\u00e9rcito derrotou un continxente senone, ocupou o seu territorio, matou a maior\u00eda dos senones e expulsou o resto das s\u00faas terras. Temendo que se lles ocorrese o mesmo, os boios veci\u00f1os rebel\u00e1ronse xunto cos etruscos. O seu ex\u00e9rcito en conxunto foi derrotado na batalla do lago Vadimo no mesmo ano. \nO que levou os \u00ednsubros a unirse aos boyos noutra rebeli\u00f3n foi unha lei aprobada en Roma que prev\u00eda a subdivisi\u00f3n do \"ager gallicus\" en unidades administrativas romanas. Isto creou temores entre os boios e os \u00ednsubros do que os romanos quer\u00edan facer. \nNo 225 a. C., os boios e os \u00ednsubros pagaron grandes sumas de di\u00f1eiro aos mercenarios de Gaesatae liderados por Aneroestes e Concolitanus. Os Gaesatae eran galos da Galia Transalpina, o nome romano do que hoxe \u00e9 o sur de Francia. Un ex\u00e9rcito duns setenta mil soldados arrasou Etruria. Os galos atoparon forzas romanas preto de Clusium (Chiusi), mais en lugar de comprometerse, retir\u00e1ronse a Feasulae (Fiesole) pola noite. Logo bateron os romanos na batalla de Faesulae (225 a. C.) Foron derrotados \u00e1 s\u00faa vez polas forzas combinadas dos dous c\u00f3nsules romanos, Lucio Emilio Papo e Caio Atilio R\u00e9gulo na batalla de Telam\u00f3n.\nDespois da batalla de Telam\u00f3n, os romanos atacaron e derrotaron os boios e obrig\u00e1ronos a subxugarse a Roma. En 224 aC, os romanos atacaron o territorio Insubre. En 223 a. C., os \u00ednsubros pediron a paz, pero os romanos rexeit\u00e1rona e atac\u00e1ronos. Os romanos agora estaban decididos a controlar Gallia Cisalpina , o nome romano da \u00e1rea onde viv\u00edan as tribos galas do norte de Italia. \nEn 222 aC, os romanos cercaron Acerrae , unha fortificaci\u00f3n de Insubre na marxe dereita do r\u00edo Adda entre Cremona e Laus Pompeia (Lodi Vecchio). Os \u00ednsubros non puideron relevar a Acerrae porque os romanos controlaban todos os puntos estrat\u00e9xicos ao seu redor. Contrataron a 30,000 mercenarios Gaesatae e, liderados por Viridomarus (ou Britomartus), asediaron Clastidium , un importante e estrat\u00e9xico pobo dos Marici, un pobo da Liguria que era aliado romano, coa esperanza de que isto obrigara os romanos a levantar o seu cerco. \nEn troques, os romanos dividen as s\u00faas forzas. O c\u00f3nsul Marco Claudio Marcelo dirixiuse a Clastidium e o seu colega Gnaeus Cornelius Scipio Calvus continuou o sitio de Acerrae. Na batalla de Clastidium , Marco Claudio derrotou as forzas galas e matou a Viridomarus nunha soa batalla. Mentres tanto, Gnaeus Cornelius tomou Acerrae. Coa fortaleza tomada e o rei \u00ednsubro morto, os romanos tomaron facilmente a capital dos \u00ednsubros, \u00e1 que chamaron Mediolanum (Mil\u00e1n). \nOs \u00ednsubros rend\u00e9ronse e v\u00edronse obrigados a converterse en aliados romanos. Os romanos fundaron colonias con guarnici\u00f3ns en Cremona e Placentia (Piacenza). A primeira estaba na beira norte do r\u00edo Po e a segunda estaba preto da s\u00faa beira sur (no territorio de \u00ednsubros e boios, respectivamente). Isto f\u00edxose para asegurar o cruzamento do r\u00edo e a porta de entrada \u00e1 Liguria. Tam\u00e9n estableceron unha gornici\u00f3n en Mutina (M\u00f3dena), que se converter\u00eda nunha colonia no 182 AC. \nEn 218 aC, os \u00ednsubros e os boios rebel\u00e1ronse en anticipaci\u00f3n \u00e1 invasi\u00f3n de An\u00edbal a Italia na Segunda Guerra P\u00fanica (218-201 aC). Atacaron a Cremona e Placentia, obrigando aos colonos a fuxir a Mutina, que estaba cercada. O pretor Lucio Manlio Vulso partiu de Ariminum con 20,000 de infantar\u00eda e 1,600 de cabalar\u00eda. Foi emboscado d\u00faas veces no cami\u00f1o. Aliviou o sitio de Mutina, pero \u00e1 s\u00faa vez foi asediado nas proximidades. O c\u00f3nsul Publio Cornelio Escipi\u00f3n foi enviado a apoialo con novas tropas. Mentres tanto, Hannibal chegou a Italia. Derrotou a Publio Escipio na batalla de Ticinum , no territorio do \u00cdnsubre e ao outro c\u00f3nsul, Tiberio Sempronio Longus , na batalla de Trebia., preto de Placentia. \nDespois de varios outros choques, os \u00ednsubres fixeron unha alianza con Roma en 194 a. C., mantendo certa autonom\u00eda. No 89 aC obtiveron a cidadan\u00eda latina e, no 49 a.C, a cidadan\u00eda romana. A romanizaci\u00f3n dos \u00ednsubros foi probablemente r\u00e1pida debido \u00e1 presenza de colonias romanas e a Xulio C\u00e9sar usando Mediolanum como un posto en escena para a s\u00faa conquista da Galia (58\u201350 aC). "}
{"id": "532279", "revid": "27249", "url": "https://gl.wikipedia.org/wiki?curid=532279", "title": "\u00cdnsubro", "text": ""}
{"id": "532280", "revid": "632", "url": "https://gl.wikipedia.org/wiki?curid=532280", "title": "Provincias de Panam\u00e1", "text": "A Rep\u00fablica do Panam\u00e1 est\u00e1 dividida en dez provincias e seis comarcas ind\u00edxenas con status de provincia. Tam\u00e9n existen d\u00faas comarcas ind\u00edxenas pero con nivel de correxemento.\nHistoria.\nA divisi\u00f3n administrativa de Panam\u00e1 en provincias ten a s\u00faa orixe na \u00e9poca de dominio espa\u00f1ol, xa que naquel ent\u00f3n o hoxe territorio republicano estaba dividido nas provincias de Panam\u00e1, ao oriente, e Veraguas, ao occidente. No per\u00edodo da uni\u00f3n con Colombia, o territorio paname\u00f1o pasou varias transformaci\u00f3ns, desde ser primeiro departamento, logo provincia e finalmente estado federal; Devandito estado, por medio da s\u00faa constituci\u00f3n, quedou dividido en departamentos.\nCoa constituci\u00f3n colombiana de 1886, unitaria e centralista, o estado federal foi convertido no departamento de Panam\u00e1 e as s\u00faas subdivisi\u00f3ns internas renomeadas provincias, que son as que deron orixe \u00e1s actuais. Coa creaci\u00f3n da Rep\u00fablica en 1903, o pa\u00eds permaneceu coa mesma subdivisi\u00f3n pol\u00edtico-administrativa que vi\u00f1a rexendo desde que foi departamento colombiano, cos cambios que posteriores constituci\u00f3ns paname\u00f1as concederon at\u00e9 hoxe no r\u00e9xime territorial."}
{"id": "532281", "revid": "1888", "url": "https://gl.wikipedia.org/wiki?curid=532281", "title": "Anselmo L\u00f3pez Garc\u00eda", "text": "Anselmo L\u00f3pez Garc\u00eda, nado na Habana o 19 de maio de 1896 e finado en Ourense en 1983, foi un militar e avogado galego.\nTraxectoria.\nCapit\u00e1n de Infanter\u00eda destinado ao Batall\u00f3n de Cazadores de Monta\u00f1a de Ourense. Estudou dereito na Universidade de Santiago de Compostela licenci\u00e1ndose en 1931. Significado republicano, coa proclamaci\u00f3n da Rep\u00fablica en Ourense foi levantado nos ombros e aplaudido. Retirado coa lei Aza\u00f1a, foi xu\u00edz municipal de Ourense no primeiro bienio. Foi candidato polo Partido Republicano Radical Socialista da candidatura Republicano-Radical-Socialista-Nacionalista nas elecci\u00f3ns a Cortes constitu\u00edntes de 1931, pero non foi elixido. Foi vogal da directiva do PRRS de Ourense en decembro de 1931, e despois presidente da agrupaci\u00f3n local; integrouse en Izquierda Republicana. Formou parte de sociedades recreativas e culturais como a Deportiva Fluvial.\nLogo do golpe de Estado do 18 de xullo de 1936 trasladouse a Tui o 25 de agosto aconsellado polo gobernador civil Manuel Quiroga Mac\u00eda, porque \"estaba ameazado de ser agredido na r\u00faa\". Actuou como defensor en varias causas incoadas aos defensores de Tui, chegando a manifestar a s\u00faa protesta diante dun Tribunal por atoparse con sentenzas xa ditadas previamente que fac\u00edan in\u00fatil o seu labor como defensor. Despois pasou a residir en Vigo. A principios de novembro foi trasladado a Asturias por orde do responsable da VIII Divisi\u00f3n onde permaneceu tres meses desmpe\u00f1ando varias comisi\u00f3ns. Procesado no sumario 598/36, foi xulgado en consello de guerra presidido por Ambrosio Feijoo Pardi\u00f1as no que actuou como fiscal Joaqu\u00edn Otero Goyanes o 23 de marzo de 1937, con Marcial Garc\u00eda Barros, Marcelino Otaduy V\u00e1zquez, Manuel Su\u00e1rez Castro, Eduardo Par\u00eds Villar, Antonio Taboada N\u00f3voa e Higinio L\u00f3pez Barrio. Foi condenado a cadea perpetua. Foi dado de baixa no ex\u00e9rcito en setembro de 1937. Cumpriu condena no Castelo de San Filipe de Ferrol. Abr\u00edronlle expediente de incautaci\u00f3n de bens en maio de 1938. No franquismo exerceu como avogado en Ourense.\nVida persoal.\nCasou en Mi\u00f1o con Mar\u00eda Joaquina Morais Garc\u00eda, filla de Ricardo Morais Arines, en 1923, e foi pai de Anselmo, Ricardo, Jos\u00e9 Javier, Antonio Jos\u00e9 Joaqu\u00edn, Mar\u00eda del Carmen e Concepci\u00f3n L\u00f3pez Morais."}
{"id": "532282", "revid": "1888", "url": "https://gl.wikipedia.org/wiki?curid=532282", "title": "Marcial Garc\u00eda Barros", "text": "Marcial Garc\u00eda Barros, nado en Ourense cara a 1890 e finado na mesma cidade o 28 de xullo de 1937, foi un militar e pol\u00edtico galego.\nTraxectoria.\nTenente de Enxe\u00f1eiros. Garda de asalto e xefe da garda de asalto de Ourense. Logo do golpe de Estado do 18 de xullo de 1936 foi detido. Foi xulgado en consello de guerra presidido por Ambrosio Feijoo Pardi\u00f1as no que actuou como fiscal Joaqu\u00edn Otero Goyanes o 23 de marzo de 1937, con Anselmo L\u00f3pez Garc\u00eda, Marcelino Otaduy V\u00e1zquez, Manuel Su\u00e1rez Castro, Eduardo Par\u00eds Villar, Antonio Taboada N\u00f3voa e Higinio L\u00f3pez Barrio. Condenado a pena de morte foi fusilado o 28 de xullo de 1937 no Campo de Arag\u00f3n.\nVida persoal.\nViv\u00eda en Ourense co seu cu\u00f1ado Fructuoso Manrique Mart\u00edn e a s\u00faa irm\u00e1 Josefa Garc\u00eda Barros. Prometeuse en Ourense con Maruja Castilleiras Losada en abril de 1936."}
{"id": "532286", "revid": "98629", "url": "https://gl.wikipedia.org/wiki?curid=532286", "title": "Abdul Ghani Baradar", "text": "Abdul Ghani Baradar Akhund (paxto/dari: \u0639\u0628\u062f\u0627\u0644\u063a\u0646\u06cc \u0628\u0631\u0627\u062f\u0631\u0627\u062e\u0648\u0646\u062f) nado en 1968, \u00e9 un pol\u00edtico afg\u00e1n cofundador dos talib\u00e1ns, e lugartenente de Mohammed Omar. Tam\u00e9n o chaman o \"mul\u00e1\" Irm\u00e1n. A Baradar captur\u00e1rono en Paquist\u00e1n os servizos secretos paquistan\u00eds e mais a Axencia Central de Intelixencia (CIA) estadounidense en febreiro de 2010 e liber\u00e1rono o 24 de outubro de 2018 a petici\u00f3n dos Estados Unidos. Logo da s\u00faa posta en liberdade xogou unha funci\u00f3n cada vez m\u00e1is determinante dentro do movemento talib\u00e1n afg\u00e1n.\nTraxectoria.\nMocidade e carreira.\nDe orixe paxta, Baradar naceu en 1968 nunha aldea da provincia de Uruzgan de Afganist\u00e1n. El e Mohammed Omar foron amigos dende mozos.\nLoitou durante a d\u00e9cada de 1980 na Guerra afg\u00e1 sovi\u00e9tica en Kandahar, servindo como o segundo de Omar nun grupo de muxahid\u00edns afg\u00e1ns contra os sovi\u00e9ticos.Omar deulle o alcume de 'Baradar', que significa 'irm\u00e1n', debido \u00e1 s\u00faa forte amizade. M\u00e1is tarde manexou unha madrasa en Maiwand, na provincia de Kandahar, canda Omar. Segundo medios de comunicaci\u00f3n occidentais, Omar e Baradar poder\u00edan ser cu\u00f1ados v\u00eda matrimonio de d\u00faas irm\u00e1s. En 1994, axudou a Omar a fundar o movemento talib\u00e1n no sur de Afganist\u00e1n.\nDurante o r\u00e9xime talib\u00e1n (1996\u20132001), Baradar desenvolveu unha variedade de cargos: gobernador das provincias de Herat e Nimruz e/ou comandante do Afganist\u00e1n occidental. Un documento desclasificado polos Estados Unidos sin\u00e1lao como o segundo do Estado Maior e comandante de Afaganist\u00e1n central e Cabul, mentres que a Interpol considera que foi viceministro de defensa. \nGuerra de Afganist\u00e1n.\nLogo do 11S, os Estados Unidos invadiron Afganist\u00e1n e depuxeron os talib\u00e1ns coa axuda de forzas afg\u00e1s. Baradar loitou contra a Alianza do Norte apoiada polos Estados Unidos e, segundo \"Newsweek\", en novembro do 2001, escapou \u00e1s monta\u00f1as xunto co mul\u00e1 Omar. Algunhas fontes indican que estivo a piques de ser capturado mais que a participaci\u00f3n da intelixencia paquistan\u00ed asegurou a s\u00faa liberdade. Outra historia, recollida pola xornalista neerlandesa Bette Dam, considera que Baradar salvara a vida de Hamid Karzai cando este retornara a Afganist\u00e1n para loitar contra os talib\u00e1ns.\nLogo da formaci\u00f3n dun novo goberno en Afganist\u00e1n dirixido por Hamid Karzai, Baradar continuou loitando contra a coalici\u00f3n internacional dirixida polos Estados Unidos e o novo goberno afg\u00e1n. Nos anos seguintes \u00e1 intervenci\u00f3n militar, moitos comandantes talib\u00e1ns foron presos ou mortos, polo que Baradar acabou ga\u00f1ando importancia na estrutura talib\u00e1 e dende Paquist\u00e1n dirixiu \u00e1 insurxencia en Afganist\u00e1n. Segundo algunhas informaci\u00f3ns puxo \u00e9nfase en concienciar os soldados para evitar v\u00edtimas civ\u00eds e resultar atractivos \u00e1 poboaci\u00f3n para conseguir o seu apoio. Descr\u00edbeno como unha persoa de temperamento calmo e un construtor de consenso.\nA pesar das s\u00faas actividades militares, Baradar estivo detr\u00e1s de varias tentativas de empezar conversas de paz, especificamente en 2004 e 2009, e ga\u00f1ou sona como unha figura clave nunhas hipot\u00e9ticas negociaci\u00f3ns de paz.\nEncarceramento e diplomacia.\nO 8 de febreiro de 2010 foi arrestado preto de Karachi durante unha redada, e oficiais dos Estados Unidos afirmaron que o arresto poder\u00eda ser un \"punto de inflexi\u00f3n\" na loita contra os talib\u00e1ns. Paquist\u00e1n s\u00f3 confirmou a detenci\u00f3n unha semana m\u00e1is tarde e o Ministro de Interior paquistan\u00ed Rehman Malik negou que axentes dos Estados Unidos estivesen implicados nela. Outras fontes suxeriron que o arresto fora fortu\u00edto e que se producira grazas \u00e1 informaci\u00f3n fornecida polos Estados Unidos.\nA detenci\u00f3n de Baradar foi interpretada por alg\u00fans como un cambio de posici\u00f3n de Paquist\u00e1n con respecto aos talib\u00e1ns, mentres que outros consideraron que era un xeito de ga\u00f1ar influencia na pol\u00edtica interna afg\u00e1 Paquist\u00e1n non accedeu \u00e1s reiteradas solicitudes de entregar a Baradar a Afganist\u00e1n. \nFinalmente, o 25 de outubro de 2018, o movemento talib\u00e1n confirmou que Paquist\u00e1n liberara a Baradar. Segundo un diplom\u00e1tico estadounidense, isto foi pola expresa petici\u00f3n do goberno dos Estados Unidos. Logo da posta en liberdade, foi o xefe da misi\u00f3n diplom\u00e1tica talib\u00e1 en Doha (Qatar). En febreiro de 2020, Baradar asinou o Acordo de Doha: un acordo de paz entre os Estados Unidos e os talib\u00e1ns que abr\u00eda a posibilidade a unha retirada definitiva dos Estados Unidos e os seus aliados. Trala sinatura do acordo, o presidente dos Estados Unidos, Donald Trump, mantivo unha conversa telef\u00f3nica de 35 minutos con Baradar. En xullo de 2021, Baradar visitou en China o ministro de exteriores da Rep\u00fablica Popular chinesa. O cumio outorgoulle lexitimidade ao movemento talib\u00e1n, que daquela estaba en plena ofensiva militar.\nVolta ao poder.\nLogo da r\u00e1pida conquista de territorios afg\u00e1ns no ver\u00e1n de 2021 e a ca\u00edda de Cabul o 15 de agosto dese ano, houbo rumores de que ocupar\u00eda a presidencia de Afganistan. O 17 de agosto de 2021, Baradar regresou a Afganist\u00e1n por primeira vez desde a ca\u00edda do goberno talib\u00e1n en 2001. Logo de aterrar en Kandahar, Baradar trasladouse a Cabul para participar na formaci\u00f3n do goberno. O 24 de agosto, Associated Press informou, citando fontes do goberno estadounidense, da reuni\u00f3n entre Baradar e o director da CIA, William Burns, na capital de Afganist\u00e1n. O 7 de setembro de 2021 anunciouse que Abdul Ghani Baradar asumir\u00eda o cargo de viceprimeiro ministro no goberno talib\u00e1n. Uns d\u00edas m\u00e1is tarde difund\u00edronse informaci\u00f3ns que especulaban coa morte de Baradar. Segundo eses rumores, ao \"mul\u00e1\" Baradar mat\u00e1rono nun tiroteo entre facci\u00f3ns talib\u00e1ns rivais no Palacio Presidencial de Cabul. Para desmentir estas novas, o propio Baradar publicou un arquivo de son onde negaba eses feitos.\nO 15 de setembro de 2021, foi reco\u00f1ecido como unha das cen persoas m\u00e1is influ\u00edntes en 2021 pola revista Time. A escolla foi xustificada por encarnar unha li\u00f1a m\u00e1is moderada dentro do movemento talib\u00e1n: ser\u00eda partidario de conseguir acordos con occidente para recibir axuda financeira."}
{"id": "532290", "revid": "23204", "url": "https://gl.wikipedia.org/wiki?curid=532290", "title": "Hitler s\u00f3 ten un coll\u00f3n", "text": ""}
{"id": "532292", "revid": "23204", "url": "https://gl.wikipedia.org/wiki?curid=532292", "title": "Hitler has only got one ball", "text": ""}
{"id": "532295", "revid": "75439", "url": "https://gl.wikipedia.org/wiki?curid=532295", "title": "The Toys That Made Us", "text": "The Toys That Made Us \u00e9 unha serie documental estadounidense creada por Brian Volk-Weiss. Os primeiros catro episodios da serie estre\u00e1ronse en Netflix o 22 de decembro de 2017, e os seguintes catro, o 25 de maio de 2018. A serie documental, composta de oito episodios, c\u00e9ntrase en importantes li\u00f1as de xoguetes. Os catro primeiros episodios c\u00e9ntranse nos xoguetes de Star Wars, He-Man, Barbie e G.I. Joe, e os seguintes en LEGO, Transformers, Hello Kitty e \"Star Trek\" estre\u00e1ronse o 25 de maio de 2018. O 19 de xullo de 2018, anunciouse unha terceira tempada, con episodios baseados nos xoguetes Power Rangers, a loita profesional, My Little Pony e Teenage Mutant Ninja Turtles, e estreouse en Netflix o 15 de novembro de 2019.\nEn novembro de 2019, Netflix estreou unha serie spin-off, \"The Movies That Made Us,\" centr\u00e1ndose no desenvolvemento de filmes cl\u00e1sicos."}
{"id": "532296", "revid": "89787", "url": "https://gl.wikipedia.org/wiki?curid=532296", "title": "Dereitos fundamentais", "text": "Os dereitos fundamentais son un grupo de dereitos que foron reco\u00f1ecidos cun alto grao de protecci\u00f3n contra a intrusi\u00f3n. Estes dereitos identif\u00edcanse especificamente nunha Constituci\u00f3n ou at\u00f3panse baixo o debido proceso legal. Non obstante, hai casos de violaci\u00f3n destes dereitos en todo o mundo e as Naci\u00f3ns Unidas estimaron un total de 357 asasinatos e 30 desaparici\u00f3ns forzadas de defensores dos dereitos humanos, xornalistas e sindicalistas en 47 pa\u00edses en 2019. O Sustainable Development Goal 16 subli\u00f1a o v\u00ednculo entre promover os dereitos humanos, que \u00e9 unha parte integral da Axenda 2030 e manter a paz.\nListaxe de dereitos.\nAlg\u00fans dereitos reco\u00f1ecidos universalmente como fundamentais, \u00e9 dicir, contidos na Declaraci\u00f3n Universal dos Dereitos Humanos, no Pacto Internacional de Dereitos Civ\u00eds e Pol\u00edticos ou no Pacto Internacional de Dereitos Econ\u00f3micos, Sociais e Culturais da Organizaci\u00f3n das Naci\u00f3ns Unidas incl\u00faen:\nColisi\u00f3n de dereitos fundamentais.\nSupo\u00f1endo que non hai xerarqu\u00eda entre as diferentes normas constitucionais, non hai conflito entre as normas constitucionais no plan normativo. Por exemplo, non hai conflito entre as normas que garanten o dereito \u00e1 liberdade de prensa e o dereito \u00e1 privacidade. O que pode ocorrer \u00e9 que o seu impacto nunha determinada situaci\u00f3n xere unha colisi\u00f3n entre dereitos fundamentais.\nSegundo Canotilho, \"consid\u00e9rase que existe unha aut\u00e9ntica colisi\u00f3n de dereitos fundamentais cando o exercicio dun dereito fundamental por parte do seu titular choca co exercicio do dereito fundamental por outro titular\".\nTendo en conta que non hai dereitos fundamentais absolutos, para resolver unha colisi\u00f3n entre dereitos fundamentais \u00e9 necesario facelos compatibles. Isto p\u00f3dese facer empregando o principio de proporcionalidade ou empregando un acordo pr\u00e1ctico. Coa aplicaci\u00f3n do acordo pr\u00e1ctico, o exercicio combinado dos dereitos fundamentais pode producirse coa reduci\u00f3n do \u00e1mbito de aplicaci\u00f3n de ambos (colisi\u00f3n coa reduci\u00f3n bilateral) ou, se a aplicaci\u00f3n da primeira t\u00e9cnica non \u00e9 posible, o exercicio combinado destes mediante a relativizaci\u00f3n de s\u00f3 un deles (colisi\u00f3n coa reduci\u00f3n unilateral). Mesmo pode ocorrer que a realizaci\u00f3n simult\u00e1nea de dereitos en colisi\u00f3n sexa imposible, xa que o exercicio dun deles excl\u00fae o outro, produc\u00edndose as\u00ed unha colisi\u00f3n exclu\u00ednte."}
{"id": "532297", "revid": "15490", "url": "https://gl.wikipedia.org/wiki?curid=532297", "title": "Turnedo", "text": "\u00abTurnedo\u00bb \u00e9 unha canci\u00f3n do cantante espa\u00f1ol Iv\u00e1n Ferreiro. Forma parte do seu primeiro \u00e1lbum en solitario \"Canciones para el tiempo y la distancia\", publicado en abril de 2005. O tema foi composto por Iv\u00e1n mailo seu irm\u00e1n Amaro, e foi o primeiro tema presentado do disco. En 2011 foi inclu\u00eddo no \u00e1lbum gravado en directo \"Confesiones de un artista de mierda\", interpretado nesta ocasi\u00f3n xunto a Xoel L\u00f3pez. De acordo con publicaci\u00f3ns especializadas, \u00e9 habitualmente considerada a canci\u00f3n con mellor acollida do seu autor.\nContexto.\nTurnedo foi o tema co que Iv\u00e1n Ferreiro presentou o seu primeiro \u00e1lbum en solitario, \"Canciones para el tiempo y la distancia\". At\u00e9 ent\u00f3n, Iv\u00e1n liderara a banda Los Piratas, un grupo de culto que existiiu entre 1991 e 2004. As canci\u00f3ns foron compostas por Iv\u00e1n mailo seu irm\u00e1n Amaro, e a maior\u00eda gravados en Fisterra e mesturados nos estudos Red Led de Madrid.\nA canci\u00f3n.\nHabitualmente \u00e9 considerada coma unha canci\u00f3n de desamor. Fai alusi\u00f3n a unha relaci\u00f3n sentimental que deber\u00eda finalizar, mais non o fai. Tr\u00e1tase do tema que define o disco, \"facendo da debilidade fortaleza\", e cunha das letras m\u00e1is expl\u00edcitas do \u00e1lbum. As referencias metaf\u00f3ricas \u00e1 choiva e a unha praia baleira situana nunha contona de tristura. Iv\u00e1n Ferreiro dixo dela:\nPasados uns anos, Amaro confesou que a praia da que fala a canci\u00f3n era a Praia Am\u00e9rica de Nigr\u00e1n, a cal pod\u00eda ver dende a casa dos pais. Iv\u00e1n manifestou as\u00ed mesmo que o t\u00edtulo xurdiu antes de ser composta a canci\u00f3n, xa que era unha palabra sen significado que se lle vi\u00f1era \u00e1 cabeza.\nEn 2011, co gallo da gravaci\u00f3n do \u00e1lbum \"Confesiones de un artista de mierda\", recompilatorio dos maiores \u00e9xitos de Iv\u00e1n Ferreiro, tanto en solitario coma con Los Piratas, inclu\u00eduse unha nova versi\u00f3n de Turnedo. Nela, o peche musical da versi\u00f3n orixinal t\u00f3rnase en introduci\u00f3n, e foi interpretada nun d\u00fao con Xoel L\u00f3pez.\nAcollida.\n\u00abTurnedo\u00bb \u00e9 comunmente considerada a mellor canci\u00f3n do repertorio de Ferreiro. En 2014, nunha enquisa realizada pola revista especializada \"Rolling Stone\" entre as s\u00faas lectoras e lectores, foi votada como a segunda mellor canci\u00f3n nacional dos \u00faltimos 15 anos, por detr\u00e1s de \u00abA\u00f1os 80\u00bb, de Los Piratas. A revista \"EfeEme\" considerouna unha das canci\u00f3ns imprescind\u00edbeis do autor, explicando que \"se inclina ante o pop e tam\u00e9n lle falta ao respecto, a melod\u00eda \u00e9 cl\u00e1sica, mestra, comercial, e, por\u00e9n, o tema carece de retrouso\".\nVideoclip.\nIv\u00e1n e Amaro Ferreiro gravaron para o \u00e1lbum \"Canciones para el tiempo y la distancia\" un videoclip caseiro para cada un dos temas, inclu\u00eddos nun DVD que acompa\u00f1aba ao disco. No caso de \u00abTurnedo\u00bb, o videoclip consiste nos dous irm\u00e1ns interpretando a canci\u00f3n con instrumentos de xoguete, Iv\u00e1n no micr\u00f3fono e Amaro na guitarra."}
{"id": "532298", "revid": "23204", "url": "https://gl.wikipedia.org/wiki?curid=532298", "title": "How to Become a Tyrant", "text": "How to Become a Tyrant \u00e9 unha serie de televisi\u00f3n estadounidense de 2021 narrada por Peter Dinklage.\nSinopse.\nO narrador exp\u00f3n a maneira de conseguir o poder absoluto analizando as biograf\u00edas dos ditadores hist\u00f3ricos Adolf Hitler, Saddam Husayn, Idi Amin, Iosif Stalin, Muammar al-Qadafi e Kim Il-sung."}
{"id": "532299", "revid": "47401", "url": "https://gl.wikipedia.org/wiki?curid=532299", "title": "Dereito fundamental", "text": ""}
{"id": "532300", "revid": "98629", "url": "https://gl.wikipedia.org/wiki?curid=532300", "title": "World Trade Center (filme)", "text": "World Trade Center \u00e9 un filme estadounidense de 2006 dirixido por Oliver Stone. Bas\u00e9ase nas experiencias de oficiais de polic\u00eda durante os atentados do 11 de setembro de 2001, nos cales quedaron atrapados baixo os cascallos do World Trade Center. Est\u00e1 protagonizado por Nicolas Cage, Maria Bello, Michael Pe\u00f1a, Maggie Gyllenhaal, Stephen Dorff e Michael Shannon."}
{"id": "532301", "revid": "89787", "url": "https://gl.wikipedia.org/wiki?curid=532301", "title": "Simbolox\u00eda comunista", "text": "O simbolismo comunista abrangue unha gran diversidade de temas, como poden ser a revoluci\u00f3n, o proletariado, os campesi\u00f1os, a agricultura ou a solidariedade internacional. Os estados, partidos e movementos comunistas utilizan estes s\u00edmbolos para a s\u00faa identificaci\u00f3n.\n\u00c9 moi com\u00fan que estes s\u00edmbolos, xunto co pentagrama (unha estrela de cinco puntas) que representa os cinco continentes habitados ou os cinco compo\u00f1entes da sociedade comunista (campesi\u00f1os, obreiros, ex\u00e9rcito, intelectuais e mozos), aparezan en amarelo sobre un fondo vermello que representa a revoluci\u00f3n socialista. A bandeira da Uni\u00f3n Sovi\u00e9tica incorporaba unha estrela vermella bordeada en amarelo xunto coa fouce e o martelo sobre o t\u00edpico fondo vermello. As bandeiras de Vietnam, China, Corea do Norte, Angola e Mozambique incorporaron s\u00edmbolos similares baixo os gobernos comunistas.\nA fouce e o martelo torn\u00e1ronse en s\u00edmbolo do comunismo, e aparecen nas bandeiras da maior\u00eda dos partidos comunistas do mundo. As\u00ed e todo, a bandeira do Partido dos Traballadores de Corea incorpora un pincel que representa os intelectuais, a maiores do martelo que representa os obreiros industriais e a fouce que representa os traballadores agr\u00edcolas.\nEn Hungr\u00eda, Lituania, Letonia, Polonia, Ucra\u00edna e Indonesia est\u00e1 prohibido o uso de s\u00edmbolos comunistas en p\u00fablico, e a s\u00faa exhibici\u00f3n con fins non educativos consid\u00e9rase unha infracci\u00f3n penal.\nA fouce e o martelo.\nO martelo representa a clase obreira industrial e a fouce os traballadores agr\u00edcolas. Xuntos, simbolizan a unidade entre estes dous grupos sociais.\nO emblema da fouce e o martelo utilizouse por primeira vez durante a revoluci\u00f3n rusa de 1917, pero non se converteu no s\u00edmbolo oficial da RSFS de Rusia at\u00e9 1924. Dende a devandita revoluci\u00f3n, este emblema pasou a ser o s\u00edmbolo de varios pa\u00edses socialistas e partidos comunistas.\nEstrela vermella.\nA estrela vermella de cinco puntas \u00e9 un s\u00edmbolo do comunismo e do socialismo en xeral. Foi un s\u00edmbolo revolucionario tras a Revoluci\u00f3n de Outubro e a subsecuente Guerra Civil. Foi longamente utilizada polos partidos da resistencia antifascista e as organizaci\u00f3ns clandestinas de toda Europa antes e durante a segunda guerra mundial. Nesa \u00e9poca usouse sobre todo como s\u00edmbolo do ex\u00e9rcito vermello dos obreiros e campesi\u00f1os da Uni\u00f3n Sovi\u00e9tica, que liberou o pa\u00eds das forzas invasoras da Alema\u00f1a nazi, axudou o resto da Europa do Leste a derrotar os ex\u00e9rcitos fascistas e supuxo un dos maiores puntos de inflexi\u00f3n para a derrota do fascismo en Europa. No que despois se denominou Bloque do Leste, as ditaduras fascistas foron derrocadas polo ex\u00e9rcito vermello e substitu\u00eddas por estados socialistas politicamente leais \u00e1 Uni\u00f3n Sovi\u00e9tica. Moitos destes pa\u00edses incorporaron a estrela vermella aos seus s\u00edmbolos estatais para evidenciar a s\u00faa natureza socialista.\nA\u00ednda que non existe ningunha alegor\u00eda orixinal co\u00f1ecida da estrela vermella m\u00e1is al\u00f3 de ser un s\u00edmbolo pol\u00edtico universal, na Uni\u00f3n Sovi\u00e9tica asign\u00f3uselle un simbolismo m\u00e1is preciso como representaci\u00f3n do Partido Comunista, e a s\u00faa posici\u00f3n na bandeira, sobre a fouce e o martelo, simboliza o partido dirixindo o proletariado sovi\u00e9tico na construci\u00f3n do estado comunista. Na actualidade, numerosos partidos socialistas e comunistas de todo o mundo usan a estrela vermella.\nBandeira vermella.\nA bandeira vermella ad\u00f3itase combinar con outros s\u00edmbolos comunistas. Util\u00edzase en concentraci\u00f3ns e celebraci\u00f3ns de ideolox\u00eda socialista e comunista, como o 1 de maio.\nA bandeira vermella tivo diversos significados ao longo da historia. Utilizouse por primeira vez como unha bandeira de desaf\u00edo. O seu significado pol\u00edtico na era moderna prov\u00e9n do seu uso na Comuna de Par\u00eds. Tras a Revoluci\u00f3n de Outubro, o goberno sovi\u00e9tico adoptou a bandeira vermella coa fouce e o martelo sobreimpresos como insignia nacional.\nBandeira vermella e negra.\nA bandeira vermella e negra foi s\u00edmbolo dos movementos comunistas de \u00edndole anarquista. Foi a bandeira que usaron os grupos anarcosindicalistas durante a guerra civil espa\u00f1ola. O negro representa o anarquismo, e o vermello, os ideais esquerdistas. Ao longo de anos de historia, esta bandeira introduciuse en numerosos movementos estatistas de esquerda como a Fronte Sandinista ou o Movemento 26 de xullo (impulsor da Revoluci\u00f3n Cubana), nos que as cores non est\u00e1n divididos en diagonal, sen\u00f3n horizontalmente. Alg\u00fans destes movementos adoptaron esta insignia debido \u00e1s s\u00faas ra\u00edces anarquistas.\n\u00abA Internacional\u00bb.\n\"A Internacional\" \u00e9 o himno do movemento socialista. \u00c9 unha das canci\u00f3ns m\u00e1is universais do mundo e a s\u00faa letra foi traducida practicamente a todas as linguas do mundo. O seu refr\u00e1n orixinal en franc\u00e9s di: \u00ab C'est a lutte finale / Groupons-nous et demain / L'Internationale / Sera le genre humain\u00bb (en galego: \u2018\u00c9 a loita final / Agrup\u00e9monos todos e ma\u00f1\u00e1 / A Internacional / Ser\u00e1 o x\u00e9nero humano\u2019). Con frecuencia c\u00e1ntase co pu\u00f1o no alto.\nEsta m\u00fasica foi utilizada por comunistas de todo o mundo dende que foi composta no s\u00e9culo XIX e adoptada como himno oficial da Segunda Internacional. No 1918 converteuse no himno da Rusia sovi\u00e9tica e da Uni\u00f3n Sovi\u00e9tica en 1922, a\u00ednda que foi substitu\u00edda en 1944 polo himno da Uni\u00f3n Sovi\u00e9tica, que incide m\u00e1is no patriotismo. Tam\u00e9n se cantou como desaf\u00edo ante gobernos socialistas autoproclamados, como sucedeu en 1989 na Rep\u00fablica Democr\u00e1tica Alem\u00e1, antes da reunificaci\u00f3n ou na China ese mesmo ano, durante protestas da praza de Tiananm\u00e9n.\nArado ou arado estrelado.\nA\u00ednda que non \u00e9 un s\u00edmbolo exclusivamente comunista, \u00e9 o emblema do socialismo irland\u00e9s, e probablemente ten as mesmas ra\u00edces que o martelo e o arado orixinal que foi substitu\u00eddo pola fouce e o martelo. A insignia simbolizaba a vontade de que unha Rep\u00fablica Obreira de Irlanda libre controlase o seu propio destino dende o arado at\u00e9 as estrelas, e a espada unida ao arado significaba a redundancia da guerra tras o establecemento dunha Internacional Socialista. A bandeira representa o Carro, parte da constelaci\u00f3n da Osa Maior, que se co\u00f1ece como \u00abo arado\u00bb en Irlanda e Gran Breta\u00f1a. O arado \u00e9 un dos entes m\u00e1is visibles do ceo irland\u00e9s durante todo o ano.\nEste emblema, presentado no 1914, foi utilizado pola Milicia de Obreiros Socialistas, o Ex\u00e9rcito Cidad\u00e1n Irland\u00e9s, durante o Alzamento de Pascua de 1916.\nNa China, a bandeira do arado (\u7281\u5934\u65d7 en chin\u00e9s simplificado), unha bandeira vermella cun arado amarelo, foi moi empregada durante o per\u00edodo da Primeira Guerra Civil Revolucionaria como insignia das asociaci\u00f3ns chinesas de campesi\u00f1os, organizaci\u00f3ns lideradas polo Partido Comunista da China.\nCrese que o primeiro usuario foi o activista Peng Pai en 1923, na asociaci\u00f3n de campesi\u00f1os do s\u00f3viet de Hailufeng. A bandeira do arado ten numerosas versi\u00f3ns distintas, algunhas combinadas coa bandeira do ceo azul, o sol branco ou o campo vermello, e outras con arados de distintas formas.\nHer\u00e1ldica socialista.\nMoitos gobernos comunistas distanci\u00e1ronse \u00e1 mantenta das formas tradicionais da her\u00e1ldica europea co fin de marcar diferenzas coas monarqu\u00edas que a maior\u00eda substitu\u00edron, e que adoitaban ter escudos de armas como s\u00edmbolos. No seu lugar, seguiron o patr\u00f3n dos emblemas nacionais adoptados entre as d\u00e9cadas de 1910 e 1920 na Rusia Sovi\u00e9tica e a Uni\u00f3n Sovi\u00e9tica.\nA denominaci\u00f3n de \"her\u00e1ldica socialista\" ou \"her\u00e1ldica comunista\" \u00e9 un nome coloquial para os dese\u00f1os habituais dos emblemas nacionais adoptados polos estados comunistas. A\u00ednda que se adoitan chamar escudos, moitos destes elementos non o son no sentido estrito da her\u00e1ldica, pero os patr\u00f3ns reco\u00f1ecibles conduciron ao uso dese termo oficioso.\nOutros s\u00edmbolos comunistas.\nOs elementos gr\u00e1ficos seguintes, a\u00ednda que non necesariamente comunistas, utiliz\u00e1ronse con frecuencia en bandeiras, selos e propaganda dos movementos e pa\u00edses comunistas.\nDous importantes exemplos de estados comunistas que non utilizan imaxinar\u00eda comunista nas s\u00faas bandeiras, emblemas ou outras representaci\u00f3ns gr\u00e1ficas son Cuba e a antiga Rep\u00fablica Popular de Polonia."}
{"id": "532302", "revid": "23204", "url": "https://gl.wikipedia.org/wiki?curid=532302", "title": "Reposu\u00edda", "text": "Reposu\u00edda (en ) \u00e9 un filme estadounidense de 1990 escrito e dirixido por Bob Logan. O filme \u00e9 unha parodia do filme de 1973 \"O exorcista\", e conta coa estrela do mesmo, Linda Blair, as\u00ed como con Leslie Nielsen e Anthony Starke.\nEstreouse en galego o 17 de xu\u00f1o de 1996 a trav\u00e9s da TVG."}
{"id": "532303", "revid": "23204", "url": "https://gl.wikipedia.org/wiki?curid=532303", "title": "Repossessed", "text": ""}
{"id": "532305", "revid": "23204", "url": "https://gl.wikipedia.org/wiki?curid=532305", "title": "O m\u00e1is valente entre mil", "text": "O m\u00e1is valente entre mil (en ) \u00e9 un filme estadounidense de 1968 dirixido por Tom Gries e protagonizado por Charlton Heston, Joan Hackett e Donald Pleasence."}
{"id": "532306", "revid": "23204", "url": "https://gl.wikipedia.org/wiki?curid=532306", "title": "Will Penny", "text": ""}
{"id": "532308", "revid": "89787", "url": "https://gl.wikipedia.org/wiki?curid=532308", "title": "Superaxente K-9", "text": "Superaxente K-9 (en ) \u00e9 un filme estadounidense de 1989 dirixido por Rod Daniel. Est\u00e1 protagonizado por Jim Belushi e Mel Harris. O gui\u00f3n foi escrito por Steven Siegel e Scott Myers, e foi producido por Lawrence Gordon e Charles Gordon, e estreado a trav\u00e9s de Universal Pictures.\nEstreouse en galego o 23 de xu\u00f1o de 2021 na TVG."}
{"id": "532309", "revid": "23204", "url": "https://gl.wikipedia.org/wiki?curid=532309", "title": "K-9 (filme)", "text": ""}
{"id": "532314", "revid": "23204", "url": "https://gl.wikipedia.org/wiki?curid=532314", "title": "Superaxente Cody Banks", "text": "Superaxente Cody Banks (en ) \u00e9 un filme estadounidense de 2003 dirixido por Harald Zwart. Conta a historia dun adolescente de 15 anos, intepretado por Frankie Muniz, quen ten que rematar as tarefas, evitar estar aterrado e salvar o mundo como un axente encuberto da CIA. Hilary Duff, Angie Harmon, Keith David, Cynthia Stevenson, Daniel Roebuck, Darrell Hammond, Ian McShane e Arnold Vosloo completan o elenco. O filme foi rodado na Columbia Brit\u00e1nica e estreouse nos Estados Unidos o 14 de marzo de 2003.\nEstreouse en galego o 16 de marzo de 2011 na TVG."}
{"id": "532315", "revid": "23204", "url": "https://gl.wikipedia.org/wiki?curid=532315", "title": "Agent Cody Banks", "text": ""}
{"id": "532316", "revid": "25871", "url": "https://gl.wikipedia.org/wiki?curid=532316", "title": "Sergio Garc\u00eda Ferrera", "text": "Sergio Garc\u00eda Ferrera, nado en C\u00e1davos (A Mezquita) o 3 de maio de 1925 e finado no mesmo lugar o 26 de marzo de 2019, foi un mestre, m\u00e9dico e pol\u00edtico galego.\nTraxectoria.\nFillo de Antonio Bernardo Garc\u00eda Barros. Aos once anos foi enviado a estudar a Ourense co seu irm\u00e1n e viviu cos seus t\u00edos Fructuoso Manrique Mart\u00edn e Marcial Garc\u00eda Barros. Logo do golpe de Estado do 18 de xullo de 1936 detiveron ao seu pai e aos seus t\u00edos aos que lle levaba comida \u00e1 cadea de Ourense. Estudou Maxisterio en Santiago de Compostela e licenciouse en Medicina na Universidade de Santiago de Compostela. Exerceu como m\u00e9dico interino no Barco de Valdeorras e despois en Guadalaxara. Diplomouse en Madrid en Medicina laboral e Sanidad Nacional. Exerceu como m\u00e9dico titular en Zamora e A Gudi\u00f1a para finalmente trasladarse \u00e1 Mezquita. Foi un dos fundadores do PSOE en Galicia. Nas elecci\u00f3ns municipais de 1983 encabezou a candidatura do PSdeG-PSOE da Mezquita e foi elixido concelleiro. Nas municipais de 1987 volveu encabezar a candidatura do PSdeG-PSOE e foi elixido alcalde da Mezquita. Nas municipais de 1991 foi novamente elixido alcalde.\nReco\u00f1ecementos.\nEn 2013 inaugurouse en C\u00e1davos unha praza co seu nome.\nVida persoal.\nCasou na Gudi\u00f1a con Mar\u00eda del Carmen Pravos Rico."}
{"id": "532317", "revid": "5863", "url": "https://gl.wikipedia.org/wiki?curid=532317", "title": "Professional Development League", "text": "A Professional Development League \u00e9 un sistema de ligas de f\u00fatbol xuvenil que est\u00e1n xestionadas, organizadas e controladas pola Premier League ou a Football League. Foi introducido pola FA a trav\u00e9s da Elite Player Performance Plan en 2012.\nO sistema introduciuse a principios de 2012 e estivo activo por primeira vez durante a tempada 2012-13. \u00c9 o sucesor da Premier Reserve League, Premier Academy League e a Football Combination. A Football League Youth Alliance creou a League 2 para os sub-18. O sistema abrangue as categor\u00edas sub-18, sub-21 e sub-23.\nAnteriormente, os clubs que participaban na Premier Reserve League (o m\u00e1is alto nivel do f\u00fatbol de reserva en Inglaterra) elimin\u00e1banse da competici\u00f3n se o seu primeiro equipo da Premier League descendera e eran substitu\u00eddos por un equipo ascendido. Baixo o sistema da Professional Development League, os equipos de reserva da Premier League non est\u00e1n directamente relacionados co estado do primeiro equipo da Premier League. En cambio, hai tres Professional Development Leagues diferentes, unha por cada nivel de grupo de idade e os catro clubs mellor clasificados do sistema de ligas de f\u00fatbol de Inglaterra col\u00f3canse no sistema base\u00e1ndose na avaliaci\u00f3n da s\u00faa academia para o Elite Player Performance Plan (EPPP).\nSub-23.\nPremier League 2.\nDe 2012 a 2016, a liga xuvenil m\u00e1is importante das academias da categor\u00eda 1 da EPPP foi a liga sub-21 co\u00f1ecida como Premier League sub-21, con tan s\u00f3 catro xogadores no campo superando a idade da categor\u00eda. Desde a tempada 2016\u201317 en adiante, a competici\u00f3n denom\u00ednase Premier League 2 e o l\u00edmite de idade aumentou dos 21 aos 23 anos.\nA competici\u00f3n div\u00eddese en d\u00faas divisi\u00f3ns, con ascensos e descensos entre elas. Os clubs da Premier League 2 poden tam\u00e9n disputar a Premier League Cup, a Premier League International Cup e mais o EFL Trophy, restrinxido a futbolistas sub-21.\nProfessional Development League.\nA Professional Development League \u00e9 a segunda categor\u00eda de importancia do sistema de ligas xuvenil da EPPP. Est\u00e1 composta por d\u00faas divisi\u00f3ns rexionais, decid\u00edndose o ga\u00f1ador global tras a serie de play-offs de fin de tempada \u2014os equipos clasificados nas d\u00faas primeiras posici\u00f3ns de ambas divisi\u00f3ns pasan a disputar semifinais e final para as\u00ed determinar o campi\u00f3n xeral.\nSub-18.\nLiga 1.\nA liga sub-18 creouse para as academias da categor\u00eda 1 da EPPP, xunto coa formaci\u00f3n da Professional Development League en 2012 en substituci\u00f3n da Premier Academy League. Denominada Premier League sub-18, a competici\u00f3n div\u00eddese en d\u00faas divisi\u00f3ns rexionais. Os dous ga\u00f1adores de cada divisi\u00f3n disputan a final para determinar os campi\u00f3ns na xeral. Os vencedores da m\u00e1xima divisi\u00f3n clasif\u00edcanse para a UEFA Youth League.\nLiga 2.\nA Professional Development League sub-18 \u00e9 a segunda categor\u00eda de importancia do sistema de ligas sub-18 do EPPP. Est\u00e1 composta por d\u00faas divisi\u00f3ns rexionais, decid\u00edndose o ga\u00f1ador global tras a serie de play-offs de fin de tempada \u2014os equipos clasificados nas d\u00faas primeiras posici\u00f3ns de ambas divisi\u00f3ns pasan a disputar semifinais e final para as\u00ed determinar o campi\u00f3n xeral."}
{"id": "532318", "revid": "98629", "url": "https://gl.wikipedia.org/wiki?curid=532318", "title": "Evdokyia Zavalyi", "text": "Evdokyia Nykolaevna Zavalyi (en ), nada en Novyi Buh, Rexi\u00f3n de Mykolaiv, o 28 de maio de 1924 e finada en K\u00ediv o 5 de maio de 2010, foi a \u00fanica muller comandante dun pelot\u00f3n mari\u00f1o durante a segunda guerra mundial, co rango de coronel. \nTraxectoria.\nChegada da segunda guerra mundial.\nA segunda guerra mundial comezou pouco despois de que cumprise os 15 anos. Tentou varias veces alistarse no Ex\u00e9rcito Vermello e pediu ir \u00e1 fronte, pero foille negado debido \u00e1 s\u00faa minor\u00eda de idade.\nTraballou nunha granxa colectiva, ata que o 25 de xullo de 1941, a guerra chegou a Novyi Buh. A aviaci\u00f3n alem\u00e1 someteu a cidade a un ataque a\u00e9reo, lanzando bombas e metrallando as unidades do Ex\u00e9rcito Vermello que se retiraban. Baixo os bombardeos, Evdokyia vendou e tratou a soldados e xenerais feridos e suplicou aos mandos que a levasen consigo como enfermeira. Finalmente conseguiu o seu obxectivo e uns d\u00edas despois deixou a s\u00faa vila natal como enfermeira do 96\u00ba Rexemento de Cabaler\u00eda, dentro da 5\u00aa Divisi\u00f3n do 2\u00ba Corpo de Cabaler\u00eda.\nO 13 de agosto de 1941, as tropas alem\u00e1s chegaron a Novyi Buh. A s\u00faa ofensiva foi detida por unidades da 169\u00aa Divisi\u00f3n de Infanter\u00eda do 18\u00ba Ex\u00e9rcito. Pola noite, as unidades sovi\u00e9ticas, por orde do mando, abandonaron a vila e o 14 de agosto de 1941 os alem\u00e1ns ocup\u00e1rona.\nDurante a retirada, mentres o 96\u00ba Rexemento de Cabaler\u00eda cruzaba o r\u00edo Dni\u00e9per na rexi\u00f3n de Kh\u00f3rtisia, Evdokyia sufriu unha ferida profunda no est\u00f3mago e foi enviada ao hospital de Kurhannaia en Kuban, onde recibiu a s\u00faa primeira condecoraci\u00f3n, a Orde da Estrela Vermella, por salvar a vida do comandante dun batall\u00f3n aerotransportado baixo un ataque a\u00e9reo inimigo na estaci\u00f3n de ferrocarril de Kurhannaia.\nEntrada na Armada.\nDespois do tratamento, foi enviada ao rexemento de reserva. Un d\u00eda f\u00edxose unha selecci\u00f3n de soldados para a primeira li\u00f1a e foi confundida cun home, pola s\u00faa vestimenta e porque nos documentos do hospital estaba rexistrada como \"\"\"Zavalyi Evdok. Nick\". Non corrixiu o erro e foi enviada \u00e1 6\u00aa Brigada da Mari\u00f1a Sovi\u00e9tica co nome de Edvokym Zavalyi Nikolaevych. Logrou manter o seu segredo durante 8 meses. Despois de capturar a un oficial alem\u00e1n preto de Mozdok, foi enviada ao departamento de intelixencia, onde pronto se converteu en comandante.\nEn agosto de 1942, mentres combat\u00eda preto de Hariachyi Klyuch, a s\u00faa unidade quedou rodeada \u00e1s beiras dun r\u00edo turbulento. Durante sete d\u00edas mantiveron as s\u00faas posici\u00f3ns, pero quedaron sen munici\u00f3n. \"Evdokim\" ofreceuse a cruzar ao outro lado do r\u00edo para conseguir munici\u00f3n e comida entre os restos da batalla. Pola noite, atada a un cable, cruzou o fr\u00edo r\u00edo ata a costa inimiga, e al\u00ed recolleu balas e granadas dos corpos dos alem\u00e1ns mortos. Encheu de munici\u00f3n dous impermeables e constru\u00edu unha balsa improvisada para regresar. Despois de transportar a munici\u00f3n volveu \u00e1 beira inimiga, onde puxo un uniforme alem\u00e1n e posicionouse tras un arbusto preto dunha estrada. Despois de que pasase un convoi de tanques, agardou polo convoi de cami\u00f3ns e abriu fogo cunha metralladora. Os compa\u00f1eiros da marxe oposta apoi\u00e1rona con disparos antitanque e derrubaron varios cami\u00f3ns. Tras cargar alimentos no chuvasqueiro, cruzou o r\u00edo a nado, esquivando o lume de morteiro e metralladoras dos alem\u00e1ns que a descubriron, conseguindo regresar con seguridade \u00e1 outra beira do r\u00edo.\nA finais de 1942 e principios de 1943 participou nas batallas para bloquear unha cabeza de ponte inimiga en Kuban, a trav\u00e9s da cal pasaban a principal li\u00f1a de ferrocarril e as estradas cara a Taman e Novorossiisk, que os alem\u00e1ns converteran nun poderoso centro de defensa. Nunha das batallas, o comandante da compa\u00f1\u00eda caeu morto e, vendo a confusi\u00f3n dos combatentes, Zavalyi tomou a iniciativa e liderou o ataque. Nesta batalla resultou gravemente ferida e no hospital revelouse que era unha muller.\nAscensos e batallas.\nTendo en conta os seus m\u00e9ritos militares, o 18 de febreiro de 1943, foi enviada a un curso de seis meses para subtenentes na liberada vila de Severskaia, e en outubro de 1943, xa co rango de subtenente, foi enviada \u00e1 83\u00aa Brigada de Infanter\u00eda Naval como comandante de pelot\u00f3n dunha compa\u00f1\u00eda de metralladores.\nTam\u00e9n en 1943 converteuse en membro do Komsomol. En novembro de 1943 participou no desembarco na pen\u00ednsula de Kerch durante a Operaci\u00f3n Kerch-Eltigen. Ocupados unha cabeza de ponte, os paracaidistas resistiron numerosos ataques do inimigo, que intentaron tiralos ao mar.\nAo mando dun pelot\u00f3n, liberou Sebastopol e asaltou o Monte Sapuno, recibindo a Orde da Guerra Patri\u00f3tica de primeiro grao por voar un b\u00fanker inimigo xunto \u00e1 s\u00faa gornici\u00f3n e metralladora, irromper nas trincheiras inimigas, eliminar ata a 10 soldados inimigos e lanzar granadas sobre unha metralladora pesada e 2 morteiros. Participou tam\u00e9n nas batallas de Balaklava, Sakharnia Golovka e Kerch, cruzou o esteiro do Dnister, liberou Besarabia, loitou na liberaci\u00f3n de Taman, Tuapse e Novorossiisk, e participou nos desembarco de Constancia, Varna as Burgas e Iugoslavia.\nDurante a ofensiva de Budapest, Evdokyia Zavalyi e o seu pelot\u00f3n pasaron polo sumidoiro da cidade con bombas de os\u00edxeno e capturaron o b\u00fanker do comando alem\u00e1n. Co seu pelot\u00f3n, bloqueou a retirada dos tanques alem\u00e1ns. Os paracaidistas baixo o seu mando derrubaron 7 tanques. \nEn abril de 1945 foi condecorada coa Orde da Bandeira Vermella e en setembro recibiu a Medalla pola Defensa do C\u00e1ucaso.\nNa posguerra.\nDespois do final da guerra, quixeron mandala a estudar nunha escola militar, pero as s\u00faas catro feridas e d\u00faas conmoci\u00f3ns cerebrais afect\u00e1rona. En 1947 foi desmobilizada e marchou a K\u00ediv. En K\u00ediv co\u00f1eceu ao seu futuro marido, co que tivo 2 fillos, 4 netos e 4 bisnetos, e traballou como directora dunha tenda de alimentos.\nEn 1985 foi condecorada coa Orde da Guerra Patri\u00f3tica de 2\u00ba grao.\nTraballou activamente entre a mocidade. Viaxou a moitas cidades, unidades militares, barcos e submarinos relatando historias sobre o seu pelot\u00f3n da Mari\u00f1a. En maio de 2009 participou nas celebraci\u00f3ns con motivo do D\u00eda da Vitoria e do 65 aniversario da liberaci\u00f3n de Sebastopol e no outono visitou Acerbaix\u00e1n cunha delegaci\u00f3n de veteranos ucra\u00ednos. En total, en 2009 mantivo m\u00e1is de 130 reuni\u00f3ns con diferentes audiencias en Ucra\u00edna, Rusia, Acerbaix\u00e1n e Moldavia.\nMorreu o 5 de maio de 2010 en K\u00ediv.\nCondecoraci\u00f3ns.\nFoi condecorada con catro ordes militares e con preto de 40 medallas. Entre as s\u00faas condecoraci\u00f3ns est\u00e1n as seguintes:\nCondecoraci\u00f3ns ucra\u00ednas:\nFoi membro do Consello de Veteranos de Ucra\u00edna.\nLegado.\nEvdokyia Zavalyi \u00e9 cidad\u00e1n honoraria de oito cidades, entre elas Belgorod-Dnestrovskyi, Burgas, Varna e Novyi Buh."}
{"id": "532319", "revid": "98629", "url": "https://gl.wikipedia.org/wiki?curid=532319", "title": "Allied (filme)", "text": "Allied \u00e9 un filme brit\u00e1nico-estadounidense de 2016 dirixido por Robert Zemeckis e escrito por Steven Knight. Est\u00e1 protagonizado por Brad Pitt, como un oficial de intelixencia canadense, e Marion Cotillard como unha loitadora da Resistencia francesa que se namora del durante unha misi\u00f3n en Casablanca. Jared Harris, Simon McBurney e Lizzy Caplan forman parte do elenco."}
{"id": "532320", "revid": "23204", "url": "https://gl.wikipedia.org/wiki?curid=532320", "title": "Escape from Alcatraz (filme)", "text": ""}
{"id": "532321", "revid": "23204", "url": "https://gl.wikipedia.org/wiki?curid=532321", "title": "O home de vime", "text": "O home de vime (en ) \u00e9 un filme brit\u00e1nico de 1973 dirixido por Robin Hardy. Est\u00e1 protagonizado por Edward Woodward, Britt Ekland, Diane Cilento, Ingrid Pitt e Christopher Lee. O gui\u00f3n foi escrito por Anthony Shaffer, inspirado na novela de David Pinner, \"Ritual\". C\u00e9ntrase na visita do sarxento de polic\u00eda Neil Howie \u00e1 illa de Summerisle na procura dunha rapaza desaparecida. Howie, un cristi\u00e1n devoto, esp\u00e1ntase ao descubrir que os habitantes da illa abandonaron o cristianismo e agora practican unha forma de paganismo celta. Paul Giovanni compuxo a banda sonora.\nEstreouse subtitulado en galego o 29 de abril de 2015, no Cineclube de Compostela.\nSinopse.\nUn polic\u00eda recibe unha carta an\u00f3nima sobre a desaparici\u00f3n dunha moza e vai at\u00e9 a remota illa escocesa de Summerisle para investigar o caso. Cando chega, descobre costumes totalmente diferentes das s\u00faas crenzas cristi\u00e1s, xa que os habitantes da illa seguen tradici\u00f3ns pag\u00e1s. Disposto a resolver o enigma da desaparici\u00f3n e sospeitando o peor, vese involucrado en intrigas arredor dos ritos da festa de Beltane."}
{"id": "532322", "revid": "23204", "url": "https://gl.wikipedia.org/wiki?curid=532322", "title": "The Wicker Man (filme de 1973)", "text": ""}
{"id": "532323", "revid": "23204", "url": "https://gl.wikipedia.org/wiki?curid=532323", "title": "Otto Andreas Lowson M\u00f6rch", "text": "Otto Andreas Lowson M\u00f6rch, nado en Lund (Suecia) o 17 de maio de 1828 e finado en Niza (Francia) o 25 de xaneiro de 1878, foi un zo\u00f3logo dan\u00e9s especializado en malacolox\u00eda.\nTraxectoria.\nFillo do xardineiro Otto Josias Nicolai M\u00f8rch, s\u00f3 ti\u00f1a un ano cando seu pai se mudouse a Copenhague. Despois de recibir clases particulares, estudou na K\u00f8benhavns Borgerdydskole (Escola dw Virtude Cidad\u00e1) de Copenhague e, m\u00e1is tarde, na Escola Metropolitana da mesma cidade, pero, cando seu pai morreu en 1842, tivo que abadoa a escola. Ademais, unha enfermidade ocular impediille completar a s\u00faa carreira acad\u00e9mica, pero como ti\u00f1a un grande interese pola zoolox\u00eda desde a s\u00faa primeira infancia, aproveitou con gusto a oportunidade de realizar o estudo desta discipliana cando foi empregado en 1844 como amanuense do doutor Henrich Henrichsen Beck, que dirix\u00eda a colecci\u00f3n de caracois do rei Cristian VIII. \nA partir deste momento, M\u00f6rch dedicou todo o seu tempo \u00e1 conquiolox\u00eda, rama da malacolox\u00eda que estuda as cunchas) e, a\u00ednda que a s\u00faa relaci\u00f3n con Beck causoulle moitos inconvenientes, non pod\u00eda, debido ao f\u00e1cil acceso que ti\u00f1a \u00e1 bibliograf\u00eda conquiol\u00f3xica, sentirse c\u00f3modo renunciando a ela, antes de que o profesor Japetus Steenstrup en 1847 lle ofrecera traballar no museo da Universidade de Copenhague.\nPor\u00e9n, este novo cargo, que ocupou at\u00e9 a s\u00faa morte, tr\u00f3uxolle moitas decepci\u00f3ns. Por un lado, recib\u00eda unha pequena remuneraci\u00f3n pecuniaria e, por outro, encontr\u00e1base nunha relaci\u00f3n de dependencia que non harmonizaba coa reputaci\u00f3n cient\u00edfica que gozaba f\u00f3ra da universidade. En parte, isto probabelmente deb\u00edase \u00e1s peculiaridades da s\u00faa maneira ser. Era, pode dicrse, un \"bicho raro\", distra\u00eddo, cheo de fantas\u00edas e cunha natureza pechada, pero no fondo era nobre, desinteresado e servizal.\nComo gran co\u00f1ecedor das especies de moluscos, ti\u00f1a fama en toda Europa e, por iso, a mi\u00fado consult\u00e1bano museos estranxeiros e grandes coleccionistas privados, o que fac\u00eda que moitas veces ti\u00f1a que viaxar ao estranxeiro.\nNos \u00faltimos anos da s\u00faa vida padeceu de tuberculose pulmonar, e foi en van que a principios de 1878 seus amigos sufrag\u00e1ronlle unha viaxe de sa\u00fade ao sur. Morreu na viaxe a Niza o 25 de xaneiro de 1878. \nM\u00f6rch, que non casou, foi membro de varias sociedades cient\u00edficas estranxeiras e, en 1868, foi nomeado doutor pola Universidade de Gotinga.\nAbreviatura.\nA abreviatura M\u00f6rch empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "532325", "revid": "89787", "url": "https://gl.wikipedia.org/wiki?curid=532325", "title": "Starman", "text": "Starman \u00e9 un filme estadounidense de 1984 dirixido por John Carpenter. Conta a historia dun alien chamado Star Man que chegou \u00e1 Terra e clonou un corpo humano (interpretado por Jeff Bridges) en resposta a unha invitaci\u00f3n atopada no disco de ouro das Voyager. O gui\u00f3n orixinal foi escrito por Bruce A. Evans e Raynold Gideon, con Dean Riesner como guionista non acreditado. \nEstreouse en galego o 24 de xu\u00f1o de 1994 a trav\u00e9s da TVG."}
{"id": "532332", "revid": "23204", "url": "https://gl.wikipedia.org/wiki?curid=532332", "title": "El silencio de la ciudad blanca (filme)", "text": "El silencio de la ciudad blanca \u00e9 un filme espa\u00f1ol de 2019 dirixido por Daniel Calparsoro. \u00c9 unha adaptaci\u00f3n da novela hom\u00f3nima de Eva Garc\u00eda S\u00e1enz de Urturi. O filme est\u00e1 protagonizado por Bel\u00e9n Rueda, Javier Rey, Itziar Itu\u00f1o, Aura Garrido e Manolo Solo. O filme foi rodado e est\u00e1 ambientado na cidade de Vitoria."}
{"id": "532333", "revid": "98629", "url": "https://gl.wikipedia.org/wiki?curid=532333", "title": "A tapadeira", "text": "A tapadeira (en ) \u00e9 un filme estadounidense de 1976 dirixido por Martin Ritt. Foi escrito por Walter Bernstein e est\u00e1 protagonizado por Woody Allen e Zero Mostel.\nEstreouse en galego o 24 de xu\u00f1o de 1995 a trav\u00e9s da TVG.\nSinopse.\nUn caixeiro de bar e corretor de apostas ocasional, Howard Prince, sen grandes convicci\u00f3ns pol\u00edticas, ten amizade cun guionista de televisi\u00f3n da cidade de Nova York, Alfred Miller, que sabe que est\u00e1 inscrito nunha lista negra anticomunista, as\u00ed que lle pide a Howard que adopte a autor\u00eda dos seus gui\u00f3ns a cambio dunha porcentaxe das ganancias. Howard acepta e comeza a gozar dos cartos e a sufrir as vicisitudes de ter que interpretar o papel de escritor estrela do canal."}
{"id": "532334", "revid": "23204", "url": "https://gl.wikipedia.org/wiki?curid=532334", "title": "The Front", "text": ""}
{"id": "532335", "revid": "22795", "url": "https://gl.wikipedia.org/wiki?curid=532335", "title": "Murchisonella", "text": "Murchisonella \u00e9 un x\u00e9nero de moluscos gaster\u00f3podos da subclase dos heterobranquios, infraclase dos alogaster\u00f3podos, superfamilia dos murquisoneloideos, que \u00e9 o tipo da familia dos murquison\u00e9lidos.\nTaxonom\u00eda.\nDescrici\u00f3n.\nO x\u00e9nero foi descrito en 1875 polo malac\u00f3logo dan\u00e9s Otto Andreas Lowson M\u00f6rch.\nSin\u00f3nimos.\nAdemais de polo nome actualmente v\u00e1lido, o x\u00e9nero co\u00f1eceuse tam\u00e9n polos sin\u00f3nimos:\nEspecies.\nNa actualidade reco\u00f1\u00e9cense no x\u00e9nero as seguintes especies:"}
{"id": "532336", "revid": "23204", "url": "https://gl.wikipedia.org/wiki?curid=532336", "title": "Operaci\u00f3n secreta", "text": "Operaci\u00f3n secreta (en ; tam\u00e9n co\u00f1ecido como \"Operation Kid Brother\") \u00e9 un filme italiano de 1967 dirixido por Alberto De Martino. Conta a historia do irm\u00e1n do esp\u00eda brit\u00e1nico James Bond, interpretado por Neil Connery (que \u00e9 o irm\u00e1n do actor Sean Connery, protagonista dos filmes de Eon Productions) quen est\u00e1 obrigado a tomar a dianteira en frustrar unha trama de dominaci\u00f3n mundial.\nEstreouse en galego o 24 de xu\u00f1o de 1995 na TVG."}
{"id": "532337", "revid": "1888", "url": "https://gl.wikipedia.org/wiki?curid=532337", "title": "Marcelino Otaduy V\u00e1zquez", "text": "Marcelino Otaduy V\u00e1zquez, nado en Ferrol cara a 1898 e finado en Madrid en 1990, foi un polic\u00eda e avogado galego.\nTraxectoria.\nFillo de Marcelino Otanduy Ar\u00f3spide, dono dunha pasteler\u00eda en Ferrol que despois trasladou a Santiago de Compostela, e Mar\u00eda V\u00e1zquez. Axente de polic\u00eda destinado en Donostia en 1925, pasou a Santiago de Compostela en 1930. Foi destinado a Madrid en setembro de 1932, e volveu a Compostela en marzo do ano seguinte. Foi destinado en comisi\u00f3n de servizos a Ir\u00fan en xullo de 1934, e a Goi\u00e1n en outubro dese ano. A principios de 1936 estaba destinado en Pontevedra, e no ver\u00e1n dese ano en Ourense. Logo do golpe de Estado do 18 de xullo de 1936 foi detido. Foi xulgado en consello de guerra presidido por Ambrosio Feijoo Pardi\u00f1as no que actuou como fiscal Joaqu\u00edn Otero Goyanes o 23 de marzo de 1937, con Anselmo L\u00f3pez Garc\u00eda, Marcial Garc\u00eda Barros, Manuel Su\u00e1rez Castro, Eduardo Par\u00eds Villar, Antonio Taboada N\u00f3voa e Higinio L\u00f3pez Barrio. Foi condenado por auxilio \u00e1 rebeli\u00f3n a doce anos e un d\u00eda de prisi\u00f3n. Rematou a carreira de Dereito a principios dos anos cuarenta. En 1942 abr\u00edronlle expediente de responsabilidades pol\u00edticas e satisfeita a sanci\u00f3n, recuperou a libre disposici\u00f3n dos seus bens en maio de 1942. No franquismo exerceu como avogado en Madrid. Finou en Madrid en 1990.\nVida persoal.\nCasou en Compostela con Concepci\u00f3n Rodr\u00edguez en 1948."}
{"id": "532340", "revid": "23204", "url": "https://gl.wikipedia.org/wiki?curid=532340", "title": "O outro gardacostas", "text": "O outro gardacostas (en ) \u00e9 un filme estadounidense de 2017 dirixido por Patrick Hughes. Est\u00e1 protagonizado por Ryan Reynolds, Samuel L. Jackson, Gary Oldman e Salma Hayek. O filme conta a historia dun gardacostas (Reynolds) que debe protexer un convicto (Jackson), quen \u00e9 testemu\u00f1a nun caso da Corte Penal Internacional.\n\"O outro gardacostas\" estreouse nos cinemas dos Estados Unidos o 18 de agosto de 2017, e recadou 176 mill\u00f3ns de d\u00f3lares en todo o mundo. A cr\u00edtica eloxiou as interpretaci\u00f3ns de Reynolds e Jackson, a s\u00faa qu\u00edmica e as escena de acci\u00f3n, mais criticou o argumento clich\u00e9 e a execuci\u00f3n do filme. A s\u00faa secuela, \"Hitman's Wife's Bodyguard\", estreouse o 16 de xu\u00f1o de 2021.\nEstreouse en galego o 30 de xu\u00f1o de 2021 a trav\u00e9s da TVG."}
{"id": "532341", "revid": "23204", "url": "https://gl.wikipedia.org/wiki?curid=532341", "title": "The Hitman's Bodyguard", "text": ""}
{"id": "532342", "revid": "98629", "url": "https://gl.wikipedia.org/wiki?curid=532342", "title": "Jos\u00e9 Mar\u00eda Bravo", "text": "Jos\u00e9 Mar\u00eda Bravo Fern\u00e1ndez-Hermosa, nado en Madrid o 8 de abril de 1917 e finado na mesma cidade o 26 de decembro de 2009, foi un piloto de aviaci\u00f3n militar espa\u00f1ol que se converteu en as de aviaci\u00f3n. Participou na Guerra Civil espa\u00f1ola defendendo a Segunda Rep\u00fablica Espa\u00f1ola, e despois na segunda guerra mundial. \nTraxectoria.\nJos\u00e9 Mar\u00eda Bravo naceu en Madrid en 1917 e estudou na Instituci\u00f3n Libre de Ense\u00f1anza, onde obtivo bos resultados acad\u00e9micos. As s\u00faas boas notas permit\u00edronlle facer un intercambio de estudos en Alema\u00f1a.\nEn xullo de 1936, unha vez estalada a guerra civil espa\u00f1ola, ofreceuse como voluntario para a aviaci\u00f3n republicana. Xa ti\u00f1a practicado voo sen motor antes da guerra, polo que ti\u00f1a experiencia no manexo de avi\u00f3ns. Unha vez aceptada a s\u00faa solicitude, marchou \u00e1 Uni\u00f3n Sovi\u00e9tica para participar no primeiro curso de adestramento de pilotos. Despois de seis meses de adestramento en Kirovabad, na Rep\u00fablica Socialista Sovi\u00e9tica de Acerbaix\u00e1n, regresou \u00e1 Espa\u00f1a republicana en xu\u00f1o de 1937 como sarxento de piloto de combate e experto no manexo do Polikarpov I-16. Comezou a s\u00faa actividade militar pilotando cos pilotos sovi\u00e9ticos do 1\u00ba Escuadr\u00f3n de Moscas. As s\u00faas dotes de mando e o seu carisma impuls\u00e1rono rapidamente \u00e1s Forzas A\u00e9reas Republicanas e logo chegaron os ascensos, primeiro a tenente (o 11 de marzo de 1938) e logo a capit\u00e1n (o 31 de maio).\nComo parte destas promoci\u00f3ns, tam\u00e9n foi colocado \u00e1 fronte do 3\u00ba Escuadr\u00f3n de Moscas, co que participou nas batallas do Levante e do Ebro. Esta unidade foi a que m\u00e1is derrubamentos realizou durante a campa\u00f1a do Levante, sendo 10 deles obra de Bravo. O 27 de agosto de 1938, con s\u00f3 22 anos, deixou o liderado desta unidade para ocupar a subxefatura do Grupo 21 de Caza (baixo o mando de Manuel Zarauza Clavero e composto por aparellos I-16). A derrota republicana no Ebro sentenciou o futuro da guerra e a ofensiva franquista en Catalu\u00f1a empurrou a Francia aos republicanos, entre eles Jos\u00e9 Mar\u00eda Bravo. Durante toda a s\u00faa actividade na Guerra, atrib\u00faenselle 23 derrubamentos individuais, 1200 horas de voo e a participaci\u00f3n en 160 combates. Durante a guerra pilotou os I-16 rexistrados \"CM-193\" e \"CM-249\".\nSegunda guerra mundial.\n\u00c1 s\u00faa chegada a Francia, estivo internado nos campos de concentraci\u00f3n de Gurs e Argel\u00e8s-sur-Mer, ata que puido fuxir \u00e1 Uni\u00f3n Sovi\u00e9tica. Retomou os seus estudos en Kh\u00e1rkiv, onde o sorprendeu a invasi\u00f3n alem\u00e1 da URSS en 1941. Tentou unirse \u00e1 Forza A\u00e9rea Sovi\u00e9tica pero ante a negativa dos comandantes sovi\u00e9ticos a integrar aos republicanos espa\u00f1ois como pilotos, tivo que unirse a unha unidade de minadores e sabotaxe nocturna que operaba na zona do mar de Azov.\nCon todo, en 1942 foi aceptado nas Forzas A\u00e9reas xunto cun grupo de ex-pilotos republicanos e foi destinado \u00e1 defensa a\u00e9rea na rexi\u00f3n de Bak\u00fa, no marco da campa\u00f1a do C\u00e1ucaso. En 1943 dirixiu o grupo a\u00e9reo que escoltou a Stalin na s\u00faa viaxe a Teher\u00e1n para asistir \u00e1 hist\u00f3rica reuni\u00f3n que tivo lugar nesa cidade iraniana. En 1948, despois do final da segunda guerra mundial, foi desmobilizado tras 12 anos de servizo militar.\nVolta a Espa\u00f1a.\nDespois de ser desmobilizado, marchou a Moscova, onde traballou durante alg\u00fans anos no Instituto Pedag\u00f3xico de Idiomas, impartindo docencia e clases de espa\u00f1ol. En 1960 puido regresar a Espa\u00f1a. Desde 1976 colaborou na creaci\u00f3n da Asociaci\u00f3n de Aviadores da Rep\u00fablica (\"ADAR\") para acadar o reco\u00f1ecemento dos graos e cargos profesionais da aviaci\u00f3n republicana. Resultado dos seus esforzos, en 1978 foi nomeado coronel do Ex\u00e9rcito do Aire, con todos os dereitos que implica a s\u00faa graduaci\u00f3n militar. Dende ent\u00f3n dedicouse a colaborar e apoiar a Fundaci\u00f3n Infante de Orleans, especialmente na procura de financiamento para poder adquirir un Polikarpov I-16, o m\u00edtico aeroplano da s\u00faa mocidade. Xa cunha idade avanzada, seguiu asistindo a numerosos espect\u00e1culos a\u00e9reos ata que morreu en Madrid a finais do 2009.\nFilme.\nEn 2012 estreouse un filme ruso biogr\u00e1fico titulado \"\u0418\u0441\u043f\u0430\u043d\u0435\u0446\" (\"O Espa\u00f1ol\" en ruso), dirixida por Aleksandr Tsatsuev e protagonizada por Vladimir Panchik no papel de Bravo."}
{"id": "532344", "revid": "98629", "url": "https://gl.wikipedia.org/wiki?curid=532344", "title": "Anselm Pe\u00f1as", "text": "Anselm Pe\u00f1as, nado en Sitges en 1943, \u00e9 un malac\u00f3logo espa\u00f1ol.\nTraxectoria.\nMembro da Associaci\u00f3 Catalana de Malacologia, da Sociedad Espa\u00f1ola de Malacolog\u00eda e da Societ\u00e1 Italiana di Malacologia,\ncolaborou, entre outras instituci\u00f3ns, co Museo Nacional de Ciencias Naturales de Madrid, co Museo Nacional de Historia Natural de Francia de Par\u00eds, co Natural History Museum of United Kindom de Londres, e co Zoologisches Museum de Berl\u00edn.\nSegundo o Rexistro Mundial de Especies Mari\u00f1as (WoRMS), Anselm Pe\u00f1as \u00e9 un dos dous principais autores, xa que describiu m\u00e1is especies desde o ano 2000 at\u00e9 o 2017. \nDescribiu 748 novas especies, e 6 novos x\u00e9neros (\"Afroturbonilla\", \"Bouchetmella\", \"Helodiamea\", \"Perheida\", \"Ovalina\" e \"Maricarmenia).\nNumerosas das moitas descrici\u00f3ns de especies f\u00edxoas coa colaboraci\u00f3n do seu colega galego Emilio Rol\u00e1n."}
{"id": "532347", "revid": "89787", "url": "https://gl.wikipedia.org/wiki?curid=532347", "title": "Caecum glabrum", "text": "Caecum glabrum \u00e9 unha especie de molusco gaster\u00f3podo. Foi descrita por primeira vez por Montagu en 1803."}
{"id": "532349", "revid": "89787", "url": "https://gl.wikipedia.org/wiki?curid=532349", "title": "Caecum trachea", "text": "Caecum trachea \u00e9 unha especie de molusco gaster\u00f3podo. Foi descrita por primeira vez por Montagu en 1803."}
{"id": "532350", "revid": "89787", "url": "https://gl.wikipedia.org/wiki?curid=532350", "title": "Calliopaea bellula", "text": "Calliopaea bellula \u00e9 unha especie de molusco gaster\u00f3podo. Foi descrita por primeira vez por D'orbigny en 1837."}
{"id": "532352", "revid": "89787", "url": "https://gl.wikipedia.org/wiki?curid=532352", "title": "Calliostoma conulus", "text": "Calliostoma conulus \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532353", "revid": "89787", "url": "https://gl.wikipedia.org/wiki?curid=532353", "title": "Calliostoma granulatum", "text": "Calliostoma granulatum \u00e9 unha especie de molusco gaster\u00f3podo. Foi descrita por primeira vez por Born en 1778."}
{"id": "532354", "revid": "89787", "url": "https://gl.wikipedia.org/wiki?curid=532354", "title": "Calliostoma laugieri", "text": "Calliostoma laugieri \u00e9 unha especie de molusco gaster\u00f3podo. Foi descrita por primeira vez por Charles Payraudeau en 1826."}
{"id": "532355", "revid": "89787", "url": "https://gl.wikipedia.org/wiki?curid=532355", "title": "Calliostoma occidentale", "text": "Calliostoma occidentale \u00e9 unha especie de molusco gaster\u00f3podo. Foi descrita por primeira vez por Jesse Wedgwood Mighels en 1842."}
{"id": "532357", "revid": "23204", "url": "https://gl.wikipedia.org/wiki?curid=532357", "title": "Murchisonella africana", "text": "Murchisonella africana \u00e9 unha especie de molusco gaster\u00f3podo da subclase dos heterobranquios, infraclase dos alogaster\u00f3podos, superfamilia dos murquisoneloideos, e familia dos murquison\u00e9lidos, unha das integradas no x\u00e9nero \"Murchisonella\".\nA especie foi descrita en 2013 polos malac\u00f3logos espa\u00f1ois Anselm Pe\u00f1as e Emilio Rol\u00e1n, na p\u00e1xina 24 do seu traballo \"Revision of the genera \"Murchisonella\" and \"Pseudoaclisina\" (Gastropoda, Heterobranchia, Murchisonellidae)\", publicado en \"Vita Malacologica\" 11: 15-64, a partir de esp\u00e9cimes achados na illa do Pr\u00edncipe (San Tom\u00e9 e Pr\u00edncipe)."}
{"id": "532362", "revid": "23204", "url": "https://gl.wikipedia.org/wiki?curid=532362", "title": "Murchisonella mediterranea", "text": "Murchisonella mediterranea \u00e9 unha especie de molusco gaster\u00f3podo da subclase dos heterobranquios, infraclase dos alogaster\u00f3podos, superfamilia dos murquisoneloideos, e familia dos murquison\u00e9lidos, unha das integradas no x\u00e9nero \"Murchisonella\".\nA especie foi descrita en 2013 polos malac\u00f3logos espa\u00f1ois Anselm Pe\u00f1as e Emilio Rol\u00e1n, na p\u00e1xina 27 do seu traballo \"Revision of the genera \"Murchisonella\" and \"Pseudoaclisina\" (Gastropoda, Heterobranchia, Murchisonellidae)\", publicado en \"Vita Malacologica\" 11: 15-64, a partir de esp\u00e9cimes achados na costa de Silifke, no sur de Turqu\u00eda."}
{"id": "532367", "revid": "55340", "url": "https://gl.wikipedia.org/wiki?curid=532367", "title": "Calliostoma zizyphinum", "text": "Calliostoma zizyphinum \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532372", "revid": "23204", "url": "https://gl.wikipedia.org/wiki?curid=532372", "title": "Zizyphinus zizyphinus", "text": ""}
{"id": "532374", "revid": "89787", "url": "https://gl.wikipedia.org/wiki?curid=532374", "title": "Callumbonella suturalis", "text": "Callumbonella suturalis \u00e9 unha especie de molusco gaster\u00f3podo. Foi descrita por primeira vez por Philippi en 1836."}
{"id": "532377", "revid": "89787", "url": "https://gl.wikipedia.org/wiki?curid=532377", "title": "Calma glaucoides", "text": "Calma glaucoides \u00e9 unha especie de molusco gaster\u00f3podo. Foi descrita por primeira vez por Joshua Alder e Albany Hancock en 1854."}
{"id": "532378", "revid": "89787", "url": "https://gl.wikipedia.org/wiki?curid=532378", "title": "Calyptraea chinensis", "text": "Calyptraea chinensis \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532379", "revid": "89787", "url": "https://gl.wikipedia.org/wiki?curid=532379", "title": "Bivetiella cancellata", "text": "Bivetiella cancellata \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532380", "revid": "23204", "url": "https://gl.wikipedia.org/wiki?curid=532380", "title": "Cancellaria cancellata", "text": ""}
{"id": "532381", "revid": "89787", "url": "https://gl.wikipedia.org/wiki?curid=532381", "title": "Xeroplexa intersecta", "text": "Xeroplexa intersecta \u00e9 unha especie de molusco gaster\u00f3podo. Foi descrita por primeira vez por Jean Louis Marie Poiret en 1801."}
{"id": "532382", "revid": "23204", "url": "https://gl.wikipedia.org/wiki?curid=532382", "title": "Candidula intersecta", "text": ""}
{"id": "532383", "revid": "89787", "url": "https://gl.wikipedia.org/wiki?curid=532383", "title": "Cantrainea peloritana", "text": "Cantrainea peloritana \u00e9 unha especie de molusco gaster\u00f3podo. Foi descrita por primeira vez por Cantraine en 1835."}
{"id": "532384", "revid": "26385", "url": "https://gl.wikipedia.org/wiki?curid=532384", "title": "Capulus ungaricus", "text": "Capulus ungaricus \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532385", "revid": "89787", "url": "https://gl.wikipedia.org/wiki?curid=532385", "title": "Bithynia tentaculata", "text": "Bithynia tentaculata \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532386", "revid": "785", "url": "https://gl.wikipedia.org/wiki?curid=532386", "title": "Capitan\u00eda Xeneral de Galiza", "text": ""}
{"id": "532388", "revid": "1131", "url": "https://gl.wikipedia.org/wiki?curid=532388", "title": "Lino \u00c1lvarez \u00c1lvarez", "text": "Lino \u00c1lvarez \u00c1lvarez, nado no Carballi\u00f1o, foi un avogado e pol\u00edtico galego.\nTraxectoria.\nFillo dun alcalde do Carballi\u00f1o durante a Primeira Rep\u00fablica. Foi fundador das sociedades agrarias do Carballi\u00f1o. Concelleiro do Carballi\u00f1o en 1915, volveu ser elixido concelleiro polo artigo 29 en maio de 1917, e foi nomeado alcalde do Carballi\u00f1o por Real Orde en xullo dese ano.\nVida persoal.\nFoi pai de Felisindo \u00c1lvarez Xesteira."}
{"id": "532389", "revid": "25871", "url": "https://gl.wikipedia.org/wiki?curid=532389", "title": "Ahmad Massoud", "text": "Ahmad Massoud (en dari : \u0627\u062d\u0645\u062f \u0645\u0633\u0639\u0648\u062f), nado en Piyu o 10 de xullo de 1989, \u00e9 un pol\u00edtico afg\u00e1n, fillo de Ahmad Shah Massoud, l\u00edder militar da resistencia contra a invasi\u00f3n sovi\u00e9tica. Dirixe a Fundaci\u00f3n Massoud en novembro de 2016. Logo da entrada en Cabul dos talib\u00e1ns en agosto de 2021, Ashmad Massoud p\u00faxose \u00e1 fronte da resistencia armada do val do Panjshir.\nTraxectoria.\nMocidade.\nDe orixe \u00e9tnica taxica, Ahmad Massoud naceu o 10 de xullo de 1989 en Piyu na provincia de Takhar no nordeste de Afganist\u00e1n.\nLogo de rematar os estudos secundarios en Ir\u00e1n, trasladouse o Reino Unido para facer os estudos universitarios. Primeiro, Massoud fixo un curso na Real Academia Militar de Sandhurst. Tras isto, entre 2012 e 2015, fixo estudos sobre guerra no King's College de Londres, obtendo o t\u00edtulo de licenciado (\"bachelor degree\"). Completou a s\u00faa formaci\u00f3n cun m\u00e1ster en pol\u00edtica internacional na Universidade da Cidade de Londres en 2016.\nVida p\u00fablica.\nMassoud retornou a Afganist\u00e1n e, en 2016, foi nomeado director da Fundaci\u00f3n creada para conservar o legado do seu pai.\nEn marzo de 2019, Massoud entrou oficialmente en pol\u00edtica. En setembro de 2019 foi aclamado polos seguidores do seu pai como o seu sucesor nun acto diante do mausoleo de Ahmad Shah Massoud no val do Panjshir. Defendeu a proposta do seu pai que propuxo o modelo su\u00edzo para Afganist\u00e1n, considerando que a descentralizaci\u00f3n administrativa e a cesi\u00f3n de poder de Cabul \u00e1s provincias permitir\u00eda administrar m\u00e1is eficientemente os recursos, facilitando a prosperidade e a estabilidade do pa\u00eds.\nAdemais, Massoud expresou as s\u00faas d\u00fabidas sobre a direcci\u00f3n que tomaba o proceso de proceso de paz de Afganist\u00e1n en 2019, obxectando que non se estaban a respectar os intereses dos afg\u00e1ns. En setembro dese ano anunciou a creaci\u00f3n dunha nova coalici\u00f3n inspirada na Alianza do Norte que resistiron fronte os talib\u00e1ns na d\u00e9cada de 1990. En marzo de 2021, grazas a unha conmemoraci\u00f3n ao seu pai en Par\u00eds. co\u00f1eceu o presidente de Francia, Emmanuel Macron, nunha reuni\u00f3n na que tam\u00e9n participou o fil\u00f3sofo Bernard-Henri L\u00e9vy.\nResistencia fronte os talib\u00e1ns.\nEn 2021, ante retirada das tropas dos Estados Unidos, creou unha milicia, chamada Segunda Resistencia, que axudara as forzas de seguridade afg\u00e1s contra os talib\u00e1ns. No ver\u00e1n de 2021, os talib\u00e1ns fix\u00e9ronse co control da pr\u00e1ctica totalidade do pa\u00eds conseguindo entrar en Cabul o 15 de agosto. Tras o colapso do goberno, Massoud, canda o vicepresidente Amrullah Saleh, anunciou a s\u00faa vontade de loitar contra o dominio talib\u00e1n dende a zona controlada polo primeiro, o val do Panjshir. O 18 de agosto de 2021, nun chamamento internacional pediu a axuda lox\u00edstica e militar aos pa\u00edses occidentais para a resistencia, agora denominada Fronte Nacional de Resistencia. Con escepticismo, alg\u00fans analistas internacionais consideraron que isto era m\u00e1is intento por influ\u00edr nas negociaci\u00f3ns cos talib\u00e1ns que unha tentativa real de oposici\u00f3n armada. O 22 de agosto de 2021, Massoud advertiu aos talib\u00e1ns de que a negociaci\u00f3n era o \"\u00fanico cami\u00f1o\", a\u00ednda que tam\u00e9n reafirmou a s\u00faa vontade de loita se os talib\u00e1ns non aceptaban un goberno plural. Ese mesmo d\u00eda os talib\u00e1ns fixeron p\u00fablico que centos dos seus soldados \u00edan cami\u00f1o do Panjshir para facerse co control da zona.\nEntre finais de agosto e principios de setembro de 2021, houbo enfrontamentos armados entre os talib\u00e1ns e as tropas lideradas por Massoud. Paralelamente, Massoud comunicou de novo a s\u00faa disposici\u00f3n para dialogar a principios de setembro. Con todo, o 6 de setembro de 2021 os talib\u00e1ns proclamaron a conquista do val do Panjshir. Massoud e os seus aliados pol\u00edticos abandonaran o Panjshir antes do control talib\u00e1n con destino a Taxiquist\u00e1n. Este pa\u00eds centroasi\u00e1tico emerxeu como o centro da resistencia antitalib\u00e1 logo da fin do conflito armado centrando os seus esforzos en organizarse politicamente."}
{"id": "532390", "revid": "5863", "url": "https://gl.wikipedia.org/wiki?curid=532390", "title": "Tractatus logico-philosophicus", "text": ""}
{"id": "532392", "revid": "75439", "url": "https://gl.wikipedia.org/wiki?curid=532392", "title": "Anna Gas", "text": "Anna Gas i Serra, nada en Barcelona o 18 de outubro de 1996, \u00e9 unha escritora en lingua catal\u00e1.\nEn agosto de 2021, N\u00f3s Diario publicou o relato curto \"Xerminar\" (\"Un ver\u00e1n en Galeusca:\" proxecto impulsado entre VilaWeb, Berria, N\u00f3s Diario e Belfastmedia).\nTraxectoria.\nAnna Gas comezou a escribir historias nos seus \u00faltimos anos de adolescencia, cos que recibiu, entre 2013 e 2015, alg\u00fans premios literarios locais por obras in\u00e9ditas, ata que en 2017 foi galardoada co 18\u00ba Premio Joan Duch de poes\u00eda para novos escritores, co que publicou o primeiro volume de poemas, \"Crossa d'aigua\" (Editorial Fonoll). Foi inclu\u00edda en varias antolox\u00edas e os seus poemas foron traducidos ao espa\u00f1ol, italiano, ingl\u00e9s e galego.\nCompaxinou os seus estudos con diversos traballos: bibliotecaria, arquiveira ou repartidora de comida na casa. Licenciada en Estudos Literarios pola Universidade de Barcelona e licenciada en Psicolox\u00eda.\nEn 2019 publicou \"Llengua de Anthra\"x, no que a poes\u00eda de Gas \"est\u00e1 constru\u00edda sobre o paradoxo que se basea na resignificaci\u00f3n da mirada e na disoluci\u00f3n do corpo perforado e sen \u00f3rganos, como xa anunciaron Deleuze e Guattari: a linguaxe como unha centralidade reflexiva e metaling\u00fc\u00edstica, e a outra como ameaza e condici\u00f3n de posibilidade\". Por este poemario foi galardoada co Premio de Poes\u00eda Cavall Verd en 2020. \nEn 2020 ga\u00f1ou o premio Merc\u00e8 Rodoreda de relatos e narraci\u00f3ns curtas coa colecci\u00f3n \"El p\u00e8ndol\", a persoa m\u00e1is nova que o ga\u00f1ou."}
{"id": "532394", "revid": "15490", "url": "https://gl.wikipedia.org/wiki?curid=532394", "title": "Anna Gas i Serra", "text": ""}
{"id": "532396", "revid": "89787", "url": "https://gl.wikipedia.org/wiki?curid=532396", "title": "Treonina protease", "text": "As treonina proteases son unha familia de encimas proteol\u00edticos que conte\u00f1en un residuo de treonina (Thr) no seu sitio activo. Os membros protot\u00edpicos desta clase de encimas son as subunidades catal\u00edticas do proteosoma, a\u00ednda que as aciltransferases evolucionaron converxentemente orixinando o mesmo tipo de xeometr\u00eda do sitio activo e o mesmo mecanismo.\nMecanismo.\nAs treonina proteases usan o grupo alcohol secundario da s\u00faa treonina N-terminal como nucle\u00f3filo que realiza a cat\u00e1lise. A treonina debe ser N-terminal, xa que o amino terminal do memso residuo act\u00faa como unha base xeral ao polarizar unha mol\u00e9cula de auga que desprotona o alcohol para incrementar a s\u00faa reactividade como nucle\u00f3filo.\nA cat\u00e1lise ten lugar en dous pasos:\nClasificaci\u00f3n e evoluci\u00f3n.\nActualmente reco\u00f1\u00e9cense cinco familias que pertencen a d\u00faas superfamilias: os proteosoma de pregamento Ntn (superfamilia PB) e a ornitina aciltransferases de pregamento DOM (superfamilia PE). Ambas as superfamilias representan dous tipos de formas que evolucionaron converxentemente de xeito independente dando o mesmo tipo de centro activo."}
{"id": "532397", "revid": "98629", "url": "https://gl.wikipedia.org/wiki?curid=532397", "title": "Unha muller bate nun neonazi co bolso", "text": "Unha muller bate nun neonazi co bolso (en , ou \"Tanten med v\u00e4skan\", lit. \u00abA muller do bolso\u00bb) \u00e9 unha fotograf\u00eda realizada por Hans Runesson na cidade sueca de V\u00e4xj\u00f6 o 13 de abril de 1985. Mostra unha muller de 38 anos batendo nun neonazi cun bolso durante unha manifestaci\u00f3n de partidarias e partidarios da forza de ultradereita Partido do Reich N\u00f3rdico. Foi publicada o d\u00eda seguinte no \"Dagens Nyheter\" e ao d\u00eda seguinte nalg\u00fans xornais brit\u00e1nicos.\nA fotograf\u00eda de Runesson foi considerada a \"Fotograf\u00eda Sueca do Ano\" (\"\u00c5rets bild\") en 1985 e posteriormente a \"Fotograf\u00eda do S\u00e9culo\" pola revista \"Vin\" e a Sociedade Fotogr\u00e1fica Hist\u00f3rica de Suecia.\nOs protagonistas.\nA muller da fotograf\u00eda \u00e9 Danuta Danielsson (1947\u20131988), de orixe polaca. A s\u00faa nai fora internada nun campo de concentraci\u00f3n alem\u00e1n durante a segunda guerra mundial. O clamor que causou a fotograf\u00eda, amais da ansiedade e da depresi\u00f3n que padec\u00eda Danielsson, provocaron que se illase na casa e que, finalmente, acabase por suicidarse en 1988.\nO neonazi golpeado \u00e9 Seppo Seluska, militante do Partido do Reich N\u00f3rdico. Ese mesmo ano foi condenado por torturar e asasinar a un xudeu homosexual.\nHomenaxes.\nEn 2014, a escultora sueca Susanna Arwin constru\u00edu unha estatua en miniatura de Danuta Danielsson baseada nesa fotograf\u00eda. Xurdiu a proposta de erixir unha versi\u00f3n a tama\u00f1o real desa estatua na propia cidade de V\u00e4xj\u00f6, mais o proxecto foi bloqueado polo grupo municipal do Partido do Centro, que consideraba que un monumento desas caracter\u00edsticas poder\u00eda promover a violencia.\nCon todo, en abril de 2019 inaugurouse finalmente a estatua dedicada \u00e1 se\u00f1ora Danielsson tralas manifestaci\u00f3ns populares a favor da mesma."}
{"id": "532398", "revid": "1131", "url": "https://gl.wikipedia.org/wiki?curid=532398", "title": "Elemental Child", "text": "Elemental Child \u00e9 un filme galego de 2010 dirixido por Felipe Gonz\u00e1lez e protagonizado por Alejandro Carro.\nArgumento.\nAmancio (Alejandro Carro) \u00e9 un mozo cun comportamento infantil, condicionado polo seu pasado e as malleiras que recibe por parte de s\u00faa nai Elvira (Rosa \u00c1lvarez), coa que vive nun lugar costeiro e illado. Un d\u00eda aparecen dous membros dunha banda criminal, Santos (Ricardo de Barreiro) e Woyzeck (Farruco Castrom\u00e1n), que andan buscando pola zona unha misteriosa caixa."}
{"id": "532399", "revid": "27155", "url": "https://gl.wikipedia.org/wiki?curid=532399", "title": "Alcohol secundario", "text": ""}
{"id": "532400", "revid": "27155", "url": "https://gl.wikipedia.org/wiki?curid=532400", "title": "Alcohol terciario", "text": ""}
{"id": "532401", "revid": "88215", "url": "https://gl.wikipedia.org/wiki?curid=532401", "title": "Hip\u00f3lito Reguenga", "text": "Hip\u00f3lito Reguenga Borrajo, nado en Vigo en 1889 e finado na mesma cidade o 6 de novembro de 1956, foi un avogado, empresario e pol\u00edtico galego.\nTraxectoria.\nFillo do m\u00e9dico Isidoro Reguenga Sancho. En 1906 foi un dos fundadores do club de f\u00fatbol Infantil presidido por Nicol\u00e1s de las Llanderas e do que Hip\u00f3lito foi vogal. Foi fundador do Club Machada, do que foi elixido presidente en 1914. Foi director da revista humor\u00edstica \"Machada\" que editou o Club Machada en 1914. Despois colaborou en \"La Noche\". Foi inspector de emigraci\u00f3n e participou en varias empresas como Vidriera Gallega e Constructora Urbana que edificou a Barriada-Jard\u00edn no Castro. Foi elixido concelleiro de Vigo pola coalici\u00f3n mon\u00e1rquica o 11 de novembro de 1917. Ao rematar a ditadura de Primo de Rivera foi designado concelleiro de Vigo en novembro de 1929, e novamente en maio de 1930. No franquismo foi nomeado polo gobernador civil comisario-interventor para a prestaci\u00f3n persoal a favor do Estado para a reconstruci\u00f3n nacional en agosto de 1939. Presentouse \u00e1s elecci\u00f3ns municipais de Vigo de 1948 encabezando unha \"Candidatura Agraria Independiente, formada por vigueses que no representan a ninguna entidad\", pero non foi elixido.\nVida persoal.\nCasou Vigo con Josefina Monteiro Fern\u00e1ndez en marzo de 1918, e foi pai de Jos\u00e9 Mar\u00eda e Isidoro Reguenga Monteiro."}
{"id": "532402", "revid": "27155", "url": "https://gl.wikipedia.org/wiki?curid=532402", "title": "Alcohol primario", "text": ""}
{"id": "532408", "revid": "98629", "url": "https://gl.wikipedia.org/wiki?curid=532408", "title": "Ouveos (filme de 1981)", "text": "Ouveos (en ) \u00e9 un filme estadounidense de 1981 dirixido por Joe Dante e protagonizado por Dee Wallace, Patrick Macnee, Dennis Dugan e Robert Picardo. Bas\u00e9ase na novela hom\u00f3nima de Gary Brandner, e conta a historia dun presentador de televisi\u00f3n que \u00e9 enviado a un resort de monta\u00f1a por un evento relacionado cun asasino en serie, sen saber que os residentes do resort son lobishomes.\nEstreouse en galego o 1 de xullo de 1991 a trav\u00e9s da TVG."}
{"id": "532409", "revid": "23204", "url": "https://gl.wikipedia.org/wiki?curid=532409", "title": "The Howling (filme)", "text": ""}
{"id": "532411", "revid": "1888", "url": "https://gl.wikipedia.org/wiki?curid=532411", "title": "Manuel Quiroga Mac\u00edas", "text": ""}
{"id": "532412", "revid": "51526", "url": "https://gl.wikipedia.org/wiki?curid=532412", "title": "Ramiro Bravo", "text": "Ramiro Bravo D\u00edaz, nado na Coru\u00f1a o 29 de maio de 1962, \u00e9 un ex-esgrimista galego. Especialista na modalidade de florete, foi campi\u00f3n de Espa\u00f1a e competiu nos Xogos Ol\u00edmpicos de 1992 en Barcelona.\nTraxectoria.\nComezou practicando judo no Club Shiai da Coru\u00f1a, co que se proclamou campi\u00f3n de Espa\u00f1a cadete por equipos. En 1976 pasou \u00e1 esgrima co mestre de armas F\u00e9lix Rodr\u00edguez, e pronto destacou nas categor\u00edas inferiores, logrando un cuarto lugar no Campionato de Espa\u00f1a cadete de florete de 1977, o subcampionato sub-20 en 1981 e o campionato sub-20 en 1982.\nXa na categor\u00eda absoluta, en 1985 proclamouse subcampi\u00f3n de Espa\u00f1a de florete, por detr\u00e1s do catal\u00e1n Miquel Roca, e rematou o ano como n\u00famero 1 do r\u00e1nking nacional. En 1986 proclamouse campi\u00f3n, despois de derrotar na final a Javier Calvo. Nos seguintes anos participou no Campionato Mundial de Esgrima e foi preseleccionado para os Xogos Ol\u00edmpicos de 1988, a\u00ednda que finalmente non foi elixido.\nCompetiu nos Xogos Ol\u00edmpicos de 1992 en Barcelona, participando en d\u00faas probas: florete individual e florete por equipos. Na proba individual eliminou na primeira rolda ao hongkon\u00e9s Wu Xing Yao, caendo na segunda contra o h\u00fangaro Zsolt \u00c9rsek, medallista en Se\u00fal 1988. Na repesca perdeu o seu enfrontamento contra o franc\u00e9s Patrick Groc, medallista nos \u00c1nxeles 1984. Na proba por equipos participou co equipo espa\u00f1ol que completaban Andr\u00e9s Garc\u00eda, Jos\u00e9 Francisco Guerra, Andr\u00e9s Crespo e Jes\u00fas Esperanza, quedando encadrados no grupo de Francia e o Equipo Unificado, e perdendo os enfrontamentos contra ambos equipos.\nA partir de ent\u00f3n centrouse na s\u00faa labor como mestre de esgrima, traballo que levaba realizando dede hab\u00eda anos. En 1994 proclamouse en Graz campi\u00f3n do mundo de mestres de esgrima, na modalidade de florete."}
{"id": "532414", "revid": "23204", "url": "https://gl.wikipedia.org/wiki?curid=532414", "title": "Ouveos", "text": ""}
{"id": "532415", "revid": "88215", "url": "https://gl.wikipedia.org/wiki?curid=532415", "title": "Ramiro Bravo D\u00edaz", "text": ""}
{"id": "532416", "revid": "23204", "url": "https://gl.wikipedia.org/wiki?curid=532416", "title": "Geostorm", "text": "Geostorm \u00e9 un filme estadounidense de 2017 dirixido, coescrito e coproducido por Dean Devlin (no seu debut como director). O filme est\u00e1 protagonizado por Gerard Butler, Jim Sturgess, Abbie Cornish, Ed Harris e Andy Garc\u00eda. Conta a historia dun dese\u00f1ador de sat\u00e9lites que tenta salvar o mundo dunha tormenta de proporci\u00f3ns \u00e9picas.\nEstreouse en galego o 7 de xullo de 2017 a trav\u00e9s da TVG."}
{"id": "532417", "revid": "98629", "url": "https://gl.wikipedia.org/wiki?curid=532417", "title": "Berce de heroes", "text": "Berce de heroes (en ) \u00e9 un filme estadounidense de 1955 dirixido por John Ford. Bas\u00e9ase na vida do soldado Marty Maher.\nEstreouse subtitulado en galego o 8 de xullo de 1995 na TVG."}
{"id": "532418", "revid": "23204", "url": "https://gl.wikipedia.org/wiki?curid=532418", "title": "The Long Gray Line", "text": ""}
{"id": "532419", "revid": "89787", "url": "https://gl.wikipedia.org/wiki?curid=532419", "title": "Joaquina Costa", "text": "Joaquina Costa Iglesias, nada no Grove o 24 de marzo de 1967, \u00e9 unha ex-pirag\u00fcista galega que compet\u00eda na modalidade de augas tranquilas. Competiu nos Xogos Ol\u00edmpicos de 1992 en Barcelona.\nTraxectoria.\nComezou a practicar pirag\u00fcismo aos 13 anos no Club Breog\u00e1n do Grove, e ao ano seguinte, estando a\u00ednda en idade infantil, proclamouse subcampioa de Espa\u00f1a cadete. En 1983 foi campioa de Espa\u00f1a cadete no K1. \nEn 1987 a Federaci\u00f3n Galega de Pirag\u00fcismo inhabilitouna durante tres anos por agredir a un xu\u00edz-\u00e1rbitro no Campionato de Galicia de Inverno disputado no r\u00edo L\u00e9rez. Con todo, a sanci\u00f3n foille levantada pouco despois e nos seguintes anos confirmouse como a mellor pirag\u00fcista de Galicia. Formou parte do K4 espa\u00f1ol e en 1990 disputou o Campionato do Mundo en Poznan, na proba de K2 500 xunto a Susana Torrej\u00f3n. En 1991 foi campioa de Espa\u00f1a de Autonom\u00edas, tanto no K1 500, como no K2 500 (xunto a Ana Mar\u00eda Penas), e no K4 500 (con Penas, Victoria Avil\u00e9s e Mar\u00eda Naveiro); ademais de campioa de Espa\u00f1a do K1 5000 metros. Ao ano seguinte revalidou os t\u00edtulos de K2 e K4 e foi subcampioa en K1.\nCompetiu nos Xogos Ol\u00edmpicos de 1992, en d\u00faas categor\u00edas: K2 500 m (xunto \u00e1 padexeira Bel\u00e9n S\u00e1nchez) e K4 500 m (formando equipo con Bel\u00e9n S\u00e1nchez, Luisa \u00c1lvarez e Ana Mar\u00eda Penas. No K2 logrou meterse na final, obtendo a novena praza final, mentres que co equipo de K4 s\u00f3 puido chegar a semifinais.\nTralos Xogos Ol\u00edmpicos, centrouse nos seus estudos de Fisioterapia, a\u00ednda que continuou participando nalgunhas competici\u00f3ns como o Mundial de 1993 en Copenhague, onde acadou a final, e pouco despois deixou a competici\u00f3n de elite. En 1996 viaxou como fisioterapeuta da selecci\u00f3n espa\u00f1ola aos Xogos Ol\u00edmpicos de Atlanta.\nReco\u00f1ecementos.\nEn 1992 foi declarada \"Filla predilecta do Grove\", xunto ao tam\u00e9n pirag\u00fcista Alfredo Bea."}
{"id": "532420", "revid": "23204", "url": "https://gl.wikipedia.org/wiki?curid=532420", "title": "Unha aventura en Macao", "text": ""}
{"id": "532421", "revid": "23204", "url": "https://gl.wikipedia.org/wiki?curid=532421", "title": "Pacific Rim (filme)", "text": "Pacific Rim \u00e9 un filme estadounidense de 2013 dirixido por Guillermo del Toro. Est\u00e1 protagonizado por Charlie Hunnam, Idris Elba, Rinko Kikuchi, Charlie Day, Robert Kazinsky, Max Martini, Ron Perlman e Mana Ashida, sendo o primeiro t\u00edtulo da franqu\u00eda \"Pacific Rim\". O gui\u00f3n foi escrito por Travis Beacham e del Toro a partir dunha historia de Beacham.\nEstreouse en galego o 10 de abril de 2019 na TVG."}
{"id": "532422", "revid": "23204", "url": "https://gl.wikipedia.org/wiki?curid=532422", "title": "O estra\u00f1o", "text": "O estra\u00f1o (en ) \u00e9 un filme estadounidense de 1946 dirixido por Orson Welles. Est\u00e1 protagonizado por Edward G. Robinson, Loretta Young e Orson Welles. Foi o primeiro filme noir de Welles e conta a historia dun investigador de crimes de guerra que busca un fuxitivo nazi nunha vila de Connecticut. \u00c9 o primeiro filme de Hollywood en presentar material documental do Holocausto. A historia orixinal de Victor Trivas foi nomeada aos Premios \u00d3scar.\nEstreouse subtitulado en galego o 15 de xullo de 1995 a trav\u00e9s da TVG.\nSinopse.\nWilson \u00e9 un membro da comisi\u00f3n de crimes de guerra que est\u00e1 a buscar a Franz Kindler, un dos cerebros do holocausto, que borrou o rastro da s\u00faa identidade. Para atopalo, Wilson segue un antigo camarada de Kindler chamado Meinike ata Harper, Connecticut, onde este \u00faltimo \u00e9 asasinado por Kindler antes de que Wilson poida identificalo. A \u00fanica pista que lle queda \u00e9 a fascinaci\u00f3n do criminal nazi polos reloxos antigos."}
{"id": "532423", "revid": "17467", "url": "https://gl.wikipedia.org/wiki?curid=532423", "title": "The Stranger (filme de 1946)", "text": ""}
{"id": "532424", "revid": "23204", "url": "https://gl.wikipedia.org/wiki?curid=532424", "title": "Silifke", "text": "Silifke (en grego: \u03a3\u03b5\u03bb\u03b5\u03cd\u03ba\u03b5\u03b9\u03b1, \"Sele\u00fakeia\"; en lat\u00edn: \"Seleucia ad Calycadnum\") \u00e9 unha cidade e distrito de Turqu\u00eda situada nas beiras do r\u00edo G\u00f6ksu, no centro-sur da provincia de Mersin, na rexi\u00f3n do Mediterr\u00e1neo.\nXeograf\u00eda.\nO distrito ocupa unha extensi\u00f3n de 2 571,84 km e, no ano 2012, ti\u00f1a unha poboaci\u00f3n de 114 238 habitantes, polo que s\u00faa densidade de poboaci\u00f3n, nese ano, era de 44 hab./km \nHistoria.\nSilifke cham\u00e1base na antig\u00fcidade \"Sele\u00fakeia\" (grego) e \"Seleucia ad Calycadnum\" (lat\u00edn). Foi citada en ocasi\u00f3ns por autores cl\u00e1sicos como \"Seleucia Cilicia\", \"Seleucia Isauria\", \"Seleucia Trachea\" ou \"Seleucia Tracheotis\"\nFoi fundada no s\u00e9culo III a.C. por Seleuco I Nic\u00e1tor, un dos xenerais de Alexandre Magno, co nome de Seleucia.\nA cidade, que ti\u00f1a unha poboaci\u00f3n abundante en tempos de Estrab\u00f3n, foi o berce dos fil\u00f3sofos peripat\u00e9ticos Ateneo o Mec\u00e1nico e Xenarco. "}
{"id": "532425", "revid": "98629", "url": "https://gl.wikipedia.org/wiki?curid=532425", "title": "The Kissing Booth 2", "text": "The Kissing Booth 2 \u00e9 un filme estadounidense de 2020 dirixido por Vince Marcello, a partir dun gui\u00f3n de Marcello e Jay Arnold. O filme \u00e9 unha secuela directa de \"The Kissing Booth\". Bas\u00e9ase nos libros \"The Kissing Booth\" de Beth Reekles, e est\u00e1 protagonizado por Joey King, Joel Courtney e Jacob Elordi.\nEstreouse o 24 de xullo de 2020 a trav\u00e9s de Netflix. Como o seu predecesor, o filme recibiu valoraci\u00f3ns negativas por parte da cr\u00edtica. O terceiro t\u00edtulo da serie estreouse o 11 de agosto de 2021."}
{"id": "532426", "revid": "23204", "url": "https://gl.wikipedia.org/wiki?curid=532426", "title": "The Kissing Booth 3", "text": "The Kissing Booth 3 \u00e9 un filme estadounidense de 2021 dirixido por Vince Marcello. O gui\u00f3n foi escrito por Marcello e Jay Arnold. \u00c9 o terceiro e derradeiro t\u00edtulo da serie \"The Kissing Booth\" baseada na novela hom\u00f3nima de Beth Reekles, despois de \"The Kissing Booth\" e \"The Kissing Booth 2\". Est\u00e1 protagonizado por Joey King, Joel Courtney, Jacob Elordi, Taylor Zakhar Perez, Maisie Richardson-Sellers, Meganne Young e Molly Ringwald. O filme estreouse a trav\u00e9s de Netflix o 11 de agosto de 2021. Ao igual que os filmes predecesores, recibiu valoraci\u00f3ns negativas por parte da cr\u00edtica."}
{"id": "532427", "revid": "88215", "url": "https://gl.wikipedia.org/wiki?curid=532427", "title": "Joaquina Costa Iglesias", "text": ""}
{"id": "532436", "revid": "69467", "url": "https://gl.wikipedia.org/wiki?curid=532436", "title": "ALLA", "text": ""}
{"id": "532441", "revid": "1131", "url": "https://gl.wikipedia.org/wiki?curid=532441", "title": "Verducedo, Allande", "text": "Verducedo, en normativa da RAG (en normativa da ALLA, en castel\u00e1n e oficialmente, \"Berducedo\") \u00e9 unha parroquia do concello de Allande no Principado de Asturias. Segundo o INE, en 2020 ti\u00f1a 119 habitantes (65 homes e 54 mulleres), repartidos en 11 entidades de poboaci\u00f3n."}
{"id": "532443", "revid": "47401", "url": "https://gl.wikipedia.org/wiki?curid=532443", "title": "O extra\u00f1o", "text": ""}
{"id": "532444", "revid": "76553", "url": "https://gl.wikipedia.org/wiki?curid=532444", "title": "AlRawabi School for Girls", "text": "AlRawabi School for Girls (en ) \u00e9 unha miniserie de televisi\u00f3n xordana de 2021 dirixida por Tima Shomali e producida por Filmizion Productions (a trav\u00e9s de Netflix). \u00c9 unha miniserie sobre o impacto do bullying entre as rapazas. \nA miniserie, composta por seis episodios, estreouse en 32 linguas e 190 pa\u00edses a trav\u00e9s de Netflix o 12 de agosto de 2021. Est\u00e1 dobrada en 9 linguas, inclu\u00edndo o ingl\u00e9s, o castel\u00e1n, o italiano, o franc\u00e9s, o alem\u00e1n e o turco. \u00c9 a segunda serie de televisi\u00f3n xordana estreada en Netflix logo de \"Jinn\"."}
{"id": "532447", "revid": "98629", "url": "https://gl.wikipedia.org/wiki?curid=532447", "title": "Solace (filme de 2015)", "text": "Solace \u00e9 un filme estadounidense de 2015 dirixido por Afonso Poyart e protagonizado por Anthony Hopkins, Colin Farrell, Jeffrey Dean Morgan e Abbie Cornish. Estreouse o 16 de decembro de 2016 a trav\u00e9s de Lionsgate Premiere. O filme conta a historia dun doutor ps\u00edquico, John Clancy (Anthony Hopkins), que traballa cun axente do FBI, Joe Merriwether (Jeffrey Dean Morgan) na procura do asasino en serie Charles Ambrose (Colin Farrell). O gui\u00f3n do filme estaba previsto orixinalmente como unha secuela do filme de 1995 \"Seven\", mais a idea foi finalmente desbotada e \"Solace\" completouse como un filme por si mesmo."}
{"id": "532448", "revid": "89787", "url": "https://gl.wikipedia.org/wiki?curid=532448", "title": "Wish Dragon", "text": "Wish Dragon \u00e9 un filme chin\u00e9s-estadounidense de 2021 escrito e dirixido por Chris Appelhans. Producido por Columbia Pictures, Sony Pictures Animation, Beijing Sparkle Roll Media Corporation, Tencent Pictures, Base FX, Flagship Entertainment Group e Boss Collaboration and Cultural Investment Holdings. O filme est\u00e1 protagonizado por Jimmy Wong, John Cho, Constance Wu, Natasha Liu Bordizzo, Jimmy O. Yang, Aaron Yoo, Will Yun Lee e Ronny Chieng. Jackie Chan produciu o filme e puxo a voz de Cho na versi\u00f3n en chin\u00e9s mandar\u00edn. Os personaxes foron dobrados en chin\u00e9s e ingl\u00e9s."}
{"id": "532450", "revid": "1888", "url": "https://gl.wikipedia.org/wiki?curid=532450", "title": "Machada (Vigo)", "text": "Machada foi unha revista publicada en Vigo en 1914.\nHistoria e caracter\u00edsticas.\nRevista humor\u00edstica do Club Machada, apareceu o 14 de xullo de 1914. Dirixida por Hip\u00f3lito Reguenga Borrajo, formaban parte da s\u00faa redacci\u00f3n o propio Hip\u00f3lito Reguenga, Nicol\u00e1s de las Llanderas e o caricaturista Augusto \u00c1lvarez Pereira. O seu n\u00famero 5 publicouse en agosto."}
{"id": "532453", "revid": "19415", "url": "https://gl.wikipedia.org/wiki?curid=532453", "title": "Tempadas do Ilves", "text": "O Ilves \u00e9 un equipo profesional de h\u00f3ckey sobre xeo con base na cidade de Tampere (Finlandia). Fundado en 1931, o equipo competiu na m\u00e1xima categor\u00eda dende a s\u00faa creaci\u00f3n ag\u00e1s na tempada 1954\u201355, cando disputou a segunda categor\u00eda logo de descender na tempada anterior. Nas s\u00faas filas te\u00f1en xogado alg\u00fans dos xogadores m\u00e1is destacados da historia do h\u00f3ckey sobre xeo do pa\u00eds n\u00f3rdico.\nIlves \u00e9 un dos equipos m\u00e1is laureados do h\u00f3ckey finland\u00e9s, ao longo da s\u00faa historia conquistou o campionato finland\u00e9s un total de 16 veces, se ben a maior parte delas foi antes de que a competici\u00f3n adoptara o seu formato actual, e ga\u00f1ou d\u00faas veces a Suomen Cup (1958 e 1971). O equipo tam\u00e9n ga\u00f1ou nove medallas de prata e 12 de bronce como segundo e terceiro clasificado do campionato finland\u00e9s. Ademais Ilves conquistou unha vez o Harry Lindbladin muistopalkinto como campi\u00f3n da liga regular na m\u00e1xima categor\u00eda do h\u00f3ckey sobre xeo finland\u00e9s, a Liiga.\nLenda.\n&lt;noinclude&gt;"}
{"id": "532454", "revid": "1131", "url": "https://gl.wikipedia.org/wiki?curid=532454", "title": "Universidade de Gotemburgo", "text": "A Universidade de Gotemburgo \u00e9 unha universidade estatal sueca, situada en Gotemburgo, fundada en 1954. Ten oito facultades e, no ano 2020, 53 500 estudantes, dos cales algo m\u00e1is de 29 000 son estudantes a tempo completo, e 6 500 empregados, entre profesors e empragados da administraci\u00f3n.\nNa Universidade imp\u00e1rtense clases de m\u00fasica, arte, ciencias sociais e naturais, humanidades, ciencias da educaci\u00f3n, formaci\u00f3n do profesorado, inform\u00e1tica, adninistraci\u00f3n de empresas e, na Academia Sahlgrenska, medicina, ciencias do coidado e odontolox\u00eda. Os estudantes te\u00f1en, con frecuencia, investigadores reco\u00f1ecidos internacionalmente. No ano 2000, o profesor da Universidade Arvid Carlsson recibiu o Premio Nobel de Medicina.\nA Universidade \u00e9 unha das m\u00e1is importantes de Suecia, e ocupa lugar 198 do mundo, dun total de preto de 20 000 instituci\u00f3ns de educaci\u00f3n superior, na clasificaci\u00f3n de \"Times Higher Education\" das mellores universidades do mundo en 2018. \nA Universidade de Gotemburgo est\u00e1 rexistrada ambientalmente segundo o \"Eco Management and Audit Scheme\" (EMAS), e certificada ambientalmente segundo o ISO 14001.\nFoi fundada como \"H\u00f6gskola G\u00f6teborgs\" (Escola Superior de Gotemburgo) en 1891. En 1907 o goberno suaco concedeulle o mesmo status que \u00e1 Universidade de Uppsala e \u00e1 Universidade de Lund. \nO edificio principal da Universidade de Gotemburgo foi constru\u00eddo en Vasaparken desde 1904 a 1907, segundo planos dos arquitectos Ernst Torulf e Erik Hahr. Os edificios substitu\u00edron \u00e1s antigas dependencias docentes que estaban aloxadas nun antigo edificio universitario de 1851. \nO edificio principal \u00e9 monumento estatal desde o 18 de marzo de 1993."}
{"id": "532455", "revid": "6939", "url": "https://gl.wikipedia.org/wiki?curid=532455", "title": "O lobo e as sete cabuxas", "text": ""}
{"id": "532457", "revid": "27155", "url": "https://gl.wikipedia.org/wiki?curid=532457", "title": "Alcol primario", "text": ""}
{"id": "532458", "revid": "27155", "url": "https://gl.wikipedia.org/wiki?curid=532458", "title": "Alcol secundario", "text": ""}
{"id": "532459", "revid": "27155", "url": "https://gl.wikipedia.org/wiki?curid=532459", "title": "Alcol terciario", "text": ""}
{"id": "532460", "revid": "89787", "url": "https://gl.wikipedia.org/wiki?curid=532460", "title": "Walter Migula", "text": "Walter Emil Friedrich August Migula (1863, Zyrowa (Oberschlesien, Gmina Zdzieszowice) - 1938, Eisenach) foi un bot\u00e1nico e mic\u00f3logo alem\u00e1n.\nEn 1888 foi promovido en Breslau a Profesor extraordinario, ensinando na Instituto de Tecnolox\u00eda de Karlsruhe ata 1893 e desde 1904 ata 1915 traballou como profesor na Academia forestal de Eisenach.\nMigula publicou, xunto a artigos cient\u00edficos sobre cript\u00f3gamas e bacteriolox\u00eda, tam\u00e9n unha obra popular de Fisiolox\u00eda vexetal. Foi o descritor das bacterias \"Pseudomonas\", \u00e1s que lles puxo o nome.\nA abreviaci\u00f3n deste autor en bot\u00e1nica \u00e9 Mig."}
{"id": "532461", "revid": "5863", "url": "https://gl.wikipedia.org/wiki?curid=532461", "title": "St\u00eavam Faiam", "text": ""}
{"id": "532463", "revid": "1131", "url": "https://gl.wikipedia.org/wiki?curid=532463", "title": "Bustantigo, Allande", "text": "Bustantigo \u00e9 unha parroquia do concello de Allande, no Principado de Asturias. Segundo o INE, en 2020 ti\u00f1a 18 habitantes, 10 homes e 8 mulleres, distribu\u00eddos en 3 entidades de poboaci\u00f3n.\nEntidades de poboaci\u00f3n.\nA parroquia de Bustantigo ten as seguintes entidades de poboaci\u00f3n:"}
{"id": "532464", "revid": "89787", "url": "https://gl.wikipedia.org/wiki?curid=532464", "title": "Rally de Ferrol de 2021", "text": "O Rally de Ferrol de 2021 foi a 52\u00aa edici\u00f3n de dito rally e a sexta proba da tempada 2021 do S\u00faper Campionato de Espa\u00f1a de Rallys. Celebrouse entre o 21 e o 22 de agosto de 2021 e o vencedor foi Iv\u00e1n Ares, a bordo dun Hyundai i20 R5 e con David V\u00e1zquez como copiloto. \nParticipantes.\nInscrib\u00edronse 65 participantes, entre eles os primeiros clasificados do campionato."}
{"id": "532466", "revid": "1131", "url": "https://gl.wikipedia.org/wiki?curid=532466", "title": "Llago, Allande", "text": "Llago (en castel\u00e1n e oficialmente, \"Lago\") \u00e9 unha parroquia do concello de Allande, no Principado de Asturias. Segundo o INE, en 2020, a parroquia ti\u00f1a 13 habitantes, 8 homes e 5 mulleres, distribu\u00eddos en 8 entidades de poboaci\u00f3n."}
{"id": "532470", "revid": "1131", "url": "https://gl.wikipedia.org/wiki?curid=532470", "title": "Santo Millao, Allande", "text": "Santo Millao, en normativa da RAG, (en normativa da ALLA, \"Santo Miyao\"; e en castel\u00e1n e oficialmente, \"San Emiliano\") \u00e9 unha parroquia do concello de Allande, no Principado de Asturias. Segundo o INE, en 2020 ti\u00f1a 50 habitantes, 29 homes e 21 mulleres, distribu\u00eddos en 10 entidades de poboaci\u00f3n."}
{"id": "532472", "revid": "1131", "url": "https://gl.wikipedia.org/wiki?curid=532472", "title": "San Mart\u00edn del Valledor, Allande", "text": "San Mart\u00edn del Valledor (na normativa da ALLA do galego de Asturias, \"Samart\u00edn\") \u00e9 unha parroquia do concello de Allande, no Principado de Asturias. Segundo o INE, en 2020 ti\u00f1a 68 habitantes, 36 homes e 32 mulleres, distribu\u00eddos en 14 entidades de poboaci\u00f3n."}
{"id": "532474", "revid": "1131", "url": "https://gl.wikipedia.org/wiki?curid=532474", "title": "San Salvador del Valledor, Allande", "text": "San Salvador del Valledor (na normativa da ALLA do galego de Asturias, \"San Salvador\") \u00e9 unha parroquia do concello de Allande, no Principado de Asturias. Segundo o INE, en 2020 ti\u00f1a 54 habitantes, 24 homes e 28 mulleres, distribu\u00eddos en 8 entidades de poboaci\u00f3n."}
{"id": "532475", "revid": "69467", "url": "https://gl.wikipedia.org/wiki?curid=532475", "title": "La Puela", "text": ""}
{"id": "532477", "revid": "104169", "url": "https://gl.wikipedia.org/wiki?curid=532477", "title": "Vasco Fern\u00e1ndez Praga de Sand\u00edn", "text": ""}
{"id": "532482", "revid": "89787", "url": "https://gl.wikipedia.org/wiki?curid=532482", "title": "Boal, Boal", "text": "Boal (oficialmente na norma da ALLA, \"Bual\" e en castel\u00e1n, \"Boal\") \u00e9 unha parroquia do concello hom\u00f3nimo no Principado de Asturias. Segundo o INE, en 2020 ti\u00f1a 847 habitantes, 411 homes e 436 mulleres, distribu\u00eddos en 29 entidades de poboaci\u00f3n."}
{"id": "532485", "revid": "23204", "url": "https://gl.wikipedia.org/wiki?curid=532485", "title": "Federico II Hohenstaufen", "text": ""}
{"id": "532487", "revid": "23204", "url": "https://gl.wikipedia.org/wiki?curid=532487", "title": "Federico II, Sacro Emperador Romano Xerm\u00e1nico", "text": ""}
{"id": "532488", "revid": "104169", "url": "https://gl.wikipedia.org/wiki?curid=532488", "title": "Martim Soares", "text": ""}
{"id": "532489", "revid": "23204", "url": "https://gl.wikipedia.org/wiki?curid=532489", "title": "Federico II, Sacro Emperador Romano-Xerm\u00e1nico", "text": ""}
{"id": "532490", "revid": "23204", "url": "https://gl.wikipedia.org/wiki?curid=532490", "title": "Federico II do Sacro Imperio Romano Xerm\u00e1nico", "text": ""}
{"id": "532491", "revid": "23204", "url": "https://gl.wikipedia.org/wiki?curid=532491", "title": "Federico I, Sacro Emperador Romano-Xerm\u00e1nico", "text": ""}
{"id": "532496", "revid": "23204", "url": "https://gl.wikipedia.org/wiki?curid=532496", "title": "Federico I, Emperador", "text": ""}
{"id": "532501", "revid": "23204", "url": "https://gl.wikipedia.org/wiki?curid=532501", "title": "Federico Barbarroxa", "text": ""}
{"id": "532502", "revid": "23204", "url": "https://gl.wikipedia.org/wiki?curid=532502", "title": "Federico I Barbarroxa", "text": ""}
{"id": "532504", "revid": "23204", "url": "https://gl.wikipedia.org/wiki?curid=532504", "title": "Federico II de Sicilia", "text": ""}
{"id": "532506", "revid": "89787", "url": "https://gl.wikipedia.org/wiki?curid=532506", "title": "Carminodoris boucheti", "text": "Carminodoris boucheti \u00e9 unha especie de molusco gaster\u00f3podo. Foi descrita por primeira vez por Ortea en 1979."}
{"id": "532508", "revid": "89787", "url": "https://gl.wikipedia.org/wiki?curid=532508", "title": "Carychium ibazoricum", "text": "Carychium ibazoricum \u00e9 unha especie de molusco gaster\u00f3podo. Foi descrita por primeira vez por Bank &amp; E. Gittenberger en 1985."}
{"id": "532509", "revid": "89787", "url": "https://gl.wikipedia.org/wiki?curid=532509", "title": "Carychium minimum", "text": "Carychium minimum \u00e9 unha especie de molusco gaster\u00f3podo. Foi descrita por primeira vez por O. F. M\u00fcller en 1774."}
{"id": "532510", "revid": "89787", "url": "https://gl.wikipedia.org/wiki?curid=532510", "title": "Carychium tridentatum", "text": "Carychium tridentatum \u00e9 unha especie de molusco gaster\u00f3podo. Foi descrita por primeira vez por Risso en 1826."}
{"id": "532511", "revid": "89787", "url": "https://gl.wikipedia.org/wiki?curid=532511", "title": "Cavolinia inflexa", "text": "Cavolinia inflexa \u00e9 unha especie de molusco gaster\u00f3podo. Foi descrita por primeira vez por Charles Alexandre Lesueur en 1813."}
{"id": "532513", "revid": "89787", "url": "https://gl.wikipedia.org/wiki?curid=532513", "title": "Cepaea nemoralis", "text": "Cepaea nemoralis \u00e9 unha especie de molusco gaster\u00f3podo. Foi descrita por primeira vez por Carl von Linn\u00e9 en 1758."}
{"id": "532514", "revid": "89787", "url": "https://gl.wikipedia.org/wiki?curid=532514", "title": "Cernuella virgata", "text": "Cernuella virgata \u00e9 unha especie de molusco gaster\u00f3podo. Foi descrita por primeira vez por Cornelius Herman Muller en 1774."}
{"id": "532515", "revid": "72012", "url": "https://gl.wikipedia.org/wiki?curid=532515", "title": "EFL Championship", "text": ""}
{"id": "532516", "revid": "23204", "url": "https://gl.wikipedia.org/wiki?curid=532516", "title": "Brand New Cherry Flavor", "text": "Brand New Cherry Flavor \u00e9 unha serie de televisi\u00f3n estadounidense de 2021 creada por Nick Antosca e Lenore Zion. Est\u00e1 baseada na novela hom\u00f3nima de Todd Grimson. A serie est\u00e1 protagonizada por Rosa Salazar, Catherine Keener, Eric Lange, Manny Jacinto e Jeff Ward. Estreouse en Netflix o 13 de agosto de 2021."}
{"id": "532517", "revid": "23204", "url": "https://gl.wikipedia.org/wiki?curid=532517", "title": "Schwarze Insel", "text": "Schwarze Insel \u00e9 un filme alem\u00e1n de 2021 dirixido por Miguel Alexandre e escrito por Alexandre e Lisa Carline Hofer. Est\u00e1 protagonizado por Hanns Zischler, Alice Dwyer e Mercedes M\u00fcller."}
{"id": "532518", "revid": "23204", "url": "https://gl.wikipedia.org/wiki?curid=532518", "title": "Uncut Gems", "text": "Uncut Gems \u00e9 un filme estadounidense de 2019 dirixido por Josh e Benny Safdie, coescrito por Ronald Bronstein. O filme est\u00e1 protagonizado por Adam Sandler no papel de Howard Ratner, un xoieiro xudeu de Nova York con problemas de apostas. No filme tam\u00e9n aparecen Lakeith Stanfield, Julia Fox, Kevin Garnett, Idina Menzel e Eric Bogosian. A rodaxe produciuse entre setembro e novembro de 2018. A banda sonora orixinal foi composta por Daniel Lopatin."}
{"id": "532520", "revid": "23204", "url": "https://gl.wikipedia.org/wiki?curid=532520", "title": "Serendipity", "text": "Serendipity \u00e9 un filme estadounidense de 2001 dirixido por Peter Chelsom, escrito por Marc Klein, e protagonizado por John Cusack e Kate Beckinsale. O filme recadou 77,5 mill\u00f3ns de d\u00f3lares sobre un orzamento de 28 mill\u00f3ns de d\u00f3lares."}
{"id": "532521", "revid": "23204", "url": "https://gl.wikipedia.org/wiki?curid=532521", "title": "Federico II de Suabia", "text": ""}
{"id": "532522", "revid": "23204", "url": "https://gl.wikipedia.org/wiki?curid=532522", "title": "Vivo (filme)", "text": "Vivo \u00e9 un filme estadounidense de 2021 producido por Sony Pictures Animation. Foi dirixido por Kirk DeMicco e codirixido por Brandon Jeffords, a partir dun gui\u00f3n de DeMicco e Quiara Alegr\u00eda Hudes. A historia est\u00e1 baseada nunha idea orixinal de Peter Barsocchini; as canci\u00f3ns foron escrita por Lin-Manuel Miranda. O elenco de voces componse de Ynairaly Simo, Zoe Saldana, Juan de Marcos Gonz\u00e1lez, Michael Rooker, Brian Tyree Henry, Nicole Byer e Gloria Estefan. \u00c9 o primeiro filme musical de Sony Pictures Animation."}
{"id": "532533", "revid": "88215", "url": "https://gl.wikipedia.org/wiki?curid=532533", "title": "Brimin Kiprop Kipruto", "text": ""}
{"id": "532536", "revid": "5863", "url": "https://gl.wikipedia.org/wiki?curid=532536", "title": "Nicol\u00e1s de las Llanderas", "text": "Nicol\u00e1s de las Llanderas Fraga, nado na Coru\u00f1a o 16 de febreiro de 1888 e finado en Buenos Aires o 20 de maio de 1938, foi un dramaturgo galego.\nTraxectoria.\nFillo de Teodoro de las Llanderas Pastor (1846-1928), tenente coronel de Infanter\u00eda, e Esclavitud Fraga Rivadull. Iniciou a carreira militar, que interrompeu para cursar a academia mercantil, rematando como profesor e perito a\u00ednda que nunca chegou a exercer exerceu a profesi\u00f3n. Instalado en Vigo, foi un dos fundadores do club de f\u00fatbol Infantil en 1906, do que foi presidente. Foi actor, interpretando alg\u00fans mon\u00f3logos en galego, e estreou a comedia \"Bandera de Parlamento\" no teatro Tamberlick en novembro de 1913. Membro do Club Machada, foi redactor da revista humor\u00edstica \"Machada\" que editou o Club Machada en 1914. Marchou a Chile e dende al\u00ed a Buenos Aires onde traballou como actor en varias compa\u00f1\u00edas teatrais. Escribiu cadros para o coro Aires da Terra que foron representados en Buenos Aires en 1933.\nObra.\nEscribiu numerosas pezas de teatro, a maior\u00eda delas na d\u00e9cada de 1930 en colaboraci\u00f3n con Arnaldo Malfatti."}
{"id": "532537", "revid": "1888", "url": "https://gl.wikipedia.org/wiki?curid=532537", "title": "Nicol\u00e1s de las Llanderas Fraga", "text": ""}
{"id": "532540", "revid": "1131", "url": "https://gl.wikipedia.org/wiki?curid=532540", "title": "Cova des Coloms", "text": "A cova des Coloms \u00e9 unha cova natural situada no barranco de Binigaus, no concello menorquino de Es Migjorn Gran. O seu teito ten 24 metros de altitude, a s\u00faa lonxitude \u00e9 de 110 metros e o seu ancho de 20 metros. P\u00f3dese chegar a p\u00e9 dende as vilas de Es Migjorn Gran collendo o cami\u00f1o que leva \u00e1 praia de Binigaus.\nLocalizaci\u00f3n.\nA cova est\u00e1 situada no barranco de Binigaus, aproximadamente a 1,6 km ao suroeste de Es Migjorn Gran e o acceso \u00e9 gratu\u00edto. O aparcadoiro m\u00e1is pr\u00f3ximo est\u00e1 no cemiterio local. O cami\u00f1o est\u00e1 sinalizado nunha estrada privada de grava. \nDescrici\u00f3n.\nA cova ten 110 metros de longo, 20 de ancho e 24 de alto. O seu nome prov\u00e9n da gran cantidade de pombas silvestres que viv\u00edan nela, das que a\u00ednda hoxe en d\u00eda se pode ver algunha. Polo seu tama\u00f1o co\u00f1\u00e9cese tam\u00e9n como \"a catedral\". Est\u00e1 dividida en d\u00faas zonas. Un sal\u00f3n central de 50 metros seguido dun longo e estreito corredor a continuaci\u00f3n.\n\u00c9 unha cova de orixe c\u00e1rstica, igual que a meirande parte das covas naturais de Menorca, que se formou pola circulaci\u00f3n de correntes de auga subterr\u00e1nea, que foron erosionando a rocha calcaria. A Cova des Coloms est\u00e1 protexida dende 1966 como un ben de interese cultural. O n\u00famero de rexistro do Ministerio de Cultura espa\u00f1ol \u00e9 RI-51-0003660.\nXacemento arqueol\u00f3xico.\nA Cova des Coloms foi un lugar de enterramento para o per\u00edodo posttalai\u00f3tico (550-123 a.C.) e tam\u00e9n puido ter alg\u00fan tipo de significado ritual ou relixioso. Os sedimentos arqueol\u00f3xicos at\u00f3panse principalmente na sala principal da cova e \u00e9 onde se realizaron pequenas investigaci\u00f3ns e a zona que tam\u00e9n sufriu m\u00e1is espolio. Por desgraza, hai moi poucos datos sobre este xacemento arqueol\u00f3xico, xa que nunca se realizaron escavaci\u00f3ns arqueol\u00f3xicas intensivas nin se realizaron investigaci\u00f3ns arqueol\u00f3xicas que nos poidan proporcionar novos datos. Con todo, \u00e1 dereita e \u00e1 esquerda da entrada hai grandes mont\u00edculos de terra que posiblemente sexan os restos destas \"escavaci\u00f3ns\" clandestinas. Este sedimento poder\u00eda ser o resultado do baleirado do interior da cova, unha pista que nos dar\u00eda a entender que todos os enterramentos foron destru\u00eddos. Tampouco poderiamos descartar que todo o sedimento observado f\u00f3ra da entrada da cova e no penedo sexa o resultado do baleirado do interior. A ambos os dous lados da entrada hai uns muros posiblemente prehist\u00f3ricos que deberon pechar a cova dende o exterior.\nNon obstante, a Cova des Coloms espertou o interese non s\u00f3 dos menorquinos, sen\u00f3n tam\u00e9n de expertos historiadores e arque\u00f3logos hai unhas d\u00e9cadas. De feito, o arquiduque Lu\u00eds Salvador de Austria xa nos fala da Cova des Coloms e sinala o seu posible uso durante a prehistoria menorquina. Por outra banda, o prehistoriador franc\u00e9s \u00c9mile Cartailhac publicou en 1892 que atopou cer\u00e1mica e \u00f3sos humanos despois de realizar pequenas prospecci\u00f3ns. Unha das \u00fanicas escavaci\u00f3ns realizadas foi por Antonio Vives y Escudero e o propietario do terreo, Bartomeu Sturla, entre 1914 e 1915, cando atoparon vasos de cer\u00e1mica prehist\u00f3ricos e dous cornos de bronce un dos cales forma parte da colecci\u00f3n Vives Escudero e a outra da colecci\u00f3n Cardona Mercadal, ambas doadas ao Museo de Menorca. Do primeiro corno mencionado extra\u00e9ronse mostras de madeira calcinada, que foi analizada polo Carbono-14, e data do ano 406 a.C."}
{"id": "532544", "revid": "94524", "url": "https://gl.wikipedia.org/wiki?curid=532544", "title": "Shche ne vmerla Ukraina", "text": ""}
{"id": "532545", "revid": "23204", "url": "https://gl.wikipedia.org/wiki?curid=532545", "title": "Federico Guillerme II de Prusia", "text": ""}
{"id": "532547", "revid": "23204", "url": "https://gl.wikipedia.org/wiki?curid=532547", "title": "Federico Guillerme I de Prusia", "text": ""}
{"id": "532548", "revid": "23204", "url": "https://gl.wikipedia.org/wiki?curid=532548", "title": "Federico II de Prusia", "text": ""}
{"id": "532553", "revid": "27155", "url": "https://gl.wikipedia.org/wiki?curid=532553", "title": "Walter Emil Friedrich August Migula", "text": ""}
{"id": "532554", "revid": "23204", "url": "https://gl.wikipedia.org/wiki?curid=532554", "title": "Lusideu Deurim", "text": "Lusideu Deurim (en ) \u00e9 un filme surcoreano de 2017 escrito e dirixido por Kim Joon-sung (no seu debut como director). O filme estreouse nos cinemas de Corea do Sur o 22 de febreiro de 2017. Netflix adquiriu os dereitos de distribuci\u00f3n noutros pa\u00edses, estre\u00e1ndoo en li\u00f1a o 2 de xu\u00f1o de 2017."}
{"id": "532556", "revid": "98629", "url": "https://gl.wikipedia.org/wiki?curid=532556", "title": "Bajocero", "text": "Bajocero \u00e9 un filme espa\u00f1ol de 2021 dirixido por Llu\u00eds Qu\u00edlez, escrito por Fernando Navarro e Llu\u00eds Qu\u00edlez. Est\u00e1 protagonizado por Javier Guti\u00e9rrez, Karra Elejalde, Luis Callejo e Patrick Criado.\nNetflix reportou que o filme foi visto por m\u00e1is de 47 mill\u00f3ns de contas no primeiro mes de estrea no servizo en li\u00f1a.\nSinopse.\nNunha fr\u00eda noite de inverno, nunha estrada no medio do nada, un furg\u00f3n policial blindado \u00e9 asaltado durante o traslado duns presos. Algu\u00e9n est\u00e1 buscando un preso do seu interior. Mart\u00edn, o polic\u00eda condutor do furg\u00f3n, consegue pecharse dentro do cub\u00edculo blindado xunto cos reclusos. Obrigado a entenderse cos seus inimigos, Mart\u00edn ten que sobrevivir e cumprir co seu deber nunha longa noite na que se por\u00e1n a proba mesmo os seus principios."}
{"id": "532557", "revid": "23204", "url": "https://gl.wikipedia.org/wiki?curid=532557", "title": "Frederico II o Grande", "text": ""}
{"id": "532558", "revid": "23204", "url": "https://gl.wikipedia.org/wiki?curid=532558", "title": "Federico III de Alema\u00f1a", "text": ""}
{"id": "532559", "revid": "23204", "url": "https://gl.wikipedia.org/wiki?curid=532559", "title": "Federico Guillerme IV de Prusia", "text": ""}
{"id": "532561", "revid": "23204", "url": "https://gl.wikipedia.org/wiki?curid=532561", "title": "Federico Guillerme III de Prusia", "text": ""}
{"id": "532562", "revid": "98629", "url": "https://gl.wikipedia.org/wiki?curid=532562", "title": "Beckett (filme)", "text": "Beckett \u00e9 un filme italo-brasileiro de 2021 dirixido por Ferdinando Cito Filomarino. Est\u00e1 protagonizado por John David Washington, no papel dun turista estadounidense en Grecia que se converte en obxectivo dunha cazar\u00eda humana logo dun accidente, e debe chegar \u00e1 embaixada para aclarar todo; Boyd Holbrook, Vicky Krieps e Alicia Vikander compo\u00f1en o resto do elenco."}
{"id": "532563", "revid": "23204", "url": "https://gl.wikipedia.org/wiki?curid=532563", "title": "Cristian IV de Dinamarca", "text": ""}
{"id": "532564", "revid": "17467", "url": "https://gl.wikipedia.org/wiki?curid=532564", "title": "Ministero de Fomento", "text": ""}
{"id": "532565", "revid": "785", "url": "https://gl.wikipedia.org/wiki?curid=532565", "title": "Consagraci\u00f3n episcopal", "text": ""}
{"id": "532566", "revid": "89787", "url": "https://gl.wikipedia.org/wiki?curid=532566", "title": "Ritchie Valens", "text": "Richard Steven Valenzuela, nado en Pacoima, Os \u00c1nxeles, o 13 de maio de 1941 e finado en Clear Lake, Iowa, o 3 de febreiro de 1959, foi un cantante, compositor e guitarrista estadounidense co\u00f1ecido como Ritchie Valens. Pioneiro do rock and roll e predecesor do movemento do rock chicago, Valens faleceu nun accidente a\u00e9reo oito meses despois de iniciar as s\u00faas gravaci\u00f3ns.\nValens tivo varios \u00e9xitos, especialmente \"La Bamba\", que adaptou dunha canci\u00f3n folcl\u00f3rica mexicana, transform\u00e1ndoa nunha canci\u00f3n con ritmo de rock que se converteu nun \u00e9xito en 1958, o que converteu a Valens nun pioneiso do rock en castel\u00e1n.\nTraxectoria.\nPrimeiros anos.\nRitchie Valens naceu en Pacoima, distrito do condado dos \u00c1nxeles (California), en 1941. Os seus pais, Jos\u00e9 Esteban Valenzuela (1896\u20131952) e Concepci\u00f3n Reyes (1915\u20131987), eran de M\u00e9xico. Foi o segundo de cinco fillos, o m\u00e1is velo Bob Morales e os m\u00e1is novos Connie, Irma e Mario Ramirez.\nMedrou escoitando m\u00fasica mariachi tradicional mexicana, as\u00ed como a guitarra flamenca, rhythm and blues e blues.\nValens expresou interese en facer a s\u00faa propia m\u00fasica aos cinco anos. O seu pai foi quen o alentou a que aprendese a tocar a guitarra e a trompeta, e posteriormente fixo o mesmo de xeito autodidacta coa bater\u00eda. A\u00ednda que Valens era manicho, estaba arelaba tanto aprender a tocar a guitarra que dominou a versi\u00f3n destra do instrumento. No tempo en que asistiu ao Pacoima Junior High School, o seu dominio da guitarra era tal que levaba o instrumento \u00e1 escola e cantaba para os seus compa\u00f1eiros nas bancadas.\nCando ti\u00f1a dezaseis anos, Valens foi convidado a unirse como guitarrista a unha banda local chamada The Silhouettes. Cando o cantante principal abandonou o grupo, Valens asumiu o posto e o 19 de outubro de 1957 debutou con eles. Ademais de actuar con The Silhouettes, tocaba como solista en festas e outras reuni\u00f3ns.\nCarreira.\nEn maio de 1958, foi descuberto por Bob Keane, propietario e presidente da compa\u00f1\u00eda Del-Fi Records, unha pequena discogr\u00e1fica de Hollywood. Cheg\u00e1ralles a informaci\u00f3n dun novo talento de s\u00f3 dezaseis anos do Val de San Fernando que era alcumado o \"Little Richard da rexi\u00f3n\". Un s\u00e1bado pola ma\u00f1\u00e1, Keane viu por primeira vez unha actuaci\u00f3n de Valens nun local de cinema de San Fernando. Impresionado, decidiu convidalo \u00e1 s\u00faa casa de Silver Lake, onde Keane ti\u00f1a un pequeno estudio de gravaci\u00f3n no soto. O equipo constaba dun antigo gravador port\u00e1til Ampex 6012 de d\u00faas canles e un par de micr\u00f3fonos Telefunken U-87.\nGravaron varias canci\u00f3ns, en que Valens tocou e cantou, que logo regravaron nos estudios Gold Star. Algunhas desas maquetas foron rescatadas para o disco \"Ritchie Valens \u2014 The Lost Tapes\". Dese d\u00eda son d\u00faas canci\u00f3ns que logo foron melloradas en Gold Star engad\u00edndolles outros instrumentos; unha delas foi \"Donna\" (que cantara por primeira vez nun tel\u00e9fono p\u00fablico, dedic\u00e1ndolla \u00e1 s\u00faa moza Donna Ludwig), e a outra a instrumental \"Ritchie's Blues\", que executaba nunha parte empregando un lapis.\nDespois de varias sesi\u00f3ns no seu estudio privado, de escribir letras e arranxar canci\u00f3ns, Keane considerou a Valens preparado para gravar nun estudio cunha banda que o acompa\u00f1ase. Por suxesti\u00f3n de Keane, cambiou o seu nome polo de \"Ritchie\" e adoptou o apelido \"Valens\" en lugar de Valenzuela, para causar mellor efecto perante o p\u00fablico de lingua inglesa. As primeiras canci\u00f3ns que gravou, unha tarde de xullo de 1958, foron \"Come On, Let's Go\", acreditada a Valens/Kuhn (nome real de Keane) e \"Framed\", acreditada a Jerry Leiber e Mike Stoller.\nO seguinte disco que gravou foi o derradeiro da s\u00faa vida, o dobre sinxelo que inclu\u00eda \"Donna\" e \"La bamba\".\nMorte.\nA comezos de 1959, Valens participaba na chamada \"Winter Dance Party\", unha xira de grandes estrelas do rock and roll polo centro dos Estados Unidos. No medio da xira, a calefacci\u00f3n do autob\u00fas en que viaxaban os artistas estradouse, e a mala organizaci\u00f3n da xira non previra algo as\u00ed e non contratara ningu\u00e9n que fose quen de ama\u00f1ala. Para evitar unha noite m\u00e1is de viaxe nesas condici\u00f3ns, Buddy Holly, outra das estrelas da xira, tivo a idea de alugar unha avioneta para catro persoas despois do seu concerto no Surf Ballroom de Clear Lake, Iowa, para chegar cunto antes a un hotel para descansar comodamente. \u00c1 parte de Holly hab\u00eda sitio para outros dous m\u00fasicos m\u00e1is, entre eles Valens, que lle ga\u00f1ara o posto a cara ou cruz a outro artista, Tommy Allsup. Valens ti\u00f1a quince anos cando se produciu a colisi\u00f3n a\u00e9rea de Pacoima no patio do seu instituto. El non estaba ese d\u00eda en clase porque era o funeral do seu av\u00f3, mais pesadelos recorrentes da traxedia provoc\u00e1ranlle medo a voar.\nA avioneta era unha Beechcraft Bonanza pilotada por un mozo con pouca esperiencia, e partiu na madrugada do 3 de febreiro de 1959 en medio dunha gran nevarada. P\u00e9nsase que o piloto non ti\u00f1a co\u00f1ecementos suficientes e desconcertado pola neve que cubr\u00eda todo, equivocar\u00edase ao ler os instrumentos, \u00fanico xeito de voar entre nubes e campos absolutamente brancos. Por iso, en lugar de subir a avioneta baixou e estrelouse a oito quil\u00f3metros do lugar de engalaxe, nun campo pr\u00f3ximo ao aeroporto. Non houbo superviventes.\nRitchie Valens foi enterrado no San Fernando Mission Cemetery de Mission Hills, California.\nReco\u00f1ecementos.\nRitchie obtivo de forma p\u00f3stuma unha estrela no Paseo da Fama de Hollywood en 1990, e en 2001 foi inclu\u00eddo no Rock and Roll Hall of Fame. O seu traballo pioneiro tam\u00e9n \u00e9 lembrado no Rockabilly Hall of Fame.\nEn 1987 estreouse o filme \"A bamba\", que narraba a s\u00faa vida. O actor Lou Diamond Phillips interpreou a Valens, mentres que o grupo Los Lobos se encargou da banda sonora.\nEn 1988, Ken Paquette, artista e admirador da m\u00fasica dos anos cincuenta, erixiu un monumento no campo onde se estrelou o avi\u00f3n. A escultura de aceiro representa unha guitarra e tres dicos cos nomes dos artistas que faleceron no accidente. Local\u00edzase nun sector privado, no 315th Streety Gull Avenue, aproximadamente a 13\u00a0km ao norte de Clear Lake. Tam\u00e9n ser realizou outros segundo monumento en Riverside Ballroom en Green Bay, Wisconsin, inaugurado o 17 de xullo de 2003.\nEn 2019, a vesi\u00f3n de Valens de \"La Bamba\" foi seleccionada pola Biblioteca do Congreso dos Estados Unidos para a s\u00faa conservaci\u00f3n no National Recording Registry como \"cultural, hist\u00f3rica e esteticamente significativa\". Ironicamente, a familia Valenzuela s\u00f3 falaba na casa en ingl\u00e9s, e Valens aprendeu a letra foneticamente para gravar \"La Bamba\" en castel\u00e1n."}
{"id": "532567", "revid": "23204", "url": "https://gl.wikipedia.org/wiki?curid=532567", "title": "Xiana Mar\u00eda de Brunswick-Wolfenb\u00fcttel", "text": "Xiana Mar\u00eda de Brunswick-Wolfenb\u00fcttel-Bevern (en ), nada o 4 de setembro de 1729 e finada o 10 de outubro de 1796, foi a ra\u00ed\u00f1a de Dinamarca e Noruega entre 1752 e 1766, segunda consorte de Frederico V de Dinamarca e Noruega, nai do pr\u00edncipe rexente Frederico de Dinamarca, e rexente \"de facto\" entre 1772 e 1784. O rei Cristi\u00e1n VIII de Dinamarca e todos os monarcas dinamarqueses (ag\u00e1s Cristi\u00e1n IX de Dinamarca) descenden dela."}
{"id": "532568", "revid": "23204", "url": "https://gl.wikipedia.org/wiki?curid=532568", "title": "Juliane Marie af Braunschweig-Wolfenb\u00fcttel", "text": ""}
{"id": "532569", "revid": "23204", "url": "https://gl.wikipedia.org/wiki?curid=532569", "title": "A prometida", "text": "A prometida (en ) \u00e9 un filme brit\u00e1nico-estadounidense de 1985 dirixido por Franc Roddam e escrito por Lloyd Fonvielle, baseado na novela de Mary Shelley, \"Frankenstein ou o moderno Prometeo\". O filme est\u00e1 protagonizado por Sting, no papel do bar\u00f3n Charles Frankenstein, e Jennifer Beals como Eva, unha muller que crea da mesma maneira que o infame monstro. O filme, unha coproduci\u00f3n internacional entre o Reino Unido e os Estados Unidos, estreouse nos cinemas o 16 de agosto de 1985 a trav\u00e9s de Columbia Pictures, conseguindo valoraci\u00f3ns negativas da cr\u00edtica. Foi un fracaso de recadaci\u00f3n, conseguindo s\u00f3 3,6 mill\u00f3ns de d\u00f3lares.\nEstreouse en galego o 15 de xullo de 1996 a trav\u00e9s da TVG."}
{"id": "532570", "revid": "23204", "url": "https://gl.wikipedia.org/wiki?curid=532570", "title": "The Bride (filme de 1985)", "text": ""}
{"id": "532571", "revid": "1131", "url": "https://gl.wikipedia.org/wiki?curid=532571", "title": "Campo do Ger\u00eas", "text": "Campo do Ger\u00eas \u00e9 unha fregues\u00eda portuguesa do municipio de Terras de Bouro, distrito de Braga, tam\u00e9n co\u00f1ecida como S\u00e3o Jo\u00e3o do Campo.\nXeograf\u00eda.\nEsta antiga aldea est\u00e1 situada a oeste da Mata da Albergaria, en pleno coraz\u00f3n do Parque Nacional da Peneda-Ger\u00eas, a 15 km da capital do concello de Terras do Bouro.\nA fregues\u00eda ocupa unha extensi\u00f3n de 62,38 km\u00b2 e, no ano 2011, contaba cunha poboaci\u00f3n e 162 habitantes, polo que a s\u00faa densidade de poboaci\u00f3n nese ano era de 2,6 hab./km\u00b2. \nCultura.\nCampo do Ger\u00eas alberga o Museo Etnogr\u00e1fico Vilarinho das Furnas, para conservar a memoria do pobo do mesmo nome, que foi mergullado en 1971 debido \u00e1 construci\u00f3n dun encoro.\nDesde xu\u00f1o de 2013 p\u00f3dese visitar o Museu da Geira, que ten un programa museogr\u00e1fico sobre \u00e1s t\u00e9cnicas construtivas das v\u00edas romanas, as\u00ed como do transporte empregado na \u00e9poca. \nO museo estrut\u00farase en catro salas tem\u00e1ticas, un auditorio e despachos para estudos arqueol\u00f3xicos. O concello de Terras de Bouro conserva actualmente un percorrido de 30 km desde a antiga \"Geira\" romana."}
{"id": "532572", "revid": "23204", "url": "https://gl.wikipedia.org/wiki?curid=532572", "title": "Mundo futuro", "text": "Mundo futuro (en ) \u00e9 un filme estadounidense de 1976 dirixido por Richard T. Heffron e escrito por Mayo Simon e George Schenck. \u00c9 unha secuela do filme de 1973 de Michael Crichton \"Westworld\", sendo o segundo t\u00edtulo da franqu\u00eda \"Westworld\". Est\u00e1 protagonizado por Peter Fonda, Blythe Danner, Arthur Hill, Stuart Margolin, John Ryan e Yul Brynner.\nEstreouse en galego o 21 de setembro de 1995 a trav\u00e9s da TVG."}
{"id": "532573", "revid": "23204", "url": "https://gl.wikipedia.org/wiki?curid=532573", "title": "Futureworld", "text": ""}
{"id": "532575", "revid": "98629", "url": "https://gl.wikipedia.org/wiki?curid=532575", "title": "O pasaxeiro 57", "text": "O pasaxeiro 57 (en ) \u00e9 un filme estadounidense de 1992 dirixido por Kevin Hooks. Est\u00e1 protagonizado por Wesley Snipes e Bruce Payne, con Snipes interpretando un consultor de seguridade que se ve obrigado a frustrar un complot para liberar a un terrorista durante un voo dunha aeroli\u00f1a comercial. As cr\u00edticas foron dispares, mais o filme foi un \u00e9xito de recadaci\u00f3n e converteu a Snipes nunha icona popular como heroe de acci\u00f3n. Tam\u00e9n introduciu a famosa li\u00f1a de Snipes: \"Always bet on black\" (\"Aposta sempre polo negro\")."}
{"id": "532576", "revid": "23204", "url": "https://gl.wikipedia.org/wiki?curid=532576", "title": "Passenger 57", "text": ""}
{"id": "532577", "revid": "23204", "url": "https://gl.wikipedia.org/wiki?curid=532577", "title": "Seaspiracy", "text": "Seaspiracy \u00e9 un filme documental de 2021 dirixido e protagonizado por Ali Tabrizi, un cineasta brit\u00e1nico. O filme examina o impacto do ser humano na vida mari\u00f1a e avogado por rematar co consumo de peixe. O filme estreouse en Netflix en todo o mundo en marzo de 2021 e obtivo atenci\u00f3n inmediata en varios pa\u00edses. O filme recibiu cr\u00edticas positivas por chamar a atenci\u00f3n sobre o seu tema central mais tam\u00e9n atraeu controversia sobre a s\u00faa exactitude cient\u00edfica e foi criticado por alg\u00fans expertos en oc\u00e9anos. Algunhas organizaci\u00f3ns e persoas entrevistadas ou retratadas negativamente no filme cuestinaron as s\u00faas afirmaci\u00f3ns e acusaron ao filme de terxiversalas. O filme foi producido por Kip Andersen, director do documental \"Cowspiracy."}
{"id": "532578", "revid": "23204", "url": "https://gl.wikipedia.org/wiki?curid=532578", "title": "Federico V, Elector Palatino", "text": ""}
{"id": "532579", "revid": "23204", "url": "https://gl.wikipedia.org/wiki?curid=532579", "title": "Federico Henrique de Orange-Nassau", "text": ""}
{"id": "532581", "revid": "23204", "url": "https://gl.wikipedia.org/wiki?curid=532581", "title": "Bride Wars", "text": "Bride Wars \u00e9 un filme estadounidense de 2009 dirixido por Gary Winick, e escrito por Greg DePaul, June Diane Raphael e Casey Wilson. Est\u00e1 protagonizado por Anne Hathaway, Kate Hudson, Kristen Johnston, Bryan Greenberg e Candice Bergen. No filme, d\u00faas mellores amigas deben planificar xuntas os seus respectivos casamentos, o que as acaba convertendo en inimigas."}
{"id": "532583", "revid": "23204", "url": "https://gl.wikipedia.org/wiki?curid=532583", "title": "Cobra (filme de 1986)", "text": "Cobra \u00e9 un filme estadounidense de 1986 dirixido por George P. Cosmatos e escrito por Sylvester Stallone, quen tam\u00e9n \u00e9 o protagonista. O filme tam\u00e9n conta coas interpretaci\u00f3ns de Reni Santoni, Brigitte Nielsen e Andrew Robinson."}
{"id": "532586", "revid": "23204", "url": "https://gl.wikipedia.org/wiki?curid=532586", "title": "Vivir sen alento", "text": "Vivir sen alento (en ) \u00e9 un filme estadounidense de 1983 dirixido por Jim McBride e escrito por McBride e L. M. Kit Carson. Est\u00e1 protagonizado por Richard Gere e Val\u00e9rie Kaprisky.\nEstreouse en galego o 29 de xullo de 1998 na TVG."}
{"id": "532588", "revid": "23204", "url": "https://gl.wikipedia.org/wiki?curid=532588", "title": "Breathless (filme de 1983)", "text": ""}
{"id": "532592", "revid": "98629", "url": "https://gl.wikipedia.org/wiki?curid=532592", "title": "Catro vodas e un funeral", "text": "Catro vodas e un funeral (en ) \u00e9 un filme brit\u00e1nico de 1994 dirixido por Mike Newell. \u00c9 o primeiro de varios filmes do guionista Richard Curtis nos que aparece Hugh Grant, e conta as aventuras de Charles (Grant) e do seu c\u00edrculo de amigos a trav\u00e9s de varios eventos sociais. Andie MacDowell interpreta a Carrie, o interese amoroso de Charles, e o elenco compl\u00e9tase con Kristin Scott Thomas, James Fleet, Simon Callow, John Hannah, Charlotte Coleman, David Bower, Corin Redgrave e Rowan Atkinson.\nEstreouse en galego o 29 de xullo de 2000 na TVG.\nSinopse.\nCharles e os seus amigos, todos solteiros e sen compromiso, chegaron a unha idade en que os seus co\u00f1ecidos comezan a contraer matrimonio. Nunha das cerimonias, \u00e1 que est\u00e1n todos convidados, Charles co\u00f1ece a Carrie, unha moza estadounidense da que se namora inmediatamente, mais despois de pasar a noite xuntos non volven verse. Ter\u00e1n que agardar \u00e1 seguinte voda, en que Carrie presenta a Charles ao seu prometido."}
{"id": "532593", "revid": "23204", "url": "https://gl.wikipedia.org/wiki?curid=532593", "title": "Four Weddings and a Funeral", "text": ""}
{"id": "532595", "revid": "89787", "url": "https://gl.wikipedia.org/wiki?curid=532595", "title": "Chauvetia brunnea", "text": "Chauvetia brunnea \u00e9 unha especie de molusco gaster\u00f3podo. Foi descrita por primeira vez por Donovan en 1804."}
{"id": "532596", "revid": "89787", "url": "https://gl.wikipedia.org/wiki?curid=532596", "title": "Chauvetia retifera", "text": "Chauvetia retifera \u00e9 unha especie de molusco gaster\u00f3podo. Foi descrita por primeira vez por Brugnone en 1880."}
{"id": "532602", "revid": "89787", "url": "https://gl.wikipedia.org/wiki?curid=532602", "title": "Adelaide Hall", "text": "Adelaide Louise Hall, nada en Nova York o 20 de outubro de 1901 e finada en Londres o 7 de novembro de 1993, foi unha cantante de jazz estadounidense establecida no Reino Unido. A s\u00faa longa carreira estendeuse m\u00e1is de 70 anos, dende 1921 ata o seu pasamento e foi unha figura central no Harlem Renaissance.\nHall entrou no \"Guinness World Records\" en 2003 como a artista cunha carreira gravada m\u00e1is duradeira, por pubblicar material en oito d\u00e9cadas consecutivas. Actuou con artistas destacados como Art Tatum, Ethel Waters, Josephine Baker, Louis Armstrong, Lena Horne, Cab Calloway, Fela Sowande, Rudy Vallee e Jools Holland, e gravou como cantante con Duke Ellington (con quen fixo a s\u00faa gravaci\u00f3n m\u00e1is co\u00f1ecida, \"Creole Love Call\", en 1927) e Fats Waller.\nTraxectoria.\nPrimeiros anos e matrimonio.\nAdelaide Hall naceu en Brooklyn, Nova York, filla de Elizabeth e Arthur William Hall. Aprendeu a cantar ensinada polo seu pai, e comezou a s\u00faa carreira art\u00edstica en 1921 en Broadway formando parte do coro do musical de Noble Sissle e Eubie Blake \"Shuffle Along\". Posteriormente actuou en diferentes musicais negros, entre eles \"Runnin' Wild\", de James P. Johnson en Broadway en 1923, no que cantou a canci\u00f3n !Old-Fashioned Love\", \"Chocolate Kiddies\" (1925, en xira europea, con canci\u00f3ns escritas por Duke Ellington), \"My Magnolia\" (Broadway, 1926, con banda de Luckey Roberts e Alex C. Rogers), \"Tan Town Topics\" (1926, con canci\u00f3ns de Fats Waller), e \"Desires of 1927\" (1926 \u2013 1927, con m\u00fasica de Andy Razaf e J. C. Johnson).\nEn 1924, Hall casou cun mari\u00f1eiro brit\u00e1nico nado en Trindade e Tobago, Bertram Errol Hicks. Pouco despois do seu matrimonio, Hicks abriu un club en Harlem, Nova York, chamado 'The Big Apple', e pasou a ser o representante de Hall.\n\"Chocolate Kiddies\", xira europea en 1925.\nHall foi contratada para formar parte do elenco da revista \"Chocolate Kiddies\", coa que se fixo unha xira europea que se iniciu en Hamburgo o 17 de maio de 1925, e que finalizou en Par\u00eds en decembro dese ano. No elenco figuraban The Three Eddies, Lottie Gee, Rufus Greenlee e Thaddeus Drayton, Bobbie e Babe Goins, Charles Davis e Sam Wooding e a s\u00faa orquestra.\n\"Tan Town Topics\", Small's Paradise e \"Desires of 1927\".\nEn 1926, tras volver a Nova York, Hall foi escollida para traballar en \"Tan Town Topics\", unha revista con canci\u00f3ns de Fats Waller e Spencer Williams. O elenco inclu\u00eda a Fats Waller, Eddie Rector e Ralph Cooper, Adelaide Hall, Maude Mills, Arthur Gaines, Leondus Simmons e un grupo de baile chamado Tan Town Topics Vamps. O espect\u00e1culo estreouse no Teatro Lafayette de Harlem o 5 de abril, cunha curta xira por Baltimore, Chicago e Filadelfia.\nHall actuou en xullo de 1926, con Lottie Gee e The Southern Syncopated Orchestra, no club Small's Paradise, en Nova York.\nA partir de outubro de 1926 e ata setembro do seguinte ano, Hall viaxou polo pa\u00eds actuando no circu\u00edto da Theater Owners Booking Association (T.O.B.A.) co espect\u00e1culo \"Desires of 1927\", concibido por J. Homer Tutt e producido por Irvin C. Miller. Presentada como a estrela do espect\u00e1culo, a a\u00faa actuaci\u00f3n inclu\u00eda varias canci\u00f3ns, salientando \"Sweet Virginia Bliss\", baile e interpretaci\u00f3n do ukelele.\nGravaci\u00f3ns con Duke Ellington.\nEn outubro de 1927, Hall gravou \"Creole Love Call\", \"The Blues I Love To Sing\" e \"Chicago Stomp Down\" con Duke Ellington e a s\u00faa orquestra. As gravaci\u00f3ns tiveron un amplo eco, e catapultaron as carreiras de Hall e Ellington.\nO 4 de decembro de 1927, Ellington comezou a tocar coa s\u00faa orquestra Cotton Club de Harlem cunha revista chamada \"Rhythmania\". No show, Hall cantaba \"Creole Love Call\". En 1928, a canci\u00f3n alcanzou o posto n\u00famero 19 da lista de \"Billboard\".\nAdemais, Hall e Duke Ellington gravaron o 7 de xaneiro de 1933 as canci\u00f3ns \"I Must Have That Man\" e \"Baby\".\n\"Blackbirds of 1928\".\nEn 1928, Hall traballou en Broadway con Bill Robinson en \"Blackbirds of 1928\". O espect\u00e1culo foi o de maior \u00e9xito cun elenco integramente negro nunca representado en Broadway e deu fama a ambos os artistas. \"Blackbirds of 1928\" era unha idea de Lew Leslie, que planeara o show pensando en Florence Mills; por\u00e9n, Mills faleceu por mor dunha pneumon\u00eda en 1927 antes de iniciar os ensaios. Hall foi escollida para substitu\u00edla. A revista estreouse en Les Ambassadeurs Club de Nova York en xaneiro de 1928, e en maio de 1928 representouse no Liberty Theatre, cun total de 518 funci\u00f3ns.\nEste musical deu tam\u00e9n sona a Hall en Europa, ao ser levada en 1929 a obra a Par\u00eds, onde durante catro meses se representou no Moulin Rouge. Tal foi o \u00e9xito de Hall no teatro europeo, que rivalizou en popularidade con Josephine Baker. Con m\u00fasica de Jimmy McHugh e letras de Dorothy Fields, as interpretaci\u00f3ns que Hall levou a cabo das canciones \"I Can't Give You Anything but Love, Baby\", \"Diga Diga Do\", \"Bandanna Babies\" e \"I Must Have That Man\", converteunas en todo un \u00e9xito.\nO elenco de \"Blackbirds\" volveu aos Estados Unidos no outono de 1929, iniciando case de inmediato unha xira polo pa\u00eds, tendo lugar a primeira representaci\u00f3n en Chicago. Nesa cidade, e en decembro, Adelaide Hall abandonou de maneira inesperada a produci\u00f3n, volvendo a Nova York.\n1930: \"Brown Buddies\".\nTras deixar \"Blackbirds\", especulouse con que Hall e Bill Robinson traballase de novo xuntos. Finalmente, en 1930 ambos traballaron d\u00faas veces no Teatro Palace de Broadway (en febreiro e en agosto). Na actuaci\u00f3n de febreiro, a primeira de Hall no Palace, recibiu un entusiasta recibimento. Tan frut\u00edfera foi a colaboraci\u00f3n entre Hall e Robinson, que en outubro de 1930 a parella se reuniu para actuar no musical \"Brown Buddies\". A obra estreouse en Broadway, no Teatro Liberty, mant\u00e9ndose as funci\u00f3ns durante catro meses antes de iniciar unha xira polos Estados Unidos. A m\u00fasica era de Millard Thomas, con canci\u00f3ns de Shelton Brooks, Ned Reed, Porter Grainger, J. C. Johnson, J. Rosamund Johnson, George A. Little, Arthur Sizemore e Edward G. Nelson.\n1931\u201332: Gira mundial.\nEn 1931, Hall embarcouse nunha xira mundial que visitou dous continentes (Am\u00e9rica e Europa). Durante a mesma actuou catro veces no Teatro Palace. Foi durante esta xira cando Hall descubriu e empregou o pianista Art Tatum, ao que levou a Nova York ao final da mesma. En agosto de 1932, Hall gravou \"Strange as it Seems\", \"I'll Never Be The Same\", \"This Time it's Love\" e \"You Gave Me Everything but Love\", sendo Tatum un dos principais pianistas nesas produci\u00f3ns.\nCarreira en Europa en 1935\u201338.\nHall chegou a Par\u00eds o outono de 1935 e quedou a vivir al\u00ed ata 1938. O seu marido abriu un club nocturno para ela na cidade, que chamou \"La Grosse Pomme\", e en que actuou con frecuencia. Unha das bandas que tocaba no club foi o Quintette du Hot Club de France, con Django Reinhardt e Stephane Grappelli.\nNos inicios de 1936, Hall protagonizou \"Black and White Revue\". O espect\u00e1culo, con cincuenta artistas, estreouse en Par\u00eds, e en febreiro viavou en xira a Su\u00edza. A revista foi producida por Ralph Clayton, dirixida por Arthur Bradley e coreografada por Albert Gaubier, quen previamente bailara baixo a direcci\u00f3n de Serge Diaghilev nos \"Ballets Rusos\". A orquestra estaba dirixida por Henry Crowder.\nEn 1937, Hall coreografou a s\u00faa interpretaci\u00f3n do famoso baile franc\u00e9s can-can, que chamou \"Canned Apple\" e que bailou en \"La Grosse Pomme\". A Hall tam\u00e9n se lle atrib\u00fae presentar o baile co\u00f1ecido como \"truckin\" aos parisienses. Durante o seu tempo en Europa, Hall cantou con varias orquestras, entre elas as de Willie Lewis e Ray Ventura, e en 1937 (nunha viaxe a Copenhaguen) gravou catro canci\u00f3ns con Kai Ewans e a s\u00faa orquestra para o selo Tono.\nCarreira brit\u00e1nica, 1938\u201393.\nTras moitos anos actuando nos Estados Unidos e en Europa, Hall foi ao Reino Unido en 1938 para facer un papel protagonista nunha versi\u00f3n musical dunha obra de Edgar Wallace, \"The Sun Never Sets\", representada no Teatro Drury Lane. Tivo tanto \u00e9xito e f\u00edxose tan popular entre o p\u00fablico brit\u00e1nico, que decidiu instalarse no pa\u00eds, convert\u00e9ndose nunha das m\u00e1is c\u00e9lebres cantantes e artistas da \u00e9poca no Reino Unido. As\u00ed, Hall viviu en Londres dende 1938 ata a s\u00faa morte. O 28 de agosto de 1938, Hall gravou \"I Can't Give You Anything but Love\" e \"That Old Feeling\" nos Abbey Roade Studios de Londres, con Fats Waller no \u00f3rgano. O 10 de setembro de 1938 actuou en \"Broadcast To America\" con Waller no St. George's Hall nunha emisi\u00f3n en directo retransmitida ao outro lado do Atl\u00e1ntico.\nAo longo de 1939, Hall participou noutras emisi\u00f3ns de BBC TV, algunha delas retransmitidas en directo. Non obstante, co inicio da segunda guerra mundial, o goberno brit\u00e1nico suspendeu as emisi\u00f3ns en directo. A pesar diso, entre 1939 e 1941 Hall participou no popular programa de variedades de BBC Radio \"Piccadixie\". Ademais, nese tempo viaxou amplamente polo Reino Unido co \"Piccadixie British Tour\" acompa\u00f1ada do humorista Oliver Wakefield e do pianista George Elrick.\nNos anos da guerra, Hall entretivo as tropas no continente europeo coa USO (United Service Organizations Inc.) e o seu equivalente brit\u00e1nico ENSA (Entertainments National Service Association), no cal obtivo o t\u00edtulo de capit\u00e1.\nA carreira de Hall foi un \u00e9xito case ininterrompido. Fixo m\u00e1is de 70 gravaci\u00f3ns para Decca Records, tivo unha serie propia en BBC Radio, \"Wrapped in Velvet\" (foi a primeira artista negra que tivo un contrato a longo prazo coa BBC) e actuou no teatro, no cinema, e en clubs nocturnos, sendo propietaria de locais en Nova York, Londres e Par\u00eds. Na d\u00e9cada de 1940, e especialmente durante a guerra, foi moi popular, tanto entre o p\u00fablico civil como no da ENSA, a pesar de sufrir a destruci\u00f3n por un bombardeo do seu club londiniense, o Old Florida Club.\nNo ano 1940 Hall fixo un cameo no filme \"The Thief of Bagdad\", dirixido por Alexander Korda, e no que cantaba \"Lullaby of the Princess\", canci\u00f3n escrita por Mikl\u00f3s R\u00f3zsa.\nA canci\u00f3n de Hall \"Careless\", chegou en maio de 1940 ao n\u00famero 30 das listas brit\u00e1nicas, e en xu\u00f1o de 1944 o seu tema \"There Goes That Song Again\" entrou na lista da BBC acadando o posto 15.\nHall apareceu nunha das m\u00e1is primitivas gravaci\u00f3ns en sistema telerecording da BBC: unha gravaci\u00f3n da s\u00faa actuaci\u00f3n no RadiOlympia Theatre levada a cabo o 7 de outubro de 1947. A gravaci\u00f3n empregouse nun programa chamado \"Variety in Sepia\". Hall cantaba \"Chi-Baba, Chi-Baba (My Bambino Go to Sleep)\" e \"I Can't Give You Anything But Love\".\nEn 1948 actuou no filme brit\u00e1nico \"A World is Turning\", que non foi rematado. O filme trataba sobre a contribuci\u00f3n dos cidad\u00e1ns negros \u00e1 sociedade brit\u00e1nica. O ano seguinte actuou nos programas da BBC \"Rooftop Rendezvous\" e \"Caribbean Carnival\".\nHall participou en 1951 na primeira serie c\u00f3mica brit\u00e1nica, \"How Do You View\", protagonizada por Terry-Thomas e escrita por Sid Colin e Talbot Rothwell. O 29 de outubro de 1951 formou parte do elenco da gala Royal Variety Performance, representada no Victoria Palace Theatre en presenza da ra\u00ed\u00f1a Isabel II e da princesa Margarida. Foi a primeira artista negra que participou na gala. A principios de 1950, Hall e o seu marido inauguraron o Calypso Club en Regent Street, Londres, e a realeza acudiu con asiduidade ao local.\nEn 1951 a actriz actuou en Londres na obra \"Kiss Me, Kate\", no papel de Hattie, cantando o tema de Cole Porter \"Another Op'nin', Another Show\", e en 1952 no musical \"Love From Judy\", encarnando a Butterfly e cantando \"A Touch of Voodoo\", \"Kind to Animals\" e \"Ain't Gonna Marry\". En 1956 volvi\u00f3 ao West End para traballar en \"Someone to Talk To\". En 1957, e a solicitude de Lena Horne, Hall volveu aos Estados Unidos para actuar con ela no musical \"Jamaica\", estreado en Filadelfia en setembro de 1957, e levado ao circu\u00edto de Broadway o 31 de outubro.\nDe novo no Reino Unido, o 1 de abril de 1960 actuou no show musical da BBC \"The Music Goes Round\", e o 3 de marzo de 1965 no programa de BBC2 \"Muses with Milligan\", con Spike Milligan e John Betjeman. En 1968, de novo no circu\u00edto teatral do West End, participou na obra \"Janie Jackson\".\nEntre 1969 e 1970 realizou d\u00faas gravaci\u00f3ns de jazz con Humphrey Lyttelton, traballando posteriormente en xiras teatrais e en diferentes concertos. En 1974 actuou no programa de televisi\u00f3n \"Looks Familiar\" como panelista, e en \"What Is Jazz\", con Humphrey Lyttelton. En 1976 participou noutro programa de televisi\u00f3n, \"It Don't Mean a Thing\", e en 1981 foi convidada ao programa de Michael Parkinson na BBC, \"Parkinson\". Ademais, en xullo de 1982 participou, xuntos a outros varios artistas, nunha gala levada a cabo na catedral de San Paulo de Londres dedicada \u00e1 m\u00fasica sacra de Duke Ellington.\nEn abril de 1980, Hall volveu aos Estados Unidos, e dende o 1 ao 24 de maio actuou na revista musical \"Black Broadway\" no The Town Hall de Nova York, xunto a Elisabeth Welch, Gregory Hines, Bobby Short, Honi Coles, Edith Wilson e Nell Carter, entre outros. Tras \"Black Broadway\", en xu\u00f1o de 1980, Hall traballou durante tres meses no Michael's Pub de Nova York. Tam\u00e9n en xu\u00f1o de 1980, actuou no Playboy Jazz Festival nos \u00c1nxeles, xunto a Dizzy Gillespie, Herbie Hancock, Stephane Grappelli, Mel Torme, Zoot Sims, Carmen McRae e Chick Corea.\nO 5 de abril de 1983, Hall iniciou un compromiso dun mes co Cookery, en Nova York, onde foi acompa\u00f1ada por Ronnie Whyte e Frank Tate.\nEn 1985, Hall interveu na televisi\u00f3n brit\u00e1nica formando parte do elenco de \"Omnibus: The Cotton Club comes to the Ritz\", un documental da BBC rodado no Hotel Ritz, e no que aparec\u00edan, entre outros, Cab Calloway, Doc Cheatham e Max Roach. En 1985 participou en \"South Bank Show\", nun documental titulado \"The Real Cotton Club\". En xullo de 1986 actuou nun concerto no Barbican Centre de Londres.\nEn outubro de 1988, Hall presentou un espect\u00e1culo en solitario no Carnegie Hall de Nova York. O mesmo espect\u00e1culo foi levado a Londres, ao Kings Heade Theatre en decembro de 1988. Foi unha das poucas artistas que tivo d\u00faas actuaci\u00f3ns como convidada no programa de BBC Radio 4 \"Desert Island Discs\" (2 de decembro de 1972 e 13 de xaneiro de 1991). En 1989 actuou en Londres no Royal Festival Hall na \"Royal Ellington Tribute Concert\" que inclu\u00eda a estrea mundial da peza de Ellington \"Queen's Suite\", escrita para Isabel II. No evento tam\u00e9n actuaron a Bob Wilber Band, Tony Coe e Alan Cohen. O concerto foi filmado por Independent Film Production Associates.\nEn 1990, Hall protagonizou un documental sobre a s\u00faa vida, \"Sophisticated Lady\", que inclu\u00eda unha actuaci\u00f3n gravada nos Riverside Studios de Londres. A s\u00faa derradeira actuaci\u00f3n en concerto nos Estados Unidos foi en 1992 no Carnegie Hall, na serie \"Cabaret Comes to Carnegie\". Tam\u00e9n en 1992, foi premiada pola BASCA (British Academy of Songwriters, Composers and Authors).\nFalecemento.\nAdelaide Hall faleceu o 7 de novembro de 1993, aos 92 anos de edade, no Charing Cross Hospital de Londres, a causa dunha pneumon\u00eda. Cumprindo os seus desexos, organizouse un funeral en Nova York, na Catedral da Encarnaci\u00f3n (Garden City, Nova York), e foi enterrada no cemiterio de Evergreens en Brooklyn xunto \u00e1 tumba da s\u00faa nai. En Londres realizouse un memorial en St Paul's, Covent Garden (co\u00f1ecida como a \"igrexa dos actores\"), ao que asistiron estrelas como Elaine Paige, Elisabeth Welch, Lon Satton e Elaine Delmar. Un dos participantes, o presentador de televisi\u00f3n Michael Parkinson, remarcou axustadamente: \"Adelaide viviu ata os noventa e dous anos e nunca se fixo vella\"."}
{"id": "532605", "revid": "5863", "url": "https://gl.wikipedia.org/wiki?curid=532605", "title": "Juan Gonz\u00e1lez del Valle", "text": "Juan Gonz\u00e1lez del Valle Gonz\u00e1lez de la Vega, nado na Coru\u00f1a o 14 de outubro de 1898 e finado no campo de concentraci\u00f3n de Mauthausen-Gusen o 26 de setembro de 1941, foi un profesor, escritor e pol\u00edtico galego.\nTraxectoria.\nFillo de Juan Gonz\u00e1lez del Valle e Elisa Gonz\u00e1lez de la Vega Campoamor. Estudou o bacharelato no Instituto da Coru\u00f1a e aprobou o curso preparatorio de Dereito na Universidade de Valladolid en 1916, continuando a carreira nesa Universidade. Foi bibliotecario do Nuevo Casino coru\u00f1\u00e9s (1925), e bibliotecario da directiva da Universidade Popular da Coru\u00f1a en 1927. Colaborou nas revistas \"Vida\", \"Alfar\", da que chegou a desempe\u00f1ar a direcci\u00f3n na nova etapa iniciada en xullo de 1927, e \"Alma\", Foi elixido acad\u00e9mico correspondente da Real Academia Galega en xaneiro de 1927, e foi membro do Seminario de Estudos Galegos no que presentou o traballo \"El paisaje galaico en la obra literaria de Valle Incl\u00e1n\" en febreiro de 1934.\nFoi secretario do comit\u00e9 coru\u00f1\u00e9s de Derecha Liberal Republicana en abril de 1931, e en setembro dese ano foi nomeado fiscal suplente do Distrito do Instituto. Trasladouse a Madrid onde impartiu clases no Instituto P\u00e9rez Gald\u00f3s. Pertenceu \u00e1 Federaci\u00f3n de Trabajadores de la Ense\u00f1anza da UGT da Coru\u00f1a. Despois foi profesor do Instituto Nebrija de Chamart\u00edn de la Rosa. Aprobou as oposici\u00f3ns a c\u00e1tedras de Literatura de Ensino Medio convocadas en 1934, sendo destinado ao Instituto de Santa Cruz de la Palma en marzo de 1935, pero non chegou a tomar posesi\u00f3n. O golpe de Estado do 18 de xullo de 1936 sorprendeuno en Madrid e integrouse no batall\u00f3n FETE da milicia da Federaci\u00f3n de Trabajadores de la Ense\u00f1anza. Formou parte das Milicias de la Cultura no Batall\u00f3n F\u00e9lix Barzana de FETE-UGT e despois exerceu de oficial de Carabineros en Valencia, catedr\u00e1tico do Instituto de Linares, para finalmente ser destinado ao Instituto Maragall de Barcelona, onde colaborou nas revistas \"Hora de Espa\u00f1a\" (al\u00ed apareceu o seu o ensaio \"Realismo e irrealismo de la edad de oro espa\u00f1ola\") e \"Nova Galiza\". Foi separado do servizo e dado de baixa na escala pola Comisi\u00f3n Depuradora en 1942.\nCoa derrota republicanas pasou a Francia. Foi detido e internado no campo de prisioneiros de Angulema, desde o que foi deportado ao campo de concentraci\u00f3n de Mauthausen-Gusen onde ingresou o 4 de agosto de 1940. Morreu no comando de Gusen no castelo de Hartheim o 26 de setembro de 1941."}
{"id": "532606", "revid": "1888", "url": "https://gl.wikipedia.org/wiki?curid=532606", "title": "Juan Gonz\u00e1lez del Valle Gonz\u00e1lez de la Vega", "text": ""}
{"id": "532607", "revid": "1888", "url": "https://gl.wikipedia.org/wiki?curid=532607", "title": "Juan Gonz\u00e1lez del Valle y Gonz\u00e1lez de la Vega", "text": ""}
{"id": "532610", "revid": "23204", "url": "https://gl.wikipedia.org/wiki?curid=532610", "title": "Federico III, Sacro Emperador Romano-Xerm\u00e1nico", "text": ""}
{"id": "532611", "revid": "23204", "url": "https://gl.wikipedia.org/wiki?curid=532611", "title": "Federico III de Sicilia", "text": ""}
{"id": "532613", "revid": "54334", "url": "https://gl.wikipedia.org/wiki?curid=532613", "title": "Circo de los Muchachos", "text": "O Circo de los Muchachos (en galego: \"Circo dos Rapaces\") foi o primeiro proxecto de escola de circo en Espa\u00f1a. Fundado polo padre Jes\u00fas Silva M\u00e9ndez na d\u00e9cada de 1960, instalouse nunha leira chamada \u00abBenposta\u00bb (tam\u00e9n co\u00f1ecida como \u00abLa Ciudad de los Muchachos\u00bb), no arrabalde sur da cidade de Ourense, na parroquia de Seixalbo. Mant\u00edvose en activo at\u00e9 a primeira d\u00e9cada do 2000. Foi catalogada como unha experiencia de \"autoxesti\u00f3n xuvenil\", dentro dun estrito marco legal durante a ditadura franquista. \nEste modelo tivo r\u00e9plicas noutros proxectos xuven\u00eds, especialmente en Am\u00e9rica Latina, e marcou varias xeraci\u00f3ns de artistas. Entre eles destacan \"Benposta Colombia\" (Bogot\u00e1, Villavicencio e Monter\u00eda), fundada por Jos\u00e9 Lu\u00eds Campo Rodicio, e mais \"Benposta Venezuela\" (La Guaira, Sinamaica e Caracas).\nHistoria.\nAntes de completar os seus estudos de teolox\u00eda na Universidade de Salamanca, na d\u00e9cada de 1950, Jes\u00fas Silva M\u00e9ndez fundou en Ourense, xunto con outras mozas e mozos, unha asociaci\u00f3n xuvenil. En principio, a sede estivo no baixo da casa da s\u00faa nai, e despois trasladouse a Benposta, unha leira de 200.000m\u00b2 na parroquia de Seixalbo. \nBenposta, \u00abLa Ciudad de los Muchachos\u00bb.\nA leira recibiu o nome de \u00abBenposta\u00bb para acoller a \u00abCiudad de los Muchachos\u00bb, debido \u00e1 organizaci\u00f3n e construci\u00f3ns en forma de pequena cidade. Moitas das edificaci\u00f3ns da leira de Seixalbo foron realizadas polo arquitecto Alberto Mu\u00f1iz, fundador da CEMU (Ciudad Escuela Muchachos).\nBenposta foi fundada con base nunha intensa ideolox\u00eda cat\u00f3lica. Moita xente considera que a \u00abCiudad de los Muchachos\u00bb estaba dedicada \u00e1 caridade para as nenas e os nenos sen fogar. Por\u00e9n, o padre Silva propugnaba que a motivaci\u00f3n real era crear unha comunidade educativa onde as nenas e os nenos fosen parte dun \u00abmundo novo\u00bb baseado nos principios cat\u00f3licos.\nEscola de circo.\n\u00c9 considerada a segunda escola de circo do mundo, trala escola do circo de Moscova. Este circo foi pioneiro e describir\u00eda a folla de ruta que m\u00e1is adiante seguir\u00eda o Circo do Sol nas s\u00faas actuaci\u00f3ns de \"circo sen animais\". Con todo, no 30\u00ba aniversario, o espect\u00e1culo dos Muchachos inclu\u00edu cabalos en liberdade montados por acr\u00f3batas. \nUnha das actividades do circo a inicios da d\u00e9cada de 1960 era o proxecto de reciclaxe \u00abTraPaBoCha\u00bb. Consist\u00eda en reciclar trapos de tea, papel, botellas e ferralla co fin de financiar as actividades filantr\u00f3picas orientadas \u00e1 mocidade.\nRevolution Circus.\nA primeira actuaci\u00f3n foi na Praza de Catalunya (Barcelona) en 1966. Despois fixeron xiras por Portugal e o resto de Espa\u00f1a, e en 1970 actuaron en Francia. O Circo de los Muchachos no Grand Palais parisiense. Tam\u00e9n realizaron xiras por B\u00e9lxica e os Pa\u00edses Baixos. En 1973, actuaron no Madison Square Garden de Nova York. Publicaron un LP coas canci\u00f3ns deste espect\u00e1culo para continuar coas xiras polos EUA e Suram\u00e9rica. A finais dos 70, foron inclu\u00eddos como artistas prohibidos pola ditadura arxentina. Tam\u00e9n actuaron en pa\u00edses de Asia e mais en Australia. Na d\u00e9cada de 1980 inauguraron un espect\u00e1culo en Israel e lev\u00e1rono por toda Europa. O circo fixo actuaci\u00f3ns especiais en Alema\u00f1a, onde a ideolox\u00eda de Benposta era moi co\u00f1ecida grazas a libros e documentais.\nDeclive.\nO seu declive comezou na primeira d\u00e9cada dos 2000. Tralo pasamento do padre Silva, produciuse practicamente o seu desmantelamento. \nO poliedro de Benposta.\nNa leira de Seixalbo instalouse un poliedro dese\u00f1ado polo arquitecto Emilio P\u00e9rez Pi\u00f1ero. Pertencente \u00e1 instalaci\u00f3n Cinerama, foi empregado como instalaci\u00f3n permanente da escola de circo, amais de para realizar funci\u00f3ns semanais.\nO Museo Circo de los Muchachos.\nEn febreiro de 2019, a Asociaci\u00f3n Cultural Padre Silva (creada trala morte deste en 2011) abriu as portas do Museo Circo de los Muchachos, situado na zona vella da cidade de Ourense, no n\u00famero 6 da r\u00faa Bail\u00e9n. Este museo conta cunha exposici\u00f3n que recolle a evoluci\u00f3n hist\u00f3rica da Benposta ourens\u00e1.\nArtistas de sona.\nAlg\u00fans artistas co\u00f1ecidos que tiveron o seu inicio en Benposta foron:\nEspecial atenci\u00f3n merece o colectivo de 12 ecuatoguineanos que se uniron ao programa educativo de Benposta trala descomposici\u00f3n dese estado africano durante o goberno de Mac\u00edas. Xorden as\u00ed profesionais do teatro, a m\u00fasica ou o cine como Marcelo Ndong, Hermenegildo Alogo Mebuy (Hermes, guitarrista de Los Suaves), Ponciano Bakale, Pedro Ekong Mengue, Patricio Mitogo Nsue ou os irm\u00e1ns Fernando e Isabel Daperia."}
{"id": "532614", "revid": "15490", "url": "https://gl.wikipedia.org/wiki?curid=532614", "title": "Alzoniella galaica", "text": "Alzoniella galaica \u00e9 unha especie de molusco gaster\u00f3podo. Foi descrita por primeira vez por Boeters e Rol\u00e1n en 1988. \u00c9 un caracol de auga doce end\u00e9mico de Galicia, con d\u00faas poboaci\u00f3ns localizadas, unha en Folgoso do Courel, en Lugo, e outra na estrada de Monforte a Ourense, a 2,3 quil\u00f3metros dende Os Peares."}
{"id": "532615", "revid": "23204", "url": "https://gl.wikipedia.org/wiki?curid=532615", "title": "Belgrandiella galaica", "text": ""}
{"id": "532617", "revid": "89787", "url": "https://gl.wikipedia.org/wiki?curid=532617", "title": "Alzoniella lucensis", "text": "Alzoniella lucensis \u00e9 unha especie de molusco gaster\u00f3podo. Foi descrita por primeira vez por Rol\u00e1n no ano 1993. \u00c9 un caracol de auga doce end\u00e9mico de Galicia, cunha poboaci\u00f3n localizada en Quiroga."}
{"id": "532618", "revid": "23204", "url": "https://gl.wikipedia.org/wiki?curid=532618", "title": "Belgrandiella lucensis", "text": ""}
{"id": "532622", "revid": "89787", "url": "https://gl.wikipedia.org/wiki?curid=532622", "title": "Felimida luteorosea", "text": "Felimida luteorosea \u00e9 unha especie de molusco gaster\u00f3podo. Foi descrita por primeira vez por Wilhelm Ludwig Rapp no ano 1827."}
{"id": "532623", "revid": "23204", "url": "https://gl.wikipedia.org/wiki?curid=532623", "title": "Chromodoris luteorosea", "text": ""}
{"id": "532624", "revid": "89787", "url": "https://gl.wikipedia.org/wiki?curid=532624", "title": "Felimida purpurea", "text": "Felimida purpurea \u00e9 unha especie de molusco gaster\u00f3podo. Foi descrita por primeira vez por Risso no ano 1831."}
{"id": "532625", "revid": "23204", "url": "https://gl.wikipedia.org/wiki?curid=532625", "title": "Chromodoris purpurea", "text": ""}
{"id": "532626", "revid": "23204", "url": "https://gl.wikipedia.org/wiki?curid=532626", "title": "Chromodoris krohni", "text": ""}
{"id": "532627", "revid": "89787", "url": "https://gl.wikipedia.org/wiki?curid=532627", "title": "Felimida krohni", "text": "Felimida krohni \u00e9 unha especie de molusco gaster\u00f3podo. Foi descrita por primeira vez por V\u00e9rany no ano 1846."}
{"id": "532628", "revid": "55853", "url": "https://gl.wikipedia.org/wiki?curid=532628", "title": "Tyler Dorsey", "text": "Tyler Quincy Dorsey, nado o 18 de febreiro de 1996 en Pasadena, California, \u00e9 un xogador grego-estadounidense de baloncesto profesional que xoga no Fenerbah\u00e7e Beko da Basketbol S\u00fcper Ligi e da Euroliga.\nTraxectoria profesional.\nO 23 de xu\u00f1o de 2017, Dorsey foi seleccionado na 41\u00aa posici\u00f3n do Draft da NBA de 2017 polos Atlanta Hawks, asinando un contrato por dous anos.\nO 7 de febreiro de 2019, Dorsey foi traspasado \u00f3s Memphis Grizzlies a cambio de Shelvin Mack.\nO 17 de agosto de 2019, Dorsey fichou co Maccabi Tel Aviv BC israel\u00ed, asinando un contrato por un ano con opci\u00f3n a outro m\u00e1is.\nO 20 de agosto de 2021, Dorsey asinou por unha tempada co Olympiacos BC grego.\nO 23 de xullo de 2022, Dorsey asinou cos Dallas Mavericks e co seu afiliado na NBA G League, os Texas Legends."}
{"id": "532629", "revid": "82922", "url": "https://gl.wikipedia.org/wiki?curid=532629", "title": "Monte Tegra", "text": ""}
{"id": "532632", "revid": "23204", "url": "https://gl.wikipedia.org/wiki?curid=532632", "title": "Lombriga", "text": ""}
{"id": "532642", "revid": "5132", "url": "https://gl.wikipedia.org/wiki?curid=532642", "title": "Levitec Huesca", "text": ""}
{"id": "532645", "revid": "89787", "url": "https://gl.wikipedia.org/wiki?curid=532645", "title": "Michaela Coel", "text": "Michaela Ewuraba Boakye-Collinson, nada o 1 de outubro de 1987 en Londres, \u00e9 unha actriz, guionista, directora, produtora e cantante brit\u00e1nica m\u00e1is co\u00f1ecida profesionalmente como Michaela Coel.\nAcadou reco\u00f1ecemento por ser a creadora e a protagonista da serie de televisi\u00f3n da E4 \"Chewing Gum\" (2015\u20132017), coa que ga\u00f1ou o BAFTA \u00e1 mellor actuaci\u00f3n feminina en comedia; e tam\u00e9n pola serie da BBC One/HBO \"I May Destroy You\" (2020), pola que ga\u00f1ou o British Academy Television Awards \u00e1 mellor actriz en 2021 e acadou catro candidaturas aos Premios Primetime Emmy.\nTam\u00e9n \u00e9 co\u00f1ecida polo seu traballo noutras produci\u00f3ns de Netflix, entre as que se incl\u00faen \"Black Mirror\" (2016\u20132017), \"Black Earth Rising\" (2018) e o filme \"Been So Long\" (2018).\nDiscograf\u00eda.\nEP\nLPs"}
{"id": "532653", "revid": "387", "url": "https://gl.wikipedia.org/wiki?curid=532653", "title": "SIMP J013656.5+093347", "text": "SIMP J013656.5 +093347 (de xeito abreviado SIMP0136) \u00e9 unha anana marr\u00f3n ou un obxecto de masa planetaria a unha distancia de 19,9 anos luz da Terra, na constelaci\u00f3n Pisces. Pertence \u00e1 clase espectral T2.5 e a s\u00faa posici\u00f3n cambia debido \u00f3 seu movemento propio, o cal \u00e9 de aproximadamente 1,24 segundos de arco por ano, na ascensi\u00f3n recta.\nEsta anana marr\u00f3n proporcionou a primeira evidencia de variaci\u00f3ns peri\u00f3dicas do fluxo de variabilidade entre as ananas tipo T. Isto interpretouse como unha sinatura de patr\u00f3ns meteorol\u00f3xicos que entran e saen da vista durante o per\u00edodo de rotaci\u00f3n de 2,4 horas do obxecto. A forma desta curva de luz evoluciona \u00f3 longo dos d\u00edas, o que foi interpretado como un sinal de evoluci\u00f3n dos patr\u00f3ns das nubes na s\u00faa atmosfera.\nEn 2017, anunciouse que a masa do obxecto poder\u00eda ser tan pequena coma 12,7 masas de X\u00fapiter e poder\u00eda considerarse un planeta interestelar en lugar dunha anana marr\u00f3n xa que parece ser un membro (dos relativamente novos) do grupo en movemento estelar preto de Carina, que ten unha idade duns 200 mill\u00f3ns de anos.\nEn 2018, os astr\u00f3nomos sinalaron que \"\u00f3 detectar SIMP J01365663 + 0933473 co VLA a trav\u00e9s das emisi\u00f3ns de radio das s\u00faas auroras, tam\u00e9n significa que podemos ter un novo xeito de detectar exoplanetas, inclu\u00eddo aqueles que non orbitan arredor dunha estrela nai ... Este obxecto en particular \u00e9 emocionante porque estudar os seus mecanismos de dinamo magn\u00e9tico pode darnos novas ideas sobre como o mesmo tipo de mecanismos poden operar noutros planetas extrasolares - planetas m\u00e1is al\u00e1 do noso Sistema Solar ... Pensamos que estes mecanismos poden funcionar non s\u00f3 en ananas marr\u00f3ns, sen\u00f3n tam\u00e9n en planetas xigantes e terrestres.\" Durante a observaci\u00f3n co VLA s\u00f3 se detectou un \u00fanico pulso en SIMP0136. O fluxo magn\u00e9tico de SIMP0136 estimouse en 3,2 kG."}
{"id": "532654", "revid": "25871", "url": "https://gl.wikipedia.org/wiki?curid=532654", "title": "Michaela Ewuraba Boakye-Collinson", "text": ""}
{"id": "532662", "revid": "89787", "url": "https://gl.wikipedia.org/wiki?curid=532662", "title": "Chrysallida decussata", "text": "Parthenina decussata \u00e9 unha especie de molusco gaster\u00f3podo. Foi descrita por primeira vez por Montagu no ano 1803."}
{"id": "532668", "revid": "89787", "url": "https://gl.wikipedia.org/wiki?curid=532668", "title": "Chrysallida indistincta", "text": "Chrysallida indistincta \u00e9 unha especie de molusco gaster\u00f3podo. Foi descrita por primeira vez por Arthur Wilbur Henn e Brazier no ano 1894."}
{"id": "532685", "revid": "98629", "url": "https://gl.wikipedia.org/wiki?curid=532685", "title": "A guerra de Hart", "text": "A guerra de Hart (en ) \u00e9 un filme estadounidense de 2002 dirixido por Gregory Hoblit. O filme est\u00e1 ambientado nun campo de prisioneiros de guerra durante a segunda guerra mundial, e bas\u00e9ase na novela de John Katzenbach. Est\u00e1 protagonizado por Bruce Willis, no papel do Coronel William McNamara, e Colin Farrell como o Tenente Thomas Hart. No elenco tam\u00e9n est\u00e1n presentes Terrence Howard, Cole Hauser e Marcel Iure\u015f. Foi rodado en Barrandov Studios en Praga, e estreouse o 15 de febreiro de 2002. O filme tivo valoraci\u00f3ns dispares da cr\u00edtica mais foi un fracaso en recadaci\u00f3n, conseguindo 33,1 mill\u00f3ns de d\u00f3lares sobre un orzamento de 70 mill\u00f3ns."}
{"id": "532686", "revid": "89787", "url": "https://gl.wikipedia.org/wiki?curid=532686", "title": "Treboadas", "text": "As treboadas, ou Z\u00e9s Pereiras, son agrupaci\u00f3ns musicais propias do Baixo Mi\u00f1o galego e do Alto Minho portugu\u00e9s. A s\u00faa principal caracter\u00edstica \u00e9 o emprego dos bombos de treboada, uns bombos de grandes dimensi\u00f3ns que se tocan a d\u00faas mans.\nCaracter\u00edsticas.\nAs treboadas m\u00e1is antigas das que se ten constancia estaban compostas por unha gaita de barqu\u00edn, un tambor de grandes dimensi\u00f3ns, e un bombo de treboada. Estes antigos bombos son moi anteriores ao bombo moderno aparecido no s\u00e9culo XIX da man das bandas de m\u00fasica, pois a s\u00faa presenza est\u00e1 documentada na zona desde o s\u00e9culo XVI. A aparici\u00f3n das bandas no panorama musical galego substitu\u00edu \u00e1s treboadas nos bailes das festas, releg\u00e1ndoas a actuaci\u00f3ns en alboradas, desfiles de xigantes e cabezudos ou marchas procesionais\nDesde comezos do s\u00e9culo XX os grupos de treboadas foron substitu\u00edndo a gaita de barqu\u00edn pola gaita de fol, mudando o tambor pola caixa, e incrementando o n\u00famero de bombos, at\u00e9 chegar a cinco ou m\u00e1is. No Baixo Mi\u00f1o era tradici\u00f3n que percorresen as parroquias o 15 de agosto, rematando o percorrido cunha xuntanza no cumio do monte Tegra, onde organizaban unha \"treboada musical\" cos bombos como protagonistas. Non se co\u00f1ece o motivo ou orixe deste ritual, se ben \u00e9 conservado a\u00ednda hoxe na forma dunha romar\u00eda laica, a festa do monte da Guarda.\nNo Alto Minho portugu\u00e9s, as treboadas son co\u00f1ecidas como Z\u00e9s Pereiras, en referencia \u00e1s Z\u00e9s-P'reiras, o nome que recib\u00edan al\u00ed popularmente os bombos de grande tama\u00f1o. Desde a d\u00e9cada de 1940, debido \u00e1s pol\u00edticas fronteirizas do Estado Novo de Salazar e do r\u00e9xime franquista, as formaci\u00f3ns portuguesas evolucionaron dun xeito diferente \u00e1s galegas. Na beira portuguesa, as concertinas foron substitu\u00edndo as gaitas de foles nas labores mel\u00f3dicas, e os bombos ga\u00f1ando protagonismo, chegando a existiren hoxe Z\u00e9s Pereiras que portan en exclusiva bombos e tambores. \nNa actualidade, as permutas culturais facilitan o regreso dos grupos galegos e portugueses \u00e1s s\u00faas com\u00fans orixes, sendo abundantes os eventos conxuntos das agrupaci\u00f3ns de ambas beiras do Mi\u00f1o."}
{"id": "532687", "revid": "23204", "url": "https://gl.wikipedia.org/wiki?curid=532687", "title": "Hart's War", "text": ""}
{"id": "532689", "revid": "82922", "url": "https://gl.wikipedia.org/wiki?curid=532689", "title": "Z\u00e9s Pereiras", "text": ""}
{"id": "532692", "revid": "98629", "url": "https://gl.wikipedia.org/wiki?curid=532692", "title": "588\u00ba Rexemento de Bombardeo Nocturno", "text": "O 588\u00ba Rexemento de Bombardeo Nocturno (en ruso: \"588-\u0439 \u043d\u043e\u0447\u043d\u043e\u0439 \u043b\u0435\u0433\u043a\u043e\u0431\u043e\u043c\u0431\u0430\u0440\u0434\u0438\u0440\u043e\u0432\u043e\u0447\u043d\u044b\u0439 \u0430\u0432\u0438\u0430\u0446\u0438\u043e\u043d\u043d\u044b\u0439 \u043f\u043e\u043b\u043a),\" co\u00f1ecido polas tropas alem\u00e1s como as \"Bruxas da Noite\" (en alem\u00e1n: \"Nachthexen\", en ruso: \u041d\u043e\u0447\u043d\u044b\u0435 \u0432\u0435\u0434\u044c\u043c\u044b\"),\" foi unha unidade de bombardeo a\u00e9reo da Uni\u00f3n Sovi\u00e9tica que estivo activa dende 1942 ata o final da segunda guerra mundial, e estaba formada exclusivamente por mulleres aviadoras. O 8 de febreiro de 1943 recibiu o rango de Garda e foi rebautizado como 46\u00ba Rexemento de Bombardeo Nocturno da Garda (en ruso: 46-\u0439 \u0433\u0432\u0430\u0440\u0434\u0435\u0439\u0441\u043a\u0438\u0439 \u043d\u043e\u0447\u043d\u043e\u0439 \u0431\u043e\u043c\u0431\u0430\u0440\u0434\u0438\u0440\u043e\u0432\u043e\u0447\u043d\u044b\u0439 \u0430\u0432\u0438\u043e\u043f\u0430\u0447\u043d\u044b\u0439 \u0430\u0432\u0438\u043e\u043f\u0430\u043d\u044b\u0439 \u0430\u0432\u0438\u043e\u043f\u0430\u0447\u043d\u044b\u0439 \u0430\u0432\u0438\u043e\u043f\u0430\u0447\u043d\u044b\u0439 \u0430\u0432\u0438\u043e\u043f\u043e\u0447\u043d\u044b\u0439). Pouco m\u00e1is tarde recibiu o nome honor\u00edfico de \"Taman\" pola s\u00faa destacada actuaci\u00f3n durante os duros combates a\u00e9reos na pen\u00ednsula de Taman en 1943.\nA\u00ednda que as mulleres foron inicialmente exclu\u00eddas do combate, grazas ao traballo e \u00e1 presi\u00f3n exercida pola coronel Marina Raskova, o 8 de outubro de 1941 ditouse unha orde para despregar tres unidades a\u00e9reas femininas, entre elas o 588\u00ba Rexemento. Creado pola mencionada coronel Raskova e liderada pola maior Evdokiia Bersh\u00e1nskaia, estaba composta integramente por mulleres voluntarias pr\u00f3ximas aos vinte anos de idade.\nHistoria.\nTralo comezo da invasi\u00f3n da Uni\u00f3n Sovi\u00e9tica por parte da Alema\u00f1a nazi e os seus aliados, a condecorada piloto e Hero\u00edna da Uni\u00f3n Sovi\u00e9tica, Marina Raskova, impulsou unha campa\u00f1a para incorporar \u00e1s mulleres \u00e1 Forza A\u00e9rea Sovi\u00e9tica. Os seus esforzos tiveron recompensa, e o 8 de outubro de 1941, a orde n\u00famero 0099 especificaba a creaci\u00f3n de tres rexementos a\u00e9reos integrados por mulleres. Todo o persoal, desde t\u00e9cnicos ata pilotos, estar\u00eda integrado por mulleres. Esta unidade militar foi nomeada temporalmente 122\u00ba Corpo de Aviaci\u00f3n, mentres recib\u00eda adestramento na cidade de Engels, no \u00d3blast de Saratov. Despois de completar o seu adestramento, os tres rexementos recibiron as seguintes designaci\u00f3ns\u02d0\nO adestramento realizouse de xeito intenso, con entre 12 e 14 horas diarias de voo e clases te\u00f3ricas, para acurtar a uns seis meses unha instruci\u00f3n que en condici\u00f3ns normais durar\u00eda dous anos. O 8 de xu\u00f1o de 1942 o rexemento voou na s\u00faa primeira misi\u00f3n oficial de bombardeo, atacando con \u00e9xito os cuarteis dunha divisi\u00f3n alem\u00e1.\nParticiparon en intensos combates na rexi\u00f3n de Kuban, enfront\u00e1ndose a un dos mellores grupos de aviadores da Luftwaffe, o JG 54, que contaba nas s\u00faas filas con alg\u00fans dos mellores ases da historia da aviaci\u00f3n, entre eles Erich Hartmann. A pesar das numerosas baixas, as Bruxas da Noite conseguiron resistir, e a diferenza dos rexementos 586\u00ba e 587\u00ba, onde a escaseza de pilotos mulleres fixo que as aviadoras ca\u00eddas foran substitu\u00eddas por homes, o 588\u00ba Rexemento continuou sendo exclusivamente feminino.\nAs posteriores actuaci\u00f3ns das aviadoras, entre elas os combates na pen\u00ednsula de Taman, val\u00e9ronlle o ascenso ao rango de Garda, pasando a denominarse 46\u00ba Rexemento Taman de Bombardeo Nocturno da Garda. Participaron tam\u00e9n entre outros escenarios na ofensiva de Crimea, na liberaci\u00f3n de cidades como Minsk, Varsovia e Gda\u0144sk ou os combates de Prusia Oriental.\nT\u00e1cticas e equipamentos.\nA estratexia empregada polo 588\u00ba Rexemento foi o acoso, levando a cabo bombardeos nocturnos nos campos onde descansaba o ex\u00e9rcito nazi e os seus arredores. O efecto psicol\u00f3xico que tivo no ex\u00e9rcito alem\u00e1n e a inseguridade nas filas foi absolutamente efectivo. Estaba composto por 40 tripulaci\u00f3ns, cada unha formada por d\u00faas aviadoras, que chegaron a realizar en ocasi\u00f3ns m\u00e1is de 15 misi\u00f3ns nunha noite. Levaron a cabo m\u00e1is de 23.000 voos de combate e lanzaron 3.000 toneladas de bombas. Foi a unidade feminina m\u00e1is condecorada da Forza A\u00e9rea Sovi\u00e9tica. Cada piloto puido ter voado en m\u00e1is de 1.100 misi\u00f3ns ata o final da guerra e vinte e tres das s\u00faas compo\u00f1entes conseguiron obter o t\u00edtulo de Hero\u00edna da Uni\u00f3n Sovi\u00e9tica. Trinta dos seus membros morreron durante o combate.\nO avi\u00f3n usado para levar a cabo as s\u00faas misi\u00f3ns era un biplano Polikarpov Po-2, dese\u00f1ado en 1928 e orixinalmente destinado a ser usado como avi\u00f3n de adestramento e fumigaci\u00f3n. Ata a data, \u00e9 o biplano do que se fabricaron m\u00e1is unidades na historia da aviaci\u00f3n. S\u00f3 pod\u00edan levar d\u00faas bombas \u00e1 vez, polo que era necesario realizar varias incursi\u00f3ns durante a noite. Lentos e inadecuados para a tarefa, as pilotos demostraron unha excepcional capacidade para manexalos grazas \u00e1 s\u00faa manobrabilidade. Unha das s\u00faas principais vantaxes era que a velocidade m\u00e1xima que pod\u00edan alcanzar era inferior \u00e1 velocidade m\u00ednima que deb\u00edan manter os avi\u00f3ns alem\u00e1ns para evitar entrar en perda, como o Messerschmitt Bf 109 ou o Focke-Wulf Fw 190. En consecuencia, os pilotos alem\u00e1ns tiveron grandes dificultades para derrubalos. Esta caracter\u00edstica do biplano permit\u00eda voar co motor ao ralent\u00ed preto do seu obxectivo e planear antes de lanzar as bombas. Os soldados alem\u00e1ns comparaban o son do motor co dun pau de vasoira surcando o ceo, polo que chamaron \u00e1s pilotos \"Bruxas da noite\". \nOutra das t\u00e1cticas empregadas polas aviadoras do 588\u00ba Rexemento consist\u00eda en voar en grupos de tres avi\u00f3ns, e mentres dous deles atra\u00edan as luces dos vix\u00edas alem\u00e1ns, o terceiro voaba pola zona escura e atacaba o obxectivo. Posteriormente repet\u00edan a operaci\u00f3n cambiando as posici\u00f3ns ata lanzar toda a carga dos tres avi\u00f3ns. Estas aviadoras carec\u00edan de paraca\u00eddas, debido ao considerable peso das bombas e \u00e1 baixa altitude \u00e1 que voaban cos seus biplanos.\nMisi\u00f3ns.\nDurante o transcurso da guerra, o rexemento realizou 23\u00a0672 sa\u00eddas, distribu\u00eddas do seguinte xeito:\nOs intervalos entre cada sa\u00edda duraban entre 5 e 8 minutos, a mi\u00fado pola noite. Cada tripulaci\u00f3n fac\u00eda entre seis e oito sa\u00eddas ao d\u00eda durante o ver\u00e1n e de dez a doce sa\u00eddas durante o inverno.\nA duraci\u00f3n total dos voos realizados foi de 28\u00a0676 horas ou 1.191 d\u00edas en total.\nEn total lanzaron 2\u00a0902\u00a0980\u00a0kg de bombas das que 26\u00a0000 eran bombas incendiarias. Segundo as estat\u00edsticas aproximadas do rexemento, foron destru\u00eddos e danados 17 pontes, trens, 2 estaci\u00f3ns de ferrocarril, 46 dep\u00f3sitos, 12 tanques de combustible, 1 avi\u00f3n, 2 chalanas, 76 coches, 86 puntos de disparo e 11 proxectores. Ademais dos bombardeos, a unidade levou a cabo 155 misi\u00f3ns para subministrar alimentos e munici\u00f3ns \u00e1s forzas sovi\u00e9ticas."}
{"id": "532693", "revid": "23204", "url": "https://gl.wikipedia.org/wiki?curid=532693", "title": "Benvidos a Villa Capri", "text": "Benvidos a Villa Capri (en ) \u00e9 un filme estadounidense de 2017 escrito e dirixido por Ron Shelton, sendo o seu primeiro filme dende \"Hollywood, departamento de homicidios\" (2003). Est\u00e1 protagonizado por Morgan Freeman, Tommy Lee Jones, Rene Russo, Elizabeth Ashley e Glenne Headly. Estreouse nos cinemas dos Estados Unidos o 8 de decembro de 2017 a trav\u00e9s de Broad Green Pictures. Foi mal recibido pola cr\u00edtica e foi un fracaso de recadaci\u00f3n, conseguindo s\u00f3 7 mill\u00f3ns de d\u00f3lares sobre un orzamento de 22 mill\u00f3ns.\nEstreouse en galego o 4 de agosto de 2021 na TVG. Foi traducido por Rosa Moledo e a directora de dobraxe foi Charo Pena."}
{"id": "532694", "revid": "23204", "url": "https://gl.wikipedia.org/wiki?curid=532694", "title": "Just Getting Started (filme)", "text": ""}
{"id": "532696", "revid": "23204", "url": "https://gl.wikipedia.org/wiki?curid=532696", "title": "Benvidos a Vila Capri", "text": ""}
{"id": "532706", "revid": "23204", "url": "https://gl.wikipedia.org/wiki?curid=532706", "title": "Sayonara (filme)", "text": "Sayonara \u00e9 un filme estadounidense de 1957 dirixido por Joshua Logan. Est\u00e1 protagonizado por Marlon Brando e conta a historia dun piloto estadounidense que se namora dunha famosa bailarina xaponesa durante a guerra de Corea. \"Sayonara\" conseguiu catro Premios \u00d3scar na 30\u00aa edici\u00f3n dos galard\u00f3ns, inclu\u00edndo premios para os actores Red Buttons e Miyoshi Umeki.\nEstreouse en galego o 5 de agosto de 1995 na TVG."}
{"id": "532709", "revid": "25871", "url": "https://gl.wikipedia.org/wiki?curid=532709", "title": "The White Lotus", "text": "The White Lotus \u00e9 unha serie de televisi\u00f3n estadounidense de tem\u00e1tica sat\u00edrica e de comedia dram\u00e1tica creada, escrita e dirixida por Mike White. Estreouse en HBO o 11 de xullo de 2021.\nA serie foi aprobada en outubro de 2020 e filmada en Hawai a finais dese mesmo ano. Os seis episodios da primeira tempada tratan sobre a vida dos empregados e os clientes dun complexo hoteleiro en Hawai durante unha semana. A serie recibiu moi boas cr\u00edticas. En agosto de 2021 anunciouse que a serie foi renovada por unha segunda tempada, na que se centran nun grupo diferente de viaxeiros durante a s\u00faa estad\u00eda noutra propiedade de White Lotus. A acci\u00f3n da segunda tempada desenv\u00f3lvese en Sicilia.\nSinopse.\n\"The White Lotus\" relata as vacaci\u00f3ns de varios clientes dun hotel ao longo dunha semana. A medida que pasan os d\u00edas, vai agromando unha complexidade escura nos \"a priori\" perfectos viaxeiros, os alegres empregados do hotel e a \"perfecta localizaci\u00f3n\" do hotel no para\u00edso."}
{"id": "532710", "revid": "98629", "url": "https://gl.wikipedia.org/wiki?curid=532710", "title": "Vivir e morrer nos \u00c1nxeles", "text": "Vivir e morrer nos \u00c1nxeles (en ) \u00e9 un filme estadounidense de 1985 dirixido por William Friedkin. Bas\u00e9ase na novela de Gerald Petievich e est\u00e1 protagonizado por William Petersen, Willem Dafoe e John Pankow.\nEstreouse en galego o 5 de agosto de 1993 na TVG."}
{"id": "532711", "revid": "23204", "url": "https://gl.wikipedia.org/wiki?curid=532711", "title": "To Live and Die in L.A.", "text": ""}
{"id": "532712", "revid": "23204", "url": "https://gl.wikipedia.org/wiki?curid=532712", "title": "Zombie (filme de 1978)", "text": "Zombie \u00e9 un filme italo-estadounidense de 1978 escrito, dirixido e editado por George A. Romero, e producido por Richard P. Rubinstein. Tr\u00e1tase dunha coproduci\u00f3n internacional, e \u00e9 o segundo filme de Romero na serie de filmes de zombis, e malia que non cont\u00e9n personaxes ou escenarios do filme anterior, \"A noite dos mortos viventes\" (1968), mostra os efectos a maior escala dunha apocalipse zombi na sociedade.\nEstreouse en galego o 5 de agosto de 1991 na TVG."}
{"id": "532713", "revid": "23204", "url": "https://gl.wikipedia.org/wiki?curid=532713", "title": "Dawn of the Dead (filme de 1978)", "text": ""}
{"id": "532714", "revid": "15490", "url": "https://gl.wikipedia.org/wiki?curid=532714", "title": "Nyctalus lasiopterus", "text": "O Nyctalus lasiopterus \u00e9 un raro morcego carn\u00edvoro que habita en Europa, o oeste de Asia e o norte de \u00c1frica. \u00c9 o morcego m\u00e1is grande e menos estudado de Europa, cunha envergadura de at\u00e9 46 cent\u00edmetros e \u00e9 unha das poucas especies de morcegos que se alimentan de paseriformes. \u00c9 a unha especie de morcego que caza paxaros cando est\u00e1n a voar, no canto de facelo cando est\u00e1n pousados. Ten \u00e1s adaptadas para a caza ao aire libre e emprega frecuencias de ecolocalizaci\u00f3n por enriba do rango auditivo das aves."}
{"id": "532715", "revid": "23204", "url": "https://gl.wikipedia.org/wiki?curid=532715", "title": "Echinus esculentus", "text": "Echinus esculentus \u00e9 unha especie de invertebrado mari\u00f1o da familia \"Echinidae\". Habita nas \u00e1reas litorais de Europa occidental a unha profundidade de 1\u00a0200\u00a0metros. Est\u00e1 considerada como unha especie \"case ameazada\" segundo a Lista Vermella da IUCN."}
{"id": "532716", "revid": "89787", "url": "https://gl.wikipedia.org/wiki?curid=532716", "title": "Oxygastra curtisii", "text": "Oxygastra curtisii \u00e9 unha especie de cabali\u00f1o do demo da familia \"Corduliidae\". \u00c9 a \u00fanica especie do seu x\u00e9nero. A especie mide uns 53 mil\u00edmetros de\u00a0longo. Ten ollos verdes brillantes e un corpo verde bronc\u00edneo con manchas amarelas ao longo da parte superior do abdome. O \u00faltimo segmento do abdome (S10) ten unha mancha amarela na parte superior.\nA especie est\u00e1 presente na maior\u00eda de Europa, mais est\u00e1 localmente extinto nos Pa\u00edses Baixos e no Reino Unido. O seu h\u00e1bitat son as correntes de auga, as piscinas e os estanques."}
{"id": "532717", "revid": "23204", "url": "https://gl.wikipedia.org/wiki?curid=532717", "title": "Cerambyx cerdo", "text": "Cerambyx cerdo \u00e9 unha especie de cole\u00f3ptero da familia dos ceramb\u00edcidos. Est\u00e1 presente no norte de \u00c1frica (Alxeria, Marrocos e Tunisia), Europa (Austria, Belar\u00fas, Bulgaria, Croacia, a Rep\u00fablica Checa, Francia, Alema\u00f1a, Hungr\u00eda, Italia, Moldova, Polonia, Roman\u00eda, Serbia, Eslovaquia, Espa\u00f1a, Suecia, Su\u00edza e Ucra\u00edna) e Asia (Armenia, Acerbaix\u00e1n, Xeorxia, Ir\u00e1n e Turqu\u00eda).\nO escaravello estivo presente no pasado no Reino Unido, mais extinguise localmente cando menos hai uns centos de anos. Os esp\u00e9cimes preservados atopados nos Reino Unido datan de hai uns 4000 anos."}
{"id": "532718", "revid": "6", "url": "https://gl.wikipedia.org/wiki?curid=532718", "title": "Fermi National Accelerator Laboratory", "text": ""}
{"id": "532719", "revid": "23204", "url": "https://gl.wikipedia.org/wiki?curid=532719", "title": "Aricia morronensis", "text": "Aricia morronensis \u00e9 unha especie de bolboreta da familia dos lic\u00e9nidos. Habita en Espa\u00f1a e nos Altos Pireneos, en Francia.\nA s\u00faa envergadura \u00e9 de 22\u201326\u00a0mm. As formas adultas p\u00f3dense ver dende xu\u00f1o a setembro cunha, ou \u00e1s veces, d\u00faas xeraci\u00f3ns de bolberetas por ano.\nAs larvas alim\u00e9ntanse das follas das especies \"Erodium\" e son atendidas por formigas. A especie pasa o inverno en estado larvario."}
{"id": "532720", "revid": "25871", "url": "https://gl.wikipedia.org/wiki?curid=532720", "title": "Tevatr\u00f3n", "text": "Tevatr\u00f3n \u00e9 o nome que recibe o acelerador de part\u00edculas do Fermilab, operativo entre 1987 e 2011. A instalaci\u00f3n, que albergaba a varias centeas de investigadores, fac\u00eda colidir prot\u00f3ns e antiprot\u00f3ns.\nO Tevatr\u00f3n e os seus dous experimentos, o DZero e o CDF, saltaron \u00e1 fama no 1995 coa descuberta do quark top (quark cume), a part\u00edcula fundamental m\u00e1is pesada entre as co\u00f1ecidas.\nO comezo do seu apagado coincidiu coa posta en marcha do moito m\u00e1is potente acelerador de part\u00edculas LHC no CERN, que en certo xeito viu substitu\u00edlo.\nCos seus datos, no 2021 contribuiu \u00f3 descubrimento dunha nova part\u00edcula, o odderon, cruzando datos de DZero co experimento TOTEM do CERN. En ambos casos us\u00e1ronse choques el\u00e1sticos (\u00e9 dicir, sen disgregaci\u00f3n das part\u00edculas iniciais nos choques) para obter datos."}
{"id": "532721", "revid": "25871", "url": "https://gl.wikipedia.org/wiki?curid=532721", "title": "TOTEM", "text": "O Experimento TOTEM (TOTal Elastic and diffractive cross section Measurement), \u00e9 un experimento integrado no Gran Colisor de Hadr\u00f3ns (LHC) do CERN.\nNo 2021, certificou a descuberta do odderon polo cruzamento dos seus datos, cos recollidos anos atr\u00e1s polo vello Tevatr\u00f3n."}
{"id": "532722", "revid": "89787", "url": "https://gl.wikipedia.org/wiki?curid=532722", "title": "Mette Frederiksen", "text": "Mette Frederiksen, nada en Aalborg o 19 de novembro de 1977, \u00e9 unha pol\u00edtica dinamarquesa do Partido Socialdem\u00f3crata e primeira ministra de Dinamarca dende o 27 de xullo de 2019. Foi membro do Folketing entre 2014 e 2015. O 28 de xu\u00f1o de 2015 sucedeu a Helle Thorning-Schmidt como dirixente do Partido Socialdem\u00f3crata.\nTraxectoria.\nFrederiksen naceu en Aalborg; o seu pai era tip\u00f3grafo e a s\u00faa nai era profesora. Estudou no instituto Aalborghus Gymnasium; posteriormente cursou administraci\u00f3n e ciencias sociais na Universidade de Aalborg. Despois de graduarse en 2000, traballou como asesora de mocidade para LO, a confederaci\u00f3n dinamarquesa de sindicatos.\nFrederiksen foi elixida como parlamentaria polo distrito de Copenhague nas elecci\u00f3ns xerais que tiveron lugar o 20 de novembro de 2001. Despois de ser elixida foi nomeada voceira do seu partido para a cultura, os medios de comunicaci\u00f3n e a igualdade de x\u00e9nero. Converteuse na voceira do seu partido para asuntos sociais tralas elecci\u00f3ns parlamentarias de 2005. Tam\u00e9n tralas elecci\u00f3ns de 2005, pasou a ocupar o cargo de vicepresidenta do grupo parlamentario do Partido Socialdem\u00f3crata.\nEn maio de 2010, descubriuse que a filla de Frederiksen xunto con varios fillos doutros pol\u00edticos prominentes do Partido Socialdem\u00f3crata, estudaba nun colexio privado. Frederiksen e os seus colegas foi acusada de hipocris\u00eda pola prensa dinamarquesa, xa que unha das pol\u00edticas clave do seu partido era a promoci\u00f3n do ensino p\u00fablico. Ademais en 2005 Frederiksen criticara abertamente os proxenitores que enviaban os seus fillos a colexios privados. Frederiksen respondeu as cr\u00edticas afirmando que a s\u00faa opini\u00f3n sobre a educaci\u00f3n privada cambiara dende os seus comentarios en 2005, e que o que ser\u00eda hip\u00f3crita pola s\u00faa parte ser\u00eda p\u00f3r a s\u00faa carreira pol\u00edtica por riba do que m\u00e1is pod\u00eda beneficiar a s\u00faa filla."}
{"id": "532723", "revid": "23204", "url": "https://gl.wikipedia.org/wiki?curid=532723", "title": "Murchisonella spectrum", "text": "Murchisonella spectrum \u00e9 unha especie de molusco gaster\u00f3podo da subclase dos heterobranquios, infraclase dos alogaster\u00f3podos, superfamilia dos murquisoneloideos, e familia dos murquison\u00e9lidos, unha das integradas no x\u00e9nero \"Murchisonella\".\nTaxonom\u00eda.\nDescrici\u00f3n.\nA especie foi descrita en 1875 polo malac\u00f3logo dan\u00e9s Otto Andreas Lowson M\u00f6rch, baixo o nome de \"Murchisonia spectrum\". \nSin\u00f3nimos.\nAdemais de polo nome actualmenbte v\u00e1lido, a especie co\u00f1eceuse tam\u00e9n polos sin\u00f3nimos:\nCaracter\u00edsticas.\n\"Murchisonella spectrum\" \u00e9 un molusco con cuncha diminuta, de 2,1 mm de lonxitude e di\u00e1metro de 0,6 mm, alongada, c\u00f3nica, de cor branca e subdi\u00e1fana. A superficie da cuncha, entre a sutura anterior e o umbo est\u00e1 marcada por seis f\u00edos en espiral moi delgados, iguais e reguarmente espazados por igual, mentres que o espazo entre o umbo e o \u00e1pice \u00e9 liso. Toda a superficie da cuncha est\u00e1 marcada por li\u00f1as extremadamente finas. A abertura \u00e9 subcadrada, co \u00e1ngulo posterior obtuso, e o labio externo moi delgado, mostrando as marcas externas no interior; a columela \u00e9 case recta e lixeiramente curvada nos bordos.\nDistribuci\u00f3n e h\u00e1bitat.\nEsta especie distrib\u00faeses no Atl\u00e1ntico occidental, en augas do mar Caribe, desde a pen\u00ednsula da Florida at\u00e9 \u00e1 do Iucat\u00e1n, entre os 25\u00b0 N e os 12\u00b0 S, e entre os 88\u00b0 O e os 62\u00b0 L.\nB\u00e9ntica, habita entre os 0 e os 73 m de profundidade, sobre substratos brandos. "}
{"id": "532724", "revid": "23204", "url": "https://gl.wikipedia.org/wiki?curid=532724", "title": "Eunicella verrucosa", "text": "Eunicella verrucosa \u00e9 unha especie de alcion\u00e1ceo colonizador de \"coral brando\" da familia Gorgoniidae. \u00c9 orixinario do nordeste do Oc\u00e9ano Atl\u00e1ntico e do oeste do mar Mediterr\u00e1neo."}
{"id": "532725", "revid": "23204", "url": "https://gl.wikipedia.org/wiki?curid=532725", "title": "Bolboreta arlequ\u00edn", "text": "A bolboreta arlequ\u00edn (\"Zerynthia rumina\") \u00e9 unha especie de bolboreta que pertence \u00e1 familia dos papili\u00f3nidos. \u00c9 unha especie moi frecuente en Espa\u00f1a e est\u00e1 presente na maior\u00eda de h\u00e1bitats. En Galicia est\u00e1 en perigo de extinci\u00f3n. As s\u00faas plantas nutricias son as do x\u00e9nero Aristolochia.\nDistribuci\u00f3n.\nEst\u00e1 presente no norte de \u00c1frica, a pen\u00ednsula Ib\u00e9rica e o sur de Francia."}
{"id": "532726", "revid": "35560", "url": "https://gl.wikipedia.org/wiki?curid=532726", "title": "BioLib", "text": "BioLib (Biological Library) \u00e9 unha base de datos que v\u00e9n sendo unha enciclopedia internacional de plantas, fungos e animais.\nCarecteristicas.\nAdemais da clasificaci\u00f3n taxon\u00f3mica, p\u00f3dese visitar nela unha galer\u00eda, un glosario, un dicionario de nomes vern\u00e1culos, unha base de datos de ligaz\u00f3ns e bib liograf\u00eda, bi\u00f3topos, un foro de discusi\u00f3n e outras funci\u00f3ns relacionadas coa biolox\u00eda. \u00c9 un proxecto educativo non comercial destinado a ser empregado tanto por expertos como polo p\u00fablico en xeral. O seu contido p\u00f3dese ampliar mediante as contribuci\u00f3ns dos usuarios.\nObxectivo.\nO obxectivo deste proxecto \u00e9 recompilar informaci\u00f3n biol\u00f3xica e presentala ao p\u00fablico tanto profesional como amante da natureza. A s\u00faa primeira tarefa foi crear unha lista de especies de animais, plantas e fungos da Rep\u00fablica Checa (de 70 000 a 9 000 especies). O sistema tam\u00e9n cont\u00e9n (ou, nalg\u00fans casos, \"conter\u00e1\") unha galer\u00eda de imaxes relacionadas cos rexistros da base de datos de especies, base de datos de termos biol\u00f3xicos, lista de bibliograf\u00eda e ligaz\u00f3ns sobre a natureza, listas de verificaci\u00f3n, dicionario de linguas de especies, artigos, etc. O proxecto BioLib permite a calquera que queira axudar a inserir datos nas s\u00faas bases de datos. Despois do rexistro, o usuario pode engadir imaxes, ligaz\u00f3ns, escribir descrici\u00f3ns de imaxes, engadir termos ao dicionario biol\u00f3xico ou textos sobre as especies. Por suposto, os datos enviados rev\u00edsanse antes de engadilos \u00e1 base de datos. O prop\u00f3sito de BioLib \u00e9 crear un sistema que axude \u00e1s persoas a atopar o maior n\u00famero posible de recursos sobre o tema que lles interesa, non s\u00f3 nos datos contidos nas bases de datos, sen\u00f3n tam\u00e9n d\u00e1ndolles unha lista de ligaz\u00f3ns e bibliograf\u00eda sobre o tema."}
{"id": "532727", "revid": "22795", "url": "https://gl.wikipedia.org/wiki?curid=532727", "title": "Biological Library", "text": ""}
{"id": "532728", "revid": "22795", "url": "https://gl.wikipedia.org/wiki?curid=532728", "title": "BioLib.cz", "text": ""}
{"id": "532730", "revid": "89787", "url": "https://gl.wikipedia.org/wiki?curid=532730", "title": "Palacio Municipal de Deportes San Pablo", "text": "O Palacio Municipal de Deportes San Pablo ou Palacio Municipal de Deportes de Sevilla \u00e9 un pavill\u00f3n polideportivo situado en Sevilla, Espa\u00f1a, utilizado polo club de baloncesto profesional Real Betis Baloncesto para xogar os seus partidos de competici\u00f3n oficial. Inaugurado en 1987, tivo un custo de 800 mill\u00f3ns de pesetas. Ten capacidade de 7\u00a0626 espectadores."}
{"id": "532731", "revid": "5132", "url": "https://gl.wikipedia.org/wiki?curid=532731", "title": "Palacio Municipal San Pablo", "text": ""}
{"id": "532732", "revid": "5132", "url": "https://gl.wikipedia.org/wiki?curid=532732", "title": "Palacio de Deportes San Pablo", "text": ""}
{"id": "532733", "revid": "5132", "url": "https://gl.wikipedia.org/wiki?curid=532733", "title": "Palacio de Deportes de Sevilla", "text": ""}
{"id": "532734", "revid": "5132", "url": "https://gl.wikipedia.org/wiki?curid=532734", "title": "Palacio Municipal de Deportes de Sevilla", "text": ""}
{"id": "532735", "revid": "5132", "url": "https://gl.wikipedia.org/wiki?curid=532735", "title": "Pazo Municipal de Deportes San Pablo", "text": ""}
{"id": "532737", "revid": "5132", "url": "https://gl.wikipedia.org/wiki?curid=532737", "title": "A.S.P. Promitheas", "text": ""}
{"id": "532738", "revid": "89787", "url": "https://gl.wikipedia.org/wiki?curid=532738", "title": "Speedcafe", "text": "Speedcafe.com \u00e9 un sitio web de novas do automobilismo australiano que se presentou o 23 de outubro de 2009. O sitio tivo m\u00e1is de 50 mill\u00f3ns de p\u00e1xinas vistas en 2020. \nSpeedcafe.com ded\u00edcase principalmente a noticias e reportaxes de carreiras da Supercars Championship, as\u00ed como a outras series nacionais como as Australian GT, SuperUtes Series, Australian Carrera Cup Championship, e TCR Australia. O sitio tam\u00e9n abrangue varias categor\u00edas internacionais de automobilismo, inclu\u00edndo a F\u00f3rmula Un, MotoGP, World Rally Championship, FIA World Endurance Championship e NASCAR.\nSpeedcafe.com tam\u00e9n se expandiu coas s\u00faas propias marcas de anuncios clasificados e Jobstop. O sitio web tam\u00e9n \u00e9 un dos principais socios do Australian Motor Sport Hall of Fame. En 2019 Speedcafe presentou o sitio web de automobilismo de alto rendemento Torquecafe.com \nColaboradores.\nO equipo Speedcafe.com est\u00e1 dirixido polo editor Connor O'Brien.\nOs xornalistas s\u00e9nior Mat Coch, Daniel Herrero e Simon Chapman completan a formaci\u00f3n editorial Speedcafe.com.\nOutros antigos membros do persoal incl\u00faen Tom Howard, Grant Rowley, Stefan Bartholomaeus, Gordon Lomas e Mike Jacobson.\nPol\u00e9mica.\nSpeedcafe.com apareceu nun episodio de 2012 de \"Media Watch\" que investigou ao propietario Brett 'Crusher' Murray polo conflito de intereses entre a empresa matriz BAM Media e o seu traballo como articulista do \"Gold Coast Bulletin\". "}
{"id": "532741", "revid": "27155", "url": "https://gl.wikipedia.org/wiki?curid=532741", "title": "Arqu\u00e9ntero", "text": "O arqu\u00e9ntero, tam\u00e9n chamado gastrocele e intestino primitivo, e \u00e1s veces citado como arqu\u00e9nteron, \u00e9 unha cavidade formada no interior do embri\u00f3n dun animal cando o endoderma e o mesoderma se invaxinan durante a gastrulaci\u00f3n, e que se abre ao esterior polo blast\u00f3poro. Vai dar lugar \u00e1 formaci\u00f3n do intestino do adulto.\nA s\u00faa orixe e desenvolvemento \u00e9 diferente segundo se consideren animais prot\u00f3stomos ou deuter\u00f3stomos.\nNon debe confundirse coa cavidade xeral do corpo (blastocele, seudoceloma e celoma), que non ten contacto co exterior. \nEtimolox\u00eda.\nO nome \"arqu\u00e9ntero\" est\u00e1 formado polos elementos \"arqu\"- e -\"\u00e9ntero\". O primeiro deriva do termo do grego antigo \u1f00\u03c1\u03c7\u03ae \"arch\u1e17\", \"principio\", \"comezo\", \"orixe\", e o segundo do grego antigo \u1f14\u03bd\u03c4\u03b5\u03c1\u03bf\u03bd \"\u00e9nteron\", \"intestino\". \nFormaci\u00f3n.\nO arqu\u00e9ntero como tal non sempre se forma, e de que estea presente ou non depende dos distintos tipos de bl\u00e1stula, as\u00ed como das distintas modalidades de gastrulaci\u00f3n, que se detallan a continuaci\u00f3n:"}
{"id": "532743", "revid": "89787", "url": "https://gl.wikipedia.org/wiki?curid=532743", "title": "Fernando de Andrade e Soutomaior", "text": "Fernando de Andrade e Soutomaior, nado en Vilagarc\u00eda de Arousa o 23 de agosto de 1578 e finado en Santiago de Compostela o 22 de xaneiro de 1655, foi un prelado galego que ocupou os cargos de arcebispo de Santiago de Compostela (1645-1655), arcebispo \u2015t\u00edtulo persoal\u2015 de Sig\u00fcenza (1640-1645), arcebispo de Burgos (1631-1640) e bispo de Palencia (1628-1631), as\u00ed como os de gobernador-capit\u00e1n xeneral de Galiza (1647-1648), presidente do Consello de Cantabria (1640) e vicerrei de Navarra (1637-1638).\nFoi, por conseguinte, unha importante figura relixiosa e pol\u00edtica, mais tam\u00e9n un dos poucos bispos galegos que houbo en Galiza entre 1500 e 1830 (non m\u00e1is dun 9 %) e un dos reducid\u00edsimos gobernadores-capit\u00e1ns xenerais de Galiza galegos. Destacou igualmente por ser un gran mecenas art\u00edstico durante toda a s\u00faa vida. Resultado do seu patrocinio foron, ademais, a creaci\u00f3n do convento de Vista Alegre, a ampliaci\u00f3n da igrexa parroquial de Arealonga e mailo traslado e construci\u00f3n do hospital e capela da illa de Cortegada. Encargou, as\u00ed mesmo, unha historia xeral de Galiza.\nComo bispo, foi o principal consagrador de Gonzalo S\u00e1nchez de Somoza Quiroga, bispo de Mondo\u00f1edo (1639), e de Juan P\u00e9rez de Vega, bispo de Tui (1649).\nTraxectoria.\nNado no pazo de Vista Alegre, seus pais foron Rodrigo de Mendoza Soutomaior, se\u00f1or de Vilagarc\u00eda, Barrantes e Vista Alegre, e Urraca de Soutomaior Osorio, neta de Fernando de Andrade e P\u00e9rez das Mari\u00f1as, conde de Andrade e de Vilalba, que chegara a ser capit\u00e1n xeneral de Galiza. A diferenza dos irm\u00e1ns, non escolleu como primeiro apelido o do pai, sen\u00f3n o do av\u00f3 e bisav\u00f3 maternos, que tam\u00e9n se chamaban Fernando.\nEstudou posibelmente a carreira eclesi\u00e1stica na universidade de Salamanca e a finais de agosto de 1596 recibiu na capela do pazo familiar as ordes menores, conferidas desde Roma por intermediaci\u00f3n do seu t\u00edo-bisav\u00f3 terceiro, o poderoso cardeal e arcebispo sevillano Rodrigo de Castro Osorio.\nEn 1603 acompa\u00f1ou o seu primo-sobri\u00f1o segundo Pedro Fern\u00e1ndez de Castro, VII conde de Lemos, na s\u00faa marcha para Roma. Al\u00ed atinxiu o grao de doutor na Facultade de C\u00e1nones da universidade romana e, por mor do seu gran dominio xur\u00eddico, serviu na curia pontificia at\u00e9 1609. Exerceu tam\u00e9n, nesta etapa, o cargo de Procurador Xeral das Igrexas das d\u00faas Castelas. Ese ano foi designado arcediago de Carri\u00f3n e c\u00f3engo da catedral de Palencia; no entanto, a comezos de 1611 aparece de novo na cidade pontificia, pois recibira a chamada do seu parente cando a\u00ednda non pasara un ano do nomeamento. Nas palabras do propio Fernando de Andrade: \u00abregresamos a Roma para ser axente do reino de N\u00e1poles sendo vicerrei del don Pedro Fern\u00e1ndez de Castro, conde de Lemos e de Andrade\u00bb. A estreita relaci\u00f3n que sempre tivo co conde traduciuse en que este procurase continuamente a s\u00faa promoci\u00f3n e favorecemento. As\u00ed, o traballo como axente permitiulle un relacionamento pr\u00f3ximo co papa Paulo V, feito que propiciou que en 1614 o sumo pont\u00edfice decidise outorgarlle o deanato da catedral de \u00c1vila. Non obstante, o vilagarci\u00e1n non chegou a asumir o posto, polo cal \u00e9 pos\u00edbel que tanto el como o conde de Lemos non o considerasen bo dabondo. De feito, tanto Pedro Fern\u00e1ndez de Castro como a s\u00faa muller, Catalina de la Cerda Sandoval, chegaron a escribir a Paulo V co obxectivo de promover o que era o seu protexido. Finalmente o papa concedeulle a finais do mesmo ano un canonicato na catedral de Sevilla. Para poder gozar enteiramente del foi ordenado de Ep\u00edstola por Timoteo Caselli, bispo de Marsica, o 13 de decembro de 1615.\nEn 1616 deixou a Cidade Eterna de xeito definitivo para se instalar na hispalense e desempe\u00f1ar o seu novo posto como c\u00f3engo da catedral. \u00d3 longo da d\u00e9cada de 1620 foi acumulando unha serie de cargos que ocupou at\u00e9 chegar a ser bispo de Palencia en 1628: arcediago de \u00c9cija desde 1623, capel\u00e1n mor da Capela Real desde agosto de 1625, subcolector da c\u00e1mara apost\u00f3lica do arcebispado sevillano tam\u00e9n desde esta altura, inquisidor apost\u00f3lico de Sevilla desde xullo de 1626 e visitador dos seus ministros desde pouco despois. As\u00ed mesmo, foi contador para o bienio 1625-1626 ap\u00f3s ser nomeado o 9 de decembro de 1624. Esta ascensi\u00f3n mete\u00f3rica debeu ser pos\u00edbel en parte grazas \u00e1 influencia sobre o rei Filipe IV que exerc\u00eda o seu primo segundo Antonio de Soutomaior, confesor real, quen sempre procurou o favorecemento dos seus familiares. P\u00f3\u00f1ase de relevo que o cargo da capelan\u00eda mor da Capela Real era un dos m\u00e1is ambicionados da s\u00e9 sevillana.\nO 29 de maio de 1628, no papado de Urbano VIII e ap\u00f3s un proceso comezado a finais do ano anterior, foi nomeado bispo de Palencia. O 10 de setembro foi consagrado na cidade hispalense por Diego de Guzm\u00e1n y Haro, arcebispo de Sevilla, sendo co-consagradores Luis Camargo Pacheco e Juan de la Sal, ambos bispos auxiliares de Sevilla. O factor decisivo na consecuci\u00f3n da condici\u00f3n de prelado debeu ser de novo o seu parente Antonio de Soutomaior. Durante o seu episcopado palentino c\u00f3mpre salientar que, a diferenza da maior\u00eda doutros bispos, visitou persoalmente as terras m\u00e1is afastados da diocese.\nO 10 de novembro de 1631 produciuse o seu nomeamento como arcebispo de Burgos.\nO 10 de setembro de 1640 foi designado para rexer o bispado de Sig\u00fcenza, mais mantendo o seu t\u00edtulo de arcebispo.\nEn 1642 tivo lugar a s\u00faa designaci\u00f3n para vicerrei de Arag\u00f3n; por\u00e9n, rexeitou o posto por motivos de sa\u00fade. No final de setembro de 1639 unha doenza fix\u00e9ralle temer pola s\u00faa vida, polo que realizara testamento no 2 de outubro.\nO 20 de marzo de 1645, no papado de Inocencio X, foi promovido a arcebispo de Santiago de Compostela, cargo que exerceu at\u00e9 o seu pasamento.\nEntre 1647 e 1648, per\u00edodo encadrado en plena Guerra de Restauraci\u00f3n Portuguesa (1640-1668), foi o gobernador-capit\u00e1n xeneral de Galiza en d\u00faas etapas. Do 3 de marzo de 1647 \u00f3 22 de abril exerceu interinamente mentres non chegaba \u00f3 pa\u00eds galego o novo ocupante do cargo Diego de Benavides, conde de Santisteban. Durante este curto espazo de tempo evitou encrespar a situaci\u00f3n e tentou mellorar aloxamentos e fornecementos de tropas. A partir do 4 de outubro do mesmo ano volveu desempe\u00f1ar o posto, de novo de xeito provisorio, en substituci\u00f3n do citado conde, que regresou a Madrid debido a motivos persoais. Por mor da guerra era preciso morar preto da fronteira portuguesa; as\u00ed, f\u00edxoo en Pontevedra. Como unha das funci\u00f3ns oficiais do gobernador e capit\u00e1n xeneral desde hab\u00eda unha d\u00e9cada, presidiu nese ano de 1647 a Xunta do Reino, que fora convocada polo rei co obxectivo de tratar o encabezamento da renda de mill\u00f3ns e das cotas que cada provincia galega deb\u00eda pagar para as levas. Malia o car\u00e1cter provisional do seu posto e a s\u00faa fidelidade \u00e1 monarqu\u00eda, Andrade Soutomaior amosouse totalmente comprometido co reino de Galiza e moi cr\u00edtico coas falcatr\u00faas da corte e a s\u00faa inoperancia, as\u00ed como co estado das tropas de milicias galegas, o cal lle causou a reprensi\u00f3n do monarca. A volta de Benavides produciuse no ver\u00e1n de 1648.\nContra ese 1648, en pleno auxe apolox\u00e9tico de Galiza por parte da historiograf\u00eda galega, encargou a Antonio Rodr\u00edguez de Novoa a elaboraci\u00f3n da \"Historia Universal de Galicia\", texto que na actualidade se acha desaparecido. No mesmo ano mandou constru\u00edr a igrexa e convento de Vista Alegre a car\u00f3n do pazo hom\u00f3nimo, propiedade da s\u00faa familia. O proxecto, que ti\u00f1a como prop\u00f3sito servir de pante\u00f3n familiar e acoller as mulleres da s\u00faa familia vi\u00favas ou que ficasen solteiras, finalizouse en 1657, ap\u00f3s a s\u00faa morte e baixo as ordes do seu irm\u00e1n Mauro de Mendoza e Soutomaior. En 1652 custeou a ampliaci\u00f3n da capela mor da igrexa parroquial de Arealonga, pois hab\u00eda tempo que se tornara demasiado pequena para conter a poboaci\u00f3n de Vilagarc\u00eda. A obra inclu\u00eda a reedificaci\u00f3n da nave e doutras partes anexas. No mesmo ano tam\u00e9n decidiu levar a cabo o traslado do hospital e capela da Virxe dos Milagres da illa de Cortegada, a cal pertenc\u00eda \u00e1 s\u00faa casa. As edificaci\u00f3ns, situadas orixinalmente dentro da poboaci\u00f3n insular, foron reconstru\u00eddas afastadas do lugar, onda o peirao, coa fin de evitar contaxios producidos pola grande afluencia que exist\u00eda de peregrinos doentes.\nSolicitou para o seu irm\u00e1n m\u00e1is novo, o xa mencionado Mauro de Mendoza, os t\u00edtulos de marqu\u00e9s de Vilagarc\u00eda e vizconde de Barrantes, para o cal recibiu o apoio da Xunta en 1650. Acadou a s\u00faa concesi\u00f3n o 23 de xu\u00f1o de 1654 polos moitos servizos que el e outros membros da s\u00faa familia prestaran \u00e1 monarqu\u00eda. F\u00f3ronlle outorgados directamente a el mesmo, polo cal cedeunos \u00f3 irm\u00e1n. Deste xeito, os escudos de armas de Andrade Soutomaior realizados a partir desta altura figuran coa coroa de marqu\u00e9s. Igualmente obtivo o t\u00edtulo de inquisidor xeral do reino de Galiza para o seu home de m\u00e1xima confianza, o tam\u00e9n vilagarci\u00e1n Pedro de Navia Osorio.\nFinou o 22 de xaneiro de 1655 e foi soterrado na catedral de Santiago de Compostela, no corredor situado entre o coro e a capela mor, a car\u00f3n do sepulcro do arcebispo Maximiliano de Austria (\u20201614). A\u00ednda que a s\u00faa idea inicial fora enterrarse no pante\u00f3n destinado \u00e1 s\u00faa li\u00f1axe, nos \u00faltimos anos mudou de opini\u00f3n e preferiu o templo compostel\u00e1n.\nXenealox\u00eda.\n Devanceiros\nParentes\nReco\u00f1ecementos.\nRecibe o nome de Arcebispo Andrade unha r\u00faa na s\u00faa vila natal (anteriormente denominada r\u00faa da Ponte Vella) e unha placa lembra na igrexa e convento de Vista Alegre a s\u00faa fundaci\u00f3n en 1648."}
{"id": "532744", "revid": "785", "url": "https://gl.wikipedia.org/wiki?curid=532744", "title": "Fernando de Andrade Soutomaior", "text": ""}
{"id": "532745", "revid": "785", "url": "https://gl.wikipedia.org/wiki?curid=532745", "title": "Fernando Andrade Soutomaior", "text": ""}
{"id": "532746", "revid": "785", "url": "https://gl.wikipedia.org/wiki?curid=532746", "title": "Fernando de Andrade y Soutomaior", "text": ""}
{"id": "532747", "revid": "785", "url": "https://gl.wikipedia.org/wiki?curid=532747", "title": "Fernando de Andrade Sotomayor", "text": ""}
{"id": "532748", "revid": "785", "url": "https://gl.wikipedia.org/wiki?curid=532748", "title": "Fernando de Andrade y Sotomayor", "text": ""}
{"id": "532749", "revid": "785", "url": "https://gl.wikipedia.org/wiki?curid=532749", "title": "Fernando Andrade y Sotomayor", "text": ""}
{"id": "532750", "revid": "785", "url": "https://gl.wikipedia.org/wiki?curid=532750", "title": "Fernando Andrade Sotomayor", "text": ""}
{"id": "532751", "revid": "785", "url": "https://gl.wikipedia.org/wiki?curid=532751", "title": "Fernando de Andrade e Sotomayor", "text": ""}
{"id": "532752", "revid": "785", "url": "https://gl.wikipedia.org/wiki?curid=532752", "title": "Fernando Andrade e Soutomaior", "text": ""}
{"id": "532753", "revid": "785", "url": "https://gl.wikipedia.org/wiki?curid=532753", "title": "Fernando Andrade y Soutomaior", "text": ""}
{"id": "532754", "revid": "785", "url": "https://gl.wikipedia.org/wiki?curid=532754", "title": "Fernando Andrade e Sotomayor", "text": ""}
{"id": "532755", "revid": "22795", "url": "https://gl.wikipedia.org/wiki?curid=532755", "title": "Gastrocele", "text": ""}
{"id": "532756", "revid": "22795", "url": "https://gl.wikipedia.org/wiki?curid=532756", "title": "Intestino primitivo", "text": ""}
{"id": "532765", "revid": "89787", "url": "https://gl.wikipedia.org/wiki?curid=532765", "title": "Vandenboschia speciosa", "text": "Vandenboschia speciosa \u00e9 unha especie de fento amplamente distribu\u00edda por Europa Occidental. \u00c9 m\u00e1is abondosa en Irlanda, o Reino Unido, a Breta\u00f1a, Galicia, as Canarias, Madeira e os Azores, mais tam\u00e9n \u00e9 posible atopala noutras zonas de Francia, Espa\u00f1a, Portugal e Italia. \u00c9 unha especie end\u00e9mica europea cunha distribuci\u00f3n disxunta, tendo outrora unha distribuci\u00f3n moito m\u00e1is ampla antes dos cambios clim\u00e1ticos dos per\u00edodos Terciario e Cuaternario."}
{"id": "532766", "revid": "5863", "url": "https://gl.wikipedia.org/wiki?curid=532766", "title": "Sobre o nivel do mar", "text": ""}
{"id": "532767", "revid": "5863", "url": "https://gl.wikipedia.org/wiki?curid=532767", "title": "Mercedes Ruiz de la Escalera Iparraguirre", "text": ""}
{"id": "532769", "revid": "23204", "url": "https://gl.wikipedia.org/wiki?curid=532769", "title": "Griffithsia opuntioides", "text": "Griffithsia opuntioides \u00e9 unha especie de alga do x\u00e9nero \"Griffithsia\". Foi descrita por Jakob Georg Agardh en 1842."}
{"id": "532771", "revid": "23204", "url": "https://gl.wikipedia.org/wiki?curid=532771", "title": "Petalonia zosterifolia", "text": "Petalonia zosterifolia \u00e9 unha especie de alga parda da familia \"Scytosiphonaceae\". A especie foi descrita por Otto Kuntze no ano 1898."}
{"id": "532772", "revid": "54334", "url": "https://gl.wikipedia.org/wiki?curid=532772", "title": "CB Caja Bilbao", "text": "O Club Baloncesto Caja Bilbao foi un club de baloncesto espa\u00f1ol con sede na cidade de Bilbao, Pa\u00eds Vasco. Fundado no ano 1983, xogou cinco temporadas na Liga ACB antes de desaparecer en 1994. Este equipo non debe confundirse co Bilbao Basket, equipo que representa \u00e1 cidade actualmente na ACB. O Caja Bilbao xogaba os seus encontros como local en La Casilla, pavill\u00f3n con capacidade para 5\u00a0200 espectadores.\nHistoria.\nO Club Baloncesto Caja Bilbao foi fundado en 1983, volvendo situar a Bilbao na elite do baloncesto, como xa fixeran anteriormente o Club \u00c1guilas e o KAS Bilbao. Catro anos despois da s\u00faa fundaci\u00f3n, logrou unha praza na ent\u00f3n recentemente creada Liga ACB, na que se manter\u00eda entre 1986 e 1991. Tras descender \u00e1 Primeira B, en 1994 logrou de novo o ascenso \u00e1 m\u00e1xima categor\u00eda. Por\u00e9n, non se materializar\u00eda debido \u00e1 falta de apoio econ\u00f3mico que recibiu o conxunto. Esta sitauci\u00f3n, entre outras cousas, levou \u00e1 desaparici\u00f3n do club.\nAdestradores.\nA seguinte \u00e9 unha lista dos adestradores do Caja Bilbao na s\u00faa etapa na Liga ACB."}
{"id": "532773", "revid": "5132", "url": "https://gl.wikipedia.org/wiki?curid=532773", "title": "CB Caja de Bilbao", "text": ""}
{"id": "532774", "revid": "5132", "url": "https://gl.wikipedia.org/wiki?curid=532774", "title": "CB Cajabilbao", "text": ""}
{"id": "532775", "revid": "5132", "url": "https://gl.wikipedia.org/wiki?curid=532775", "title": "Club Baloncesto Caja Bilbao", "text": ""}
{"id": "532776", "revid": "5132", "url": "https://gl.wikipedia.org/wiki?curid=532776", "title": "Club Baloncesto Caja de Bilbao", "text": ""}
{"id": "532777", "revid": "5132", "url": "https://gl.wikipedia.org/wiki?curid=532777", "title": "Club Baloncesto Cajabilbao", "text": ""}
{"id": "532778", "revid": "5132", "url": "https://gl.wikipedia.org/wiki?curid=532778", "title": "C.B. Caja Bilbao", "text": ""}
{"id": "532779", "revid": "5132", "url": "https://gl.wikipedia.org/wiki?curid=532779", "title": "C.B. Caja de Bilbao", "text": ""}
{"id": "532780", "revid": "5132", "url": "https://gl.wikipedia.org/wiki?curid=532780", "title": "C.B. Cajabilbao", "text": ""}
{"id": "532783", "revid": "5132", "url": "https://gl.wikipedia.org/wiki?curid=532783", "title": "Carpegna Prosciutto Pesaro", "text": ""}
{"id": "532784", "revid": "5132", "url": "https://gl.wikipedia.org/wiki?curid=532784", "title": "Club Deportivo Maristas Palencia", "text": ""}
{"id": "532785", "revid": "82922", "url": "https://gl.wikipedia.org/wiki?curid=532785", "title": "Castro Sarridal", "text": ""}
{"id": "532786", "revid": "98629", "url": "https://gl.wikipedia.org/wiki?curid=532786", "title": "Unha idea xenial", "text": "Unha idea xenial (en ) \u00e9 un filme estadounidense de 1987 dirixido por John G. Avildsen e protagonizado por Peter Falk. O gui\u00f3n foi escrito por Warren Lane, e bas\u00e9ase no filme franc\u00e9s \"La bonne ann\u00e9e\". O director do filme franc\u00e9s, Claude Lelouch, fai un cameo como o home no tren."}
{"id": "532787", "revid": "23204", "url": "https://gl.wikipedia.org/wiki?curid=532787", "title": "Happy New Year (filme de 1987)", "text": ""}
{"id": "532788", "revid": "98629", "url": "https://gl.wikipedia.org/wiki?curid=532788", "title": "Agustina Gonz\u00e1lez L\u00f3pez", "text": "Agustina Mercedes Gonz\u00e1lez L\u00f3pez, \"La Zapatera\", nada en Granada o 4 de abril de 1891 e finada en V\u00edznar en outubro de 1936, foi unha escritora, intelectual, pintora vangardista e pol\u00edtica espa\u00f1ola do s\u00e9culo XX.\nTraxectoria.\nNaceu na cidade de Granada, na Placeta de Cauchiles. Estudou no Real Colegio de Santo Domingo da cidade, e dende moi nova mostrou interese pola astronom\u00eda e a medicina. Ao ficar vi\u00fava a s\u00faa nai, os seus irm\u00e1ns m\u00e1is vellos e os t\u00edos paternos encarg\u00e1ronse da s\u00faa educaci\u00f3n. Permit\u00eduselle ler tras un consello de familia. Para eludir esa vixilancia tan estrita, comezou a vestir de home, cunha capa de h\u00fasar de cor azul. Cando foi descuberta, alegou \"tolemia social\" para evitar ser castigada. Con todo, ao considerarse que sufr\u00eda ataques de histeria, tivo que someterse a longos per\u00edodos en cama e mais a dietas estritas.\nInflu\u00edda polas ideas do escritor Bartolom\u00e9 Jos\u00e9 Gallardo e o seu \"Dicionario cr\u00edtico burlesco,\" e tam\u00e9n polas do bibli\u00f3grafo Cayetano Alberto de la Barrera y Leirado, publicou en 1916 o ensaio \"Idearium Futurismo\", onde aposta por unha simplificaci\u00f3n da ortograf\u00eda.\"\u00abEl sistema futurista de eskribir resuelbe las difucultades ortogr\u00e1fikas por lo mismo ke simplifika la ortograf\u00eda. Este libro ba todo esckrito en futurismo\u2026\u00bb\" (fragmento do pr\u00f3logo do ensaio \"Idearium Futurismo,\" que suprime as consonantes \"c\", \"h\", \"q\", \"v\", \"x\", \"y\" e \"z\".)\nNesta \u00e9poca co\u00f1eceu a Federico Garc\u00eda Lorca, a quen, segundo se di, lle inspirou a protagonista da s\u00faa obra de teatro \"La zapatera prodigiosa\". Parece que tam\u00e9n inspirou a personaxe de Amelia en \"La casa de Bernarda Alba\", xa que ela fac\u00edase chamar por este nome, o cal utilizaba tam\u00e9n para asinar os seus escritos.\nEn 1928, vencellada \u00e1 masonar\u00eda, publicou \"Las Leyes Secretas\", libro en que expresou a s\u00faa concepci\u00f3n teos\u00f3fica da vida e da morte. Nela relataba como conseguiu debuxar a cor dos esp\u00edritos e as s\u00faas formas a trav\u00e9s da hipnose. Co seu ensaio \"Justificaci\u00f3n\" quixo explicar o porqu\u00e9 da s\u00faa conduta escandalosa. Ela mesma financiaba a edici\u00f3n dos seus libros e vend\u00edaos na zapater\u00eda familiar.\nPresentouse \u00e1s Elecci\u00f3ns xerais de Espa\u00f1a de 1933 co Partido Entero Humanista. O ideario deste partido consist\u00eda nunha mestura de contido esot\u00e9rico (Entero) e de confianza no ser humano (Humanismo). Foi avalada por dous membros do Partido Socialista: Alejandro Otero Fern\u00e1ndez e Rafael Garc\u00eda Duarte Salcedo. Nesas mesmas elecci\u00f3ns, tam\u00e9n pola circunscrici\u00f3n de Granada, present\u00e1base Mar\u00eda de la O Lej\u00e1rraga Garc\u00eda. Gonz\u00e1lez conseguiu 9 votos na capital e 6 nas vilas.\nTralo Golpe de Estado de 1936 foi encarcerada, trasladada \u00e1 aldea de V\u00edznar e fusilada xunto a outras d\u00faas mulleres en outubro dese ano, malia que se desco\u00f1ece a data exacta de dito fusilamento. Dise que Juan Luis Trescastro, quen presum\u00eda de asasinar a Garc\u00eda Lorca, tam\u00e9n reclamou para si a morte de La Zapatera \"por puta\". En 1939, abriuse un proceso penal no que foi acusada de pertencer \u00e1 masonar\u00eda e de simpatizar cos partidos de esquerdas. Foi condenada a unha indemnizaci\u00f3n de 8.000 pesetas que tivo que pagar a s\u00faa familia.\nFrancisco Ayala l\u00e9mbraa nos seus \"Relatos granadinos\" como \"unha figura extravagante, probablemente un tola. Paseaba moito, entraba \"e soa!\" nos caf\u00e9s e restaurantes e escrib\u00eda cousas absurdas que ti\u00f1a impresas e as vend\u00eda, logo, no escarparate da s\u00faa zapater\u00eda\".\nDramaturxia.\nEscribiu d\u00faas obras de teatro: \"Cuando la vida calla\", comedia en tres actos que foi estreada e mal acollida pola cr\u00edtica, e mais o drama \"Los prisioneros del espacio\", do que non se ten constancia de ser estreado. Nesta obra escenificou os supostos teos\u00f3ficos. Consta de tres actos, n\u00famero de especial simbolismo e sete escenas. Os personaxes, que actuan no presente, no pasado e no futuro, delimitan as fronteiras entre o mundo da materia e o do esp\u00edrito. O seu ideario feminista tam\u00e9n lle fixo dotar de natureza feminina a terceira persoa da Santa Trindade, o esp\u00edrito, como fixera Helena Petrovna Blavatsky, unha das fundadoras da \"Theosophical Society\"."}
{"id": "532789", "revid": "23204", "url": "https://gl.wikipedia.org/wiki?curid=532789", "title": "Traiz\u00f3n de ouro", "text": "Traiz\u00f3n de ouro (en ) \u00e9 un filme checo de 2018 dirixido por Radim \u0160pa\u010dek. Estreouse subtitulado en galego o 7 de agosto de 2021 na TVG."}
{"id": "532790", "revid": "23204", "url": "https://gl.wikipedia.org/wiki?curid=532790", "title": "Zlat\u00fd podraz", "text": ""}
{"id": "532791", "revid": "25871", "url": "https://gl.wikipedia.org/wiki?curid=532791", "title": "Murray Bartlett", "text": "Murray Bartlett, nado o 20 de marzo de 1971 en Sydney, \u00e9 un actor australiano. Destacan os papeis como Dominic \"Dom\" Basaluzzo na serie de televisi\u00f3n de HBO, \"Looking\", como Michael \"Mouse\" Tolliver na miniserie de Netflix \"Tales of the City\", e como Armond na serie \"The White Lotus\". "}
{"id": "532792", "revid": "23204", "url": "https://gl.wikipedia.org/wiki?curid=532792", "title": "O pozo e o p\u00e9ndulo (filme)", "text": "O pozo e o p\u00e9ndulo (en ) \u00e9 un filme estadounidense de 1961 dirixido por Roger Corman e protagonizado por Vincent Price, Barbara Steele, John Kerr e Luana Anders. O gui\u00f3n, escrito por Richard Matheson, est\u00e1 vagamente inspirado na historia curta hom\u00f3nima de Edgar Allan Poe, publicada en 1842. Ambientada no s\u00e9culo XVI en Espa\u00f1a, a historia conta como un mozo ingl\u00e9s visita un castelo prohibido para investigar a misteriosa morte da s\u00faa irm\u00e1. Logo dunha serie de terror\u00edficas revelaci\u00f3ns, con aparici\u00f3ns de pantasmas e mortes violentas, o protagonista queda atrapado polo seu cu\u00f1ado no dispositivo de tortura que d\u00e1 nome \u00f3 filme.\nEstreouse en galego o 12 de agosto de 1991 a trav\u00e9s da TVG."}
{"id": "532793", "revid": "23204", "url": "https://gl.wikipedia.org/wiki?curid=532793", "title": "O pozo e o p\u00e9ndulo", "text": "O pozo e o p\u00e9ndulo (en ) \u00e9 unha historia curta escrita polo estadounidense Edgar Allan Poe. Foi publicada orixinalmente en 1842 na publicaci\u00f3n anual \"The Gift: A Christmas and New Year's Present for 1843\". Foi editado por Eliza Leslie e publicado por Carey &amp; Hart. Foi lixeiramente revisado e publicado de novo o 17 de maio de 1845 en \"Broadway Journal\".\nA historia conta os tormentos sofrifos por un prisioneiro durante a Inquisici\u00f3n espa\u00f1ola, a\u00ednda que Poe nesga feitos hist\u00f3ricos. O narrador da historia describe a s\u00faa experiencia de ser torturado. A historia \u00e9 especialmente eficaz para inspirar medo no lector debido ao seu gran foco nos sentidos, como o son, enfatizando a s\u00faa realidade, a diferenza de moitas das historias de Poe que son auxiliadas polo sobrenatural. O conto foi adaptado ao cinema varias veces."}
{"id": "532794", "revid": "89787", "url": "https://gl.wikipedia.org/wiki?curid=532794", "title": "Clonaci\u00f3n TA", "text": "A clonaci\u00f3n TA, tam\u00e9n chamada clonaci\u00f3n r\u00e1pida ou clonaci\u00f3n T (\"TA cloning\", \"T cloning\"), \u00e9 unha t\u00e9cnica de subclonaci\u00f3n que evita case totalmente o uso de encimas de restrici\u00f3n e \u00e9 m\u00e1is doada de realizar e m\u00e1is r\u00e1pida que a subclonaci\u00f3n tradicional. A t\u00e9cnica bas\u00e9ase na habilidade da adenina (A) e a timina (T) (par de bases complementarias) de diferentes fragmentos de ADN de hibridarse e, en presenza dunha ligase, os fragmentos quedan unidos. Os produtos de PCR producidos son xeralmente amplificados usando a ADN polimerase Taq, que engade preferentemente unha adenina ao extremo 3' do produto. Ditos insertos amplificados por PCR son clonados en vectores linearizados que te\u00f1en tramos sobresa\u00edntes colgantes 3' de timina complementarios \u00e1s adeninas.\nProcedemento.\nCreaci\u00f3n do inserto.\nO inserto cr\u00e9ase por medio da PCR usando a polimerase Taq. Esta polimerase carece de actividade de correcci\u00f3n de erros 3' a 5' e, con alta probabilidade, engade un tramo sobresa\u00ednte colgante monocatenario 3' de adenina a cada extremo do produto da PCR. \u00c9 mellor se os cebadores de PCR te\u00f1en guaninas no extremo 5' xa que isto maximiza a probabilidade de que a ADN polimerase Taq engada o tramo colgante final de adenosina. Non se deber\u00edan usar polimerases termoestables que te\u00f1an unha actividade exonuclease extensiva 3\u00b4 a 5\u00b4, porque non deixan os tramos sobresa\u00edntes colgantes 3' de adenina.\nCreaci\u00f3n do vector.\nO vector diana, inicialmente circular, \u00e9 linearizado e cortado cun encima de restrici\u00f3n que deixa extremos romos. Este \u00e9 o \u00fanico momento en que se usan encimas de restrici\u00f3n nesta t\u00e9cnica. A este vector f\u00e1iselle despois unha cola con didesoxitimidina trifosfato (ddTTP) usando unha transferase terminal. \u00c9 importante usar ddTTP para asegurarse da adici\u00f3n unicamente dun s\u00f3 residuo T. A creaci\u00f3n da cola deixa o vector cun s\u00f3 residuo de timina 3' colgante e non apareado en cada extremo romo. Os fabricantes xeralmente venden \"kits\" para a clonaci\u00f3n TA cunha ampla gama de vectores preparados que xa foron linearizados e etiquetados cunha timina colgante.\nVantaxes e inconvenientes.\nDado que nesta t\u00e9cnica non hai necesidade de utilizar encimas de restrici\u00f3n a non ser para xerar o vector linearizado, o procedemento \u00e9 moito m\u00e1is simple e r\u00e1pido que a subclonaci\u00f3n tradicional. Tampouco se precisa engadir sitios de restrici\u00f3n cando se dese\u00f1an os cebadores e as\u00ed poden utilizarse cebadores m\u00e1is curtos e aforrar tempo e di\u00f1eiro. Ademais, en casos en que non hai sitios de restrici\u00f3n viables pode usarse esta t\u00e9cnica como alternativa \u00e1 clonaci\u00f3n tradicional. O maior invconveniente da clonaci\u00f3n TA \u00e9 que a clonaci\u00f3n direccional non \u00e9 posible, as\u00ed que o xene ten un 50% de posibilidades de ser clonado na direcci\u00f3n inversa."}
{"id": "532795", "revid": "23204", "url": "https://gl.wikipedia.org/wiki?curid=532795", "title": "The Pit and the Pendulum (filme de 1961)", "text": ""}
{"id": "532796", "revid": "23204", "url": "https://gl.wikipedia.org/wiki?curid=532796", "title": "The Pit and the Pendulum", "text": ""}
{"id": "532797", "revid": "27155", "url": "https://gl.wikipedia.org/wiki?curid=532797", "title": "Clonaci\u00f3n r\u00e1pida", "text": ""}
{"id": "532798", "revid": "27155", "url": "https://gl.wikipedia.org/wiki?curid=532798", "title": "Clonaci\u00f3n T", "text": ""}
{"id": "532799", "revid": "27155", "url": "https://gl.wikipedia.org/wiki?curid=532799", "title": "TA cloning", "text": ""}
{"id": "532800", "revid": "23204", "url": "https://gl.wikipedia.org/wiki?curid=532800", "title": "A taberna do irland\u00e9s", "text": "A taberna do irland\u00e9s (en ) \u00e9 un filme estadounidense de 1963 dirixido por John Ford e protagonizado por John Wayne e Lee Marvin. O filme foi rodado en Kauai, Hawai, mais est\u00e1 ambientado na Polinesia Francesa."}
{"id": "532801", "revid": "23204", "url": "https://gl.wikipedia.org/wiki?curid=532801", "title": "Donovan's Reef", "text": ""}
{"id": "532803", "revid": "23204", "url": "https://gl.wikipedia.org/wiki?curid=532803", "title": "Mirando cara a atr\u00e1s con ira", "text": "Mirando cara a atr\u00e1s con ira (en ) \u00e9 un filme brit\u00e1nico de 1959 dirixido por Tony Richardson. Est\u00e1 protagonizado por Richard Burton, Claire Bloom e Mary Ure.\nEstreouse subtitulado en galego o 19 de agosto de 1995 na TVG."}
{"id": "532804", "revid": "23204", "url": "https://gl.wikipedia.org/wiki?curid=532804", "title": "Look Back in Anger (filme de 1959)", "text": ""}
{"id": "532808", "revid": "89787", "url": "https://gl.wikipedia.org/wiki?curid=532808", "title": "Arma qu\u00edmica", "text": "Unha arma qu\u00edmica \u00e9 unha munici\u00f3n especializada que usa produtos qu\u00edmicos para causar dano ou a morte aos seres humanos. Segundo a Organizaci\u00f3n para a Prohibici\u00f3n de Armas Qu\u00edmicas (OPCW), \"o termo arma qu\u00edmica tam\u00e9n se pode aplicar a calquera produto qu\u00edmico t\u00f3xico ou ao seu precursor que poida causar a morte, lesi\u00f3ns, incapacitaci\u00f3n temporal ou irritaci\u00f3n sensorial a trav\u00e9s da s\u00faa acci\u00f3n qu\u00edmica. Munici\u00f3ns ou outros os dispositivos de entrega dese\u00f1ados para entregar armas qu\u00edmicas, xa sexan cheas ou non, tam\u00e9n se consideran armas por si mesmos\".\nAs armas qu\u00edmicas clasif\u00edcanse como armas de destruci\u00f3n masiva (ADM), a\u00ednda que son distintas das armas nucleares, armas biol\u00f3xicas e armas radiol\u00f3xicas. Todas poden usarse na guerra e son co\u00f1ecidas polo acr\u00f3nimo militar NBC (guerra nuclear, biol\u00f3xica e qu\u00edmica, en ingl\u00e9s \"chemical\"). As armas de destruci\u00f3n masiva son distintas das armas convencionais, que son principalmente efectivas debido ao seu potencial explosivo, cin\u00e9tico ou incendiario. As armas qu\u00edmicas poden dispersarse amplamente en forma gasosa, l\u00edquida e s\u00f3lida e poden afectar facilmente a outros que non foren os obxectivos previstos. O gas nervioso, o lacrim\u00f3xeno e o spray de pementa son tres exemplos modernos de armas qu\u00edmicas.\nOs axentes qu\u00edmicos unitarios e as munici\u00f3ns letais son extremadamente vol\u00e1tiles e constit\u00faen unha clase de armas qu\u00edmicas perigosas que foron almacenadas por moitas naci\u00f3ns. Os axentes unitarios son eficaces por si mesmos e non requiren ser mesturados con outros axentes. Os m\u00e1is perigosos son os axentes nerviosos (GA, GB, GD e VX) e os axentes vesicantes (ampolas), que incl\u00faen formulaci\u00f3ns de mostaza de xofre como H, HT e HD. Todos son l\u00edquidos a temperatura ambiente normal, mais evap\u00f3ranse cando se liberan. Amplamente utilizados durante a primeira guerra mundial, os efectos do chamado gas mostaza, o gas fosxeno e outros causaron problemas dos pulm\u00f3ns, cegueira, morte e mutilaci\u00f3n.\nDurante a segunda guerra mundial, os nazis cometeron xenocidio (principalmente contra os xudeus mais tam\u00e9n contra outras poboaci\u00f3ns) empregando un axente de sangue comercial con cianuro de hidr\u00f3xeno denominado comercialmente Zyklon B. Descargado en grandes c\u00e1maras de gas foi o m\u00e9todo preferido para asasinar as s\u00faas v\u00edtimas de xeito mec\u00e1nico. O holocausto resultou no maior n\u00famero de mortos por armas qu\u00edmicas da historia.\nA partir de 2016, o gas CS e o spray de pementa continuaron a ser de uso com\u00fan para a polic\u00eda e o control de disturbios; mentres que o CS est\u00e1 considerado unha arma non letal, o spray de pementa \u00e9 co\u00f1ecido polo seu potencial letal. Segundo o Convenio sobre armas qu\u00edmicas (1993), existe unha prohibici\u00f3n legal e vinculante en todo o mundo sobre a produci\u00f3n, almacenamento e uso de armas qu\u00edmicas e os seus precursores. Non obstante, contin\u00faan a existir grandes reservas de armas qu\u00edmicas, normalmente xustificadas como precauci\u00f3n contra o posible uso por parte dun agresor.\nHistoria.\nAs armas qu\u00edmicas sinxelas utiliz\u00e1ronse esporadicamente durante toda a antig\u00fcidade e ata a era industrial. Non foi ata o s\u00e9culo XIX cando xurdiu a concepci\u00f3n moderna da guerra qu\u00edmica, xa que varios cient\u00edficos e naci\u00f3ns propuxeron o uso de gases asfixiantes ou velenosos. As naci\u00f3ns alarm\u00e1ronse tanto que se aprobaron m\u00faltiples tratados internacionais prohibindo as armas qu\u00edmicas. Non obstante, isto non impediu o uso extensivo de armas qu\u00edmicas na primeira guerra mundial. O desenvolvemento do gas cloro, entre outros, foi utilizado por ambas as partes para tratar de romper o punto morto da guerra de trincheiras. A pesar de ser ineficaz a longo prazo, cambiou decididamente a natureza da guerra. En moitos casos, os gases empregados non mataron, sen\u00f3n que as v\u00edtimas quedaron terriblemente mutiladas, feridas ou desfiguradas. Rexistr\u00e1ronse uns 1,3 mill\u00f3ns de v\u00edtimas de gas, que poden inclu\u00edr ata 260\u00a0000 v\u00edtimas civ\u00eds.\nOs anos de entreguerras viron o uso ocasional de armas qu\u00edmicas, principalmente para sufocar rebeli\u00f3ns. Na Alema\u00f1a nazi, investigouse moito sobre o desenvolvemento de novas armas qu\u00edmicas, como potentes axentes nerviosos. Non obstante, as armas qu\u00edmicas viron pouco uso no campo de batalla na segunda guerra mundial. Ambas as partes estaban preparadas para usar estas armas, mais as potencias aliadas nunca o fixeron, e o eixe usounas moi escasamente. A raz\u00f3n da falta de uso por parte dos nazis, a pesar dos considerables esforzos realizados no desenvolvemento de novas variedades, poder\u00eda ser a falta de capacidade t\u00e9cnica ou o medo a que os aliados tomasen represalias coas s\u00faas propias armas qu\u00edmicas. Eses temores non eran infundados: os aliados fixeron plans completos para o uso defensivo e de represalia das armas qu\u00edmicas e almacenaron grandes cantidades. As forzas xaponesas utiliz\u00e1ronas m\u00e1is amplamente, a\u00ednda que s\u00f3 contra os seus inimigos asi\u00e1ticos, xa que tam\u00e9n tem\u00edan que o seu uso nas potencias occidentais resultase en represalias. As armas qu\u00edmicas empreg\u00e1ronse con frecuencia contra o Kuomintang e as tropas comunistas chinesas. Non obstante, os nazis empregaron extensamente gas venenoso contra civ\u00eds no holocausto. Nas c\u00e1maras de gas dos campos de exterminio nazis empreg\u00e1ronse grandes cantidades de gas Zyklon B e mon\u00f3xido de carbono, o que provocou a maior\u00eda dos preto de tres mill\u00f3ns de mortos. Este foi o uso m\u00e1is mortal dun gas venenoso da historia.\nA posguerra viu un uso limitado, a\u00ednda que devastador, das armas qu\u00edmicas. Uns 100\u00a0000 soldados iranianos foron v\u00edtimas de armas qu\u00edmicas iraqu\u00eds durante a guerra Ir\u00e1n-Iraq. Iraq usou gas mostaza e axentes nerviosos contra os seus propios civ\u00eds no ataque qu\u00edmico de Halabja en 1988. A intervenci\u00f3n cubana en Angola viu un uso limitado de organofosfatos. O goberno sirio usou sar\u00edn, cloro e fas mostaza na guerra civil siria, xeralmente contra civ\u00eds. Os grupos terroristas tam\u00e9n usaron armas qu\u00edmicas, sobre todo no ataque con sar\u00edn no metro de Tokio e no incidente de Matsumoto.\nLei internacional.\nAntes da segunda guerra mundial.\nO dereito internacional prohibe o uso de armas qu\u00edmicas desde 1899, segundo o Convenio da Haia: o artigo 23 do Regulamento sobre as leis e os costumes da guerra en terra adoptado pola Primeira Conferencia da Haia \"prohibe especialmente\" empregar \"veleno e armas velenosas\". Unha declaraci\u00f3n separada afirmaba que en calquera guerra entre potencias asinantes, as partes abster\u00edanse de usar proxect\u00eds \"cuxo obxecto sexa a difusi\u00f3n de gases asfixiantes ou nocivos\".\nO Tratado Naval de Washington, asinado o 6 de febreiro de 1922, tam\u00e9n co\u00f1ecido como Tratado das Cinco Potencias, ti\u00f1a como obxectivo prohibir a guerra qu\u00edmica mais non tivo \u00e9xito porque Francia o rexeitou. O posterior fracaso na inclusi\u00f3n da guerra qu\u00edmica contribu\u00edu ao aumento resultante das reservas.\nO Protocolo de Xenebra, co\u00f1ecido oficialmente como o \"Protocolo para a prohibici\u00f3n do uso na guerra de gases asfixiantes, velenosos ou outros gases, e dos m\u00e9todos de guerra bacteriol\u00f3xicos\", \u00e9 un tratado internacional que prohibe o uso de armas qu\u00edmicas e biol\u00f3xicas. Asinouse en Xenebra o 17 de xu\u00f1o de 1925 e entrou en vigor o 8 de febreiro de 1928. 133 naci\u00f3ns figuran como estados partes no tratado. Ucra\u00edna foi o \u00faltimo asinante; adheriuse o 7 de agosto de 2003.\nEste tratado establece que as armas qu\u00edmicas e biol\u00f3xicas est\u00e1n \"xustamente condenadas pola opini\u00f3n xeral do mundo civilizado\". E a\u00ednda que o tratado prohibe o uso de armas qu\u00edmicas e biol\u00f3xicas, non trata sobre a produci\u00f3n, o almacenamento ou a transferencia destas armas. Os tratados que seguiron o Protocolo de Xenebra abordaron esas omisi\u00f3ns e promulg\u00e1ronse.\nAcordos modernos.\nO Convenio sobre armas qu\u00edmicas de 1993 (CWC) \u00e9 o acordo internacional m\u00e1is recente sobre control de armas. O seu nome completo \u00e9 \"Convenio sobre a prohibici\u00f3n do desenvolvemento, produci\u00f3n, almacenamento e uso de armas qu\u00edmicas e sobre a s\u00faa destruci\u00f3n\". Ese acordo prohibe tam\u00e9n a produci\u00f3n, almacenamento e uso de armas qu\u00edmicas. Est\u00e1 administrado pola Organizaci\u00f3n para a Prohibici\u00f3n de Armas Qu\u00edmicas (OPCW), que \u00e9 unha organizaci\u00f3n independente con sede na Haia.\nA OPAQ administra os termos da CWC nos 192 asinantes, que representan o 98\u00a0% da poboaci\u00f3n mundial. En xu\u00f1o de 2016, 66\u00a0368 de 72\u00a0525 toneladas (o 92\u00a0% das reservas de armas qu\u00edmicas) verific\u00e1ronse como destru\u00eddas. A OPAV realizou 6327 inspecci\u00f3ns en 235 lugares relacionados con armas qu\u00edmicas e 2255 lugares industriais. Estas inspecci\u00f3ns realiz\u00e1ronse no territorio soberano de 86 estados desde abril de 1997. En todo o mundo, 4732 instalaci\u00f3ns industriais est\u00e1n suxeitas a inspecci\u00f3n segundo as disposici\u00f3ns do CWC."}
{"id": "532809", "revid": "47401", "url": "https://gl.wikipedia.org/wiki?curid=532809", "title": "Armas qu\u00edmicas", "text": ""}
{"id": "532811", "revid": "25871", "url": "https://gl.wikipedia.org/wiki?curid=532811", "title": "Sheena, a ra\u00ed\u00f1a da selva", "text": "Sheena, a ra\u00ed\u00f1a da selva (en ) \u00e9 un filme de 1984 dirixido por John Guillermin. A historia est\u00e1 baseada no personaxe de banda dese\u00f1ada de finais da d\u00e9cada de 1930, Sheena, Queen of the Jungle.\nEstreouse en galego o 23 de xaneiro de 1992 na TVG."}
{"id": "532812", "revid": "23204", "url": "https://gl.wikipedia.org/wiki?curid=532812", "title": "Sheena (filme)", "text": ""}
{"id": "532814", "revid": "98629", "url": "https://gl.wikipedia.org/wiki?curid=532814", "title": "Os crentes", "text": "Os crentes (en ) \u00e9 un filme estadounidense-canadense de 1987 dirixido por John Schlesinger. Est\u00e1 protagonizado por Martin Sheen, Robert Loggia e Helen Shaver. Bas\u00e9ase na novela de 1982 \"The Religion\", escrita por Nicholas Conde.\nEstreouse en galego o 19 de agosto de 1996 a trav\u00e9s da TVG."}
{"id": "532815", "revid": "23204", "url": "https://gl.wikipedia.org/wiki?curid=532815", "title": "The Believers", "text": ""}
{"id": "532816", "revid": "89787", "url": "https://gl.wikipedia.org/wiki?curid=532816", "title": "Bidarte", "text": "Bidarte (en franc\u00e9s: \"Bidart\") \u00e9 unha comuna do suroeste de Francia, no departamento dos Pireneos Atl\u00e1nticos da rexi\u00f3n de Nova Aquitania, formando as\u00ed mesmo parte da provincia hist\u00f3rica vascofrancesa de Lapurdi en Iparralde.\nLocalizaci\u00f3n.\nSit\u00faase no suroeste do territorio franc\u00e9s, Bidarte forma parte do distrito de Baiona. Tam\u00e9n pertence \u00e1 hist\u00f3rica provincia vasca de Lapurdi. A comuna pos\u00fae uns 4,7 km de costa e ad\u00e9ntrase no interior uns 2,5 km. At\u00f3pase a 25 km ao norte da fronteira franco-espa\u00f1ola.\nDemograf\u00eda.\n&lt;/small&gt;\nFontes: Ldh/EHESS/Cassini e INSEE a partir de 2006."}
{"id": "532817", "revid": "23204", "url": "https://gl.wikipedia.org/wiki?curid=532817", "title": "Bactrospora carneopallida", "text": "Bactrospora carneopallida \u00e9 unha especie de fungo, un lique que habita nos Azores, no norte de \u00c1frica, nas illas Canarias e cuxa presenza tam\u00e9n foi detectada nos cant\u00eds da illa norte das C\u00edes. Foi descrito por vez primeira por Egea e Torrente en 1993."}
{"id": "532819", "revid": "25871", "url": "https://gl.wikipedia.org/wiki?curid=532819", "title": "Bidart", "text": ""}
{"id": "532820", "revid": "23204", "url": "https://gl.wikipedia.org/wiki?curid=532820", "title": "Lecanographa dialeuca", "text": "Lecanographa dialeuca \u00e9 unha especie de fungo, un lique da familia \"Lecanographaceae\" que foi descrito por vez primeira por Egea e Torrente en 1994."}
{"id": "532822", "revid": "23204", "url": "https://gl.wikipedia.org/wiki?curid=532822", "title": "Leptogium cochleatum", "text": "Leptogium cochleatum \u00e9 unha especie de fungo da familia. Foi descrito por Dicks., P. M. J\u00f8rg. e P. James en 1983."}
{"id": "532825", "revid": "23204", "url": "https://gl.wikipedia.org/wiki?curid=532825", "title": "Pseudocyphellaria aurata", "text": "Pseudocyphellaria aurata \u00e9 unha especie de fungo, un lique que foi descrita por vez primeira por Erik Acharius e Edvard Edward August Vainio en 1890."}
{"id": "532827", "revid": "65337", "url": "https://gl.wikipedia.org/wiki?curid=532827", "title": "Gert Hofmann", "text": "Gert Hofmann, nado en Limbach-Oberfrohna (Imperio Alem\u00e1n) o 29 de xaneiro de 1931 e finado en Erding (Rep\u00fablica Federal Alem\u00e1) o 1 de xullo de 1993, foi un escritor alem\u00e1n.\nTraxectoria.\nGert Hofmann naceu en Limbach-Oberfrohna (Saxonia). En 1948 trasladouse coa s\u00faa familia a Leipzig, onde asistiu \u00e1 escola de linguas estranxeiras e pasou as exames para tradutor e int\u00e9rprete de ruso e ingl\u00e9s. Na Universidade de Leipzig comezou estudos de linguas rom\u00e1nicas, xermanas, eslavas e ingl\u00e9s. O ano 1951 marchou da Rep\u00fablica Democr\u00e1itica Alem\u00e1 e estableceuse en Friburgo, Rep\u00fablica Federal Alem\u00e1, onde continuou os es seus estudos de linguas, aos que engadiu os de Sociolox\u00eda e Ciencias Pol\u00edticas. En 1957 obtivo o doutoramento en Filosof\u00eda cun traballo sobre Henry James.\nA partir de 1961 foi profesor de Xerman\u00edstica en universidades de Francia, Reino Unido e os Estados Unidos de Am\u00e9rica. Entre 1971 e 1980 viviu en Klagenfurt, Alema\u00f1a, ensinando , a un tempo, na Universidade de Liubliana.(Iugoslavia). En 1980 estableceuse coa s\u00faa familia en Erding, Baviera, onde morreu dun derramo cerebral.\nA produci\u00f3n literaria de Gert Hofmann comeza nos anos 1960 con pezas de radioteatro e algunhas obras teatrais. A partir de 1979 publicou unha serie de relatos e novelas que o fixeron co\u00f1ecido entre un p\u00fablico m\u00e1is amplo. Nas s\u00faas obras dram\u00e1ticas Hofmann aborda temas de cr\u00edtica social, mentres que a s\u00faa narrativa, que foi comparada coa de Thomas Bernhard, trata de personaxes traumatizadas f\u00edsica ou moralmente que viven nun mundo cruel e desacougante. Os temas da represi\u00f3n do recordo do pasado alem\u00e1 e as s\u00faas consecuencias son recorrentes na obra de Hofmann.\nMembro dende 1987 da Deutschen Akademie f\u00fcr Sprache und Dichtung, recibiu pola s\u00faa obra o premio Ingeborg-Bachmann, o premio Alfred Doblin e o Literaturpreis der Landeshauptstadt M\u00fcnchen.\nFoi pai do poeta e tradutor Michael Hofmann.\nObra.\nObras escollidas"}
{"id": "532828", "revid": "23204", "url": "https://gl.wikipedia.org/wiki?curid=532828", "title": "Splachnum ampullaceum", "text": "Splachnum ampullaceum \u00e9 unha especie de bri\u00f3n de ampla distribuci\u00f3n en toda Europa, mais que s\u00f3 se atopa na zona norte da pen\u00ednsula Ib\u00e9rica. Foi descrita por vez primeira por Hedwig en 1801."}
{"id": "532830", "revid": "23204", "url": "https://gl.wikipedia.org/wiki?curid=532830", "title": "Zygodon conoideus", "text": "Zygodon conoideus \u00e9 unha especie de bri\u00f3n da familia \"Orthotrichaceae\". Foi descrita por primeira vez por WJ Hooker e Thomas Taylor en 1818."}
{"id": "532831", "revid": "23204", "url": "https://gl.wikipedia.org/wiki?curid=532831", "title": "Limbach", "text": "Limbach \u00e9 un concello alem\u00e1n situado no estado federado de Saxonia, Alema\u00f1a. A finais do 2020, ti\u00f1a 1460 habitantes. O concello est\u00e1 preto do estado de Turinxia."}
{"id": "532832", "revid": "23204", "url": "https://gl.wikipedia.org/wiki?curid=532832", "title": "Christella dentata", "text": "Christella dentata \u00e9 unha especie de fento pequeno que se distrib\u00fae amplamente en Australia e nas illas do sur do oc\u00e9ano Pac\u00edfico. A autoridade cient\u00edfica da especie \u00e9 (Forssk.) Brownsey &amp; Jermy, tendo sido publicada en \"British Fern Gazette\" 10(6): 338. 1973.\nDistribuci\u00f3n en Europa.\nTr\u00e1tase dunha especie presente no territorio portugu\u00e9s, especialmente nos Azores e no arquip\u00e9lago de Madeira."}
{"id": "532836", "revid": "895", "url": "https://gl.wikipedia.org/wiki?curid=532836", "title": "Atl\u00e9tico Arnoia", "text": "O Atl\u00e9tico Arnoia \u00e9 un equipo de f\u00fatbol galego do concello da Arnoia, na provincia de Ourense. Foi fundado en 1969 e na tempada 2021-22 xoga no grupo I da Terceira Divisi\u00f3n RFEF.\nHistoria.\nO club foi fundado en 1969. O 25 de xullo de 2021 acadou un hist\u00f3rico ascenso \u00e1 Terceira Divisi\u00f3n RFEF, logo de superar no \u00faltimo partido da segunda fase por 3-2 ao Cultural Areas."}
{"id": "532838", "revid": "89787", "url": "https://gl.wikipedia.org/wiki?curid=532838", "title": "Thabo Sefolosha", "text": "Thabo Patrick Sefolosha, nado o 2 de maio de 1984 en Vevey, \u00e9 un ex xogador su\u00edzo de baloncesto profesional que pasou a meirande parte da s\u00faa traxectoria coma xogador na National Basketball Association (NBA). En 2006 converteuse no primeiro xogador su\u00edzo en xogar na NBA.\nTraxectoria profesional.\nNBA.\nSefolosha foi elixido na 13\u00aa posici\u00f3n do Draft da NBA de 2006 polos Philadelphia 76ers, e foi traspasado \u00f3s Chicago Bulls a cambio de Rodney Carney.\nO 19 de febreiro de 2009, Sefolosha foi traspasado \u00f3s Oklahoma City Thunder a cambio dunha elecci\u00f3n da primeira rolda do Draft de 2009. Na tempada 2009-10, foi escollido no segundo mellor equipo defensivo da NBA.\nEn outubro de 2011, durante o lockout da NBA, Sefolosha asinou co Fenerbah\u00e7e SK turco, pero tan s\u00f3 para partidos da Euroliga. O acordo co Fenerbah\u00e7e permit\u00eda ao xogador volver \u00f3s Thunder unha vez rematase o lockout. Durante a Euroliga 2011-12 disputou sete partidos co equipo turco. \u00d3 remate desa mesma tempada, Sefolosha e os Thunder disputaron as Finais da NBA, onde perderon contra os Miami Heat.\nO 15 de xullo de 2014, Sefolosha foi traspasado xunto os dereitos de Giorgos Printezis \u00f3s Atlanta Hawks, a cambio dos dereitos de Sofoklis Schortsanitis.\nO 18 de xullo de 2017, Sefolosha acordou cos Utah Jazz un contrato por varios anos.\nO 23 de setembro de 2019, Sefolosha asinou un contrato dun ano cos Houston Rockets.\nO 31 de marzo de 2021, Sefolosha anunciou a s\u00faa retirada coma xogador profesional."}
{"id": "532841", "revid": "5132", "url": "https://gl.wikipedia.org/wiki?curid=532841", "title": "Urbas Fuenlabrada", "text": ""}
{"id": "532844", "revid": "5132", "url": "https://gl.wikipedia.org/wiki?curid=532844", "title": "Hereda San Pablo Burgos", "text": ""}
{"id": "532847", "revid": "7523", "url": "https://gl.wikipedia.org/wiki?curid=532847", "title": "Club de Futbol Peralada-Girona B", "text": ""}
{"id": "532850", "revid": "5132", "url": "https://gl.wikipedia.org/wiki?curid=532850", "title": "Tenerife Club de Baloncesto", "text": ""}
{"id": "532855", "revid": "22795", "url": "https://gl.wikipedia.org/wiki?curid=532855", "title": "Arqu\u00e9nteron", "text": ""}
{"id": "532856", "revid": "5863", "url": "https://gl.wikipedia.org/wiki?curid=532856", "title": "Mercedes Ru\u00edz de la Escalera", "text": ""}
{"id": "532860", "revid": "5132", "url": "https://gl.wikipedia.org/wiki?curid=532860", "title": "Liga ACB 2013\u201314", "text": ""}
{"id": "532861", "revid": "5132", "url": "https://gl.wikipedia.org/wiki?curid=532861", "title": "Liga ACB 2012\u201313", "text": ""}
{"id": "532862", "revid": "5132", "url": "https://gl.wikipedia.org/wiki?curid=532862", "title": "Liga ACB 2011\u201312", "text": ""}
{"id": "532863", "revid": "5132", "url": "https://gl.wikipedia.org/wiki?curid=532863", "title": "Liga ACB 2010\u201311", "text": ""}
{"id": "532864", "revid": "5132", "url": "https://gl.wikipedia.org/wiki?curid=532864", "title": "Liga ACB 2008\u201309", "text": ""}
{"id": "532865", "revid": "5132", "url": "https://gl.wikipedia.org/wiki?curid=532865", "title": "Liga ACB 2007\u201308", "text": ""}
{"id": "532866", "revid": "5132", "url": "https://gl.wikipedia.org/wiki?curid=532866", "title": "Liga ACB 2006\u201307", "text": ""}
{"id": "532867", "revid": "5132", "url": "https://gl.wikipedia.org/wiki?curid=532867", "title": "Liga ACB 2005\u201306", "text": ""}
{"id": "532868", "revid": "5132", "url": "https://gl.wikipedia.org/wiki?curid=532868", "title": "Liga ACB 2004\u201305", "text": ""}
{"id": "532869", "revid": "5132", "url": "https://gl.wikipedia.org/wiki?curid=532869", "title": "Liga ACB 2003\u201304", "text": ""}
{"id": "532870", "revid": "5132", "url": "https://gl.wikipedia.org/wiki?curid=532870", "title": "Liga ACB 2002\u201303", "text": ""}
{"id": "532871", "revid": "5132", "url": "https://gl.wikipedia.org/wiki?curid=532871", "title": "Liga ACB 2001\u201302", "text": ""}
{"id": "532872", "revid": "5132", "url": "https://gl.wikipedia.org/wiki?curid=532872", "title": "Liga ACB 2000\u201301", "text": ""}
{"id": "532873", "revid": "5132", "url": "https://gl.wikipedia.org/wiki?curid=532873", "title": "Liga ACB 1999\u20132000", "text": ""}
{"id": "532874", "revid": "5132", "url": "https://gl.wikipedia.org/wiki?curid=532874", "title": "Liga ACB 1999\u201300", "text": ""}
{"id": "532875", "revid": "5132", "url": "https://gl.wikipedia.org/wiki?curid=532875", "title": "Liga ACB 1998\u201399", "text": ""}
{"id": "532876", "revid": "5132", "url": "https://gl.wikipedia.org/wiki?curid=532876", "title": "Liga ACB 1997\u201398", "text": ""}
{"id": "532877", "revid": "5132", "url": "https://gl.wikipedia.org/wiki?curid=532877", "title": "Liga ACB 1996\u201397", "text": ""}
{"id": "532879", "revid": "72012", "url": "https://gl.wikipedia.org/wiki?curid=532879", "title": "Jos\u00e9 Prado Espi\u00f1eira", "text": "Jos\u00e9 Prado Espi\u00f1eira, co\u00f1ecido como Lenin, nado no Carballi\u00f1o cara a 1901, foi un carpinteiro e sindicalista galego.\nTraxectoria.\nIrm\u00e1n de Evaristo Prado Espi\u00f1eira. Deportado de Cuba en 1928. Carpinteiro veci\u00f1o do Torr\u00f3n. Traballaba na estaci\u00f3n de ferrocarril de Monforte de Lemos. Foi acusado de colocar un explosivo na v\u00eda f\u00e9rrea de Monforte, motivo polo que foi despedido. Procesado en rebeld\u00eda na causa 55/36, volveu ao Carballi\u00f1o. Foi amnistiado co triunfo do Fronte Popular e converteuse no secretario da Casa do Pobo do Carballi\u00f1o. Foi detido con outros seis veci\u00f1os do Carballi\u00f1o por posesi\u00f3n de armas en xu\u00f1o de 1936. Co golpe de Estado do 18 de xullo de 1936 agochouse en diferentes puntos (mesmo fixo un buraco na s\u00faa propia habitaci\u00f3n disimulado con taboas m\u00f3biles) ata que temendo ser descuberto fuxiu polos montes cara a provincia de Pontevedra. Foi declarado en rebeld\u00eda. Presentouse \u00e1s autoridades franquistas en Vigo a mediados de 1939 e foi posto en liberdade ao non atoparse reclamado. Pero pouco despois o brigada da Garda Civil do Carballi\u00f1o Jos\u00e9 Garc\u00eda Rojo instou a s\u00faa detenci\u00f3n. Detido o 20 de xullo de 1939, foi xulgado en Lugo por auxilio \u00e1 rebeli\u00f3n na causa 1237/37 e condenado a 20 anos de prisi\u00f3n con proposta de conmutaci\u00f3n a 12 anos e un d\u00eda. Abr\u00edronlle expediente de responsabilidades pol\u00edticas en novembro de 1941. \nPreso na Prisi\u00f3n Provincial de Lugo, sa\u00edu en liberdade condicional o 14 de febreiro de 1943."}
{"id": "532882", "revid": "5863", "url": "https://gl.wikipedia.org/wiki?curid=532882", "title": "Mercedes R. de la Escalera", "text": ""}
{"id": "532884", "revid": "27155", "url": "https://gl.wikipedia.org/wiki?curid=532884", "title": "Cavidade xeral", "text": "En zoolox\u00eda denom\u00ednase cavidade corporal a calquera espazo ou compartimento, ou espazo potencial, do corpo dun animal. \nNo organismo pode haber varias cavidades ou espazos, que poden conteren varios \u00f3rganos e outras estruturas; as cavidades como espazos potenciais conte\u00f1en flu\u00eddos que, ordinariamente, contrib\u00faen \u00e1 distribuci\u00f3n de substancias.\nA cavidade xeral.\nDenom\u00ednase cavidade xeral \u00e1 cavidade que se forma no embri\u00f3n no transcurso do seu desenvolvemento. No debe confundirse coa cavidade dixestiva embrionaria (arqu\u00e9ntero), que est\u00e1 comunicada co exterior polo blast\u00f3poro (boca embrionaria), e que, polo tanto, non \u00e9 unha cavidade xeral en sentido embrionario.\nTras a segmentaci\u00f3n do cigoto f\u00f3rmase unha esfera maciza de c\u00e9lulas denominada m\u00f3rula; esta case sempre forma un oco para formar unha bl\u00e1stula, de maneira que todas as c\u00e9lulas sit\u00faanse na periferia e deixan unha cavidade central chea de l\u00edquido, chamada blastocelo, que se co\u00f1ece como cavidade xeral primaria por ser a primeira que se forma no embri\u00f3n. Este blastocelo embrionario persiste nos adultos dos animais chamados pseudocelomados, como os nematodos e os rot\u00edferos.\nPor\u00e9n, o blastocele adoita desaparecer nas seguintes etapas do desenvolvemento embrionario. As\u00ed, nos platihelmintos, o mesoderma invade o blastocelo, que queda practicamente obliterado, orixinado unha arquitectura corporal adulta maciza, sen cavidade xeral; estes animais reciben o nome de acelomados.\nNos celomados.\nNos embri\u00f3ns dos animais celomados (an\u00e9lidos, moluscos, artr\u00f3podos, cordados), o mesoderma fai un oco e orixina o celoma ou cavidade xeral secundaria, chamada as\u00ed por ser a segunda que se forma, despois do blastocelo, durante o proceso embrionario. Ten orixe mesod\u00e9rmica e, polo tanto, \u00e9 exclusivo dos animais tribl\u00e1sticos. Est\u00e1 limitado polo peritoneo e cheo de l\u00edquido celom\u00e1tico ou flu\u00eddo cel\u00f3mico. Os \u00f3rganos internos quedan f\u00f3ra do celoma.\nO celoma pode persistir no adulto ou pode sufrir diferentes graos de reduci\u00f3n e modificaci\u00f3n.\nPseudocele e celoma.\nEn xeral, o espazo comprendido entre a parese corporal e o tubo dixestivo p\u00f3dese clasificar nun destes dous gruos, o pseudocele, que non est\u00e1 tapizado de c\u00e9lulas, e que se orixina m\u00e1is ou menos directamente da primeira cavidade que se forma no embri\u00f3n dos animais (na bl\u00e1stula), e o celoma, que pos\u00fae un revestimento epitelial, e que se orixina xeralmente como un crecemento especializado de certas c\u00e9lulas embrionarias, ou a partir da parede do tubo dixestivo embrionario. \nEstas cavidades corporais albergan usualmente \u00f3rganos distintos dos do aparello dixestivo, \u00f3rganos reprodutores, \u00f3rganos excretores, etc. Os animais que te\u00f1en un aparello circulatorio especializado, tales como os an\u00e9lidos e os vertebrados, o celoma est\u00e1 cheo dun flu\u00eddo chamado l\u00edquido celom\u00e1tico ou flu\u00eddo cel\u00f3mico. Este non \u00e9 sangue, porque non conten c\u00e9lulas sangu\u00edneas, a\u00ednda que a s\u00faa composici\u00f3n se parece moito \u00e1 do sangue. Nalg\u00fans animais, como nos artr\u00f3podos, o sangue encha a s\u00faa cavidade corporal, e esta cavidade denom\u00ednase ent\u00f3n hemocele. \nFunci\u00f3ns.\nA presenza dunha cavidade xeral permite amortecer as variaci\u00f3ns de temperatura, pH e osmolaridade, e tam\u00e9n permite a filtraci\u00f3n de residuos metab\u00f3licos. Permite que os \u00f3rganos medren e se movan. Finalmente, a presi\u00f3n turxente permite a absorci\u00f3n de choques ou incluso o endurecemento do corpo (esqueleto hidrost\u00e1tico).\nNos mam\u00edferos.\nOs embri\u00f3ns dos mam\u00edferos desenvolven d\u00faas cavidades: o celoma intraembrionario e o celoma extraembrionario (ou cavidade cori\u00f3nica). O celoma intraembrionario est\u00e1 revestido polo mesoderma de placa lateral som\u00e1tica e espl\u00e1cnica, mentres que o celoma extraembrionario est\u00e1 revestido por mesoderma extraembrionario. O celoma intraembrionario \u00e9 a \u00fanica cavidade que persiste nos mam\u00edferos a t\u00e9rmino, polo que o seu nome a mi\u00fado contr\u00e1ese simplemente como \"cavidade cel\u00f3mica\". A divisi\u00f3n da cavidade cel\u00f3mica en compartimentos, por exemplo, a cavidade peric\u00e1rdica, onde se desenvolve o coraz\u00f3n, simplifica a discusi\u00f3n das anatom\u00edas dos animais complexos.\nNos humanos.\nAs d\u00faas maiores cavidades do corpo humano son a cavidade ventral e a cavidade dorsal. Na cavidade dorsal local\u00edzanse o cerebro e a medula espi\u00f1al.\nAs membranas que rodean os \u00f3rganos do sistema nervioso central (o cerebro e a medula espi\u00f1al), nas cavidades cranial e espi\u00f1al son as tres meninxes. \nOs espazos revestidos de forma diferente conte\u00f1en diferentes tipos de flu\u00eddo. Nas meninxes, por exemplo, o flu\u00eddo \u00e9 o l\u00edquido cefalorraqu\u00eddeo e, na cavidade abdominal, o flu\u00eddo contido no peritoneo, membrana serosa que recobre de forma interna a cavidade e os \u00f3rganos do celoma, \u00e9 un flu\u00eddo seroso.\nA cavidade do corpo ventral incl\u00fae a cavidade tor\u00e1cica, pechada pola caixa tor\u00e1cica, e cont\u00e9n os pulm\u00f3ns e o coraz\u00f3n, e a cavidade abdominop\u00e9lvica. \nEsta \u00faltima p\u00f3dese dividir en cavidade abdominal e cavidade p\u00e9vica; a abdominal cont\u00e9n os riles, os ur\u00e9teres, o est\u00f3mago, os intestinos, o f\u00edgado, a ves\u00edcula biliar e o p\u00e1ncreas; e a cavidade p\u00e9lvica, pechada pola pelve, cont\u00e9n a vexiga urinaria, o aparello reprodutor e o ano."}
{"id": "532885", "revid": "22795", "url": "https://gl.wikipedia.org/wiki?curid=532885", "title": "Murchisonella angolensis", "text": "Murchisonella angolensis \u00e9 unha especie de molusco gaster\u00f3podo da subclase dos heterobranquios, infraclase dos alogaster\u00f3podos, superfamilia dos murquisoneloideos, e familia dos murquison\u00e9lidos, unha das integradas no x\u00e9nero \"Murchisonella\".\nTaxonom\u00eda.\nDescrici\u00f3n.\nA especie foi descrita en 2013 polos malac\u00f3logos espa\u00f1ois Anselm Pe\u00f1as (catal\u00e1n) e Emilio Rol\u00e1n (galego), no seu traballo \"Revision of the genera Murchisonella and Pseudoaclisina (Gastropoda, Heterobranchia, Murchisonellidae)\", publicado nese ano en \"Vita Malacologica\" 11: 15-64.\nA especie tipo foi capturada en augas da costa de Corimba, preto de Luanda, a unha profundidade de entre 0 e 1 m.\nH\u00e1bitat.\nA especie \u00e9 un animal mari\u00f1o, bent\u00f3nico, que vive en sedimentos pouco profundos."}
{"id": "532888", "revid": "85894", "url": "https://gl.wikipedia.org/wiki?curid=532888", "title": "Festival da Canci\u00f3n de Turkvisi\u00f3n 2021", "text": "O V Festival da Canci\u00f3n de Turkvisi\u00f3n ser\u00e1 a 5\u00aa edici\u00f3n do festival e ter\u00e1 lugar en Turkest\u00e1n, cidade e actual capital da provincia de Casaquist\u00e1n do Sur, Casaquist\u00e1n. Orixinalmente, estaba previsto para celebralo na cidade de Shusha, Acerbaix\u00e1n. \nPa\u00edses participantes.\nDous pa\u00edses e o pobo nogai confirmaron a s\u00faa participaci\u00f3n de momento."}
{"id": "532893", "revid": "5863", "url": "https://gl.wikipedia.org/wiki?curid=532893", "title": "Circo dos Rapaces", "text": ""}
{"id": "532894", "revid": "5863", "url": "https://gl.wikipedia.org/wiki?curid=532894", "title": "Circo dos Muchachos", "text": ""}
{"id": "532895", "revid": "1888", "url": "https://gl.wikipedia.org/wiki?curid=532895", "title": "Claudino Dom\u00ednguez Reboredo", "text": "Claudino Dom\u00ednguez Reboredo, nado no Irixo cara a 1885 e finado no mesmo concello o 2 de agosto de 1936, foi un labrego e sindicalista galego.\nTraxectoria.\nDa casa dos Chanqueiros de Loureiro, casado en Re\u00e1digos. Membro do Sindicato de Construcciones del F.C. de Carballino a Lal\u00edn. En abril de 1936 denunciou ao cura de Re\u00e1digos ao Instituto da Reforma Agraria por posu\u00edr 200 ferrados de labrado e lameiros polos que non pagaba contribuci\u00f3n, e que eran propiedade do Estado. Logo do golpe de Estado do 18 de xullo de 1936 foi asasinado por Jos\u00e9 Villanueva Villanueva e outro mozo falanxista de Santa Mar\u00eda do Campo, que abandonaron o cad\u00e1ver no quil\u00f3metro 12 da estada Carballi\u00f1o-Silleda."}
{"id": "532896", "revid": "89787", "url": "https://gl.wikipedia.org/wiki?curid=532896", "title": "Fornells", "text": "Fornells \u00e9 unha vila situada na parte norte da illa de Menorca, pertencente ao concello de Es Mercadal. Os habitantes de Fornells ch\u00e1manse fornellers e fornelleres. Est\u00e1 protexida da tramontana dentro da ba\u00eda do mesmo nome.\nPol\u00edtica.\nDurante a primeira d\u00e9cada do s\u00e9culo XXI constitu\u00eduse unha plataforma que pretend\u00eda a segregaci\u00f3n de Fornells e a s\u00faa constituci\u00f3n como municipio independente. A solicitude foi rexeitada tanto polo Consello Insular de Menorca como polo Tribunal Superior de Xustiza de Baleares."}
{"id": "532902", "revid": "98629", "url": "https://gl.wikipedia.org/wiki?curid=532902", "title": "Pat O'Callaghan", "text": "Patrick \"Pat\" O'Callaghan, nado en Kanturk o 28 de xaneiro de 1906, e finado en Clonmel o 1 de decembro de 1991, foi un atleta irland\u00e9s e medallista de ouro ol\u00edmpico. Foi o primeiro atleta de Irlanda en ga\u00f1ar unha medalla ol\u00edmpica baixo a bandeira irlandesa. Conseguiu un total de d\u00faas medallas de ouro na proba de lanzamento de martelo, a primeira nos Xogos de 1928 e a segunda nos de 1932. \u00c9 considerado como un dos m\u00e1is grandes atletas da historia de Irlanda.\nTraxectoria.\nPat O'Callaghan naceu en Knockanroe, \u00e1s aforas de Kanturk, no condado de Cork, en 1905. Era o segundo de tres irm\u00e1ns, fillos de Paddy O'Callaghan e Jane Healy, e comezou a s\u00faa educaci\u00f3n aos dous anos de idade na escola nacional Derrygallon, e a continuaci\u00f3n avanzou \u00e1 escola secundaria de Kanturk, ata que finalmente, aos quince anos de idade, obtivo unha bolsa para a Patrician Academy en Mallow. Durante o seu ano na Patrician Academy, percorr\u00eda cada d\u00eda en bicicleta o traxecto de 32 millas diarias dende Derrygallon ata as s\u00faas clases, das cales nunca se ausentou. Posteriormente, O'Callaghan ingresou no Royal College of Surgeons (Real Colexio de Cirurxi\u00e1ns) de Dubl\u00edn para estudar medicina. Trala s\u00faa graduaci\u00f3n en 1926, uniuse ao servizo m\u00e9dico da Real Forza A\u00e9rea Brit\u00e1nica, e \u00e1 s\u00faa volta a Irlanda en 1928 abriu a s\u00faa propia consulta m\u00e9dica en Clonmel. O Doutor Pat, como era co\u00f1ecido, traballou en Clonmel ata a s\u00faa xubilaci\u00f3n en 1984.\nLegado.\nO'Callaghan foi o abandeirado de Irlanda nos Xogos Ol\u00edmpicos de 1932 nos \u00c1nxeles. En 1960, converteuse na primeira persoa en recibir o Premio Texaco Hall of Fame. Foi declarado \"Freeman\" de Clonmel en 1984, e foi presidente honor\u00edfico do Commercials Gaelic Football Club. Asemade, o Dr. Pat O'Callaghan Sports Complex de Clonmel, sede do Clonmel Town Football Club, leva ese nome na s\u00faa honra. En xaneiro de 2007, erixiuse unha estatua de O'Callaghan en Banteer, no condado de Cork."}
{"id": "532903", "revid": "23204", "url": "https://gl.wikipedia.org/wiki?curid=532903", "title": "Patrick O'Callaghan", "text": ""}
{"id": "532909", "revid": "27155", "url": "https://gl.wikipedia.org/wiki?curid=532909", "title": "Tr\u00edade catal\u00edtica", "text": "Unha tr\u00edade catal\u00edtica \u00e9 un conxunto de tres amino\u00e1cidos coordinados que se poden encontrar no sitio activo dalg\u00fans encimas. As tr\u00edades catal\u00edticas enc\u00f3ntranse m\u00e1is comunmente en encimas hidrolases e transferases (por exemplo, proteases, amidases, esterases, acilases, lipases e \u03b2-lactamases). Unha tr\u00edada formada por \u00e1cido-base-nucle\u00f3filo \u00e9 un motivo com\u00fan para xerar un residuo nucle\u00f3filo para a cat\u00e1lise covalente. Os residuos de amino\u00e1cidos forman unha rede de relevo de carga para polarizar e activar o nucle\u00f3filo, o cal ataca o substrato, formando un intermediario covalente que \u00e9 despois hidrolizado para liberar o produto e rexenerar o encima libre. O nucle\u00f3filo adoita ser unha serina ou ciste\u00edna, pero ocasionalmente \u00e9 unha treonina ou mesmo unha selenociste\u00edna. A estrutura tridimensional do encima fai que os residuos da tr\u00edade estean xuntos e cunha orientaci\u00f3n precisa, incluso se ditos residuos est\u00e1n moi afastados na estrutura primaria do encima.\nAdemais de teren unha evoluci\u00f3n diverxente na funci\u00f3n (e incluso no nucle\u00f3filo da tr\u00edade), as tr\u00edades catal\u00edticas son alg\u00fans dos mellores exemplos de evoluci\u00f3n converxente. As restrici\u00f3ns qu\u00edmicas sobre a cat\u00e1lise conduciron \u00e1 mesma soluci\u00f3n catal\u00edtica que evolucionou independentemente en polo menos 23 superfamilias de prote\u00ednas. O seu mecanismo de acci\u00f3n \u00e9, en consecuencia, un dos mellores estudados en bioqu\u00edmica.\nHistoria.\nOs encimas tripsina e quimotripsina foron purificados na d\u00e9cada de 1930 por primeira vez. Na d\u00e9cada de 1950 identificouse que unha serina na tripsina e quimotripsina era o nucle\u00f3filo catal\u00edtico (por modificaci\u00f3n de diisopropil fluorofosfato). Resolveuse a estrutura da quimotripsina por cristalograf\u00eda de raios X na d\u00e9cada de 1960, que mostrou a orientaci\u00f3n da tr\u00edade catal\u00edtica no sitio activo. Secuenci\u00e1ronse outras proteases e aline\u00e1ronse descubrindo unha nova familia de proteases relacionadas, agora chamada familia S1. Simultaneamente, descubriuse que as estruturas das proteases non relacionadas evolutivamente papa\u00edna e subtilisina conte\u00f1en tr\u00edades an\u00e1logas. O mecanismo de 'relevo de carga' (\"charge-relay\") para a activaci\u00f3n do nucle\u00f3filo polos outros membros da tr\u00edade prop\u00faxose a finais da d\u00e9cada de 1960. A medida que se foron resolvendo m\u00e1is estruturas de protease por cristalograf\u00eda de raios X nas d\u00e9cadas de 1970 e 80, foron atop\u00e1ndose tr\u00edades hom\u00f3logas (como a da protease TEV) e an\u00e1logas (como a da papa\u00edna). O sistema de clasificaci\u00f3n MEROPS nas d\u00e9cadas de 1990 e 2000 empezou a clasificar as prote\u00ednas en superfamilias de encimas estruturalmente relacionados e funciona como unha base de datos da evoluci\u00f3n converxente das tr\u00edades nunhas 20 superfamilias. Comprender como as restrici\u00f3ns qu\u00edmicas na evoluci\u00f3n levaron a que se producise esta converxencia de tantas familias de encimas nas mesmas xeometr\u00edas de tr\u00edades foi un traballo que se desenvolveu ao longo da d\u00e9cada de 2010.\nDesde o seu descubrimento inicial, houbo un n\u00famero crecente de investigaci\u00f3ns detalladas sobre cal era o mecanismo catal\u00edtico exacto. Un asunto especialmente discutido durante os anos 90 e 2000 foi se os enlaces de hidr\u00f3xeno de barreira baixa contribu\u00edan \u00e1 cat\u00e1lise, ou se o enlace de hidr\u00f3xeno ordinario era suficiente para explicar o mecanismo. A gran cantidade de traballos realizados sobre o relevo de carga, fixo que a cat\u00e1lise covalente utilizada polas tr\u00edades catal\u00edticas sexa o mecanismo mellor co\u00f1ecido en toda a bioqu\u00edmica.\nFunci\u00f3n.\nOs encimas que conte\u00f1en unha tr\u00edade catal\u00edtica \u00fasana para un destes dous tipos de reacci\u00f3ns: para a rotura hidrol\u00edtica dun substrato (hidrolases) ou para transferir unha porci\u00f3n dun substrato sobre un segundo substrato (transferases). As tr\u00edades son un conxunto interdependente de residuos do sitio activo dun encima e act\u00faan concertadamente con outros residuos (por xemplo, os do sitio de uni\u00f3n e do burato de oxiani\u00f3n) para conseguir unha cat\u00e1lise necleof\u00edlica. Estas tr\u00edades act\u00faan xuntas para facer que o membro nucle\u00f3filo sexa altamente reactivo, xerando un intermediario covalente co substrato que \u00e9 despois procesado ata a s\u00faa completa cat\u00e1lise.\nMecanismo.\nAs tr\u00edades catal\u00edticas realizan unha cat\u00e1lise covalente usando un residuo de amino\u00e1cido como nucle\u00f3filo. A reactividade do residuo nucle\u00f3filo increm\u00e9ntase polos grupos funcionais doutros membros da tr\u00edade. O nucle\u00f3filo \u00e9 polarizado e orientado pola base, a cal \u00e1 s\u00faa vez \u00e9 estabilizada polo \u00e1cido.\nA cat\u00e1lise real\u00edzase en d\u00faas etapas. Primeiro, o nucle\u00f3filo activado ataca o carbono do carbonilo e forza o ox\u00edxeno do carbonilo a aceptar un par electr\u00f3nico, orixinando un intermediario tetra\u00e9drico. A acumulaci\u00f3n de carga negativa neste intermediario \u00e9 tipicamente estabilizada por un burato de oxiani\u00f3n do sitio activo. O intermediario despois col\u00e1psase de novo a carbonilo, exectando a primeira metade do substrato, pero deixando a segunda metade a\u00ednda unida covalentemente ao encima como un intermediario acil-encima. A\u00ednda que a cat\u00e1lise xeral \u00e1cida para a rotura do primeiro e segundo intermediarios tetra\u00e9dricos pode ocorrer pola v\u00eda mostrada no diagrama, as probas que apoian este mecanismo para a quimotripsina son controvertidas.\nA segunda etapa da cat\u00e1lise \u00e9 a resoluci\u00f3n do intermediario acil-encima polo ataque dun segundo substrato. Se este substrato \u00e9 a auga, ent\u00f3n o resultado \u00e9 unha hidr\u00f3lise; pero se \u00e9 unha mol\u00e9cula org\u00e1nica, ent\u00f3n o resultado \u00e9 a transferencia desa mol\u00e9cula ao primeiro substrato. O ataque por este segundo substrato forma un novo intermediario tetra\u00e9drico, que se resolve ao exectar o nucle\u00f3filo do encima, liberando o segundo produto e rexenerando o encima libre.\nIdentidade dos membros da tr\u00edade.\nNucle\u00f3filo.\nA cadea lateral do residuo nucle\u00f3filo realiza unha cat\u00e1lise covalente sobre o substrato. O par solitario de electr\u00f3ns presente no ox\u00edxeno ou xofre ataca o carbono do carbonilo electropositivo. Os 20 amino\u00e1cidos que aparecen nas prote\u00ednas non conte\u00f1en ning\u00fan grupo funcional suficientemente nucleof\u00edlico para realizar moitas reacci\u00f3ns catal\u00edticas dif\u00edciles. Que o nucle\u00f3filo estea inclu\u00eddo nunha tr\u00edade incrementa a s\u00faa reactividade para facilitar unha cat\u00e1lise eficaz. Os nucle\u00f3filos utilizados m\u00e1is correntemente son o hidroxilo (OH) da serina e o tiol/i\u00f3n tiolato (SH/S\u2212) da ciste\u00edna. Alternativamente, as treonina proteases usan o hidroxilo secundario da treonina, a\u00ednda que debido aos impedimentos est\u00e9ricos do seu grupo metilo extra da cadea lateral tales proteases usan a s\u00faa amida \"N\"-terminal como base, en vez douto amino\u00e1cido.\nO uso de ox\u00edxeno ou xofre como \u00e1tomo nucle\u00f3filo causa pequenas diferenzas na cat\u00e1lise. Comparado co ox\u00edxeno, o orbital d extra do xofre faino uns 0,4 \u00c5 m\u00e1is grande e menos forte, o que lle permite formar enlaces m\u00e1is longos (dC-X \u00e9 1,3 veces maior que dX-H), e d\u00e1lle un menor p\"K\"a (5 unidades m\u00e1is). A serina \u00e9, por tanto, m\u00e1is dependente que a ciste\u00edna da orientaci\u00f3n \u00f3ptima dos membros da triade \u00e1cido-base para reducir o seu p\"K\"a para conseguir unha desprotonaci\u00f3n concertada coa cat\u00e1lise. O baixo p\"K\"a da ciste\u00edna sup\u00f3n unha desvantaxe na resoluci\u00f3n do primeiro intermediario tetra\u00e9drico, xa que a reversi\u00f3n improdutiva do ataque nucle\u00f3filo orixinal \u00e9 o produto da rotura m\u00e1is favorable. A base da tr\u00edade est\u00e1, por tanto, orientada preferentemente a protonar o grupo sa\u00ednte amida para asegurar que \u00e9 exectado para deixar o xofre do encima enlazado covalentemente ao N-terminal do substrato. Finalmente, a resoluci\u00f3n do acil-encima (para liberar o C-terminal do substrato)) precisa serina para ser reprotonado, mentres que a ciste\u00edna pode sa\u00edr como S\u2212. estericamente o xofre da ciste\u00edna tam\u00e9n forma enlaces m\u00e1is longos e ten un radio de van der Waals maior e se muta a unha serina pode quedar atrapado en orientaci\u00f3ns improdutivas no sitio activo.\nMoi raramente util\u00edzase como nucle\u00f3filo un \u00e1tomo de selenio do amino\u00e1cido pouco com\u00fan selenociste\u00edna. O estado desprotonado do Se\u2212 est\u00e1 fortemente favorecido cando forma parte da tr\u00edade catal\u00edtica.\nBase.\nComo ning\u00fan amino\u00e1cido natural \u00e9 fortemente nucleof\u00edlico, a base dunha tr\u00edade catal\u00edtica polariza e desprotona o nucleo\u00f3filo para incrementar a s\u00faa reactividade. Ademais, protona o primeiro produto para axudar \u00e1 expulsi\u00f3n do grupo sa\u00ednte.\nA base adoita ser a histidina, xa que o seu p\"K\"a permite unha efectiva cat\u00e1lise b\u00e1sica, a formaci\u00f3n de enlaces de hidr\u00f3xeno co residuo \u00e1cido e a desprotonaci\u00f3n do residuo nucle\u00f3flo. As \u03b2-lactamases como a TEM-1 usan como base un residuo de lisina. Como o p\"K\"a da lisina \u00e9 moi alto (p\"K\"a=11), un glutamato e outros varios residuos act\u00faan como \u00e1cido para estabilizar o seu estado desprotonado durante o ciclo catal\u00edtico. As treonina proteases usan a s\u00faa amida \"N\"-terminal como base, porque o ateigamento est\u00e9rico do metilo da s\u00faa treonina catal\u00edtica impide que outros residuos estean o suficientemente pr\u00f3ximos.\n\u00c1cido.\nO membro \u00e1cido da tr\u00edade forma un enlace de hidr\u00f3xeno co residuo b\u00e1sico. Isto alinea o residuo b\u00e1sico ao restrinxir a rotaci\u00f3n da s\u00faa cadea lateral e polar\u00edzao ao establizar a s\u00faa carga positiva. Hai dous amino\u00e1cidos que te\u00f1en cadeas laterais \u00e1cidas a pH fisiol\u00f3xico (aspartato e glutamato) e por iso son os m\u00e1is utilizados como membros \u00e1cidos da tr\u00edade. A protease de citomegalovirus usa un par de histidinas, unha como base, como \u00e9 habitual, e outra como \u00e1cido. A segunda histidina non \u00e9 un \u00e1cido tan eficaz coma os m\u00e1is com\u00fans aspartado ou glutamato, o que orixina unha menor eficacia catal\u00edtica. Nalg\u00fans encimas o membro \u00e1cido da tr\u00edade \u00e9 menos necesario e alg\u00fans act\u00faan s\u00f3 como unha d\u00edade. Por exemplo, a papa\u00edna usa asparaxina como terceiro membro da tr\u00edade que orienta a base histidina, pero non act\u00faa como \u00e1cido. De xeito similar, a protease do virus da hepatite A cont\u00e9n unha mol\u00e9cula de auga ordenada na posici\u00f3n onde deber\u00eda haber un residuo \u00e1cido.\nExemplos de tr\u00edades.\nSer-His-Asp.\nO motivo serina-histidina-aspartato \u00e9 un dos motivos catal\u00edticos mellor caracterizados en bioqu\u00edmica. Esta tr\u00edade \u00e9 exemplificada pola quimotripsina, un modelo de serina protease da superfamilia PA que usa a s\u00faa tr\u00edade para hidrolizar esqueletos pept\u00eddicos. O aspartato est\u00e1 unido por un enlace de hidr\u00f3xeno por unha histidina, incrementando o p\"K\"a do seu nitr\u00f3xeno do imidazol desde 7 ata arredor de 12. Isto permite que a histidina act\u00fae como unha poderosa base xeral e active o nucle\u00f3filo serina. Tam\u00e9n ten un burato de oxiani\u00f3n que consta de varias amidas do esqueleto pept\u00eddico que estabilizan a acumulaci\u00f3n de carga nos intermediarios. A base histidina axuda ao primeiro grupo sa\u00ednte ao doar un prot\u00f3n, e tam\u00e9n activa o substrato hidrol\u00edtico auga ao retirar un prot\u00f3n cando o restante OH\u2212 ataca o intermediario acil-encima.\nA mesma tr\u00edade tam\u00e9n evolucionou converxentemente nas \u03b1/\u03b2 hidrolases como as lipases e esterases, pero a orientaci\u00f3n dos membros da tr\u00edade est\u00e1 invertida. Ademais, a acetil hidrolase cerebral (que ten o mesmo pregamento que unha pequena prote\u00edna G) ten tam\u00e9n esta tr\u00edade. A tr\u00edade equivalente Ser-His-\"Glu\" aparece na acetilcolinesterase.\nCys-His-Asp.\nA segunda tr\u00edade mellor estudada \u00e9 o motivo ciste\u00edna-histidina-aspartato. Varias familias de ciste\u00edna proteases usan este conxunto como tr\u00edade, por exemplo a protease TEV e a papa\u00edna. A tr\u00edade act\u00faa de modo similar \u00e1s tr\u00edades de serina protease, con poucas diferenzas salientables. Debido ao baixo p\"K\"a da ciste\u00edna, a importancia do Asp para a cat\u00e1lise var\u00eda e varias ciste\u00edna proteases son en realidade d\u00edades Cys-His (por exemplo, a protease do virus da hepatite A), mentres que noutras a ciste\u00edna est\u00e1 xa desprotonada antes de que empece a cat\u00e1lise (por exemplo na papa\u00edna). Algunhas amidases utilizan tam\u00e9n esta tr\u00edade, como a \"N\"-glicanase para hidrolizar enlaces C-N non pept\u00eddicos.\nSer-His-His.\nA tr\u00edade da protease do citomegalovirus utiliza a histidina como membro \u00e1cido e b\u00e1sico da tr\u00edade. Retirar a histidina \u00e1cida ten como resultado un perda de actividade, que se divide por 10, (comparado cun aumento de &gt;10000 cando se retira o aspartato da quimotripsina). Esta tr\u00edade foi interpretada como unha v\u00eda posible de xerar un encima menos activo que sirva para controlar a velocidade de clivaxe.\nSer-Glu-Asp.\nUnha tr\u00edade pouco com\u00fan \u00e9 a que se encontra nas seldolisina proteases. O baixo p\"K\"a do grupo carboxilato do glutamato significa que s\u00f3 act\u00faa como unha base na tr\u00edade a pH moi baixo. Hipotet\u00edzase que a tr\u00edade \u00e9 unha adaptaci\u00f3n a ambientes espec\u00edficos como as fontes termais \u00e1cidas (por exemplo, a kumamolisina) ou o lisosoma da c\u00e9lula (por exemplo, a tripeptidil peptidase).\nCys-His-Ser.\nA protease endotelial vasohibina usa unha ciste\u00edna como nucle\u00f3filo, pero unha serina para coordinar a base histidina. A pesar de que a serina ten pouco car\u00e1cter de \u00e1cida, \u00e9 de todos modos efectiva para orientar a histidina da tr\u00edade cataltica. Alg\u00fans hom\u00f3logos te\u00f1en alternativamente unha treonina en vez de serina na posici\u00f3n do \u00e1cido.\nThr-Nter, Ser-Nter e Cys-Nter.\nAs treonina proteases, como a subunidade protease do proteosoma e ornitina aciltransferases usan o hidroxilo secundario da treonina de maneira an\u00e1loga ao uso do hidroxilo primario da serina. Por\u00e9n, debido \u00e1 interferencia est\u00e9rica do grupo metilo extra da treonina, o membro que fai de base na tr\u00edade \u00e9 a amida \"N\"-terminal, que polariza unha mol\u00e9cula ordenada de auga, a cal, \u00e1 s\u00faa vez, desprotona o hidroxilo catal\u00edtico para incrementar a s\u00faa reactividade. De maneira similar, existen configuraci\u00f3ns equivalentes de 's\u00f3 serina' e 's\u00f3 ciste\u00edna', como as da penicilina acilase G e a penicilina acilase V que est\u00e1n evolutivamente relacionadas coas proteases do proteosoma. Unha vez m\u00e1is, estas usan as s\u00faas amidas \"N\"-terminais como base.\nSer-\"cis\"Ser-Lys.\nEsta tr\u00edade pouco com\u00fan aparece s\u00f3 nunha superfamilia de amidases. Neste caso, a lisina act\u00faa polarizando a serina do medio. A serina situada no medio forma despois dous fortes enlaces de hidr\u00f3xeno coa serina nucleof\u00edlica para activala (unha coa cadea lateral hidroxilo e a outra coa amida do esqueleto pept\u00eddico). Os enlaces de hidr\u00f3xeno da serina central est\u00e1n nunha orientaci\u00f3n pouco com\u00fan \"cis\" para facilitar contactos precisos cos outros dous residuos da tr\u00edade. A tr\u00edade \u00e9 tam\u00e9n peculiar porque a lisina e a \"cis\"-serina act\u00faan ambas como base que activa a serina catal\u00edtica, pero a mesma lisina tam\u00e9n realiza o papel de membro \u00e1cido da tr\u00edada as\u00ed como establece contactos estruturais clave.\nSec-His-Glu.\nO amino\u00e1cido pouco com\u00fan, pero natural selenociste\u00edna (Sec), pode tam\u00e9n faacer de nucle\u00f3filo nalgunhas tr\u00edades catal\u00edticas. A selenociste\u00edna \u00e9 similar \u00e1 ciste\u00edna, pero cont\u00e9n un \u00e1tomo de selenio en lugar dun xofre. Un exemplo \u00e9 o sitio activo da tiorredoxina redutase, a cal usa o selenio para a reduci\u00f3n do disulfuro na tiorredoxina.\nTr\u00edades preparadas por enxe\u00f1ar\u00eda.\nAdemais dos tipos de tr\u00edades catal\u00edticas que aparecen na natureza, a enxe\u00f1ar\u00eda de prote\u00ednas foi utilizada para crear variantes de encimas con amino\u00e1cidos non nativos ou mesmo amino\u00e1cidos completamente sint\u00e9ticos. As tr\u00edades catal\u00edticas foron tam\u00e9n inseridas en prote\u00ednas que non eran orixinalmente catal\u00edticas ou en imitaci\u00f3ns de prote\u00ednas.\nA subtilisina (unha serina protease) foi modificada substitu\u00edndo o seu nucle\u00f3filo ox\u00edxeno con xofre, ou selenio, ou telurio. A ciste\u00edna e a selenociste\u00edna foron inseridas por mutax\u00e9nese, mentres que o amino\u00e1cido non natural telurociste\u00edna foi inserido usando c\u00e9lulas auxotr\u00f3ficas alimentadas con telurociste\u00edna sint\u00e9tica. Estes elementos qu\u00edmicos est\u00e1n todos na 16\u00aa columna da t\u00e1boa peri\u00f3dica (a dos calc\u00f3xenos), as\u00ed que te\u00f1en propiedades similares. En cada caso, cambiar o nucle\u00f3filo reduc\u00eda a actividade de protease do encima, pero incrementaba outra actividade diferente. Un nucle\u00f3filo xofre melloraba a actividade de transferase dos encimas (\u00e1s veces chamada subtiligase). Os nucle\u00f3filos selenio e telurio convert\u00edan o encima nunha oxidorredutase. Cando o nucle\u00f3filo da protease TEV era cambiado de ciste\u00edna a serina, a s\u00faa actividade de protease quedaba fortemente reducida, pero pod\u00eda restaurarse por evoluci\u00f3n dirixida.\nUtilizando prote\u00ednas non catal\u00edticas como armaz\u00f3ns, inser\u00edronse tr\u00edades catal\u00edticas nelas, que foron despois melloradas por evoluci\u00f3n dirixida. Inseriuse a tr\u00edade Ser-His-Asp nun anticorpo, e tam\u00e9n noutras diversas prote\u00ednas. Igualmente, cre\u00e1ronse imitaci\u00f3ns da tr\u00edade catal\u00edtica en pequenas mol\u00e9culas org\u00e1nicas como o diaril diseleniuro, e dispostos en pol\u00edmeros m\u00e1is grandes como as resinas Merrifield, e nanoestruturas p\u00e9ptidos curtos autoensamblados.\nEvoluci\u00f3n diverxente.\nA sofisticaci\u00f3n da rede de residuos que forma este sitio activo fixo que os residuos implicados na cat\u00e1lise (e os residuos en contacto con eles) estean moi conservados evolutivamente. Por\u00e9n, tam\u00e9n hai exemplos de evoluci\u00f3n diverxente nas tr\u00edades catal\u00edticas, tanto na reacci\u00f3n catalizada coma nos residuos usados na cat\u00e1lise. A tr\u00edade segue sendo o n\u00facleo do centro activo, mais adaptouse evolutivamente para realizar diferentes funci\u00f3ns. Algunhas prote\u00ednas, chamadas pseudoencimas, non te\u00f1en funci\u00f3ns catal\u00edticas (por exemplo, realizan regulaci\u00f3n por uni\u00f3n inhibitoria) e acumularon mutaci\u00f3ns que inactivaron as s\u00faas tr\u00edades catal\u00edticas.\nCambios na reacci\u00f3n.\nAs tr\u00edades catal\u00edticas realizan unha cat\u00e1lise covalente por medio dun intermediario acil-encima. Se este intermediario \u00e9 resolto pola auga, o resultado \u00e9 a hidr\u00f3lise do substrato. Pero se o intermediario \u00e9 resolto polo ataque dun segundo substrato, ent\u00f3n o encima act\u00faa como transferase. Por exemplo, o ataque por un grupo acilo ten como resultado unha reacci\u00f3n de aciltransferase. A partir de hidrolases evolucionaron varias familias de encimas transferases por adaptaci\u00f3n para exclu\u00edr a auga en favor do ataque por un segundo substrato. En diferentes membros da superfamilia das \u03b1/\u03b2-hidrolases, a tr\u00edade Ser-His-Asp \u00e9 axustada polos residuos que a rodean para realizar polo menos 17 reacci\u00f3ns distintas segundo o caso. Algunhas destas reacci\u00f3ns tam\u00e9n se conseguen con mecanismos que alteraron a formaci\u00f3n ou resoluci\u00f3n do intermediario acil-encima, ou que non se realizan por medio dun intermediario acil-encima.\nAdicionalmente, un mecanismo de transferase alternativo evolucionou nas amidofosforribosiltransferases, as cales te\u00f1en dous sitios activos. No primeiro sitio activo, unha tr\u00edade de ciste\u00edna hidroliza un substrato glutamina para liberar amon\u00edaco libre. O amon\u00edaco ent\u00f3n difunde a trav\u00e9s dun t\u00fanel interno do encima ata chegar ao segundo sitio activo, onde \u00e9 transferido a un segundo substrato.\nCambios no nucle\u00f3filo.\nA evoluci\u00f3n diverxente de residuos de sitios activos \u00e9 lenta, debido a fortes restrici\u00f3ns qu\u00edmicas. Non obstante, algunhas superfamilias de proteases evolucionaron pasando dun nucle\u00f3filo a outro. Isto pode inferirse cando unha superfamilia (co mesmo pregamento) cont\u00e9n familias que usan diferentes nucle\u00f3filos. Tales cambios de nucle\u00f3filos ocorreron varias veces durante a historia evolutiva; por\u00e9n o mecanismo polo cal isto acontece a\u00ednda non est\u00e1 claro.\nDentro das superfamilias de proteases que conte\u00f1en unha mestura de nucle\u00f3filos (por exemplom o clan PA), as familias des\u00edgnanse polo seu nucle\u00f3filo catal\u00edtico (C=ciste\u00edna proteases, S=serina proteases).\nPseudoencimas.\nOutra subclase de variantes da tr\u00edade catal\u00edtica son os pseudoencimas, que te\u00f1en mutaci\u00f3ns na tr\u00edada que os fan inactivos cataliticamente, pero poden funcionar como prote\u00ednas que se unen a outras ou son estruturais. Por exemplo, a prote\u00edna que se liga \u00e1 heparina azurocidina \u00e9 membro do clan PA, pero cunha glicina en lugar do nucle\u00f3filo e unha serina en lugar da histidina. De xeito similar, a RHBDF1 \u00e9 un hom\u00f3logo das proteases romboides da familia S54 cunha alanina no sitio do nucle\u00f3filo serina. Nalg\u00fans casos, os pseudoencimas poden ter unha tr\u00edade catal\u00edtica a\u00ednda intacta pero sufriron mutaci\u00f3ns no resto da prote\u00edna que suprimiron a s\u00faa actividade catal\u00edtica. O clan CA cont\u00e9n membros inactivos cataliticamente con tr\u00edades mutadas (a calpamodulina ten lisina en lugar do seu nucle\u00f3filo ciste\u00edna) e con tr\u00edades intactas pero mutaci\u00f3ns inactivantes noutras partes (a testina de rata conserva a tr\u00edade Cys-His-Asn).\nEvoluci\u00f3n converxente.\nA encimolox\u00eda das proteases proporciona alg\u00fans dos m\u00e1is claros exemplos de evoluci\u00f3n converxente. O mesmo arranxo xeom\u00e9trico dos residuos da tr\u00edade aparece nunhas 20 superfamilias de encimas distintas. Cada unha destas superfamilias \u00e9 o resultado da evoluci\u00f3n converxente que deu lugar ao mesmo arranxo da tr\u00edade dentro dun pregamento estrutural diferente. Isto d\u00e9bese a que os modos produtivos para colocar os tres residuos da tr\u00edade, o esqueleto pept\u00eddico do encima e o substrato son limitados. Estes exemplos reflicten as restrici\u00f3ns qu\u00edmicas e f\u00edsicas que te\u00f1en os encimas, que os levan a evolucionar converxendo de forma repetida e independentemente en soluci\u00f3ns equivalentes.\nCiste\u00edna e serina hidrolases.\nTam\u00e9n se observa unha converxencia na xeometr\u00eda da tr\u00edade en serina proteases como nas superfamilias da quimotripsina e subtilisina. Unha evoluci\u00f3n converxente similar ocorreu coas ciste\u00edna proteases como nas superfamilias da protease C3 viral e da papa\u00edna. Estas tr\u00edades converxeron case a un mesmo arranxo da tr\u00edade debido \u00e1s semellanzas no mecanismo da prote\u00f3lise con ciste\u00edna e serina.\nFamilias de ciste\u00edna\u00a0proteases\nFamilias de serina\u00a0proteases\nTreonina proteases.\nAs treonina proteases usan o amino\u00e1cido treonina como nucle\u00f3filo catalitico. A diferenza da cisteina e serina, a treonina \u00e9 un hidroxilo secundario (\u00e9 dicir, ten tam\u00e9n un grupo metilo). Este grupo metilo restrinxe grandemente as posibles orientaci\u00f3ns da tr\u00edade e o substrato, xa que o metilo choca co esqueleto pept\u00eddico do encima ou coa base histidina. Cando o nucle\u00f3filo dunha serina protease muta a treonina, o metilo ocupa diversas posici\u00f3ns, a maior\u00eda das cales impiden a uni\u00f3n do substrato. En consecuencia, o residuo catal\u00edtico dunha treonina protease est\u00e1 localizado no seu \"N\"-terminal.\nS\u00e1bese que d\u00faas superfamilias de encimas evolutivamente independentes con diferentes pregamentos da prote\u00edna usan o residuo \"N\"-terminal como nucle\u00f3filo, que son: superfamilia PB (proteosomas que usan o pregamento Ntn) e superfamilia PE (acetiltransferases que usan o pregamento DOM) Esta semellanza na estrutura do sitio activo en pregamentos proteicos completamente diferentes indica que o sitio activo evolucionou converxentemente en ditas superfamilias.\nFamilias de treonina\u00a0proteases"}
{"id": "532910", "revid": "89787", "url": "https://gl.wikipedia.org/wiki?curid=532910", "title": "Bob Tisdall", "text": "Robert (\"Bob\") Morton Newburgh Tisdall, nado o 16 de maio de 1907 en Nuwara Eliya, Ceil\u00e1n \"agora\" Sri Lanka, e finado o 27 de xullo de 2004 en Nambour, Queensland, Australia, foi un atleta irland\u00e9s que ga\u00f1ou unha medalla de ouro na proba de 400 metros valados nos Xogos Ol\u00edmpicos de 1932, celebrados nos \u00c1nxeles.\nTisdall criouse en Nenagh, no condado de Tipperary, en Irlanda. S\u00f3 competira en seis probas de 400 metros valados cando ga\u00f1ou a medalla de ouro nos Xogos Ol\u00edmpicos de 1932, estabelecendo un r\u00e9cord mundial de 51,7 segundos, o cal non foi reco\u00f1ecido baixo as regras daquela \u00e9poca xa que golpeara un valado. Posteriormente, pola notoriedade do incidente, as regras foron modificadas e o presidente do Comit\u00e9 Ol\u00edmpico Internacional, Juan Antonio Samaranch, agasallou a Tisdall cun premio Waterford Crystal coa imaxe del derrubando o \u00faltimo obst\u00e1culo gravado no vaso. Malia que a Asociaci\u00f3n Internacional de Federaci\u00f3ns de Atletismo non reco\u00f1eceu o r\u00e9cord naquel momento, no presente si reco\u00f1ecen a marca, d\u00e1ndolle a Tisdall o cr\u00e9dito do fito de ser o primeiro home en baixar dos 52 segundos."}
{"id": "532911", "revid": "23204", "url": "https://gl.wikipedia.org/wiki?curid=532911", "title": "Robert Morton Newburgh Tisdall", "text": ""}
{"id": "532912", "revid": "89787", "url": "https://gl.wikipedia.org/wiki?curid=532912", "title": "Binib\u00e8quer Vell", "text": "Binib\u00e8quer Vell \u00e9 unha localidade e complexo tur\u00edstico situado na costa sur da illa de Menorca, nas illas Baleares, que pertence ao concello de Sant Llu\u00eds. Est\u00e1 a 5 km da capital do municipio e a 8 km de Ma\u00f3, a capital da illa. Est\u00e1 situado entre o cabo d'en Font ao oeste e a praia de Binibeca ao leste. \n\u00c9 unha vila ideada polos arquitectos Antoni Sintes Mercadal e Francesc Joan Barba Corsini, e pretende emular o estilo de construci\u00f3n t\u00edpico das cidades costeiras do Mediterr\u00e1neo, o que lle valeu certa popularidade como atractivo tur\u00edstico, ata converterse nun dos m\u00e1is lugares da illa m\u00e1is fotografados. Arredor do n\u00facleo desenvolveuse unha urbanizaci\u00f3n de casas unifamiliares e tendas, o que a converteu nun destino moi popular para o turismo de ver\u00e1n. Non ten ning\u00fan hotel. Durante o inverno est\u00e1 practicamente deshabitado, mentres que no ver\u00e1n est\u00e1 cheo de turistas. \nHistoria.\nFoi dese\u00f1ado en 1972 polos Antoni Sintes Mercadal e Francesc Joan Barba Corsini cun estilo peculiar, simulando unha antiga vila de pescadores que nunca existiu. \nA caracter\u00edstica m\u00e1is acentuada deste n\u00facleo \u00e9 que est\u00e1 composto por r\u00faas estreitas, pequenas e empedradas, creando un pequeno labirinto. A vila \u00e9 toda de madeira e as paredes son todas de cor branca, dun estilo diferente \u00e1 arquitectura tradicional e t\u00edpica de Menorca. \nDemograf\u00eda.\nSegundo o INE, no ano 2020 Binib\u00e8quer Vell contaba con 227 habitantes censados, o que representa o 3,37% da poboaci\u00f3n total de Sant Llu\u00eds."}
{"id": "532914", "revid": "1888", "url": "https://gl.wikipedia.org/wiki?curid=532914", "title": "Concello de Cereixa", "text": "O Concello de Cereixa existiu formalmente como concello de seu de 1820 a 1823, cando se integrou no da Pobra de Broll\u00f3n.\nCreado durante o Trienio liberal, mant\u00edvose ata a organizaci\u00f3n actual dos concellos co proxecto de organizaci\u00f3n territorial de Espa\u00f1a de 1822, logo confirmada na divisi\u00f3n territorial de Espa\u00f1a en 1833, polo que en 2021 cumpriu o seu bicentenario. Abrangu\u00eda as parroquias de Cereixa e seis m\u00e1is, sen que se co\u00f1eza cales eran, sendo l\u00f3xico supo\u00f1er que ser\u00edan as m\u00e1is pr\u00f3ximas \u00e1 de Cereixa, posiblemente algunhas das pertencentes aos actuais concellos de Monforte de Lemos, Quiroga ou B\u00f3veda.\nForon alcaldes do concello de Cereixa, Jos\u00e9 S\u00e1nchez Somoza, ao que sucedeu Miguel Dom\u00ednguez Guerra, que era sacerdote."}
{"id": "532915", "revid": "98629", "url": "https://gl.wikipedia.org/wiki?curid=532915", "title": "Teodorico Estrab\u00f3n", "text": "Teodorico Estrab\u00f3n (en lat\u00edn, \"Theodoricus Estrabo\") morto no 481 foi un l\u00edder militar godo que estivo involucrado na pol\u00edtica do Imperio Bizantino durante os reinados dos emperadores Le\u00f3n I, o Tracio (reinado entre 457-474), Zen\u00f3n ( r. 474-475) / (476-491) e Basilisco (r. 475-476). \nFillo do oficial Triario, apareceu por primeira vez no 459, cando recibiu subsidios dos bizantinos. No 471, entrou en conflito co imperio para vingar o asasinato do alano Aspar, con quen ti\u00f1a relaci\u00f3ns familiares (Aspar casou coa s\u00faa irm\u00e1), e porque as s\u00faas afirmaci\u00f3ns non foron atendidas por Le\u00f3n I. O conflito durou ata o 473, cando Le\u00f3n I cedeu as demandas de Estrab\u00f3n, nome\u00e1ndoo \"magister militum\" e reco\u00f1ec\u00e9ndoo como un gobernante independente dos godos de Tracia. \nCoa morte de Le\u00f3n I en xaneiro, Estrab\u00f3n axudou ao xeneral Basilisco contra o recentemente nomeado emperador Zen\u00f3n. Baixo Basilisco, recibiu varios honores e a confirmaci\u00f3n do seu nomeamento como \"magister militum\", a\u00ednda que pronto entrou en conflito coa figura imperial. No 479, tres anos despois da ca\u00edda de Basilisco e o ascenso de Zen\u00f3n, Teodorico enviou emisarios a Constantinopla en busca da paz, pero as s\u00faas propostas foron rexeitadas e foi moi criticado e considerado un inimigo p\u00fablico. Co fracaso da embaixada, preparouse para a guerra, pero pronto foi convencido de retomar as negociaci\u00f3ns, logrando obter varios beneficios do emperador.\nDurante o mesmo 479, apoiou aos rebeldes Procopio Antemio e Marciano, garant\u00edndolles o santuario despois da s\u00faa derrota polas tropas imperiais, o que levou a Zen\u00f3n a revogar o seu nomeamento como \"magister militum\". Isto levou a Estrab\u00f3n a aliarse con Teodorico, o Amalo (reinado 474-526) e ambos comezaron a saquear Tracia. No 481, Estrab\u00f3n levou a cabo unha invasi\u00f3n de Grecia, pero morreu durante a expedici\u00f3n, cando caeu do seu cabalo nunha lanza. Sucedeuno no mando o seu fillo Recitacus.\nTraxectoria.\nFamilia.\nTeodorico Estrab\u00f3n era fillo de Triario, un oficial bizantino,e apareceu por primeira vez mencionado no 459, cando recibe subsidios dos bizantinos. S\u00e1bese que tivo dous irm\u00e1ns e que, posiblemente, era cu\u00f1ado do \"magister militum\" bizantino, de orixe alana, Aspar; por\u00e9n, autores como Martindale, opinan que era sobri\u00f1o da muller de Aspar. Ti\u00f1a unha muller chamada Sixilda e un fillo chamado Rec\u00edtaco.\nFoi contempor\u00e1neo de Teodorico, o Grande, con quen tivo unha gran rivalidade polo mando sobre os ostrogodos. Mentres que Teodorico pertenc\u00eda \u00e1 dinast\u00eda amala, non se sabe con exacitude no caso de Teodorico Estrab\u00f3n. As\u00ed, mentres Martindale e outros desbotan a posibilidade de parentesco entre eles, Herwig Wolfram e outros autores suxiren que poder\u00eda ser posible, base\u00e1ndose no feito de que Aspar nomeou o seu fillo coa irm\u00e1 (ou t\u00eda de Teodorico Estrab\u00f3n) Hermenerico, nome inspirado no famoso rei amalungo dos grutungos de Oium e pola afirmaci\u00f3n de Xo\u00e1n de Antioqu\u00eda de que Teodorio, o Amalo e m\u00e1is Reci\u00edtacus eran curm\u00e1ns. Segundo Wolfram, a longa disputa entre Estrab\u00f3n e Teodorio o amalo, ser\u00eda a raz\u00f3n pola que o primeiro non fose mencionado como membro da dinast\u00eda. \nFeitos baixo o reinado de Le\u00f3n I.\nTeodorico aparece citado por primeira vez, ao redor do 459, cando se refiren a el os emisarios enviados polo rei ostrogodo Valamiro (reinado 447\u2013465) \u00e1 corte do emperador Le\u00f3n I (reinado 457\u2013474). Segundo as informaci\u00f3ns, mantiveron relaci\u00f3ns de amizade co Imperio bizantino, posiblemente como federados, recibindo unha subsidio anual dos bizantinos, o que abriu espazo a Valamiro para comezar unha guerra.\nEn 471, Teodorico estaba en Tracia e era o gobernante dos ostrogodos da rexi\u00f3n e cando, ese mesmo ano, se produciu o asasinato ordenado por Le\u00f3n I de Aspar, con quen estaba emparentado, os partidarios do asasinado comezaron a provocar disturbios na capital. As\u00ed, Estrab\u00f3n e Ostris intentaron vingalo, pero foron derrotados nos arredores de Constantinopla polos \"excubitores\" dirixidos por Zen\u00f3n e Basilisco. Como resultado, Estrab\u00f3n regresou no 473 a Tracia, onde reuniu un grande ex\u00e9rcito, que os historiadores suxiren que estaba formado por uns 10.000 soldados. Os seus seguidores creceron rapidamente en n\u00famero, e foi aclamado rei. Coa nova titulaci\u00f3n, formulou varias esixencias a Le\u00f3n I: que o reco\u00f1ecese como o \u00fanico rei dos ostrogodos, que se lle entregasen t\u00f3dolos desertores, que o seu pobo se asentase en Tracia, que se lle entregase o patrimonio institucional e material que Aspar lle legara e ser nomeado \"magister militum\". O emperador intentou negarse a aceptar as demandas aceptando soamente o nomeamento como \"magister militum\" e esixindo un xuramento de fidelidade como un fiel aliado. Estrab\u00f3n, para aumenta-la presi\u00f3n e consegui-las s\u00faas pretensi\u00f3ns, moveu aos seus soldados polas cidades da V\u00eda Egnacia, enviando unha parte deles a atacar Filipos (ou Filip\u00f3polis), mentres levaba aos homes restantes a atacar e ocupar Arcadi\u00f3polis.\nCando os godos quedaron sen recursos, Teodorico asinou unha paz con Le\u00f3n, pola cal os bizantinos estaban obrigados a pagar uns 907 quilogramos de ouro, reco\u00f1ecer a Estrab\u00f3n como goberrnante independente de Tracia e concederlle o posto de \"magister militum praesentialis\". Nesta nova posici\u00f3n, sent\u00edase que era quen de se enfrontar a calquera, ag\u00e1s aos v\u00e1ndalos, quizais por respecto \u00e1 boa relaci\u00f3n entre eles e Aspar ou por medo a ser enviado a unha \"misi\u00f3n suicida\" ao norte de \u00c1frica. O seu r\u00e1pido ascenso provocou, probablemente, a envexa dos ostrogodos panonianos, que abandonaron as s\u00faas terras e invadiron o imperio baixo a direcci\u00f3n do rei Teodomiro e do seu fillo Teodorico o Amalo, quen permanecera dende o 461/462 at\u00e9 o 472 como ref\u00e9n en Constantinopla. Estes conseguiron un bo trato co poder imperial, polo que se lles permitiu o establecemento en Macedonia.\nBaixo Zen\u00f3n.\nCoa morte de Le\u00f3n I, o 18 de xaneiro de 474, Estrab\u00f3n foi destitu\u00eddo polo recentemente nomeado Zen\u00f3n I (reinado 474\u2013475), quen probablemente nese momento intentou provoca-la rivalidade entre Teodorico o Amalo e Teodorico Estrab\u00f3n. Daquela, Estrab\u00f3n axudou ao xeneral Basilisco contra o emperador Zen\u00f3n.O apoio de Estrab\u00f3n foi fundamental na ca\u00edda de Zen\u00f3n e na adhesi\u00f3n de Basilisco (reinado 475\u2013476) ao trono bizantino en xaneiro de 475, polo que Basilisco confirmou o seu t\u00edtulo de \"magister militum praesentialis\" e deulle outros honores a\u00ednda que, pouco despois, logo entrar\u00eda en conflito coa figura imperial. Estrab\u00f3n, rebelouse contra el, matando ao \"magister militum\" de Tracia Heraclio, a pesar do pago dun rescate, quizais porque estivera implicado no asasinato de Aspar e, finalmente, enfrontouse a Basilisco cando nomeou o seu sobri\u00f1o Armato como \"magister militum praesentialis\".\nCando Zen\u00f3n regresou a Constantinopla no 476 e derrotou a Basilisco, non se mencionou a Estrab\u00f3n como defensor da cidade, quizais porque marchou \u00e1 Mesia para loitar contra os ostrogodos panonianos: segundo as fontes, Teodorico o Amalo, que estaba asentado na Mesia, contactara con Zen\u00f3n e ofrec\u00e9ralle apoio militar a cambio de beneficios. Para o historiador Malco, con todo, a verdade \u00e9 que Estrab\u00f3n axudar\u00eda \u00e1 ca\u00edda do usurpador Basilisco. En calquera caso, a restauraci\u00f3n de Zen\u00f3n non provocou unha reconciliaci\u00f3n con Estrab\u00f3n, quizais porque o primeiro foi axudado e mantivo a Armato, o antigo inimigo do rei, no seu cargo de \"magister militum praesentialis\". A pesar diso, no 477/478, Estrab\u00f3n enviou emisarios \u00e1 capital na procura dun acordo. Os emisarios godos, para xustificar a conclusi\u00f3n dun acordo, afirmaron que Teodorico o Amalo, que tanto prexudicara as provincias dos Balc\u00e1ns, era reco\u00f1ecido como xeneral e amigo bizantino. Zen\u00f3n, vendo imposible manter o apoio dos dous ex\u00e9rcitos e mirando cara a atr\u00e1s nas s\u00faas acci\u00f3ns fronte aos bizantinos, declarou a Estrab\u00f3n como un antigo inimigo que saqueara Tracia e como antigo partidario do usurpador Basilisco e negoulle calquera acordo, dado que quer\u00eda un cargomilitar e non s\u00f3 a paz. A maiores, foi declarado inimigo p\u00fablico polo senado e o ex\u00e9rcito bizantino, e os seus partidarios foron desterrados polo emperador.\nNo entanto, como Estrab\u00f3n agrupaba ao seu redor outras tribos godas da rexi\u00f3n obrigou a Zen\u00f3n a reabrir as negociaci\u00f3ns. O emperador propuxo unha alianza e pediulle que enviara ao seu fillo como ref\u00e9n a Constantinopla e que vivise con independencia en Tracia co que xa adquirira cos seus saqueos anteriores, obrig\u00e1ndose a non saquear m\u00e1is. Estrab\u00f3n rexeitou os termos, alegando que os seus recursos eran insuficientes para el e os seus seguidores e que xa non pod\u00eda retirarse coas s\u00faas tribos. Zen\u00f3n decidiu ent\u00f3n ir \u00e1 guerra, organizando unha expedici\u00f3n con tropas reunidas do Ponto, Asia e Oriente, que ser\u00eda comandada por Ilo. Mais, por raz\u00f3ns desco\u00f1ecidas, o mando foi concedido a Marciniano, quen demostrou ser incapaz de manter a disciplina dos seus soldados, forzando ao emperador a enviar unha embaixada a Teodorico o Amalo en Mesia.\nSegundo acordou a embaixada, Teodorico o Amalo marchou cara ao sur coa promesa de que, ao chegar a Tracia, atopar\u00edase co \"magister militum\" preto dos pasos da cordilleira balc\u00e1nica para recibir o reforzo de 2.000 cabaleiros e 10.000 infantes aos que se engadir\u00eda, posteriormente, outros 6.000 cabaleiros e 20.000 infantes de Adrian\u00f3polis e, a maiores, prometeuse que, de ser necesario, Perinto e outras cidades veci\u00f1as estar\u00edan preparadas para enviar m\u00e1is tropas. Malia as promesas recibidas, Teodorico non conseguiu axuda bizantina. Cando se achegou ao monte Sondis, atopouse co ex\u00e9rcito de Estrab\u00f3n, e ambos se enfrontaron en pequenas batallas. Ent\u00f3n Estrab\u00f3n achegouse ao campo inimigo a unha distancia segura e pronunciou unha arenga, segundo a cal, o Amalo, era o culp\u00e1bel de facer que os ostrogodos pelexasen entre eles, beneficiando as\u00ed aos bizantinos. Tal discurso animou a moitos guerreiros contrarios, as\u00ed como \u00e1s s\u00faas mulleres, a desertar, forzando a conclusi\u00f3n do conflito.Na primavera ou principios do ver\u00e1n do 478, \u00e1mbolos dous l\u00edderes ostrogodos enviaron emisarios a Constantinopla. Por unha banda, Teodorio o Amalo esixiu concesi\u00f3ns de territorios para o seu pobo, nun intento de expandir os dominios dos seus godos ao sur de Mesia m\u00e1is al\u00f3 de t\u00f3dolos pasos de monta\u00f1a dos Balc\u00e1ns; tam\u00e9n esixiu subministraci\u00f3ns de grans para abastecer ao ex\u00e9rcito ata o momento da colleita e que os recadadores de impostos (dom\u00e9sticos) deb\u00edan regresar de contado para rexistrar o que recibiran. Pola outra, Estrab\u00f3n esix\u00eda que se renovasen os acordos selados con Le\u00f3n I no 473, que o subidio que vi\u00f1a recibindo dende tempo atr\u00e1s deb\u00eda manterse e pagado retroactivamente e que alg\u00fans dos seus familiares quen estaban ao coidado de Ilo e os isaurios deb\u00edan ser liberados. Non se sabe cal foi a resposta que Zen\u00f3n lle deu a Estrab\u00f3n, se \u00e9 que deu algunha. En canto a Teodorico o Amalo, o emperador, advertiulle de que se non romp\u00eda o xuramento de paz, recibir\u00eda inmediatamente 907 quilos de ouro e 4.530 de prata, ademais dun subsidio anual de 10.000 s\u00f3lidos e unha alianza matrimonial coa filla de Olibrio ou outra dama da corte.\nPor\u00e9n, as promesas non tiveron o efecto esperado e o emperador preparouse de novo para a guerra. Mais pronto renunciou ao seu plan e, coa inminencia dunha revolta militar, retirou aos seus soldados ao cuartel de inverno. Este feito, foi aproveitado polo Amalo para invadir partes de Tracia nas proximidades das Monta\u00f1as R\u00f3dope saqueando a zona. Co cambio de situaci\u00f3n, Zen\u00f3n enviou unha embaixada a Estrab\u00f3n para garanti-la paz. Tam\u00e9n prometeu renova-las condici\u00f3ns establecidas baixo Le\u00f3n I e ampliounas: liberou a t\u00f3dolos seus parentes que estaban baixo o poder bizantino e garantiulles a restituci\u00f3n das s\u00faas propiedades, proporcionou subministraci\u00f3ns a 13.000 soldados seus, garantiulle o mando de d\u00faas escolas palatinas, permitiulle mante-las s\u00faas propiedades, concedeulle un dos cargos de \"magister militum\" substitu\u00edndo ao Amalo e permitiulle manter os t\u00edtulos que Basilisco lle outorgara anteriormente.\nA revolta contra Zen\u00f3n (479-483).\nTam\u00e9n, no 479, Estrab\u00f3n apoiou ao usurpador no imperio de Occidente, Procopio Antemio, e ao seu fillo Marciano, quen fomentaron a insurrecci\u00f3n contra Zen\u00f3n, por mor dunha reclamaci\u00f3n \u00e1 sucesi\u00f3n de Leoncia, esposa de Antemio e irm\u00e1 de Ariadna, a emperatriz bizantina. Cando tivo noticias do comezo da revolta dos usurpadores, dirixiu as s\u00faas tropas cara a Constantinopla, con todo, non chegou a tempo para axudar aos rebeldes, que foron rapidamente derrotados. Cando foi interrogado polos emisarios imperiais, afirmou que levara aos seus soldados \u00e1 capital para axudar a Zen\u00f3n, mais ningu\u00e9n confiou na s\u00faa palabra e o acordo selado o ano anterior rompeuse e Zen\u00f3n revogou o seu nomeamento ao posto do \"magister militum\". Pesie a todo, Estrab\u00f3n garantiulle o refuxio aos usurpadores e, de contado, aliouse con Teodorico o Amalo para atacar e devastar a Tracia entre \u00e1mbolos dous. Como resposta, Zen\u00f3n aliouse cos hunos que foron enviados contra eles para ocupalos durante a tempada de campa\u00f1a (primavera e ver\u00e1n), pero foron derrotados polos ostrogodos. \nSobre esta idea, tam\u00e9n hai pareceres contrapostos, pois se ben nas fontes cl\u00e1sicas ao menciona-los acontecementos do 480/481, aparece indicado que o emperador Zen\u00f3n se aliou non cos hunos sen\u00f3n cos b\u00falgaros, e hai autores como Bury que aceptan esa orixe e consideran que eses guerreiros ser\u00edan de feito b\u00falgaros, ou como Herwig Wolfram, quen posteriormente afirmou que esta ser\u00eda a primeira aparici\u00f3n destes pobos no territorio que lles pertencer\u00eda no futuro. Por outra banda, os autores da The prosopography of the later Roman Empire, as\u00ed como o historiador Hyun Jin Kim, consideran que a menci\u00f3n aos b\u00falgaros amosa unha confusi\u00f3n entre b\u00falgaros e hunos e ser\u00edan, polo tanto, hunos.\nNo entanto, no 481, mentres as tropas imperiais estaban ocupadas loitando contra o Amalo en \"Dyrrachium\" (actual D\u00fcrres), Estrab\u00f3n marchou contra a capital con alg\u00fans hunos. O seu primeiro asalto \u00e1s Murallas de Teodosio fracasou, sendo repelido por Ilo. Logo renovou as operaci\u00f3ns en Sikha (G\u00e1lata; un barrio de Constantinopla), do outro lado do Corno de Ouro, pero foi derrotado de novo. Finalmente, mudouse \u00e1s pequenas cidades portuarias de \"Hestias\" e \"Sostenius\" (actual, \u0130stinye, na parte asi\u00e1tica) \u00e1 beira do B\u00f3sforo nun intento de cruzar as s\u00faas forzas cara a Asia Menor, pero foi detido pola mari\u00f1a imperial. Probablemente despois de recibir un suborno, regresou a Grecia pola v\u00eda Egnatia por Tracia, quizais co obxectivo de unirse ao Amalo en \"Dyrrhachium\". \nNo cami\u00f1o, mentres comandaba un ex\u00e9rcito de 30.000 soldados nunha invasi\u00f3n de Grecia, faleceu cando caeu do seu cabalo sobre unha lanza na cidade de Tirida (tam\u00e9n denominada de xeito po\u00e9tico: a \"corte de Diomedes\" -en lat\u00edn: \"Stabulum Diomedis-\"), preto de Filipos. Foi sucedido no mando polo seu fillo Rec\u00edtaco quen continuo coas liorta co emperador Zen\u00f3n, que remataron no 483, cando foi asasinado, presumiblemente, por inspiraci\u00f3n de Teodorico o Amalo.\nLegado.\nCando son comparados Teodorico o Amalo con Teodorico Estrab\u00f3n, pode verse que este \u00faltimo estaba nunha situaci\u00f3n m\u00e1is favorable. O Amalo, a pesar de ser fillo e sobri\u00f1o de reis e pertencer \u00e1 notoria dinast\u00eda dos Amalos, ti\u00f1a unha situaci\u00f3n pol\u00edtica moi inestable. Dende a fragmentaci\u00f3n do Imperio Huno de Atila (reinado entre 434 e 453), o seu grupo de ostrogodos, baixo o mando do seu pai Teodomiro (reinado do 465 ao 474) e os seus t\u00edos Videmiro (reinado do 451 ao 473) e Valamiro (reinado do 447 ao 465) establec\u00e9ronse en Panonia co consentimento de Marciano (reinado do 450 ao 457), pero tivo que loitar constantemente contra unha coalici\u00f3n de tribos veci\u00f1as host\u00eds formada por suevos, esciros, s\u00e1rmatas, etc. pola supremac\u00eda no curso medio do Danubio. No \u00faltimo destes conflitos, na decisiva batalla de Bolia cara ao 469/470, o historiador Xordanes afirma que Teodomiro e o seu irm\u00e1n Videmiro puideron inflixir unha importante derrota a estas tribos. A historiograf\u00eda actual cuestiona esta interpretaci\u00f3n afirmando que \u00e9 unha invenci\u00f3n, e a hip\u00f3tese m\u00e1is aca\u00edda hoxe, segundo o historiador Hyun Jin Kim, \u00e9 que esa invasi\u00f3n levada a cabo por Teodomiro e Teodorico sobre o imperio no 473 estivera probablemente motivada, por unha derrota fronte \u00e1 coalici\u00f3n b\u00e1rbara en Bolia e a necesidade de obter subministraci\u00f3ns e novas terras.\nPor outra banda, Teod\u00f3rico Estrab\u00f3n, foi un afortunado soldado e grazas \u00e1s s\u00faas relaci\u00f3ns familiares con alg\u00fans dos principais l\u00edderes imperiais, principalmente o ministro e gobernante de facto do Imperio bizantino Aspar, puido entrar rapidamente no ao servizo do imperio proporcionando, incluso, parte do persoal militar que guarnec\u00eda a capital bizantina. Tal protagonismo at\u00f3pase precozmente no 459 no episodio dos embaixadores de Valamiro que informaron ao seu rei, ao regresar da corte de Le\u00f3n I, da sorte e \u00e9xito que experimentaron os ostrogodos tracios, o que espertou a envexa do outro grupo de ostrogodos e motivou, \u00e1 s\u00faa vez, a invasi\u00f3n ostrogoda de Pannonia. Estrab\u00f3n soubo apropiarse do seu prestixio e da s\u00faa experiencia de mando para conformar o rumbo do seu pobo a ra\u00edz dos numerosos contratempos pol\u00edticos ocorridos na corte. O historiador Peter Heather, analizando os acontecementos do 477/478, afirma:\nSegundo a opini\u00f3n de Peter Heather, se Estrab\u00f3n non morrese fatalmente no incidente de lanza, moi probablemente ser\u00eda el o triunfante nos conflitos ocorridos durante os anos 470 e 480: \nEstrab\u00f3n aparece citado como un personaxe importante na novela hist\u00f3rica \"Raptor\" de Gary Jennings. No libro, ten as extremidades amputadas polo personaxe principal, Thorn, o mariscal de Teodorico o Grande. Poucos anos despois, morrer\u00eda antes dunha inminente batalla con Teodorico, cando o levantaron sobre unha padiola e caeu sobre a punta da lanza dun soldado."}
{"id": "532917", "revid": "15490", "url": "https://gl.wikipedia.org/wiki?curid=532917", "title": "Theodoricus Estrabo", "text": ""}
{"id": "532919", "revid": "23204", "url": "https://gl.wikipedia.org/wiki?curid=532919", "title": "Kellie Harrington", "text": "Kellie Anne Harrington, nada en Dubl\u00edn o 11 de decembro de 1989, \u00e9 unha boxeadora irlandesa e medallista ol\u00edmpica de ouro nos Xogos Ol\u00edmpicos de 2020 celebrados en Toquio.\nFoi medallista de prata no Campionato Mundial Feminino de Boxeo de 2016, na categor\u00eda de peso welter. Ga\u00f1ou a medalla de ouro no Campionato Mundial Feminino de Boxeo de 2018 na categor\u00eda de peso lixeiro. Conseguiu a medalla de ouro na divisi\u00f3n de peso lixeiro dos Xogos de Toquio 2020 o 8 de agosto de 2021.\nVida persoal.\nHarrington \u00e9 da zona norte de Dubl\u00edn e \u00e9 membro do Club de Boxeo St. Mary, en Tallaght. Declarou que ti\u00f1a intenci\u00f3n de volver ao seu traballo de limpeza a tempo parcial no hospital psiqui\u00e1trico de St Vincent en Dubl\u00edn, independentemente do seu resultado nos Xogos Ol\u00edmpicos.\nHarrington mant\u00e9n unha longa relaci\u00f3n con Mandy Loughlin despois de co\u00f1ecela a trav\u00e9s do boxeo. Isto converteu a Harrington nunha dos 180 deportistas abertamente homosexuais dos Xogos de 2020."}
{"id": "532920", "revid": "114016", "url": "https://gl.wikipedia.org/wiki?curid=532920", "title": "Santa Paula", "text": "Santa Paula pode referirse a:"}
{"id": "532921", "revid": "23204", "url": "https://gl.wikipedia.org/wiki?curid=532921", "title": "Kellie Anne Harrington", "text": ""}
{"id": "532924", "revid": "89787", "url": "https://gl.wikipedia.org/wiki?curid=532924", "title": "Binib\u00e8quer Nou", "text": "Binib\u00e8quer Nou \u00e9 un n\u00facleo de poboaci\u00f3n eminentemente tur\u00edstico, pertencente ao concello de Sant Llu\u00eds na illa de Menorca . Est\u00e1 a 5 km de Sant Llu\u00eds e a 8 km da capital, Ma\u00f3.\nLocalizaci\u00f3n.\nEst\u00e1 situado ao sueste da illa, entre Binib\u00e8quer Vell e Biniancolla, de esquerda a dereita."}
{"id": "532927", "revid": "89787", "url": "https://gl.wikipedia.org/wiki?curid=532927", "title": "Aidan Walsh", "text": "Aidan Walsh, nado en Belfast o 28 de marzo de 1997, \u00e9 un boxeador irland\u00e9s, ga\u00f1ador da medalla de bronce na proba de peso w\u00e9lter masculina nos Xogos Ol\u00edmpicos de 2020 celebrados en Toquio. \nTraxectoria.\nWalsh adestra no Club de Boxeo Monkstown, en Newtownabbey. En 2015, ga\u00f1ou a medalla de ouro en peso w\u00e9lter nos Xogos da Xuventude da Commonwealth.\nNo peso w\u00e9lter, ga\u00f1ou a prata nos Xogos da Commonwealth de 2018 en representaci\u00f3n de Irlanda do Norte. A s\u00faa irm\u00e1 Michaela tam\u00e9n \u00e9 campioa afeccionada de boxeo.\nWalsh competiu en representaci\u00f3n da Rep\u00fablica de Irlanda na proba de peso w\u00e9lter nos Xogos Ol\u00edmpicos de 2020, onde ga\u00f1ou a medalla de bronce."}
{"id": "532934", "revid": "22795", "url": "https://gl.wikipedia.org/wiki?curid=532934", "title": "Murchisonella curvistriata", "text": "Murchisonella curvistriata \u00e9 unha especie de molusco gaster\u00f3podo da subclase dos heterobranquios, infraclase dos alogaster\u00f3podos, superfamilia dos murquisoneloideos, e familia dos murquison\u00e9lidos, unha das integradas no x\u00e9nero \"Murchisonella\".\nTaxonom\u00eda.\nDescrici\u00f3n.\nA especie foi descrita en 2013 polos malac\u00f3logos espa\u00f1ois Anselm Pe\u00f1as (catal\u00e1n) e Emilio Rol\u00e1n (galego), no seu traballo \"Revision of the genera Murchisonella and Pseudoaclisina (Gastropoda, Heterobranchia, Murchisonellidae)\", publicado nese ano en \"Vita Malacologica\" 11: 15-64.\nA especie tipo foi capturada en augas do \"Lagon du Grand R\u00e9cif Mangalia\" de Nova Caledonia.\nH\u00e1bitat e distribuci\u00f3n.\n\"Murchisonella curvistriata\" vive sobre sedimentos mari\u00f1os pouco profundos do Pac\u00edfico sur."}
{"id": "532945", "revid": "25871", "url": "https://gl.wikipedia.org/wiki?curid=532945", "title": "Punta Prima", "text": "Punta Prima \u00e9 unha localidade tur\u00edstica do municipio de Sant Llu\u00eds, no extremo sueste da illa balear de Menorca. Segundo datos do INE, en 2019 contaba con 436 habitantes.\nLocalizaci\u00f3n.\nO lugar est\u00e1 a 5 km ao sur de Sant Llu\u00eds e fronte a el p\u00f3dese divisar a illa de l'Aire e o seu faro."}
{"id": "532946", "revid": "23204", "url": "https://gl.wikipedia.org/wiki?curid=532946", "title": "Hymenophyllum wilsonii", "text": "Hymenophyllum wilsonii \u00e9 unha especie de fento pequeno e fr\u00e1xil da familia \"Hymenophyllaceae\". Foi descrita por William Jackson Hooker.\nDistribuci\u00f3n.\nA especie distrib\u00faese polo oeste de Europa (Gran Breta\u00f1a, Irlanda, Francia, Noruega, Espa\u00f1a e as Illas Feroe) e Macaronesia."}
{"id": "532948", "revid": "23204", "url": "https://gl.wikipedia.org/wiki?curid=532948", "title": "Isoetes fluitans", "text": "Isoetes fluitans \u00e9 unha especie de fento da familia \"Isoetaceae\" que foi descrita por M. I. Romero."}
{"id": "532949", "revid": "1888", "url": "https://gl.wikipedia.org/wiki?curid=532949", "title": "Concello do Carril", "text": "O Concello do Carril existiu formalmente como concello de seu de 1812 a 1913, cando se integrou no de Vilagarc\u00eda de Arousa.\nConstiu\u00eduse en 1812 xunto cos de Rubi\u00e1ns, Sobr\u00e1n e Vilagarc\u00eda, que se reduciron a tres coa reforma de 1835: Vilagarc\u00eda, Vilaxo\u00e1n e O Carril. O 1 de marzo de 1913 produciuse a fusi\u00f3n dos tres nun \u00fanico concello baixo o nome de Vilagarc\u00eda de Arousa, con Valeriano Deza como \u00fanico alcalde."}
{"id": "532950", "revid": "89787", "url": "https://gl.wikipedia.org/wiki?curid=532950", "title": "Lycopodiella inundata", "text": "Lycopodiella inundata \u00e9 unha especie de planta da familia \"Lycopodiaceae\".\nDescrici\u00f3n.\n\u00c9 unha pequena planta que forma grupos no chan, cos seus talos est\u00e9riles frondosos ramific\u00e1ndose e deit\u00e1ndose horizontalmente ao longo do chan, enraiz\u00e1ndose a intervalos. Os talos con conos esporantes est\u00e1n erguidos en xullo e agosto, e miden uns poucos cent\u00edmetros de alto. As follas son curvas, verdes, estreitas e afiladas, e miden uns mil\u00edmetros de longo."}
{"id": "532952", "revid": "22795", "url": "https://gl.wikipedia.org/wiki?curid=532952", "title": "Murchisonella dubia", "text": "Murchisonella dubia \u00e9 unha especie de molusco gaster\u00f3podo da subclase dos heterobranquios, infraclase dos alogaster\u00f3podos, superfamilia dos murquisoneloideos, e familia dos murquison\u00e9lidos, unha das integradas no x\u00e9nero \"Murchisonella\".\nTaxonom\u00eda.\nDescrici\u00f3n.\nA especie foi descrita en 2013 polos malac\u00f3logos espa\u00f1ois Anselm Pe\u00f1as (catal\u00e1n) e Emilio Rol\u00e1n (galego), no seu traballo \"Revision of the genera Murchisonella and Pseudoaclisina (Gastropoda, Heterobranchia, Murchisonellidae)\", publicado nese ano en \"Vita Malacologica\" 11: 15-64.\nA especie tipo foi capturada en augas da praia Momo (\"Momo beach\") da illa de Panglao, das Visayas Centrais, (Filipinas), a unha profundidade de entre 0 e 3 m.\nH\u00e1bitat e distribuci\u00f3n.\n\"Murchisonella curvistriata\" vive sobre sedimentos mari\u00f1os pouco profundos do Pac\u00edfico sur."}
{"id": "532953", "revid": "89787", "url": "https://gl.wikipedia.org/wiki?curid=532953", "title": "Ron Baker", "text": "Ronald Delaine Baker, nado o 30 de marzo de 1993 en Hays, Kansas, \u00e9 un ex xogador estadounidense de baloncesto profesional que xogou durante tres anos na National Basketball Association (NBA).\nTraxectoria.\nTras non ser elixido no Draft da NBA de 2016, Baker uniuse \u00f3s New York Knicks para a Liga de Ver\u00e1n da NBA de 2006. O 1 de agosto de 2016, asinou cos Knicks. Debutou cos Knicks o 25 de outubro de 2016, facendo cinco puntos e un rebote en sete minutos de xogo na derrota por 117\u201388 contra os Cleveland Cavaliers. O 7 de agosto de 2017, Baker asinou un novo contrato cos Knicks. Foi cortado polos Knicks o 13 de decembro de 2018.\nO 20 de decembro de 2018, Baker asinou cos Washington Wizards, pero foi cortado o 7 de xaneiro de 2019 tras participar en tan s\u00f3 catro partidos.\nO 1 de agosto de 2019, Baker asinou un contrato co PBC CSKA Moscova da VTB United League e da Euroliga. O 27 de maio de 2020, Baker deixou o CSKA.\nO 25 de agosto de 2021, Baker anunciou a s\u00faa retirada coma xogador profesional de baloncesto."}
{"id": "532954", "revid": "89787", "url": "https://gl.wikipedia.org/wiki?curid=532954", "title": "Severino Fern\u00e1ndez Fuentes", "text": "Severino Fern\u00e1ndez Fuentes, nado no Irixo cara a 1900, foi un labrego e sindicalista galego.\nTraxectoria.\nEmigrado en Buenos Aires, retornou ao Irixo en 1919. Veci\u00f1o de Parada de Labiote, promoveu a Sociedad de Agricultores y Oficios Varios de Parada de Labiote, vinculada \u00e1 construci\u00f3n do ferrocarril. Na Rep\u00fablica afiliouse a Izquierda Republicana. Logo do golpe de Estado do 18 de xullo de 1936 fuxiu e estivo agochado preto de tres anos, ata que se presentou \u00e1s autoridades. Abr\u00edronlle expediente de responsabilidades pol\u00edticas en 1942."}
{"id": "532955", "revid": "72012", "url": "https://gl.wikipedia.org/wiki?curid=532955", "title": "Enrique de los Arcos Fajardo", "text": "Enrique de los Arcos Fajardo, nado en Madrid en 1884 e finado no Carballi\u00f1o en decembro de 1948, foi un m\u00e9dico e pol\u00edtico espa\u00f1ol.\nTraxectoria.\nFillo de Francisco de los Arcos, tenente coronel da Garda Civil e irm\u00e1n de Francisco de los Arcos Fajardo, que tam\u00e9n foi tenente coronel da Garda Civil. Estudou medicina na Universidade de Santiago de Compostela, licenci\u00e1ndose en 1907. Exerceu como m\u00e9dico en Sig\u00fceiro e dende 1925 no Carballi\u00f1o, onde foi m\u00e9dico forense e m\u00e9dico municipal. Foi impulsor da Sociedade Cultural Deportiva (1926) e creou unha escola onde impart\u00eda aulas gratu\u00edtas despois da xornada laboral. Foi membro da UGT e presidente da Casa do Pobo de Carballi\u00f1o. Logo do golpe de Estado do 18 de xullo de 1936 foi destitu\u00eddo como m\u00e9dico titular e inspector de sanidade do concello. As influencias familiares, as amizades de xentes de dereitas e o feito de ser m\u00e9dico das monxas do asilo, libr\u00e1rono de maiores represalias. Abr\u00edronlle expediente de incautaci\u00f3n de bens en agosto de 1937. Curou \u00e1s agachadas ao seu correlixionario Evaristo Carballo N\u00f3voa que enfermou cando estaba agochado nunha bodega. Recuperou o seu posto en agosto de 1941.\nVida persoal.\nCasou na Coru\u00f1a en 1906 con Dolores P\u00e9rez Rodilla en xu\u00f1o de 1906, e foi pai de Dolores, Enrique, Adela, Elvira, Francisco e Mar\u00eda de la Concepci\u00f3n de los Arcos P\u00e9rez. A s\u00faa filla Adela casou no Carballi\u00f1o con Jos\u00e9 Echeverr\u00eda Novoa en febreiro de 1933."}
{"id": "532956", "revid": "119577", "url": "https://gl.wikipedia.org/wiki?curid=532956", "title": "Guido \u00c1lvarez Parga", "text": "Guido \u00c1lvarez Parga, nado en Lugo o 16 de setembro de 1985, \u00e9 un turism\u00f3logo, gu\u00eda e docente universitario especializado en Planificaci\u00f3n Tur\u00edstica e en Xesti\u00f3n de Paisaxes Culturais. Colaborador asiduo en diversos medios de comunicaci\u00f3n (principalmente prensa escrita e radio), \u00e9 un dos fundadores do movemento social Coidemos Lugo. Foi nomeado como un dos 10 Lucenses do Ano no ano 2020, \u00e9 asociado de honra da Asociaci\u00f3n pola Defensa do Patrimonio Cultural Galego dende o 2021, recibiu o reco\u00f1ecemento Travelers Choice da plataforma internacional TripAdvisor en 2022 e 2023, foi elixido \"Petisqueiro do Ano 2022\" en Twitter e \u00e9 reco\u00f1ecido polas s\u00faas variadas propostas e iniciativas tur\u00edsticas e culturais en Galicia e sobre todo na cidade e na provincia de Lugo.\nTraxectoria.\nNaceu no barrio do Carme, fillo dun xornalista arxentino e dunha lucense profesora de Historia. Aos 18 anos mudouse \u00e1 Coru\u00f1a para cursar a carreira de Turismo. Continuou a s\u00faa formaci\u00f3n con distintas bolsas de estudos (Erasmus, Leonardo, Maclands, Erasmus Mundus) nas universidades de T\u00e9ramo (Italia), Santiago de Compostela, Jean Monnet (Saint-\u00c9tienne, Francia), Federico II (N\u00e1poles, Italia) e Stuttgart (Alema\u00f1a), que compatibiliza con diversas experiencias laborais entre as que destacan un per\u00edodo no museo Benjamin Franklin House de Londres (Reino Unido), outro nunha consultora tur\u00edstica en Nantes (Francia) e varios anos como investigador e coordinador de dous observatorios tur\u00edsticos no CETUR (Centro de Estudos e Investigaci\u00f3ns Tur\u00edsticas, en Santiago de Compostela). No 2015 regresa a Lugo, onde traballa durante varios anos en diversas axencias de viaxes, e no 2019 lanza o seu propio proxecto profesional: Guido Gu\u00eda.\n\u00c9 o impulsor da campa\u00f1a \"Lugo Patrimonio Mundial\", coordinador de \"Lugo Muralla \u00danica\" e creador dos paseos \"O Lugo menos co\u00f1ecido\", un formato de itinerarios tur\u00edsticos alternativos posteriormente estendido por el mesmo a outras cidades e localidades galegas. En xeral \u00e9 iniciador de variadas iniciativas culturais e percorridos tur\u00edsticos. \nEn agosto do 2020, foi un dos fundadores de Coidemos Lugo, un amplo movemento social que promove a concienciaci\u00f3n ambiental e o coidado do patrimonio. Un mes despois incorp\u00f3rase \u00e1 UNED (Universidade Nacional de Educaci\u00f3n a Distancia) como profesor-titor do Grao de Turismo. Varios meses m\u00e1is tarde \u00e9 nomeado como un dos 10 Lucenses do Ano 2020, e tam\u00e9n reco\u00f1ecido pouco despois como asociado de honra da Asociaci\u00f3n pola Defensa do Patrimonio Cultural Galego. No 2022 e 2023 recibiu o reco\u00f1ecemento Travelers Choice da plataforma internacional TripAdvisor, e foi elixido \"Petisqueiro do Ano 2022\" en Twitter. \n\u00c9 o autor dunha gu\u00eda de 21 rutas naturais a trav\u00e9s do Concello de Lugo e colaborador frecuente dos medios Galicia Confidencial, Lugo Xornal, N\u00f3s Diario, El Progreso de Lugo, La Voz de Galicia e Onda Cero."}
{"id": "532957", "revid": "89787", "url": "https://gl.wikipedia.org/wiki?curid=532957", "title": "Irm\u00e1s de Santa Dorotea", "text": "As Irm\u00e1s de Santa Dorotea de Paola Frassinetti, tam\u00e9n chamadas simplemente doroteas, son unha instituci\u00f3n relixiosa feminina, orientada fundamentalmente \u00e1 educaci\u00f3n, e que foi fundada pola freira Paola Frassinetti en 1835. \u00c9 unha instituci\u00f3n do dereito pontificio: as participantes desta congregaci\u00f3n completan o nome coas siglas dos institutos de perfecci\u00f3n cat\u00f3lica S.S.D. (do lat\u00edn \"Sorores Sanctae Dorotheae\").\nHistoria.\nPaola Frassinetti reunira en Quinto al Mare, unha vila nos arrabaldes de X\u00e9nova, unha pequena comunidade de mulleres que ti\u00f1an como misi\u00f3n educaren as nenas, principalmente orfas e pobres, da vila. Esa comunidade reun\u00edase nunha igrexa inicialmente, e despois nunha casa alugada. Ese pequeno grupo de mulleres chamouse as Fillas da Santa Fe.\nPero en 1835 o sacerdote Luca Passi, que xa ti\u00f1a un proxecto en B\u00e9rgamo de escola para mozas chamado Irm\u00e1s de Santa Dorotea, encargoulle a Frassinetti que o levase ela, coas s\u00faas compa\u00f1eiras, e que lle dese outra dimensi\u00f3n, pero na cidade de X\u00e9nova. A\u00ed empeza a congregaci\u00f3n como tal, que pasa a chamarse Irm\u00e1s de Santa Dorotea. Axi\u00f1a vir\u00e1 a expansi\u00f3n das escolas doroteas, que empezan por abrir novos centros en X\u00e9nova e chegan en 1841 a Roma. \u00c9 precisamente en Roma, \u00e1 Igrexa de Santo Onofre (a menos dun quil\u00f3metro do Vaticano), onde establece Frassinetti a s\u00e9 xeral da congregaci\u00f3n seguindo o mandado do papa P\u00edo IX, e onde falecer\u00e1 ela mesma en 1882.\nExpansi\u00f3n.\nEn 1866 as Irm\u00e1s de Santa Dorotea abriron casas en Portugal e no Brasil; en 1911 en Malta, Espa\u00f1a (en Tui), Su\u00edza e os Estados Unidos, e en 1934 en Angola; na d\u00e9cada de 1960 estenderon o seu radio de acci\u00f3n ao Per\u00fa, Mozambique e Inglaterra. Nos \u00faltimos anos do s\u00e9culo XX abriron casas en Taiw\u00e1n, Arxentina, Albania, San Tom\u00e9, Camer\u00fan e Filipinas.\nEn 2016 a congregaci\u00f3n contaba con 837 relixiosas entre todas as 123 casas que ti\u00f1a, o que supuxo unha reduci\u00f3n do 20% en pouco m\u00e1is dunha d\u00e9cada.\nAdemais das casas relixiosas, onde viven freiras doroteas, tam\u00e9n existen centros de ensino vinculados \u00e1 orde, ben porque as monxas sexan as docentes, ben porque o fosen no pasado.\nEn Galicia e Espa\u00f1a.\nA Galicia as Irm\u00e1s de Santa Dorotea chegaron en 1911 fuxindo da expulsi\u00f3n que se decretara contra delas en Portugal logo da Revoluci\u00f3n de outubro de 1910 e a proclamaci\u00f3n da I Rep\u00fablica. \nTui.\nA primeira freira foi a superiora provincial Maria Augusta Alves, que chegou a Tui o 21 de xaneiro de 1911, e a superiora foi seguida de diversas freiras que se instalaron na vila tudense. A construci\u00f3n do primeiro convento en Tui iniciouse en 1926 e rematouse en 1928, sendo superiora a portuguesa Eug\u00e9nia Monfalim. Na \u00e9poca de maior esplendor en Tui as doroteas chegaron a ter seis casas, contando o convento da r\u00faa Mart\u00ednez Pad\u00edn, situadas nas r\u00faas Ord\u00f3\u00f1ez, Seijas, Cuenca, Col\u00f3n e no Paseo da Corredoira, onde agora se acha o cuartel da Garda Civil. \nA\u00ednda antes de empezaren as obras do convento, a comunidade das relixiosas doroteas de Tui recibiu en 1925 a L\u00facia dos Santos, a irm\u00e1 Luc\u00eda das aparici\u00f3ns de F\u00e1tima. Instalouse en Pontevedra ata 1926, volveu a Tui onde se ordenou como monxa dorotea e permaneceu ata 1934, regresou a Pontevedra durante tres anos, onde tivo unha aparici\u00f3n mariana, e en 1937 partiu para Tui. Quedou al\u00ed vivindo nove anos, ata que regresou a Vila Nova da Gaia (Portugal).\nEn 1943 a casa tudense foi reco\u00f1ecida como escola de primaria, e tam\u00e9n como residencia para mozas da bisbarra que estudaban no Instituto de Tui. O ensino oficial de ensino infantil de Tui permaneceu ata 1990. Logo foi unicamente convento, e na actualidade acolle 20 freiras.\nPontevedra.\nA construci\u00f3n da primeira residencia de Pontevedra f\u00edxose sobre todo para acoller estudantes internas que fac\u00edan Maxisterio na cidade. A primeira sede foi na r\u00faa de Santa Clara e nunhas casi\u00f1as da praza da Le\u00f1a, e de a\u00ed traslad\u00e1ronse, en 1918, \u00e1 daquela chamada travesa de Isabel II e hoxe precisamente r\u00faa de sor Luc\u00eda, dado que al\u00ed te\u00f1en lugar as aparici\u00f3ns de Pontevedra de L\u00facia dos Santos. En 1957 mud\u00e1ronse \u00e1 r\u00faa Afonso XIII, onde constr\u00faen un colexio (o Colexio Doroteas), un internado e unha residencia para freiras. En 1972 p\u00e9chase o internado e as monxas trasl\u00e1danse a Vila Paula, un edificio anexo que, na actualidade, \u00e9 unha escola de infantil. Tam\u00e9n nesa d\u00e9cada o colexio deixa de ser s\u00f3 feminino e pasa a ser mixto. \nOutras casas.\nAdemais, as monxas doroteas te\u00f1en desde 1994 unha casa en Vilanova de Arousa, na parroquia de San Cibr\u00e1n, \u00e1 que est\u00e1n adscritas. \nNa provincia da Coru\u00f1a, te\u00f1en unha residencia en Santiago de Compostela. Precisamente foi nesa residencia compostel\u00e1 onde se hospedaba Rosario Linares-Rivas, que pasaba al\u00ed as s\u00faas vacaci\u00f3ns estivais cando vi\u00f1a de Madrid. Rosario Linares-Rivas era filla do antigo alcalde coru\u00f1\u00e9s Maximiliano Linares Rivas, e en gratitude \u00e1s monxas cedeulles, ao non ter m\u00e1is herdeiros, primeiro en uso, e despois en titulariedade, un pazo familiar en Galegos (Frades). Nese pazo, o Pazo de Galegos, puxeron clase as monxas durante d\u00e9cadas, e chegaron a ter m\u00e1is dun cento de alumnos, mais en 2021 viv\u00edan xa unicamente tres freiras. \nResto de Espa\u00f1a.\nAdemais das casas galegas neste momento en Espa\u00f1a as Irm\u00e1s de Santa Dorotea te\u00f1en casas en Almer\u00eda, Avil\u00e9s, Guadix, Legan\u00e9s, Madrid, Villafranco de Guadalhorce (Alhaur\u00edn el Grande) e Venta de Ba\u00f1os."}
{"id": "532966", "revid": "89787", "url": "https://gl.wikipedia.org/wiki?curid=532966", "title": "Illa de Panglao", "text": "Panglao \u00e9 unha illa da provincia de Bohol de Filipinas.\nXeograf\u00eda.\nA illa est\u00e1 situada ao suroeste da illa de Bohol e ao leste e sur da de Ceb\u00fa. \nForma parte da provincia de Bohol, e comprende dous municipios: Dauis e Panglao.\nTen unha superficie de 91,12 km\u00b2 e, no ano 2015, ti\u00f1a unha poboaci\u00f3n de 79 216 habitantes, polo que a s\u00faa densidade de poboaci\u00f3n, nese ano, era de 809,36 hab./km\u00b2.\nPanglao ten un terreo que vai desde un solo chan at\u00e9 outeiros e monta\u00f1as. Panglao est\u00e1 formada por pedra calcaria, e esta composici\u00f3n atrasou a construci\u00f3n do seu aeroporto internacional, xa que a calcaria coralina \u00e9 sol\u00fabel en auga, o que provoca a formaci\u00f3n de covas.\nUn trazo xeol\u00f3xico interesante que se encontra na illa \u00e9 a \"Cova de Hinagdanan\" que ten unha fonte de auga subterr\u00e1nea; esta cova \u00e9 unha importante fonte de auga xa que a illa non ten r\u00edos n lagos.\nPanglao \u00e9 un destino tur\u00edstico popular en Filipinas.\nHistoria.\nPanglao foi co\u00f1ecida por chineses, malaios, siameses e comerciantes indonesios.\nBiodiversidade.\nAo redor de 250 novas especies de crust\u00e1ceos e 2 500 novas especies de moluscos enc\u00f3ntranse nas costas da illa. O seu descubrimento foi obra do Proxecto de Biodiversidade Mari\u00f1a de Panglao, no que participaron os malac\u00f3logos espa\u00f1ois Anselm Pe\u00f1as (catal\u00e1n) e Emilio Rol\u00e1n (galego). O proxecto descubriu que s\u00f3 Panglao ten m\u00e1is biodiversidade mari\u00f1a que o Xap\u00f3n e o mar Mediterr\u00e1neo.\nTurismo.\nA illa de Panglao \u00e9 un dos principais destinos tur\u00edsticos de Filipinas. A praia de Alona \u00e9 o punto tur\u00edstico m\u00e1is popular da illa, co\u00f1ecida pola s\u00faa area branca e as s\u00faas augas claras. Tam\u00e9n \u00e9 famosa a praia Momo.\nTransporte.\nO Aeroporto Internacional de Bohol-Panglao (TAG) \u00e9 o principal aeroporto internacional da provincia de Bohol. Este aeroporto inaugurouse o 27 de novembro de 2018, substitu\u00edndo ao Aeroporto de Tagbilaran, e serve \u00e1 illa de Panglao e ao resto de Bohol. Hai voos di\u00farnos case cada hora cara e desde Manila de \"Cebu Pacific\", \"Air Asia\" e \"Philippine Airlines\". Tam\u00e9n hai servizos a Davao, Cagayan de Oro e Puerto Princesa. Os voos internacionais comezaron en 2020. Por\u00e9n, o aeroporto internacional de Mactan-Cebu (CEB) \u00e9 a principal porta de entrada ao centro de Filipinas para os turistas internacionais. \nO tempo de viaxe en ferri r\u00e1pido a Ceb\u00fa \u00e9 de menos de 2 horas. \nHai un servizo regular de autob\u00fas con aire acondicionado desde o aeroporto at\u00e9 Tagbilaran City (Island City Mall e v/v PHP 50 en cada direcci\u00f3n) e unha ruta circular at\u00e9 a praia de Alona. As viaxes curtas adoitan facerse en triciclo-taxi, con tarifas negoci\u00e1beis.\nA illa est\u00e1 conectada coa illa principal de Bohol por d\u00faas pontes: a ponte Su\u00e1rez e a ponte do Gobernador Borja."}
{"id": "532970", "revid": "27155", "url": "https://gl.wikipedia.org/wiki?curid=532970", "title": "Burato de oxiani\u00f3n", "text": "Un burato de oxiani\u00f3n \u00e9 un peto (pregamento que forma un oco) situado no sitio activo dun encima que estabiliza a carga negativa do estado de transici\u00f3n nun alc\u00f3xido ou ox\u00edxeno desprotonado. O peto consiste tipiciamente en amidas do esqueleto pept\u00eddico do encima ou residuos cargados positivamente. A estabilizaci\u00f3n do estado de transici\u00f3n fai diminu\u00edr a enerx\u00eda de activaci\u00f3n necesaria para a reacci\u00f3n, e dese modo promove a cat\u00e1lise. Por exemplo, as proteases como a quimotripsina, conte\u00f1en un burato de oxiani\u00f3n para estabilizar o ani\u00f3n intermediario tetra\u00e9drico formado durante a prote\u00f3lise e protexer o oxixeno cargado negativamente do substrato das mol\u00e9culas de auga. Ademais, pode permitir a inserci\u00f3n ou posicionamento dun substrato, que sufrir\u00eda impedimento est\u00e9rico se non puidese ocupar o burato (como o BPG na hemoglobina). Os encimas que catalizan reacci\u00f3ns de m\u00faltiples pasos poden ter m\u00faltiples buratos de oxiani\u00f3n que estabilizan diferentes estados de transici\u00f3n na reacci\u00f3n."}
{"id": "532971", "revid": "89787", "url": "https://gl.wikipedia.org/wiki?curid=532971", "title": "Interahamwe", "text": "Os Interahamwe son unha organizaci\u00f3n paramilitar hutu activa na Rep\u00fablica Democr\u00e1tica do Congo e Uganda. Formouse arredor do 1990 como a ala xuvenil do Movemento Nacional Republicano pra a Democracia e o Desenvolvemento (MRND, segundo o seu nome en franc\u00e9s), o por ent\u00f3n partido gobernante de Ruanda, e contou co respaldo do goberno do Poder Hutu. Os Interahamwe, dirixidos por Robert Kajuga, foron os principais responsables do xenocidio ruand\u00e9s, durante o cal se calcula que foron asasinados entre 500.000 e 1.000.000 de tutsis, twa, hutus moderados entre abril e xullo de 1994, e o termo \"Interahamwe\" ampliouse pra referirse a calquera banda civil que matara a tutsis.\nOs Interahamwe foron expulsados de Ruanda despois da vitoria da Fronte Patri\u00f3tica Ruandesa (FPR), liderada polos tutsis, na guerra civil ruandesa en xullo de 1994, e son considerados unha organizaci\u00f3n terrorista por moitos gobernos africanos e occidentais. Os Interahamwe e grupos escindidos das Forzas Democr\u00e1ticas pra a Liberaci\u00f3n de Ruanda (FDLR) seguen librando unha insurxencia contra Ruanda dende os pa\u00edses veci\u00f1os, onde tam\u00e9n participan en conflitos locais e terrorismo.\nEtimolox\u00eda.\nO nome \"Interahamwe\" pode traducirse como \"os que traballan xuntos\" ou, m\u00e1is ou menos, como \"os que loitan xuntos\" en kinyarwanda. Traballar utiliz\u00e1base como argot nas emisi\u00f3ns radiof\u00f3nicas racistas durante o xenocidio: \"traballar\" significaba utilizar machetes pra matar. O nome \"Interahamwe\" pode analizarse da seguinte maneira: \"intera\" deriva do verbo \"gutera\", que significa \"traballar\"; \"hamwe\" significa \"xuntos\".\nOrganizaci\u00f3n e historia.\nRobert Kajuga, un medio tutsi (algo inhabitual pra este grupo), era o presidente da Interahamwe. O vicepresidente da Interahamwe era Georges Rutaganda. A Interahamwe formouse a partir de grupos de mozos do partido MRND. Levaron a cabo o xenocidio ruand\u00e9s contra os tutsis no 1994. A emisora de radio RTLM era popular entre os Interahamwe polo seu programa claramente pro-hutu, entre outras cousas. Dende outubro de 1993 ata finais de 1994, utilizouse como medio pra que os extremistas lanzaran propaganda etnoc\u00e9ntrica e xen\u00f3foba dirixida aos tutsis, aos hutus moderados e aos belgas. Xeralmente fomentaba os actos de xenocidio en curso, promovendo o medo entre os hutus de que os tutsis masacrar\u00edanos, e transmitindo as posici\u00f3ns dos tutsis que se agochaban ou tentaban fuxir.\nTras a invasi\u00f3n da capital ruandesa, Kigali, por parte da Fronte Patri\u00f3tica Ruandesa (FPR), moitos civ\u00eds ruandeses e membros das Interahamwe fuxiron cara aos pa\u00edses veci\u00f1os, sobre todo ao que ent\u00f3n era Zaire, agora a Rep\u00fablica Democr\u00e1tica do Congo, e a Tanzania. O Sud\u00e1n acolleu aos antigos Interahamwe en Juba e, en marzo de 1998, o coronel Tharcisse Renzaho, antigo prefecto de Kigali, e o coronel Ntiwiragabo, antigo comandante da Garda Presidencial ruandesa, chegaron a Juba dende Nairobi pra organizalos. Foi case imposible levar aos Interahamwe ante a xustiza porque non levaban uniforme nin ti\u00f1an un grupo de seguidores claramente organizado. Eran veci\u00f1os, amigos e compa\u00f1eiros de traballo dos tutsis. Ao longo da guerra, os membros das Interahamwe traslad\u00e1ronse aos campos de refuxiados e desprazados internos. Al\u00ed as v\u00edtimas mestur\u00e1banse co inimigo, o que dificultaba o axuizamento dos membros das Interahamwe.\nDurante a guerra, mill\u00f3ns de refuxiados hutus ruandeses fuxiron a Zaire (actual Rep\u00fablica Democr\u00e1tica do Congo), xunto con moitos membros da Interahamwe, a Garda Presidencial e as Forzas Gobernamentais Ruandesas (RGF). Tras o recrutamento dun n\u00famero significativo de hutus congoleses, a organizaci\u00f3n adoptou o nome de \"Arm\u00e9e de Liberation de Rwanda\". Co r\u00e9xime de Kagame a\u00ednda no poder, os seus membros seguen participando en incursi\u00f3ns fronteirizas dende os campos de refuxiados.\nDespois do xenocidio ruand\u00e9s.\nEn 1999, os Interahamwe atacaron e secuestraron a un grupo de 14 turistas no Parque Nacional de Bwindi, Uganda. Oito dos turistas foron asasinados. A historia foi cuberta nun documental de National Geographic.\nProsecuci\u00f3n xudicial.\nOs l\u00edderes dos Interahamwe foron procesados principalmente a trav\u00e9s do Tribunal Penal Internacional pra Ruanda en Arusha, Tanzania. O tribunal condenou polo menos a 41 persoas, xeralmente con penas de cadea perpetua, inclu\u00eddos o ex primeiro ministro interino Jean Kambanda e Georges Rutaganda. Capturouse e procesouse a fuxitivos noutros pa\u00edses, como Jean-Marie Vianney Mudahinyuka (alias \"Zuzu\"), un l\u00edder das Interahamwe que se atopou agochado en Chicago, Illinois, en xaneiro de 2011."}
{"id": "532973", "revid": "27155", "url": "https://gl.wikipedia.org/wiki?curid=532973", "title": "Burato oxiani\u00f3n", "text": ""}
{"id": "532975", "revid": "785", "url": "https://gl.wikipedia.org/wiki?curid=532975", "title": "Arcebispado de Toledo", "text": ""}
{"id": "532976", "revid": "785", "url": "https://gl.wikipedia.org/wiki?curid=532976", "title": "Pedro Gonz\u00e1lez de Mendoza", "text": "Pedro Gonz\u00e1lez de Mendoza p\u00f3dese referir a:"}
{"id": "532978", "revid": "785", "url": "https://gl.wikipedia.org/wiki?curid=532978", "title": "Cardeal Pedro Gonz\u00e1lez de Mendoza", "text": ""}
{"id": "532982", "revid": "23204", "url": "https://gl.wikipedia.org/wiki?curid=532982", "title": "Antirrhinum majus linkianum", "text": ""}
{"id": "532986", "revid": "27155", "url": "https://gl.wikipedia.org/wiki?curid=532986", "title": "Buraco de oxiani\u00f3n", "text": ""}
{"id": "532987", "revid": "27155", "url": "https://gl.wikipedia.org/wiki?curid=532987", "title": "Buraco oxiani\u00f3n", "text": ""}
{"id": "532990", "revid": "5863", "url": "https://gl.wikipedia.org/wiki?curid=532990", "title": "Bernard-Henri L\u00e9vy", "text": "Bernard-Henri L\u00e9vy, nado en B\u00e9ni-Saf, Alxeria, o 5 de novembro de 1948, \u00e9 un escritor e fil\u00f3sofo franc\u00e9s, tam\u00e9n co\u00f1ecido como \"BHL\".\nTraxectoria.\nAdemais de escritor, L\u00e9vy \u00e9 director de teatro e cinema, empresario e editorialista de revistas e xornais. \u00c9 unha personalidade co\u00f1ecida e pol\u00e9mica a nivel franc\u00e9s e internacional. Dende 1976 \u00e9 un dos l\u00edderes do movemento denominado \u00abnovos fil\u00f3sofos\u00bb (\"nouveaux philosophes\"), corrente intelectual cr\u00edtica co pensamento asociado ao Maio do 68. \nL\u00e9vy naceu en 1948 en B\u00e9ni Saf, en Alxeria, a\u00ednda baixo dominio franc\u00e9s, no seo dunha familia de xudeus sefard\u00eds. Logo de pasar varios anos en Marrocos, mudouse para Neuilly-sur-Seine, Francia, en 1954. Seu pai, Andr\u00e9, fundou La Becob, unha empresa de importanci\u00f3n de madeiras africanas, comprada en 1997 polo grupo empresarial Pinault-Printemps-Redoute. \nLogo de estudar no Lyc\u00e9e Louis-le-Grand de Par\u00eds ingresou en 1968 na Escola Normal Superior onde se licencia en Filosof\u00eda en 1971. Entre os seus profesores c\u00f3ntanse intelectuais como Jacques Derrida ou Louis Althusser. Simpatizante das ideas mao\u00edstas en 1969 visitou Chiapas e, en 1970, Bangladesh. \nL\u00e9vy foi profesor na Universidade de Estrasburgo, onde impartiu epistemolox\u00eda. Tam\u00e9n foi docente na Escola Normal Superior. \n\u00c9 considerado, por Pierre Bourdieu, como intelectualmente deshonesto e cuxo traballo compromete o aut\u00e9ntico debate intelectual.\nOs novos fil\u00f3sofos e \"BHL\".\nDende o 1 de xullo de 1976, a revista \"Les Nouvelles litt\u00e9raires\" publicou un n\u00famero especial titulado \u00abOs novos fil\u00f3sofos\u00a0\u00bb que ten a Bernard-Henri L\u00e9vy como redactor-xefe. A revista foi voceiro dun grupo de intelectuais que, desencantados coas correntes comunistas e socialistas, desenvolveron unha cr\u00edtica moral dos \"dogmas\" marxistas.\nA publicaci\u00f3n do libro \"La Barbarie \u00e1 visage humain\" (\"A barbarie con rostro humano\") en maio de 1977 (Editora Grasset), deulle unha grande notoriedade entre o p\u00fablico nacendo o chamado \"fen\u00f3meno BHL\". \"La Barbarie \u00e1 visage humain\" denuncia o que considera como unha tentaci\u00f3n totalitaria inerente a toda ideolox\u00eda progresista. El denuncia ao mesmo tempo o fascismo e o comunismo hist\u00f3rico, querendo mostrarse como o representante dunha xeraci\u00f3n nacdida logo deses modelos e desexosa de repensar a pol\u00edtica al\u00e9n dos esquemas totalitarios do fascismo e do estalinismo.\nDe 1980 a actualidade.\nEn 1979, participou con Marek Halter, Jacques Attali, Fran\u00e7oise Giroud e, alg\u00fans outros a organizaci\u00f3n non gobernamental \"Action Contre La Faim\" no contexto na invasi\u00f3n sovi\u00e9tica de Afganist\u00e1n. En 1980, BHL e Marek Halter crearon o \"Comit\u00e9 dos Dereitos do Home\", que defendeu o boicot dos Xogos Ol\u00edmpicos de Ver\u00e1n de 1980. Nese mesmo ano, casou con Sylvie Bouscasse, de cuxa uni\u00f3n naceu seu fillo Antonin.\nDurante a Guerra de Bosnia foi moi activo na defensa dos bosn\u00edacos denunciando as acci\u00f3ns de serbios e croatas contra os veci\u00f1os musulm\u00e1ns. Foi convidado polo presidente bosn\u00edaco Alija Izetbegovi\u0107 en varias ocasi\u00f3ns e participou na filmaci\u00f3n da pel\u00edcula \"Bosna\" que retratou o sitio de Saraxevo. \nEn 2011 tam\u00e9n se manifestou favorable \u00e1 intervenci\u00f3n francesa en Libia para rematar co r\u00e9xime de Gadafi as\u00ed como en Siria contra Bashar al-Assad. En 2021, amosou a s\u00faa solidariedade coa resistencia afg\u00e1 fronte os talib\u00e1ns e entrevistou a un dos seus l\u00edderes. \nCr\u00edticas.\nBernard-Henri L\u00e9vy \u00e9 considerado un impostor intelectual por diversos xornalistas e fil\u00f3sofos. Alg\u00fans dos libros que atacan as s\u00faas posici\u00f3ns son, por exemplo, \"Le B.A. BA du BHL\" de Jade Lindgaard e Xavier de La Porte, \"Une imposture fran\u00e7aise\" de Nicolas Beau e Olivier Toscer, ou \"Un nouveau th\u00e9ologien\" de Daniel Bensaid.\nL\u00e9vy foi criticado polo soci\u00f3logo Pierre Bordieu pola s\u00faa proximidade con homes influentes do mundo dos negocios e os medios de comunicaci\u00f3n, como Jean-Luc Lagard\u00e8re, empresario da industria dos medios e o armamento. Administrador da empresa madeireira fundada polo seu pai, tam\u00e9n foi atacado polo que se considera actuaci\u00f3ns anti\u00e9ticas nas antigas colonias francesas en \u00c1frica. Estas cuesti\u00f3ns est\u00e1n descritas no libro de Nicolas Beau e Olivier Toscer titulado \"Une imposture fran\u00e7aise\", publicado pola editora Les Ar\u00e8nes en 2006 (p. 59).\nBernard-Henri L\u00e9vy tam\u00e9n sufriu diversos ataques p\u00fablico en que recibiu tortas na cara. Entre 1985 e 2015, L\u00e9vy recibiu oito tortas na cara en eventos p\u00fablicos."}
{"id": "532992", "revid": "23204", "url": "https://gl.wikipedia.org/wiki?curid=532992", "title": "Armeria humilis", "text": "Armeria humilis \u00e9 unha especie de planta, descrita por primeira vez por Heinrich Friedrich Link, e que recibiu o nome exacto por Schult.\nEn Galicia.\nTr\u00e1tase dunhna especie presente no territorio galego, especialmente os seguintes taxons infraespec\u00edficos, os cales se atopan recollidos no cat\u00e1logo galego de especies ameazadas:"}
{"id": "532994", "revid": "23204", "url": "https://gl.wikipedia.org/wiki?curid=532994", "title": "Armeria humilis odorata", "text": ""}
{"id": "532995", "revid": "23204", "url": "https://gl.wikipedia.org/wiki?curid=532995", "title": "Armeria humilis humilis", "text": ""}
{"id": "533011", "revid": "89787", "url": "https://gl.wikipedia.org/wiki?curid=533011", "title": "John McNally (boxeador)", "text": "John McNally, nado en Belfast o 3 de novembro de 1932 e finado na mesma cidade o 4 de abril de 2022, foi un boxeador irland\u00e9s. Ga\u00f1ou a medalla de prata nos Xogos Ol\u00edmpicos de 1952 celebrados en Helsinqui na categor\u00eda de peso galo. Na final, McNally perdeu contra Pentti H\u00e4m\u00e4l\u00e4inen, de Finlandia.\nTraxectoria.\nMcNally naceu e criouse na \u00e1rea de Pound Loney do oeste de Belfast e converteuse na primeira persoa de Belfast en ga\u00f1ar unha medalla ol\u00edmpica, e o primeiro boxeador irland\u00e9s en conseguir unha.\nEn 1953, John McNally ga\u00f1ou a medalla de bronce no Campionato Europeo, e ga\u00f1ou o Campionato Golden Gloves representando a Europa contra os Estados Unidos en Chicago. McNally, no espazo dun ano, derrotou tres campi\u00f3n dos American Golden Gloves e foi galardoado cun par de Golden Gloves en reco\u00f1ecemento da s\u00faa xesta. En 1953, converteuse no campi\u00f3n de peso galo de Alema\u00f1a en reco\u00f1ecemento de derrota os antigos tres campi\u00f3ns alem\u00e1ns de peso galo no espazo dun ano."}
{"id": "533013", "revid": "23204", "url": "https://gl.wikipedia.org/wiki?curid=533013", "title": "Ron Delany", "text": "Ronald Michael Delany, nado en Arklow o 6 de marzo de 1935, \u00e9 un atleta irland\u00e9s, especialista nas probas de carreira a media distancia. Ga\u00f1ou a medalla de ouro nos Xogos Ol\u00edmpicos de 1956 celebrados en Melbourne, na proba de 1500 metros. Posteriormente, ga\u00f1ou a medalla de bronce na mesma proba no Campionato Europeo de Atletismo de 1958, celebrado en Estocolmo.\nDelany tam\u00e9n competiu no Campionato Europeo de Atletismo de 1954 en Berna, e nos Xogos Ol\u00edmpicos de 1960 en Roma, a\u00ednda que con menos \u00e9xito nesas ocasi\u00f3ns. Retirouse da competici\u00f3n en 1962, conseguindo a s\u00faa condici\u00f3n de ol\u00edmpico m\u00e1is reco\u00f1ecido de Irlanda, as\u00ed como un dos maiores deportistas e embaixadores internacionais na historia do seu pa\u00eds."}
{"id": "533033", "revid": "23204", "url": "https://gl.wikipedia.org/wiki?curid=533033", "title": "Ronald Michael Delany", "text": ""}
{"id": "533043", "revid": "89787", "url": "https://gl.wikipedia.org/wiki?curid=533043", "title": "Fintan McCarthy", "text": "Fintan McCarthy, nado en Skibbereen, no condado de Cork, o 23 de novembro de 1996, \u00e9 un remeiro irland\u00e9s. \u00c9 un campi\u00f3n nacional irland\u00e9s, mundial e ol\u00edmpico. Ga\u00f1ou o Campionato do Mundo de Remo de 2019 na categor\u00eda de sculls dobres lixeiros xunto con Paul O'Donovan, e nos Xogos Ol\u00edmpicos de 2020 celebrados en Toquio, McCarthy e O'Donovan conseguiron a medalla de ouro e estabeleceron unha nova marca mundial na proba. Tam\u00e9n ga\u00f1ou a medalla de bronce en sculls individuais lixeiros no Campionato de Europa de Remo de 2020."}
{"id": "533049", "revid": "23204", "url": "https://gl.wikipedia.org/wiki?curid=533049", "title": "Callitriche palustris", "text": "Callitriche palustris \u00e9 unha especie de plantas acu\u00e1ticas da familia das plantaxin\u00e1ceas. \u00c9 a especie de tipo do seu x\u00e9nero.\nDescrici\u00f3n.\nDist\u00ednguese polos seus froitos obovados cos l\u00f3bulos alados s\u00f3 no \u00e1pice. Follas somerxidas, estreitamente li\u00f1ais, rosetas flotantes con follas el\u00edpticas a case arredondadas; follas el\u00edpticas nas formas terrestres. Froito obovado, negruzco, con estilo erecto que cae axi\u00f1a. Florece dende a primavera at\u00e9 o outono."}
{"id": "533050", "revid": "89787", "url": "https://gl.wikipedia.org/wiki?curid=533050", "title": "Chaetopogon fasciculatus", "text": "Chaetopogon fasciculatus \u00e9 unha especie de planta herb\u00e1ceas da familia das po\u00e1ceas. \u00c9 a \u00fanica especie do seu x\u00e9nero, e \u00e9 orixinaria da rexi\u00f3n do Mediterr\u00e1neo.\nTaxonom\u00eda.\n\"Chaetopogon fasciculatus\" foi descrita por (Link) Hayek e publicado en \"Repertorium Specierum Novarum Regni Vegetabilis, Beihefte\" 30(3): 335. 1932. \nO n\u00famero cromos\u00f3mico b\u00e1sico do x\u00e9nero es x = 7, con n\u00fameros cromos\u00f3micos som\u00e1ticos de 2n = 14."}
{"id": "533051", "revid": "23204", "url": "https://gl.wikipedia.org/wiki?curid=533051", "title": "Chaetopogon fasciculatus prostratus", "text": ""}
{"id": "533053", "revid": "1131", "url": "https://gl.wikipedia.org/wiki?curid=533053", "title": "Justa Freire", "text": "Justa Freire, nada en Moraleja del Vino (Zamora) o 4 de abril de 1896 e finada en Madrid o 15 de xullo de 1965, foi unha pedagoga e mestra espa\u00f1ola.\nTraxectoria.\nTras estudar maxisterio na Escola Normal de Zamora, obtivo por oposici\u00f3n a praza de mestra nacional en 1918, mesmo ano en que decidiu afiliarse \u00e1 Uni\u00f3n Xeral de Traballadores, concretamente \u00e1 s\u00faa Federaci\u00f3n Espa\u00f1ola de Traballadores do Ensino. Brevemente impartiu ensino na escola de Casillas (Provincia de \u00c1vila). En 1921 trasladouse a Madrid, onde conseguiu praza no Grupo Escolar 'Cervantes', centro vinculado \u00e1 Instituci\u00f3n Libre de Ense\u00f1anza e no que se educaban aos fillos dos obreiros do barrio madrile\u00f1o de Catro Cami\u00f1os. Nel Freire ocup\u00e1base da acci\u00f3n social (coidado da casa, comedor, acollida ao novo alumnado, veladas familiares e con antigos alumnos), as\u00ed como dos ensaios pedag\u00f3xicos do centro (escola maternal, formaci\u00f3n de mestres e atenci\u00f3n \u00e1s visitas). As\u00ed mesmo, co apoio da Junta para Ampliaci\u00f3n de Estudios puido sufragarse viaxes a B\u00e9lxica e Francia para mellorar a s\u00faa formaci\u00f3n pedag\u00f3xica.\nGraduada na Escola de Estudos Superiores de Maxisterio, en 1932 dedicouse a impartir cursos de pedagox\u00eda a mestres en Pamplona e San Mart\u00edn de Valdeiglesias. En novembro de 1933 foi nomeada directora do grupo escolar Alfredo Calder\u00f3n da Cidade Xard\u00edn, posteriormente denominado CEIP Pai Poveda, en Madrid, sendo ela unha das primeiras mulleres espa\u00f1olas que dirixiu a un equipo de docentes formado por homes. Grazas ao diario no que anotaba toda a actividade escolar co\u00f1ecemos o labor pedag\u00f3xico que levou a cabo neste centro educativo. Ademais, deu a co\u00f1ecer as s\u00faas experiencias innovadoras \u00e1 comunidade educativa mediante as s\u00faas publicaci\u00f3ns na revista especializada en pedagox\u00eda \"Escuelas de Espa\u00f1a. Nese per\u00edodo colaborou como mestra coas Misi\u00f3ns Pedag\u00f3xicas.\nDebido \u00e1 Guerra civil espa\u00f1ola e pola proximidade a Madrid do ex\u00e9rcito sublevado, non se puido seguir impartindo clases con normalidade no grupo escolar Alfredo Calder\u00f3n e, por iso, en decembro de 1936 deuse orde de clausurar este centro e de evacuar as s\u00faas nenas e nenos \u00e1 rexi\u00f3n de Valencia. Al\u00ed o Goberno espa\u00f1ol encargou a Freire que colaborase na creaci\u00f3n e desenvolvemento das Comunidades Familiares de Educaci\u00f3n xunto con outros destacados pedagogos como \u00c1ngel Llorca. Debido ao seu bo traballo o Goberno foi ascend\u00e9ndoa: inspectora\u2013visitadora de Colonias, Delegada Rexional da Infancia Evacuada e, finalmente, Delegada Nacional.\nAo acabar a guerra civil, en maio de 1939, a ditadura detivo a Freire, e en setembro dese mesmo ano un consello de guerra condenouna a seis de anos de prisi\u00f3n dentro dun marco ideol\u00f3xico de represaliar a docentes, intelectuais e mulleres. Finalmente estivo encarcerada dous anos. Na s\u00faa estancia no C\u00e1rcere de mulleres de Ventas, f\u00edxose cargo da escola de adultas, axudada doutras mestras como Rafaela Gonz\u00e1lez Quesada. Das presas m\u00e1is novas \u2014menores de idade, entre as que se atopaba algunha das Trece Rosas\u2014, encargouse a mestra Mar\u00eda S\u00e1nchez Arb\u00f3s.\n\u00c1 s\u00faa sa\u00edda de Ventas en 1941 impartiu clases de forma particular, ata que en 1944 entrou a traballar como secretaria no Colexio Brit\u00e1nico, a\u00ednda que tam\u00e9n al\u00ed realizou labores docentes. En 1952 solicitou que lla permitise reingresar ao corpo funcionarial de mestres nacionais. Ao ano seguinte conseguiu recuperar a s\u00faa praza maxisterial, pero sufriu o castigo de perder todos os dereitos previos, xunto coa s\u00faa antig\u00fcidade, e de recibir a prohibici\u00f3n expresa de exercer en Madrid. Por iso, en 1954 foi nomeada mestra do Grupo Escolar 'Padre Algu\u00e9' no municipio barcelon\u00e9s de Manresa. En 1958 foi trasladada ao Centro de Orientaci\u00f3n Did\u00e1ctica do Servizo Nacional do Maxisterio, en Madrid, e volveu dar clases no Colexio Brit\u00e1nico. Neses \u00faltimos anos colaborou escribindo artigos na revista \"El Magisterio Espa\u00f1ol\", at\u00e9 a s\u00faa morte en Madrid aos 69 anos de idade."}
{"id": "533054", "revid": "23204", "url": "https://gl.wikipedia.org/wiki?curid=533054", "title": "Crepis novoana", "text": "Crepis novoana \u00e9 unha especie de planta anxiosperma da familia \"Asteraceae\". Esta especie foi identificada por Santiago Ortiz N\u00fa\u00f1ez, So\u00f1ora e Rodr. Oubi\u00f1a por primeira vez en 1997."}
{"id": "533056", "revid": "23204", "url": "https://gl.wikipedia.org/wiki?curid=533056", "title": "Deschampsia setacea", "text": "Deschampsia setacea \u00e9 unha especie de gram\u00ednea descrita por primeira vez por William Hudson, e que recibiu o nome exacto de Eduard Hackel. Distrib\u00faese pola Europa atl\u00e1ntica.\nDescrici\u00f3n.\nEsta especie, caracter\u00edstica da Europa atl\u00e1ntica, l\u00edmitase en Espa\u00f1a a catro poboaci\u00f3ns, illadas entre si e inestables polo risco de perda do seu h\u00e1bitat. At\u00f3panse en Cantabria, A Coru\u00f1a e Lugo onde habita en ambientes moi h\u00famidos, sometidos a inundaci\u00f3ns peri\u00f3dicas: brezais e outras comunidades higr\u00f3\ufb01las, xunto a pozas e lagoas.\nTaxonom\u00eda.\n\"Deschampsia setacea\" foi descrita por (Huds.) Hack. e publicado en \"Catalogue Raisonn\u00e9 des Gramin\u00e9es de Portugal\" 33. 1880.\n\"Deschampsia\": nome xen\u00e9rico outorgado na honra do bot\u00e1nico franc\u00e9s Louis Auguste Deschamps.\n\"setacea\": ep\u00edteto latino que significa \"con cerdas\"."}
{"id": "533057", "revid": "5863", "url": "https://gl.wikipedia.org/wiki?curid=533057", "title": "Fronte Nacional de Resistencia", "text": "A Fronte Nacional de Resistencia de Afganist\u00e1n, ou Segunda Resistencia, \u00e9 a denominaci\u00f3n das milicias que se opo\u00f1en ao control dos talib\u00e1ns logo do colapso do Estado en agosto de 2021. Estes grupos armados est\u00e1n asentados no val do Panjshir polo que tam\u00e9n tam\u00e9n \u00e9 co\u00f1ecido como Resistencia do Panjshir.\nTraxectoria.\nOrixe.\nEn 2019, Ahmad Massoud, fillo de Ahmad Shah Massoud e considerado como o seu sucesor polos seus partidarios, creou un movemento pol\u00edtico que defend\u00eda a descentralizaci\u00f3n administrativa de Afganist\u00e1n como o mellor xeito de rexer o pa\u00eds e que se amosou cr\u00edtico coas negoaci\u00f3ns de paz dos Estados Unidos cos talib\u00e1ns temendo a situaci\u00f3n que se producir\u00eda en Afganist\u00e1n no futuro. Ante a ofensiva talib\u00e1 do ver\u00e1n de 2021, Ahmad Massoud formou unha milicia no val do Panjshir para resistir o avance dos fundamentalistas e ante a retirada das tropas dos Estados Unidos, fixada para setembro. Inspir\u00e1base na coalici\u00f3n dirixida polo seu pai que logo de loitar contra os sovi\u00e9ticos e deu na Alianza do Norte que resistiu fronte os talib\u00e1ns na d\u00e9cada de 1990, polo que foi denominada Segunda Resistencia.\nOperaci\u00f3ns.\nDurante a ofensiva, a Segunda Resistencia colaborou coa polic\u00eda e as forzas armadas do goberno afg\u00e1n. Cando o 15 de agosto de 2021 os talib\u00e1ns entraron en Cabul, o val do Panjshir era o \u00fanico territorio non controlado polos talib\u00e1ns. A\u00ednda que o val est\u00e1 a uns 150 quil\u00f3metros de Cabul, a s\u00faa defensa vese favorecida pola orograf\u00eda pois forma parte do Hindu Kush. Ante estes feitos, Ahmad Massoud fixo un chamamento \u00e1 resistencia e pediulles aos gobernos occidentais colaboraci\u00f3n lox\u00edstica e militar. O 19 de agosto, Sergei Lavrov, ministro de Exteriores de Rusia, confirmou a existencia deste grupo opositor ao que o vicepresidente de Afganist\u00e1n, Amrullah Saled, se unira. Amrullah Saled, quen se considera presidente de facto pola fuxida de Ashraf Ghani, xa fora membro dos grupos de muxahid\u00edns comandados por Ahmad Shah Massoud. Segundo fontes xornal\u00edsticas, \u00e1 Fronte Nacional de Resistencia tam\u00e9n se lle adheriron unidades do antigo ex\u00e9rcito afg\u00e1n e outros pol\u00edticos como o antigo ministro de defensa Bismillah Mohammadi. En agosto de 2021 calcul\u00e1base que as forzas da Fronte Nacional de Resistencia estar\u00edan integradas por unhas 6000 persoas, conforme a axencia Reuters.\nEntre as primeiras acci\u00f3ns da Segunda Resistencia estivo a toma de control de tres distritos da provincia de Baghlan. Os talib\u00e1ns d\u00e9ronlles un ultimato de tres horas para entregar as armas o 22 de agosto, algo que non sucedeu. Tras isto, un dos voceiros habituais dos talib\u00e1ns, Zabidulah Mujahid, chiou que centos dos seus soldados se dirix\u00edan cara o val do Panjshir para loitar contra os resistentes. Os talib\u00e1ns tam\u00e9n anunciaron que retomaran o control dos distritos ocupados pola resistencia na provincia de Baghlan. Nos d\u00edas seguintes, a resistencia reportou de que se fixera un contraataque nesta provincia. Pola s\u00faa banda, segundo a televisi\u00f3n afg\u00e1, Tolo News, os talib\u00e1ns cortaron os servizos de telecomunicaci\u00f3ns do Panjshir.\nO 31 de agosto, d\u00eda no que Estados Unidos finalizou a s\u00faa retirada, a axencia Reuters informou de que as forzas da Fronte Nacional de Resistencia abatiran a sete talib\u00e1ns nun enfrontamento derivado polo ataque dos talib\u00e1ns a entrada oeste do val. Segundo a Fronte Nacional de Resistencia ademais das baixas, feriran a varios talib\u00e1ns, a\u00ednda que estes non comentaron estas informaci\u00f3ns. O d\u00eda 1 de setembro certificouse o fracaso das negociaci\u00f3ns entre os talib\u00e1ns e a Fronte Nacional de Resistencia. A principios de setembro de 2021, segundo as informaci\u00f3ns xornal\u00edsticas, intensificouse o conflito. O 5 de setembro de 2021, Ahmad Massoud dixo estar disposto a negociar cos talib\u00e1ns, se ben un d\u00eda m\u00e1is tarde, estes anunciaron que venceran a resistencia e que controlaban o Val do Panjshir. Pouco antes de que os talib\u00e1ns controlasen o val, os l\u00edderes da resistencia Ahmad Massoud e Amrullah Saled, marcharan a Taxiquist\u00e1n. \nReacci\u00f3ns.\nAlg\u00fans analistas internacionais consideraron que a Fronte Nacional de Resistencia era m\u00e1is intento por influ\u00edr nas negociaci\u00f3ns cos talib\u00e1ns ca unha tentativa real de oposici\u00f3n armada. Pola s\u00faa banda, o embaixador ruso en Cabul afirmou que a Segunda Resistencia estaba \"condenada\". O 25 de agosto de 2021, unha vintena de deputados franceses do grupo Les Republicaines remitiu unha carta a Emmanuel Macron pedindo que se armase \u00e1 Fronte Nacional de Resistencia. En diversas conversas coa prensa internacional, Massoud insistiu na necesidade de di\u00e1logo: o 22 de agosto de 2021, Massoud advertiu os talib\u00e1ns de que a negociaci\u00f3n era o \"\u00fanico cami\u00f1o\", a\u00ednda que tam\u00e9n reafirmou a s\u00faa vontade de loita, ata as derradeiras consecuencias, se os talib\u00e1ns non aceptaban un goberno plural.\nSegundo informaci\u00f3ns de Radio Free Europe/Radio Liberty, a finais de agosto de 2021, centos de voluntarios de Taxisquist\u00e1n ofrec\u00e9ronse para unirse a loita da Fronte Nacional de Resistencia, formada predominantemente por afg\u00e1ns de etnia taxica, a\u00ednda que tal acci\u00f3n \u00e9 considerada ilegal polas autoridades. Consid\u00e9rase que Taxiquist\u00e1n \u00e9 o acubillo da Fronte Nacional de Resistencia logo da conquista do val do Panjshir por parte dos talib\u00e1ns. Dende al\u00f3, a Fronte Nacional de Resistencia estar\u00eda procurando organizarse politicamente. "}
{"id": "533059", "revid": "23204", "url": "https://gl.wikipedia.org/wiki?curid=533059", "title": "Eleocharis parvula", "text": "Eleocharis parvula \u00e9 unha especie de planta espermat\u00f3fita do x\u00e9nero \"Eleocharis\" e da familia \"Cyperaceae\". Foi descrita por vez primeira por Johann Jakob Roemer e Josef August Schultes, mais o seu nome definitivo foille concedido por Link ex Bluff \"et al.\"\nDistribuci\u00f3n e h\u00e1bitat.\nA s\u00faa distribuci\u00f3n abrangua as costas norteamericanas, case todo o litoral europeo e alg\u00fans puntos norteafricanos. En Espa\u00f1a, at\u00f3pase en poboaci\u00f3n moi illadas en Asturias, Cantabria e Galicia."}
{"id": "533060", "revid": "23204", "url": "https://gl.wikipedia.org/wiki?curid=533060", "title": "Herba da agulla", "text": "A herba da agulla (\"Erodium maritimum\") \u00e9 unha especie de planta herb\u00e1cea da familia \"Geraniaceae\". \u00c9 unha especie que se distrib\u00fae pola \u00e1rea mediterr\u00e1nea-atl\u00e1ntica, principalmente no litoral. \u00c9 unha especie rara na maior\u00eda da s\u00faa \u00e1rea de distribuci\u00f3n e \u00e9 obxecto de medidas de protecci\u00f3n locais."}
{"id": "533061", "revid": "23204", "url": "https://gl.wikipedia.org/wiki?curid=533061", "title": "Erodium maritimum", "text": ""}
{"id": "533062", "revid": "23204", "url": "https://gl.wikipedia.org/wiki?curid=533062", "title": "Eryngium duriaei", "text": "Eryngium duriaei \u00e9 unha especie de planta faner\u00f3gama de \"Eryngium\" pertencente \u00e1 familia das api\u00e1ceas.\nDistribuci\u00f3n e h\u00e1bitat.\nAt\u00f3pase no pedregais sil\u00edceos, claros de matogueira, menos frecuente en carballeiras aclaradas; a unha altitude de 30- 2400 metros no noroeste da pen\u00ednsula ib\u00e9rica (oeste da cordilleira Cant\u00e1brica, Montes de Le\u00f3n, Serra do Ger\u00eas e lindeiras, Serra da Estrela e localidades costeiras coru\u00f1esas).\nTaxonom\u00eda.\n\"Eryngium duriaei\" foi descrita por J.Gay ex Boiss. e publicado en \"Voyage botanique dans le midi de l'Espagne\" 2: 237. 1839.\nEryngium: nome xen\u00e9rico que probablemente fai referencia \u00e1 palabra que lembra ao ourizo: \"Erinaceus\" (especialmente dende o grego \"erungion\" = \"ci\u00f3n\"), mais que tam\u00e9n poder\u00eda derivar de \"eruma\" (= protecci\u00f3n), en referencia \u00e1s espi\u00f1osas follas das plantas deste tipo.\nduriaei: ep\u00edteto "}
{"id": "533063", "revid": "23204", "url": "https://gl.wikipedia.org/wiki?curid=533063", "title": "Eryngium duriaei juresianum", "text": ""}
{"id": "533064", "revid": "89787", "url": "https://gl.wikipedia.org/wiki?curid=533064", "title": "Leucanthemum gallaecicum", "text": "Leucanthemum gallaecicum \u00e9 unha especie de planta da familia das aster\u00e1ceas end\u00e9mica de Galicia, presente no centro do territorio, cuxa presenza est\u00e1 confirmada nos concellos de Palas de Rei, Santiso e Toques. O seu h\u00e1bitat son os pasteiros a 320-655 metros de altitude, en chans pouco profundos e con matogueira aberta."}
{"id": "533067", "revid": "25871", "url": "https://gl.wikipedia.org/wiki?curid=533067", "title": "Fot\u00f3n escuro", "text": "Part\u00edcula teorizada como posible constitu\u00ednte da materia escura. Como os fot\u00f3ns, ser\u00edan part\u00edculas de intercambio de forzas. A diferenza deles, ter\u00edan masa, a\u00ednda que moi pequena.\nNo 2021 estase a usar aparellos optomec\u00e1nicos para procurar a s\u00faa detecci\u00f3n, axustando a frecuencia de vibraci\u00f3n do aparello (chamado tambor optomec\u00e1nico,'optomechanical drum') coa masa esperada do fot\u00f3n escuro."}
{"id": "533068", "revid": "1093", "url": "https://gl.wikipedia.org/wiki?curid=533068", "title": "Segunda Resistencia", "text": ""}
{"id": "533069", "revid": "1888", "url": "https://gl.wikipedia.org/wiki?curid=533069", "title": "Hip\u00f3lito Reguenga Borrajo", "text": ""}
{"id": "533071", "revid": "1131", "url": "https://gl.wikipedia.org/wiki?curid=533071", "title": "Praia de Punta Prima", "text": "A praia de Punta Prima est\u00e1 situada na illa de Menorca e concretamente no sur do concello de Sant Llu\u00eds .\nLocalizaci\u00f3n.\nDe Sant Llu\u00eds \u00e1 praia hai 6 quil\u00f3metros. At\u00f3pase entre a punta des Marbre e a punta Prima, preto da urbanizaci\u00f3n do mesmo nome e a torre de Son Ganxo. Desde al\u00ed p\u00f3dese ver o illote des Cagaire e a illa de l'Aire. Ten unha ampla entrada ao mar. Ten vexetaci\u00f3n subacu\u00e1tica nos lados e a auga \u00e9 cristalina. Preto da praia hai casas que est\u00e1n na primeira li\u00f1a. P\u00f3dese chegar en coche."}
{"id": "533072", "revid": "5132", "url": "https://gl.wikipedia.org/wiki?curid=533072", "title": "CB Miraflores", "text": ""}
{"id": "533074", "revid": "23204", "url": "https://gl.wikipedia.org/wiki?curid=533074", "title": "Centaurea borjae", "text": "Centaurea borjae \u00e9 unha especie de plantas anxiospermas da familia \"Asteraceae\". Esta especie foi descrita por Valdes Berm. e Rivas Goday por primeira vez en 1978."}
{"id": "533076", "revid": "89787", "url": "https://gl.wikipedia.org/wiki?curid=533076", "title": "Centaurea ultreiae", "text": "Centaurea ultreiae \u00e9 unha especie de planta anxiosperma da familia das \"Asteraceae\". Esta especie foi descrita cientificamente por Silva Pando en 1987."}
{"id": "533077", "revid": "89787", "url": "https://gl.wikipedia.org/wiki?curid=533077", "title": "Coliseum Burgos", "text": "O Coliseum Burgos \u00e9 un pavill\u00f3n polideportivo situado en Burgos, Espa\u00f1a, utilizado polo club de baloncesto profesional CB San Pablo Burgos para xogar os seus partidos de competici\u00f3n oficial. Inaugurado en 1966 como praza de touros, foi renovado como recinto deportivo en 2015. Ten capacidade para 9\u00a0352 espectadores."}
{"id": "533078", "revid": "5132", "url": "https://gl.wikipedia.org/wiki?curid=533078", "title": "Coliseum de Burgos", "text": ""}
{"id": "533079", "revid": "23204", "url": "https://gl.wikipedia.org/wiki?curid=533079", "title": "Eudicots", "text": ""}
{"id": "533080", "revid": "5132", "url": "https://gl.wikipedia.org/wiki?curid=533080", "title": "Club Joventut de Badalona", "text": ""}
{"id": "533084", "revid": "1093", "url": "https://gl.wikipedia.org/wiki?curid=533084", "title": "Luc\u00eda dos Santos", "text": ""}
{"id": "533086", "revid": "1093", "url": "https://gl.wikipedia.org/wiki?curid=533086", "title": "Irm\u00e1s Doroteas", "text": ""}
{"id": "533087", "revid": "15490", "url": "https://gl.wikipedia.org/wiki?curid=533087", "title": "Karel Reisz", "text": "Karel Reisz, nado en Ostrava o 21 de xullo de 1926 e finado en Camden, Londres, o 25 de novembro de 2002, foi un cineasta brit\u00e1nico de orixe checa, un dos pioneiros do novo realismo no cinema brit\u00e1nico durante as d\u00e9cadas de 1950 e 1960.\nTraxectoria.\nPrimeiros anos.\nReisz naceu en Ostrava (Checoslovaquia) de ascendencia xud\u00eda. O seu pai era avogado.\nReisz foi un refuxiado, un dos 669 rescatados por Nicholas Winton. Chegou a Inglaterra en 1938, case sen falar ingl\u00e9s, mais erradicou o seu acento estranxeiro o m\u00e1is r\u00e1pido que puido. Tras asistir \u00e1 Leighton Park School, alistouse na Royal Air Force cara ao final da guerra; os seus pai morreron en Auschwitz. Tralo servizo na guerra, estudo ciencias naturais no Emmanuel College, Cambridge, e comezou a escribir para revistas de cinema, inclu\u00edda \"Sight and Sound\". Cofundou \"Sequence\" con Lindsay Anderson e Gavin Lambert in 1947.\nCarreira.\nReisz foi un dos fundadores do movemento cinematogr\u00e1fico co\u00f1ecido como Free Cinema. O seu libro de texto \"The Technique of Film Editing\" publicouse por primeira vez en 1953. A s\u00faa primeira curtametraxe, \"Momma Don't Allow\" (1955), coescrita e codirixida con Tony Richardson, foi inclu\u00edda no primeiro programa sobre Free Cinema exhibido no National Film Theatre en febreiro de 1956.\nProduciu \"Every Day Except Christmas\" (1957) dirixido por Lindsay Anderson e \"Band Wagon\" (1958). Reisz e Anderson produciron e dirixiron \"March to Aldermaston\" (1959), e posteriormente Reisz dirixiu en solitario \"We Are the Lambeth Boys\" (1959), unha descrici\u00f3n naturalista dos membros dun club social do sur de Londres, mostrando o lecer dos adolescentes de clase traballadora, con m\u00fasica skiffle e cigarros, cr\u00edcket, debuxos e grupos de discusi\u00f3n. O filme participou no Festival de Cinema de Venecia e a BBC realizou d\u00faas secuelas sobre o mesmo grupo e club emitidas en 1985. Produciu tam\u00e9n \"I Want to Go to School\" (1959) de John Krish.\nA s\u00faa primeira longametraxe, \"Saturday Night and Sunday Morning\" (1960) estaba baseada na novela socialrealista de Alan Sillitoe, e empregaba moitas das t\u00e9cnicas dos seus primeiros documentais. En particular, as escenas filmadas na f\u00e1brica da Raleigh en Nottingham te\u00f1en o aspecto dun documental, e dan \u00e1 historia un v\u00edvido sentido de verosimilitude. O filme ga\u00f1ou o gram premio no Festival Internacional de Cinema de Mar del Plata de 1961. Foi un \u00e9xito de p\u00fablico e converteu en estrela a Albert Finney.\nReisz dirixiu unha serie de televisi\u00f3n, \"Adventure Story\" (1961), e prouciu a longametraxe con que debutou Anderson, \"This Sporting Life\" (1963), antes de reunirse de novo con Finney en \"Night Must Fall\" (1964). Posteriormente dirixiu \"Morgan \u2013 A Suitable Case for Treatment\" (1966), adaptado por David Mercer a partir da s\u00faa obra teatral para televisi\u00f3n de 1962, e \"Isadora\" (1968), biograf\u00eda da bailarina Isadora Duncan, con gui\u00f3n de Melvyn Bragg e protagonizada por Vanessa Redgrave.\nHollywood.\nO primeiro filme de Reisz nos Estados Unidos foi \"The Gambler\" (1974) con James Caan. En 1978 dirixiu \"Soldados da hero\u00edna\" (1978) con Nick Nolte e Tuesday Weld. Esper\u00e1base que a este seguise unha adaptaci\u00f3n da novela \"The Doctor's Wife\" de Brian Moore baseado nun gui\u00f3n de Joe Eszterhas, mais o filme nunca se fixo.\nDe volta en Londres, dirixiu \"A muller do tenente franc\u00e9s\" (1981), posiblemente o filme con m\u00e1is \u00e9xito da s\u00faa \u00faltima etapa. Adaptaci\u00f3n da novela de John Fowles por Harold Pinter, estivo protagonizado por Jeremy Irons e Meryl Streep. En 1982 dirixiu no teatro en Boston \"Gardenia Dreams\", de John Guare. En 1985 realizou \"Sweet Dreams\" (1985), baseado na vida da cantante Patsy Cline, protagonizado por Jessica Lange. Tras el, escribiu un gui\u00f3n sobre Libby Holman para Ray Stark, mais non chegou \u00e1 pantalla.\n\u00daltimos anos.\nO \u00faltimo filme de Reisz foi \"Everybody Wins\" (1990), con gui\u00f3n de Arthur Miller sobre a s\u00faa propia obra. Entre 1991 e 2001, centrouse na direcci\u00f3n teatral en Londres, Dubl\u00edn e Par\u00eds. Dirixiu unha adaptaci\u00f3n de \"The Deep Blue Sea\" (1994) para a televisi\u00f3n brit\u00e1nica e en 1995 \"Moonlight\" de Harold Pinter con Jason Robards e Blythe Danner. Dirixiu nun festival Beckett no Lincoln Center en 1996 \"Happy Days\", en 1999 \"Ashes to Ashes\" de Pinter con Lindsay Duncan e David Strathairn no Roundabout Theater Company e, no festival Pinter no Lincoln Center en 2001, \"A Kind of Alaska\" e \"Landscape.\" Cando o Gate Theaterfilmou todas as obras teatrais de Beckett, Reisz encargouse de \"Act Without Words I\" (2001).\nVida persoal.\nReisz tivo tres fillos coa s\u00faa primeira esposa Julia Coppard, da que se divorciou. Reisz casou coa actriz Betsy Blair en 1963, matrimonio que durou ata a morte del."}
{"id": "533088", "revid": "47401", "url": "https://gl.wikipedia.org/wiki?curid=533088", "title": "Festival de Cinema de Venecia", "text": ""}
{"id": "533092", "revid": "25871", "url": "https://gl.wikipedia.org/wiki?curid=533092", "title": "Panglao (hom\u00f3nimos)", "text": "O top\u00f3nimo Panglao pode referirse \u00e1:"}
{"id": "533093", "revid": "1131", "url": "https://gl.wikipedia.org/wiki?curid=533093", "title": "Praza de touros da Coru\u00f1a", "text": "A praza de touros da Coru\u00f1a foi un recinto taurino inaugurado o 2 de xullo de 1885. A \u00faltima corrida de touros que se celebrou nese lugar foi o 7 de outubro de 1967.\nEdificio.\nConstru\u00edda na zona do segundo ensanche, ti\u00f1a unha capacidade de 10\u00a0027 persoas, unha arena de 52.5 metros de di\u00e1metro e unha calella de 1.5 metros con barreira de 1.55 metros. O edificio realizouse en cachotar\u00eda, con varios andares e bancadas de madeira de pi\u00f1eiro galego. O espazo total do recinto ocupaba 15\u00a0420\u00a0m2. A s\u00faa venda foi anunciada o 22 de marzo de 1893 mediante un anuncio no diario \"El Telegrama\".\nHistoria.\nCon anterioridade ao edificio existiran outras tres prazas de touros: a antiga praza Real (na praza de Azc\u00e1rraga), a praza do Corral\u00f3n do antigo cuartel de Artillar\u00eda (actualmente Zalaeta) e o Campo Volante ou Campo de Marte, todas elas constru\u00eddas en madeira. O alcalde Juan Fl\u00f3rez pensou en realizar un festival taurino para aumentar o atractivo tur\u00edstico das festas de ver\u00e1n.\nA praza de touros da Coru\u00f1a foi constru\u00edda entre 1884 e 1885 mediante achegas dos cidad\u00e1ns. As\u00ed, o 25 de xaneiro chegaron 60\u00a0000 duros para sufragala. As obras foron dirixidas polo arquitecto Juan de Ci\u00f3rraga e estaba situada na \u00e1rea da actual praza de San Paulo. \nA corrida de inauguraci\u00f3n celebrouse o 2 de xullo de 1885. Para a celebraci\u00f3n organiz\u00e1ronse tres corridas os d\u00edas 2, 3 e 5 de xullo. O primeiro d\u00eda participaron Juan Ruiz \"Lagartija\" e Frascuelo, figura m\u00e1is co\u00f1ecida da \u00e9poca.\nNa praza tomou a \"alternativa\" o galego Alfonso Cela \"Celita\", o 15 de setembro de 1912 con Manolo Bienvenida de padri\u00f1o. Outros galegos con actividade na praza foron Jos\u00e9 M\u00ednguez \"Galleguito\", en maio de 1925, e o 22 de outubro de 1939 Jos\u00e9 M\u00ednguez \"Galleguito\" e Mart\u00edn Fern\u00e1ndez \"Celita II\". Tras retirarse das touradas, Jos\u00e9 M\u00ednguez foi asesor da praza ata 1956.\nO 6 de agosto de 1934, nunha corrida con Ignacio S\u00e1nchez Mej\u00edas, Juan Belmonte e Domingo Ortega, sa\u00edu despedido un estoque, que impactou nun espectador ao que causou a morte.\nLuis Miguel Domingu\u00edn, cuxo pai posu\u00edu o usufruto de alugamento da praza na d\u00e9cada de 1920, tomou a \"alternativa\" na praza o 2 de agosto de 1944, con Domingo Ortega de padri\u00f1o.\nDurante a Segunda Rep\u00fablica, a praza de touros foi un lugar de celebraci\u00f3n de mitins e tam\u00e9n o epicentro de revoltas sociais. Despois da guerra civil espa\u00f1ola, houbo unha proposta para derribala en 1944 e para constru\u00edr outra praza noutro lugar. Este cambio de localizaci\u00f3n non tivo lugar, igual que a proposta de compra por parte do concello debido \u00e1s discrepaci\u00f3ns cos propietarios pola forma de pagamento. Finalmente, a Sociedad Urbanizadora Coru\u00f1esa foi quen se fixo coa propiedade en 1945.\nA \u00faltima corrida na praza de touros foi unha corrida de beneficencia celebrada o 7 de outubro de 1967. Participaron Joaqu\u00edn Bernardo, Anto\u00f1ete e Andr\u00e9s V\u00e1zquez \"Nono\". Un mes despois do pechamento, foi demolida.\nDespois da demolici\u00f3n.\nHoubo varios intentos para localizar unha praza de touros nos terreos ao lado do estadio de Riazor, onde na actualidade se sit\u00faa a Casa da Auga. En 1968, o alcalde Jos\u00e9 Manuel Lia\u00f1o Flores propuxo unha nova localizaci\u00f3n en Elvi\u00f1a, proxecto que non se levou a cabo.\nEn 1985, o concello propuxo a construci\u00f3n dun espazo multi\u00fasos nos arredores da cidade en que tam\u00e9n se realizar\u00edan corridas de touros. Inaugurouse o 19 de maio de 1991 co nome de Coliseum.\nEn xullo de 2015, o concello deixou de financiar a realizaci\u00f3n da feira taurina."}
{"id": "533094", "revid": "47401", "url": "https://gl.wikipedia.org/wiki?curid=533094", "title": "Praza de Touros da Coru\u00f1a", "text": ""}
{"id": "533107", "revid": "5132", "url": "https://gl.wikipedia.org/wiki?curid=533107", "title": "Lenovo Tenerife", "text": ""}
{"id": "533110", "revid": "1888", "url": "https://gl.wikipedia.org/wiki?curid=533110", "title": "Enrique Amado Dom\u00ednguez", "text": "Enrique Amado Dom\u00ednguez, nado en Caldas de Reis e finado en Santiago de Compostela o 17 de agosto de 1917, foi un escritor e xornalista galego.\nTraxectoria.\nIrm\u00e1n de Jos\u00e9 Amado Dom\u00ednguez. Colaborou en \"Fray Prudencio\". Ingresou por oposici\u00f3n no corpo de Aduanas en 1900. Foi secretario do Ateneo de Madrid. Traduciu a Jos\u00e9 Maria E\u00e7a de Queir\u00f3s e foi amante da famosa cupletista Consuelo Bello, Fornarina. Finou en Santiago de Compostela o 17 de agosto de 1917 e os seus restos foron trasladados ao cemiterio de Caldas de Reis en 1927."}
{"id": "533112", "revid": "5132", "url": "https://gl.wikipedia.org/wiki?curid=533112", "title": "Happy Casa Brindisi", "text": ""}
{"id": "533114", "revid": "5132", "url": "https://gl.wikipedia.org/wiki?curid=533114", "title": "Vladimir Brodziansky", "text": ""}
{"id": "533116", "revid": "1888", "url": "https://gl.wikipedia.org/wiki?curid=533116", "title": "El Dem\u00f3crata (Caldas de Reis)", "text": "El Dem\u00f3crata foi un peri\u00f3dico editado en Caldas de Reis entre 1903 e 1904.\nHistoria e caracter\u00edsticas.\nSubtitulado \"Semanario republicano\", apareceu en 1903. Promovido por Adolfo Mosquera, estaba dirixido por Ram\u00f3n Paz Villar. Foi continuado por \"La Democracia\"."}
{"id": "533117", "revid": "1131", "url": "https://gl.wikipedia.org/wiki?curid=533117", "title": "A Chave d'os Rayos", "text": "A Chave d'os Rayos foi un peri\u00f3dico publicado en Caldas de Reis en 1922.\nHistoria e caracter\u00edsticas.\nApareceu en xaneiro de 1922. No seu primeiro n\u00famero anunciaba que \"saldr\u00e1 cando conve\u00f1a\" e proclam\u00e1base \"defensor d\u2019os intereses galegos e d\u2019a xente honrada contra os p\u00edcaros\". Dirixido por Laureano Salgado Rodr\u00edguez, entre os seus colaboradores figuraron Jaime Sol\u00e1, Ram\u00f3n Salgado Rodr\u00edguez, Antonio Palacios e Jos\u00e9 Palacios. \"El Ideal Gallego\" cualificouno como \"defensor de los labradores gallegos y fustigador del caciquismo!\". En abril anunciouse a publicaci\u00f3n dun n\u00famero extarordinario dedicado \u00e1s vodas de prata do cardeal Jos\u00e9 Mar\u00eda Mart\u00edn de Herrera."}
{"id": "533118", "revid": "5863", "url": "https://gl.wikipedia.org/wiki?curid=533118", "title": "Franco del Todo", "text": ""}
{"id": "533121", "revid": "785", "url": "https://gl.wikipedia.org/wiki?curid=533121", "title": "Bukovina", "text": ""}
{"id": "533122", "revid": "1131", "url": "https://gl.wikipedia.org/wiki?curid=533122", "title": "Enrique Alonso Cuevillas", "text": ""}
{"id": "533123", "revid": "23204", "url": "https://gl.wikipedia.org/wiki?curid=533123", "title": "Euphorbia uliginosa", "text": "Euphorbia uliginosa \u00e9 unha especie de planta faner\u00f3gama da familia das euforbi\u00e1ceas da pen\u00ednsula Ib\u00e9rica.\nDistribuci\u00f3n e h\u00e1bitat.\nAt\u00f3pase en matogueiras e lugares temporalmente asulagados ou moi h\u00famidos, mais relativamente c\u00e1lidos; a unha altitude de 100-400 metros no oeste da pen\u00ednsula Ib\u00e9rica.\nTaxonom\u00eda.\n\"Euphorbia uliginosa\" foi descrita por Welw. ex Boiss. e publicado en \"Prodromus Systematis Naturalis Regni Vegetabilis\" 15(2): 127. 1862.\nV\u00e9xase: \"Euphorbia\"\n\"uliginosa\": ep\u00edteto latino que quere dicir \"nos pantanos\"."}
{"id": "533125", "revid": "89787", "url": "https://gl.wikipedia.org/wiki?curid=533125", "title": "Raquel Ricart", "text": "Raquel Ricart i Leal, nada en B\u00e9tera en 1962, \u00e9 unha escritora valenciana que cultivou diversos x\u00e9neros literarios, sempre en valenciano.\nTraxectoria.\nDeuse a co\u00f1ecer literalmente ao ga\u00f1ar un segundo premio nos premios Malvarrosa (1980) coa historia \"I entre tant de n\u00favol, ni un glopet de flor\". Nos anos oitenta publicou relatos nas revistas literarias \"Celobert\" e \"Lletres de cambio\". Escribiu o texto dram\u00e1tico \"Ferrabr\u00e0s\" (1990), que foi posto en escena por Bambalina Titelles. Publicou varios libros: a novela negra \"Un mort al sindicat\" (T\u00e1ndem, 1999), a novela xuvenil \"Van ploure estrelles\" (T\u00e1ndem, 2001), que xa se publicou varias veces, \"El quadern d'\u00c0ngela\" (T\u00e1ndem, 2010), ga\u00f1ador do V Premio Vila de Paterna, Premio Samaruc 2010, inclu\u00eddo en The White Ravens 2012, e traducido recentemente ao galego, e \"En les mars perdudes\" (Bromera, 2012), Premio Bancaixa de narrativa xuvenil. En 2010 ga\u00f1ou o prestixioso premio Andr\u00f2mina de narrativa coa novela \"Les ratlles de la vida\" (3i4, 2010), que m\u00e1is tarde ga\u00f1ou o premio da cr\u00edtica para os escritores valencianos en 2011, e o premio de creaci\u00f3n literaria do Instituto interuniversitario. de Filolox\u00eda da Universidade de Valencia.\nRaquel Ricart tam\u00e9n participou nos proxectos editoriais da Fundaci\u00f3n Bromera Llegir en valenciano cos t\u00edtulos \"Costums i tradicions, Blai, un cor de vagam\u00f3n, Les dones s\u00e0vies del nord e La nit de les pastr\u00e0ssimes, Revolta en l'horta.\"\nEn 2015, publicou unha novela de ciencia ficci\u00f3n: \"El ciutad\u00e0 perfecte\" (Andana), que ga\u00f1ou o Premio da cr\u00edtica de literatura xuvenil do IIFV (Instituto Interuniversitario de Filolox\u00eda) e a novela \"El temps de cada cosa\" ga\u00f1adora do premio El lector de l'Odissea, na colecci\u00f3n \"Les ales esteses\", publicada por RBA-La Magrana.\nEn 2016 coordina e participa no libro colectivo de relatos \"Entre dones\" (Ed. Balandra). En 2017 coordina e participa nun novo libro colectivo \"La improbable vida de Joan Fuster\" (Ed. 3i4). Tam\u00e9n en 2017 participa con historias nos libros: \"Nosaltres, els fusterians\" (Ed. Perif\u00e8ric) e \"Nosaltres les fusterianes\" (Ed. 3i4).\u00a0\nColabora quincenalmente con columnas de opini\u00f3n no xornal \"Diari La Veu.\"\nObras.\nTraducidas\u00a0ao galego.\nPublicou o relato \"Samarra\" en N\u00f3s Diario (\"Un ver\u00e1n en Galeusca\", proxecto impulsado, por terceiro ano consecutivo, entre VilaWeb, Berria e N\u00f3s Diario, coa novidade da participaci\u00f3n do medio irland\u00e9s Belfastmedia. Agosto 2021)."}
{"id": "533126", "revid": "89787", "url": "https://gl.wikipedia.org/wiki?curid=533126", "title": "Genista ancistrocarpa", "text": "Genista ancistrocarpa \u00e9 unha especie de planta con flor pertencente \u00e1 familia das leguminosas. \nA autoridade cient\u00edfica da especie \u00e9 Spach, sendo publicada en Annales des Sciences Naturelles; Botanique, s\u00e9r. 3 3: 105. 1845."}
{"id": "533127", "revid": "23204", "url": "https://gl.wikipedia.org/wiki?curid=533127", "title": "Hydrocharis morsus-ranae", "text": "Hydrocharis morsus-ranae \u00e9 unha especie de planta de flor que pertence ao x\u00e9nero \"Hydrocharis\", da familia \"Hydrocharitaceae\". A especie \u00e9 orixinaria de Europa e partes de Asia, mais foi introducida no Canad\u00e1 na d\u00e9cada de 1930 e converteuse nunha especie invasora no leste do Canad\u00e1 e o nordeste dos Estados Unidos, particularmente arredor dos Grandes Lagos."}
{"id": "533130", "revid": "82922", "url": "https://gl.wikipedia.org/wiki?curid=533130", "title": "Lista de reis de Asturias", "text": ""}
{"id": "533133", "revid": "23204", "url": "https://gl.wikipedia.org/wiki?curid=533133", "title": "Christine (filme de 1983)", "text": "Christine (titulado en pantalla como John Carpenter's Christine) \u00e9 un filme estadounidense de terror de 1983 dirixido por John Carpenter e protagonizado por Keith Gordon, John Stockwell, Alexandra Paul, Robert Prosky e Harry Dean Stanton.\nEstreouse en galego o 26 de agosto de 1996 na TVG."}
{"id": "533134", "revid": "23204", "url": "https://gl.wikipedia.org/wiki?curid=533134", "title": "John Carpenter's Christine", "text": ""}
{"id": "533135", "revid": "89787", "url": "https://gl.wikipedia.org/wiki?curid=533135", "title": "A derradeira noite de Boris Grushenko", "text": "A derradeira noite de Boris Grushenko (en ) \u00e9 un filme estadounidense de 1975 escrito e dirixido por Woody Allen. \u00c9 unha s\u00e1tira sobre a literatura rusa protagonizado por Allen e Diane Keaton no papel de Boris e Sonja, rusos que viven na era napole\u00f3nica que participan en falsos debates filos\u00f3ficos. Allen considerou este filme como o m\u00e1is divertido ata ese momento.\nEstreouse en galego o 26 de agosto de 1993 na TVG."}
{"id": "533136", "revid": "23204", "url": "https://gl.wikipedia.org/wiki?curid=533136", "title": "Love and Death", "text": ""}
{"id": "533137", "revid": "5132", "url": "https://gl.wikipedia.org/wiki?curid=533137", "title": "Copa Princesa de Asturias de baloncesto", "text": ""}
{"id": "533138", "revid": "5132", "url": "https://gl.wikipedia.org/wiki?curid=533138", "title": "CB Melilla", "text": ""}
{"id": "533139", "revid": "5132", "url": "https://gl.wikipedia.org/wiki?curid=533139", "title": "Minorisa Manresa", "text": ""}
{"id": "533140", "revid": "5132", "url": "https://gl.wikipedia.org/wiki?curid=533140", "title": "Minorisa.net Manresa", "text": ""}
{"id": "533141", "revid": "5132", "url": "https://gl.wikipedia.org/wiki?curid=533141", "title": "Quesos Cerrato Palencia", "text": ""}
{"id": "533142", "revid": "5132", "url": "https://gl.wikipedia.org/wiki?curid=533142", "title": "Ribeira Sacra Breog\u00e1n", "text": ""}
{"id": "533143", "revid": "98629", "url": "https://gl.wikipedia.org/wiki?curid=533143", "title": "F\u00f3ra de l\u00edmites", "text": "F\u00f3ra de l\u00edmites (en ) \u00e9 un filme estadounidense de 1986 dirixido por Richard Tuggle e protagonizando Anthony Michael Hall.\nEstreouse en galego o 26 de agosto de 1993 na TVG."}
{"id": "533144", "revid": "23204", "url": "https://gl.wikipedia.org/wiki?curid=533144", "title": "Out of Bounds (filme de 1986)", "text": ""}
{"id": "533145", "revid": "5132", "url": "https://gl.wikipedia.org/wiki?curid=533145", "title": "Delteco Gipuzkoa Basket", "text": ""}
{"id": "533146", "revid": "89787", "url": "https://gl.wikipedia.org/wiki?curid=533146", "title": "A idade do consentimento", "text": "A idade do consentimento (en ) \u00e9 un filme brit\u00e1nico-australiano de 1969 dirixido por Michael Powell. Est\u00e1 protagonizado por James Mason (coprodutor con Powell), Helen Mirren no seu primeiro papel protagonista, Jack MacGowran e Neva Carr Glyn. TO gui\u00f3n \u00e9 obra de Peter Yeldham e foi adaptado da novela semiautobiogr\u00e1fica de 1938 escrita por Norman Lindsay, quen morreu o mesmo ano de estrea do filme.\nEstreouse en galego o 26 de agosto de 1995 na TVG."}
{"id": "533147", "revid": "23204", "url": "https://gl.wikipedia.org/wiki?curid=533147", "title": "Age of Consent (filme)", "text": ""}
{"id": "533149", "revid": "23204", "url": "https://gl.wikipedia.org/wiki?curid=533149", "title": "Ivanhoe (filme de 1982)", "text": "Ivanhoe \u00e9 un telefilme brit\u00e1nico de 1982 dirixido por Douglas Camfield, cun gui\u00f3n escrito por John Gay. O filme conta a historia do nobre cabaleiro Ivanhoe que regresa a casa logo da Terceira Cruzada e se ve envolta nunha loita de poder polo trono de Inglaterra.\nEstreouse en galego o 26 de agosto de 1995 na TVG."}
{"id": "533184", "revid": "5132", "url": "https://gl.wikipedia.org/wiki?curid=533184", "title": "Liga ACB 2014\u201315", "text": ""}
{"id": "533185", "revid": "5132", "url": "https://gl.wikipedia.org/wiki?curid=533185", "title": "Liga ACB 2015\u201316", "text": ""}
{"id": "533186", "revid": "5132", "url": "https://gl.wikipedia.org/wiki?curid=533186", "title": "Liga ACB 2016\u201317", "text": ""}
{"id": "533187", "revid": "5132", "url": "https://gl.wikipedia.org/wiki?curid=533187", "title": "Liga ACB 2017\u201318", "text": ""}
{"id": "533188", "revid": "5132", "url": "https://gl.wikipedia.org/wiki?curid=533188", "title": "Liga ACB 2018\u201319", "text": ""}
{"id": "533189", "revid": "5132", "url": "https://gl.wikipedia.org/wiki?curid=533189", "title": "Liga ACB 2019\u201320", "text": ""}
{"id": "533215", "revid": "89787", "url": "https://gl.wikipedia.org/wiki?curid=533215", "title": "Panglao, Bohol", "text": "Panglao, oficialmente \"Municipality of Panglao\" , \"Munisipalidad sa Panglao\" , \"Bayan ng Panglao\" , \u00e9 unha municipalidade de 4\u00aa clase da provincia de Bohol, en Filipinas.\nEtimolox\u00eda.\nO nome Panglao pode provir do nome que ti\u00f1a antes da chegada dos espa\u00f1ois, \"Panglawod\", que significa \"ao mar aberto\", ou talvez derive da palabra \"panggaw\", en referencia a unha arte de pesca utilizada polos lugare\u00f1os.\nXeograf\u00eda.\n\u00c9 un dos dous municipios en que se divide a illa de Panglao (o outro \u00e9 Dauis), e \u00e9 co\u00f1ecido polas s\u00faas praias para practicar mergullos e os seus hoteis tur\u00edsticos.\nO municipio ocupa a parte suroeste da illa hom\u00f3nima de Panglao, e o seu territorio tam\u00e9n incl\u00fae tres illas m\u00e1is pequenas: Balicasag, Gak\u2011ang e Pontod (tam\u00e9n chamada Pungtud, e co\u00f1ecida como Virgin Island).\nNa illa de Panglao non hai r\u00edos, nin regatos nin lagos, polo que para consegir auga pot\u00e1be, o municipio depende de pozos e do mananxial subterr\u00e1neo de Canhilbas.\nA cidade, situada a unha altitude media de 2,0 msnm (m\u00e1xima 187 m; m\u00ednima 0 m), ocupa unha superficie de 47,79 km\u00b2. Segundo o censo de 2020 contaba cunha poboaci\u00f3n de 39 839 habitantes, polo que, nese ano, a s\u00faa densidade de poboaci\u00f3n era de 83 hab./km\u00b2.\nNo municipio de Panglao enc\u00f3ntrase o Aeroporto Internacional de Bohol-Panglao, que funciona como o aeroporto principal de Bohol, e substit\u00fae ao aeroporto de Tagbilaran desde novembro de 2018.\nBarangays.\nPanglao div\u00eddese administrativamente en 10 barangays ou barrios:\nHistoria.\nMoito antes da colonizaci\u00f3n espa\u00f1ola, a zona xa fora visitada por comerciantes chineses e doutros pa\u00edses asi\u00e1ticos, como demostran os achados arqueol\u00f3xicos de porcelana e de artigos comerciais das dinast\u00edas Tang, Song e Ming.&lt;br&gt;Panglao floreceu durante o goberno do reino de Dapit\u00e1n, pero as incursi\u00f3nes dos moluque\u00f1os e a conquista de Ternate deron lugar a per\u00edodos de despoboaci\u00f3n, cando os habitantes da zona fuxiron principalmente a Panay e Mindanao.\nDurante o dominio espa\u00f1ol estableceuse unha misi\u00f3n dos xesu\u00edtas que, en 1782 transformose unha parroquia, co\u00f1ecida como a de Santo Agosti\u00f1o de Panglawod. En 1803 a cidade foi establecida oficialmente como municipio. A \"torre de vigilancia de Panglao\" constru\u00eduse en 1851. Esta torre, octogonal e de cinco andares \u00e9 a m\u00e1is alta das do seu tipo en Filipinas, pero hoxe en d\u00eda est\u00e1 abandonada. \nA cidade de Panglao celebra a s\u00faa \"fiesta\" nos d\u00edas 27 e 28 de agosto, en honor do seu padr\u00f3n Santo Agsti\u00f1o.&lt;ref&gt;Bohol Festivals and Feast Days "}
{"id": "533228", "revid": "89787", "url": "https://gl.wikipedia.org/wiki?curid=533228", "title": "Limonium dodartii", "text": "Limonium dodartii \u00e9 unha especie de planta con flor pertencente \u00e1 familia \"Plumbaginaceae\". O seu h\u00e1bitat \u00e9 a costa atl\u00e1ntica de Francia, Espa\u00f1a e Portugal.\nA autoridade cient\u00edfica da especie \u00e9 (Girard) Kuntze, sendo publicada en \"Revisio Generum Plantarum\" 2: 395 1891."}
{"id": "533230", "revid": "23204", "url": "https://gl.wikipedia.org/wiki?curid=533230", "title": "Linaria polygalifolia aguillonensis", "text": ""}
{"id": "533231", "revid": "23204", "url": "https://gl.wikipedia.org/wiki?curid=533231", "title": "Linaria polygalifolia", "text": "Linaria polygalifolia \u00e9 unha especie de planta con flor pertencente \u00e1 familia \"Scrophulariaceae\".\nA autoridade cient\u00edfica da especie \u00e9 Hoffmanns. &amp; Link, tendo sido publicada en \"Fl. Portug.\" (Hoffmannsegg) 1: 248. 1811.\nSubespecies.\nT\u00e9\u00f1ense rexistrado as seguintes subespecies:"}
{"id": "533233", "revid": "23204", "url": "https://gl.wikipedia.org/wiki?curid=533233", "title": "Linaria arenaria", "text": "Linaria arenaria \u00e9 unha especie de planta con flores pertencente \u00e1 familia \"Plantaginaceae\"."}
{"id": "533234", "revid": "23204", "url": "https://gl.wikipedia.org/wiki?curid=533234", "title": "Linaria polygalifolia subsp. aguillonensis", "text": ""}
{"id": "533235", "revid": "23204", "url": "https://gl.wikipedia.org/wiki?curid=533235", "title": "Linaria aguillonensis", "text": ""}
{"id": "533238", "revid": "23204", "url": "https://gl.wikipedia.org/wiki?curid=533238", "title": "Luronium natans", "text": "Luronium natans \u00e9 unha especie de planta con flores descrita por primeira vez por Carl von Linn\u00e9, e que recibiu o nome exacto por Constantine Samuel Rafinesque.\nTaxonom\u00eda.\n\"Luronium natans\" foi descrita por Constantine Samuel Rafinesque-Schmaltz, e publicado en \"Autik. Bot.\" 63 1840.\n\"Luronium natans\" ten os seguintes sin\u00f3nimos:"}
{"id": "533239", "revid": "85894", "url": "https://gl.wikipedia.org/wiki?curid=533239", "title": "Escitia", "text": "Na antig\u00fcidade, a rexi\u00f3n co\u00f1ecida como Scythia era unha grande \u00e1rea que abrangu\u00eda dende a metade oriental de Europa e oeste de Asia at\u00e9 Asia Central.\nDenominaci\u00f3n.\nForon os gregos e mailos romanos os que crearon e empregaron a denominaci\u00f3n. Escitia, era un termo sarm\u00e1tico e tracio introducido na lingua grega. As\u00ed, mentres, segundo Her\u00f3doto, os escitas cham\u00e1banse a si mesmos \"scoloti\", os persas cham\u00e1banos \"saces\" (\"sacae\"). \nOs escitas eran unha p\u00f3la dos s\u00e1rmatas, do mesmo xeito que os eslavos e parte dos xermanos. As chamadas \"tribos escitas\", inicialmente, non o eran todas a\u00ednda que, progresivamente, o termo se foi estendendo gradualmente a moitos pobos e tribos.\nOs \"Tibiacae\" (en lat\u00edn, \"tybiacae\") foron un pobo de Escitia, \u00e1 beira do Rha.\nNotas.\nHomero e Hes\u00edodo mencionan os primeiros grupos escitas cos nomes de \"abii\", \"glactophagi\" e \"hippemolgi\". Her\u00f3doto menciona aos escitas m\u00e1is al\u00f3 do Danubio; e tam\u00e9n afirma que os masaxetas emigraron e que meteron presi\u00f3n aos escitas e estes aos cimerios, que entraron no B\u00f3sforo e Asia (Media e Asia Menor).\nEmporios.\nOs escitas estableceron un emporio no Boristenes (r\u00edo Dni\u00e9per) preto da costa; ao oeste atop\u00e1banse os \"callipidae\", ao noroeste as \"alazones\" e ao norte os \"scythae aroteres;\" m\u00e1is ao norte os \"neuri\" e a\u00ednda m\u00e1is ao norte a \"terra desco\u00f1ecida\". Todos eran grupos considerados escitas. Ao leste do Boristenes estaban os agricultores escitas ata Panticapea, e ao norte os \"andr\u00f3fagos\" que non eran escitas e a\u00ednda m\u00e1is ao norte a terra desco\u00f1ecida. O Dnieper inferior era unha zona com\u00fan para os escitas e os agricultores n\u00f3mades.\nEscitas reais.\nCando os escitas comezaron a constru\u00edr palacios, foron co\u00f1ecidos como \"escitas reais\". A zona principal estaba no sur de Ucra\u00edna at\u00e9 Crimea e suponse que lles pertenc\u00eda o centro comercial chamado \"Kremni\", no \"Palus Maeotis\". Ao norte dos escitas reais estaban os \"Melanchlaeni\" (\"sombreiros negros\", un nome equivalente a \"karakalpak\"), que non eran escitas, e m\u00e1is al\u00e1 de terras desco\u00f1ecidas. Ao leste do Don as tribos eran denominada \"s\u00e1rmatas\" e non escitas.\nHistoria.\nOs escitas foron un pobo n\u00f3made que viv\u00eda en Asia Central. Ao redor do s\u00e9culo VII a.C. foron atacados por masaxetas e expulsados das s\u00faas terras. No reinado de Ciaxares, de Media, e Sadiates de Lidia, os n\u00f3mades escitas invadiron a rexi\u00f3n dos cimerios, probablemente no norte do C\u00e1ucaso, quen foron expulsados cara o sur do Norte, que expulsados cara ao sur.\nOs cimerios ocuparon Sardes en tempos do rei Ardis II (629 a.C.) pero foron expulsados polo seu fillo Aliates II; os escitas dirix\u00edronse a Media e Ciaxares tivo que abandonar o cerco de N\u00ednive para lles facer fronte pero foi derrotado e, durante uns 28 anos, os cimerios percorreron e saquearon a rexi\u00f3n. Posteriormente, continuaron cara a Exipto, dirixidos polo rei Mar\u00edas, onde o fara\u00f3n Psam\u00e9tico I rendeulles homenaxe. \u00c1 volta pasaron por Ascal\u00f3n; foron derrotados polos medos ao redor do 596 a.C. e expulsados ao sur de Rusia. Parece que se mesturaron cos cimerios e deron \u00e1s tribos non escitas da zona o nome de s\u00e1rmatas.\nNon obstante, non todos os escitas abandonaron o pa\u00eds. Unha parte a\u00ednda estaba en Media no 590 a.C. e alg\u00fans foron protexidos por Ciaxares de Media at\u00e9 que, como non cambiaron de h\u00e1bitos, nun acto de crueldade expulsounos e cara os aliados de Lidia, que rexeitaron a s\u00faa entrega, o que levou \u00e1 guerra (xa baixo Cresos, fillo de Aliates) cos medos, guerra que rematou coa batalla da Eclipse ou Halis no 585 a.C.\nGuerras contra os persas.\nOs escitas do sur de Rusia volv\u00e9ronse parcialmente sedentarios, mentres que outra parte segu\u00edan a ser n\u00f3mades. Polo 513 a.C, Dar\u00edo invadiu dominios escitas no norte de Tracia. Daquela, os \"gelons\", os \"budins\" e os \"sauromates\" (s\u00e1rmatas) xunt\u00e1ronse aos escitas contra o rei persa, mentres que os \"agathyrsis\", \"neuri\", \"androphagi\", \"melanchlaeni\", e \"tauri\" quedaron f\u00f3ra da alianza. Os tres aliados estaban gobernados por tres reis: Scopasis, Ianthyrsus e Taxacis, que defend\u00edan cadanseu territorio e queimaron as colleitas e envelenaron a auga para dificultar o avance dos persas. As fronteiras do Danubio e do Don convert\u00e9ronse en lugares de loita: os budins foron os primeiros atacados e a s\u00faa cidade de madeira foi incendiada. Ent\u00f3n Dar\u00edo desprazouse cara ao sur e oeste, pasando polo territorio dos \"Melanchlaeni\", \"Neuri\" e \"Agathyrsis\" (estes \u00faltimos, ocupaban Transilvania na rexi\u00f3n do r\u00edo Maros). Finalmente os persas, moi mal fornecidos, decidiron retirarse ao Danubio, mais os escitas anticip\u00e1ronse e apoder\u00e1ronse das pontes polo que o xeneral x\u00f3nico Miltiades, ao servizo dos persas, aconsellou facer un pacto cos escitas. E chegouse un acordo polo cal os persas poder\u00edan regresar a Tracia.\nRelaci\u00f3ns co mundo greco-romano.\nTuc\u00eddides menciona aos xetas como unha p\u00f3la dos escitas e di que viv\u00edan ao norte das monta\u00f1as Haemos de Tracia e na fronteira cos escitas. Contra eles loitou Filipo II de Macedonia, ao norte das monta\u00f1as Haemos, onde foi ferido e, posteriormente, Alexandre Magno derrotou aos xetas e destru\u00edu unha cidade.\nLis\u00edmaco de Tracia cruzou o Danubio, pero foi derrotado polos xetas e debeu a s\u00faa vida \u00e1 xenerosidade do rei xeta Dromichaetes (312 a.C.).\nO reino do B\u00f3sforo centrado en Panticapea tam\u00e9n ti\u00f1a aos escitas como veci\u00f1os e foi un centro dun activo comercio entre escitas e gregos no que se intercambiaban cereais e escravos. As cidades gregas, \u00e1s veces eran independentes e \u00e1s veces pagaban tributo aos gobernantes escitas. Parisades do B\u00f3sforo, un rei presuntamente escita, gobernou sobre os \"meotes\", que se subdivid\u00edan en \"sindi\", \"oraeti\", \"dandarii\", \"thetes\" e outros.\nA partir do establecemento do Imperio romano, os escitas deixaron de ser mencionados baixo este nome e pasaron a ser mencionados como \"s\u00e1rmatas\", \"dacios\" ou \"tracios\".\nOs hunos e os \u00e1varos, tam\u00e9n, tiveron unha importante contribuci\u00f3n escita."}
{"id": "533240", "revid": "98629", "url": "https://gl.wikipedia.org/wiki?curid=533240", "title": "Elisa Garrido", "text": "Elisa Garrido Gracia, co\u00f1ecida como La ma\u00f1ica ou Fran\u00e7oise, nada en Magall\u00f3n, Zaragoza, o 14 de xu\u00f1o de 1909 e finada en 1990, foi unha militante antifascista libertaria espa\u00f1ola.\nMembro da Confederaci\u00f3n Nacional de Traballadores (CNT), loitou contra o bando sublevado na Guerra Civil Espa\u00f1ola e contra as tropas alem\u00e1s en Francia na segunda guerra mundial. Pasou por varias prisi\u00f3ns e tres campos de concentraci\u00f3n nazis, sufrindo todo tipo de malos tratos e torturas. Ptovocou a explosi\u00f3n que inutilizou a f\u00e1brica nazi de obuses do Comando Hafag, a onde os alem\u00e1ns a enviaran como escrava de guerra.\nTraxectoria.\nNaceu na localidade zaragozana de Magall\u00f3n, sendo filla de dous militantes anarquistas, membros da CNT. Emigrou a Barcelona onde co\u00f1eceu a Marino Ruiz de Angulo co quen formou parella. Despois do Golpe de Estado contra a Segunda Rep\u00fablica o 18 de xullo de 1936 e o inicio da guerra civil espa\u00f1ola, Garrido mobilizouse como miliciana, entrando no cuartel de Ausias March en Barcelona desde onde partiu cara \u00e1 fronte de Arag\u00f3n.\nDespois da ca\u00edda da Rep\u00fablica, exiliouse en Francia instal\u00e1ndose coa s\u00faa parella na cidade de Tolosa e un\u00edndose aos grupos clandestinos da CNT de axuda aos exiliados. Despois da invasi\u00f3n alem\u00e1 de Francia, ambos colaboraron coa Resistencia francesa, dentro do grupo de fuga organizado por Francisco Ponz\u00e1n, facendo labores de correo de guerra e de enlace no departamento dos Altos Alpes. Foi al\u00ed onde comezou a ser co\u00f1ecida polos seus dous alcumes de \"La ma\u00f1ica\" e \"Fran\u00e7oise\".\nEn outubro de 1943, foi detida en Tolosa pola Gestapo, que a vixiaba por ser ela quen levaba a comida ao c\u00e1rcere a diario a Francisco Ponz\u00e1n e por ser presumiblemente o seu correo principal. A Gestapo interrogouna aplicando diferentes m\u00e9todos de tortura co fin de obter informaci\u00f3n sobre a organizaci\u00f3n da resistencia. Garrido gardou silencio e foi mantida nunha cela incomunicada durante tres semanas. Traslad\u00e1rona \u00e1 prisi\u00f3n de Saint Michel, de al\u00ed \u00e1 de Par\u00eds e logo a Compi\u00e8gne. O 30 de xaneiro de 1944 foi trasladada cara ao campo de concentraci\u00f3n de Ravensbr\u00fcck, onde foi internada o 3 de febreiro, sendo rexistrada co n\u00famero 27219. En setembro dese mesmo ano, foi trasladada ao kommando Hasag, dependente do campo de Buchenwald en Leipzig, onde traballou como escrava de guerra na f\u00e1brica de obuses en condici\u00f3ns infrahumanas. Garrido realizou diversas operaci\u00f3ns de sabotaxe que chegaron a paralizar a planta e voala en parte.\nRegresou a Ravensbr\u00fcck onde foi ingresada no pavill\u00f3n 28, onde adoitaban meter aos que \u00edan executar. Realizou traballos de descarga de vag\u00f3ns de carb\u00f3n e patacas ata que, tras unha malleira por parte dos gardas, foi ingresada cun brazo roto. Pouco despois entrou nun intercambio de prisioneiros organizado pola Cruz Vermella, foi trasladada a Frankfurt e, desde al\u00ed, a Dinamarca para ir a Suecia e ser liberada en Estocolmo. Finalmente, foi trasladada a Par\u00eds onde permaneceu ata os anos cincuenta.\nRegresou a Espa\u00f1a coa s\u00faa parella, Marino, e instal\u00e1ronse durante un tempo na localidade de Cortes de Navarra, onde rexentou unha peixer\u00eda, mentres que el traballou como taxista. Tempo despois decidiron regresar a Francia.\nReco\u00f1ecementos.\nO Estado franc\u00e9s reco\u00f1eceu o seu traballo durante a segunda guerra mundial, provocando a explosi\u00f3n dunha f\u00e1brica de obuses alem\u00e1ns, e concedeulle a Lexi\u00f3n de Honra e o grado honor\u00edfico de tenente da Resistencia francesa.\nO 29 de xu\u00f1o de 2019, o Concello de Magall\u00f3n puxo o nome de Elisa Garrido a unha r\u00faa do pobo. Uns meses despois, en novembro do mesmo ano, a Asociaci\u00f3n de Familiares y Amigos de los Asesinados y Enterrados en Magall\u00f3n (AFAAEM) e o concello de Magall\u00f3n, coa colaboraci\u00f3n da Deputaci\u00f3n de Zaragoza e as Cortes de Arag\u00f3n, realiz\u00e1ronlle unha homenaxe, onde se levou a cabo un coloquio cos xornalistas Ram\u00f3n Lobo, Conchi Cejudo, Pilar Barranco e Gonzalo Barroso, e a actuaci\u00f3n musical de Rozal\u00e9n."}
{"id": "533241", "revid": "65337", "url": "https://gl.wikipedia.org/wiki?curid=533241", "title": "Anna Seghers", "text": "Anna Seghers (pseud\u00f3nimo de Netti Radv\u00e1nyi, nada Netti Reiling), nada o 19 de novembro de 1900 en Mainz, Imperio Alem\u00e1n, morta en Berl\u00edn Leste, Rep\u00fablica Democr\u00e1tica Alem\u00e1 1 de xu\u00f1o de 1983, foi unha escritora alem\u00e1 e presidenta de Uni\u00f3n de escritores da Rep\u00fablica Democr\u00e1tica Alem\u00e1 entre 1952 e 1978.\nTraxectoria.\nOrixe e educaci\u00f3n.\nAnna Seghers foi filla \u00fanica do vendedor de arte e antig\u00fcidades Isidor Reiling e da s\u00faa muller, Hedwig. O pai era membro da sinagoga ortodoxa da cidade. Estudou dende 1907 nunha escola privada e despois na escola para rapazas H\u00f6here M\u00e4dchenschule en Mainz. Durante a primeira guerra mundial colaborou nos servizos de socorro. En 1920 aprobou a \"Abitur\" ( exame que permite o acceso a estudos superiores). Estudou en Colonia e Heidelberg Historia, Historia da Arte e Sinolox\u00eda. En 1924 presentou a s\u00faa tese doutoral na Universidade de Heidelberg, cunha disertaci\u00f3n sobre o xuda\u00edsmo na obra de Rembrandt\nMatrimonio e primeiras publicaci\u00f3ns.\nEn 1925 casou co soci\u00f3logo h\u00fangaro L\u00e1szl\u00f3 Radv\u00e1nyi, tam\u00e9n de orixe xud\u00eda, que cambiou o seu nome a Johann Lorenz Schmidt despois da voda. A parella marchou a Berl\u00edn onde tivo dous fillos . O seu fillo Peter (Pierre) Radv\u00e1nyi, nado en 1926, \u00e9 f\u00edsico e autor dun libro de memorias sobre a s\u00faa nai. En 1924 publicou nun xornal o seu primeiro conto Die Toten auf der Insel. O seu relato Grubetsch que apareceu en 1927 firmado co pseud\u00f3nimo \u2018\u2019\u2019Seghers\u2019\u2019\u2019, tomado do pintor e augafortista neerland\u00e9s Hercules Seghers, fixo supor \u00e1 cr\u00edtica que se trataba dun home.\nEn 1928 naceu a s\u00faa filla Ruth e publicou o seu primeiro traballo en forma de libro, Aufstand der Fischer von St. Barbara (Sublevaci\u00f3n dos pescadores de Sta. B\u00e1rbara) co pseud\u00f3nimo Anna Seghers, polo que recibiu o premio Kleist. En 1928 entrou no Partido Comunista Alem\u00e1n. Foi membro fundador da Uni\u00f3n de Escritores Proletarios Revolucionarios (Bund proletarisch-revolution\u00e4rer Schriftsteller). En 1930 viaxou \u00e1 Uni\u00f3n Sovi\u00e9tica. Coa chegada ao poder do nazismo os seus libros foron prohibidos e queimados e foi arrestada durante un breve per\u00edodo pola Gestapo. Puido fuxir a Su\u00edza e, de al\u00ed , a Par\u00eds.\nExilio.\nDurante o seu exilio en Par\u00eds escribiu en revistas para emigrantes alem\u00e1ns. En 1935 estivo entre os fundadores do Schutzverband deutscher Schriftsteller (Uni\u00f3n de defensa dos escritores alem\u00e1ns ) en Par\u00eds. Despois do inicio da segunda guerra mundial e posterior invasi\u00f3n alem\u00e1 de Francia o home de Seghers foi internado no campo de concentraci\u00f3n de Le Vernet. A escritora e os seus fillos puideron escapar de Par\u00eds cara o sur de Francia. Dende Marsella ocupouse en liberar ao seu home do campo de concentraci\u00f3n e en preparar a fuxida de Francia. Coa axuda do c\u00f3nsul mexicano Gilberto Bosque acadou finalmente os seus obxectivos e toda a familia puido deixar Europa. As experiencias desa \u00e9poca son parte da s\u00faa novela \"Transit\". \nEn marzo de 1941, chega a M\u00e9xico onde o seu marido encontra traballo en diversas universidades. Anna Seghers funda o \"Club Heinrich Heine\", unha asociaci\u00f3n antifascista da que foi presidenta, colabora na fundaci\u00f3n do Movemento pola Alema\u00f1a Libre e da revista do mesmo nome. En 1942 publica en M\u00e9xico e nos Estados Unidos a novela \"Das siebte Kreuz\" (A s\u00e9tima cruz), que foi levada ao cine en 1944 por Fred Zinnemann e a fixo mundialmente co\u00f1ecida. Pola causa dun accidente de tr\u00e1fico que sufriu en tivo que pasar unha longa tempada nun hospital.\nRegreso a Alema\u00f1a.\nDespois da fin da guerra, en 1947, Seghers regresou a Berl\u00edn, onde primeiro viviu na parte oeste. Ese mesmo ano recibiu o premio Georg-B\u00fcchner. En 1950 trasladouse a Berl\u00edn Leste, onde foi nomeada membro da Academia Alem\u00e1 das Artes e, en 1951, recibiu o Premio Nacional da RDA. Foi presidenta da Uni\u00f3n de Escritores da RDA do 1952 ao 1978, ano en que faleceu o seu home. Non tomou partido no proceso no que se acusou ao seu editor Walter Janka de \u2018\u2018conspiraci\u00f3n contrarrevolucionaria\u2019\u2019 . Janka foi condenado \u00e1 cadea a posteriormente rehabilitado. En 1961 op\u00faxose a expulsi\u00f3n de Heiner M\u00fcller da Uni\u00f3n de Escritores, que lle supo\u00f1\u00eda, de facto, a imposibilidade de seguir publicando . Anos despois, en 1979, non se manifestou cando nove autores, cr\u00edticos coa pol\u00edtica da Rep\u00fablica Democr\u00e1tica Alem\u00e1, foron expulsados da Uni\u00f3n de Escritores. En 1975 recibiu o t\u00edtulo de cidad\u00e1 honoraria de Berl\u00edn e en 1981 da cidade de Mainz . Anna Seghers finou en 1983 e foi enterrada con honores no Dorotheenst\u00e4dtischen Friedhof en Berlin. A r\u00faa Volkswohlstra\u00dfe onde viviu foi renomeada Anna-Seghers-Stra\u00dfe e \u00e9 a sede dun museo dedicado \u00e1 autora.\nObra.\nOs primeiros traballos de Anna Seghers foron clasificados dentro da corrente da Neue Sachlichkeit, que procuraba a representaci\u00f3n obxectiva da realidade. No exilio Seghers, ademais da s\u00faa importancia como organizadora de agrupaci\u00f3ns literarias, escribiu con \"Transit\" e \"Das siebte Kreuz\" d\u00faas das novelas en alem\u00e1n m\u00e1is significativas da s\u00faa \u00e9poca. A s\u00faa obra na RDA ten as caracter\u00edsticas propias do realismo socialista."}
{"id": "533243", "revid": "98629", "url": "https://gl.wikipedia.org/wiki?curid=533243", "title": "Aeroporto Internacional de Bohol-Panglao", "text": "O Aeroporto Internacional de Bohol-Panglao, en ingl\u00e9s \"Bohol\u2013Panglao International Airport\"; en cebuano \"Tugpahanang Pangkalibutanon sa Bohol\u2013Panglao\"; en tagalo \"Paliparang Pandaigdig ng Bohol\u2013Panglao\", c\u00f3digo IATA TAG, c\u00f3digo ICAO RPSP, e tam\u00e9n co\u00f1ecido como Novo Aeroporto Internacional de Bohol (\"New Bohol International Airport\"), \u00e9 un aeroporto internacional da illa de Panglao, na provincia de Bohol, Filipinas. \nSubstitu\u00edu ao aeroporto de Tagbilaran para atender o aumento do tr\u00e1fico de pasaxeiros de Bohol, debido ao turismo. \nEste aeroporto \u00e9 alcumado como o primeiro aeroporto ecol\u00f3xico de Filipinas e a \"porta verde\" do pa\u00eds.\nO aeroporto est\u00e1 clasificado oficialmente como aeroporto internacional pola Autoridade de Aviaci\u00f3n Civil de Filipinas.\nO aeroporto serve como porta de entrada a Tagbilaran e ao resto do Bohol continental para os viaxeiros a\u00e9reos dom\u00e9sticos. Tam\u00e9n est\u00e1 a menos dunha hora de voo do aeroporto internacional de Mactan\u2013Cebu, que \u00e9 unha porta de entrada ao centro de Filipinas para turistas internacionais.\nEste aeroporto inaugurouse o 27 de novembro de 2018."}
{"id": "533244", "revid": "785", "url": "https://gl.wikipedia.org/wiki?curid=533244", "title": "\u2014", "text": ""}
{"id": "533245", "revid": "5854651", "url": "https://gl.wikipedia.org/wiki?curid=533245", "title": "Sasha Sokolov", "text": "Sasha Sokolov (polo seu nome completo \u0410leksandr Vs\u00e9volodovich Sokolov), nado en Ottawa, Canad\u00e1 o 6 de novembro de 1943, \u00e9 un escritor en lingua rusa. \u00c9 un dos prosistas m\u00e1is importantes da literatura rusa moderna, co\u00f1ecido sobre todo pola s\u00faa novela \"\u0428\u043a\u043e\u043b\u0430 \u0434\u043b\u044f \u0434\u0443\u0440\u0430\u043a\u043e\u0432\" (en galego: \"Escola para parvos\")\".\" Polo escaseza da s\u00faa obra e a negativa a publicar os seus traballos foi a mi\u00fado comparado co escritor estadounidense J. D. Salinger.\nTraxectoria.\nAleksandr Sokolov naceu en Otawa onde seu pai, Vs\u00e9volod Sokolov, era agregado militar da embaixada sovi\u00e9tica. O ano 1946 o pai de Sasha Sokolov foi acusado de espionaxe e expulsado de Canad\u00e1. Un ano despois a familia estableceuse en Moscova. Al\u00ed, despois de finalizar a escola, Sasha traballou un tempo na morgue. En 1962 entrou no Instituto Militar de Linguas Estranxeiras, onde permaneceu ata 1965. Para evitar facer o servizo militar finxiu un desequilibrio mental e pasou tres meses ingresado nun sanatorio, ao que volver\u00eda anos m\u00e1is tarde. Fixo varios intentos de fuxir da Uni\u00f3n Sovi\u00e9ica. En 1962 foi detido cando tentaba cruzar a fronteira con Ir\u00e1n. Foi condenado a tres meses na cadea e s\u00f3 evitou un castigo m\u00e1is severo grazas \u00e1s amizades e influencias do pai. \nEn 1965 f\u00edxoze mebro du grupo literario SMOG e participou na primeira intervenci\u00f3n p\u00fablica do grupo. As s\u00faas primeiras publicaci\u00f3ns po\u00e9ticas apareceron en forma de samizdat co pseud\u00f3nimo de \"Veligosh\". En 1967 entrou na faculta de periodismo da Universidade Estatal de Moscova. No terceiro curso decidiu facer educaci\u00f3n a distancia. En 1967\u20141968 apareceron os seus primeiros art\u00edculos e relatos en xornais sovi\u00e9ticos. Entre 1969 e 1971 traballou como reporteiro no peri\u00f3dico \"Rusia Literaria\". Ata ese momento non tivera ning\u00fan contacto con personaxes da literatura oficial. Dende maio do 1972 traballou como cazador para unha sociedade cinex\u00e9tica no oblast de Kalinin, (actualmente oblast de Tver).\nEn 1973 rematou a escrita da s\u00faa primeira novela \"Escola para parvos\". Viviu por un tempo coa s\u00faa primeira muller Taisiya Sudorova, coa que tivo unha filla, na rexi\u00f3n de Stavropol. Despois de separarse da muller volveu a Moscova. En 1974\u20141975 traballou como fogueiro en Tyshino, preto de Moscova. Casou por segunda vez con Johanna Steindl, unha austriaca que traballaba como profesora de alem\u00e1n na Universidade de Moscova. En 1975, despois dunha folga de fame da s\u00faa muller, obtivo o permiso para deixar o pa\u00eds e trasladouse a Austria, onde traballou de le\u00f1ador. En 1976, pouco despois da aparicion de \"Escola para parvos\"\" (moi louvada por Vladimir Nabokov) nos Estados Unidos, estableceuse nese pa\u00eds. En 1977 tivo o seu primeiro fillo e, en 1986, unha filla. Despois de divorciarse de Johanna, casou varias veces m\u00e1is. Na actualidade est\u00e1 casado coa americana Marlene Royle. En 1988 visitou a Uni\u00f3n Sovi\u00e9tica por primeira vez desde que emigrara. Despois da edici\u00f3n das novelas \"Entre can e lobo\" (1980) e \"Pau de rosa\" (1985), deixou de publicar, a\u00ednda que seguiu escribindo. O ano 2000 seus pais morreron de maneira tr\u00e1xica, feito que o autor atrib\u00fae a un suicidio."}
{"id": "533249", "revid": "1093", "url": "https://gl.wikipedia.org/wiki?curid=533249", "title": "Cookie", "text": ""}
{"id": "533251", "revid": "23204", "url": "https://gl.wikipedia.org/wiki?curid=533251", "title": "Zapopan", "text": "Zapopan \u00e9 unha cidade e un dos que compo\u00f1en o estado de Xalisco, M\u00e9xico. Formou parte da provincia de Nueva Galicia, no Reino de Nueva Galicia entre a s\u00faa fundaci\u00f3n e 1786, e do municipio de Guadalaxara de 1786 a 1821. Est\u00e1 situado nas rexi\u00f3n central do estado, na macrorrexi\u00f3n de Baj\u00edo Occidente ou ' 'Centro Occidente' de M\u00e9xico. \u00c9 o municipio m\u00e1is poboado da \u00e1rea metropolitana de Guadalaxara Forma parte da Alianza Baj\u00edo-Occidente."}
{"id": "533255", "revid": "27155", "url": "https://gl.wikipedia.org/wiki?curid=533255", "title": "Enlace de hidr\u00f3xeno de barreira baixa", "text": "Un enlace de hidr\u00f3xeno de barreira baixa \u00e9 un tipo especial de enlace de hidr\u00f3xeno que se pode orixinar cando os pKa dos dous hetero\u00e1tomos que interve\u00f1en no enlace est\u00e1n moi igualados, o cal permite que o hidr\u00f3xeno sexa compartido entre eles de modo m\u00e1is equitativo. Esta compartici\u00f3n do hidr\u00f3xeno causa a formaci\u00f3n de enlaces de hidr\u00f3xeno especialmente curtos e fortes.\nDescrici\u00f3n.\nOs enlaces de hidr\u00f3xeno ordinarios son m\u00e1is longos (por exemplo de 2,8 \u00c5 para un enlace de H entre ox\u00edxenos), e o i\u00f3n hidr\u00f3xeno pertence claramente a un dos hetero\u00e1tomos. Pero cando o pKa dos hetero\u00e1tomos est\u00e1 moi igualado, \u00e9 posible que se estableza un enlace de hidr\u00f3xeno de barreira baixa cunha distancia m\u00e1is curta (~2,55 \u00c5). Cando a distancia decrece m\u00e1is (&lt; 2,29 \u00c5) o enlace caracter\u00edzase por ter un s\u00f3 pozo na gr\u00e1fica e ser un enlace de hidr\u00f3xeno curto e forte.\nProte\u00ednas.\nOs enlaces de hidr\u00f3xeno de barreira baixa aparecen nos ambientes do interior das prote\u00ednas nos que a auga est\u00e1 exclu\u00edda. Neles m\u00faltiples residuos act\u00faan xuntos nun sistema de relevo de carga para controlar os valores do pKa dos residuos implicados. Os enlaces de hidr\u00f3xeno de barreira baixa tam\u00e9n aparecen na superficie das prote\u00ednas, pero al\u00ed son inestables debido \u00e1 s\u00faa proximidade \u00e1 masa de auga que as rodea e os requirimentos desfavorables das fortes pontes salinas da interface prote\u00edna-prote\u00edna.\nCat\u00e1lise encim\u00e1tica.\nProp\u00faxose que as pontes de hidr\u00f3xeno de barreira baixa son relevantes para a cat\u00e1lise encim\u00e1tica en dous tipos de circunstancias. Primeiro, un enlace de hidr\u00f3xeno de barreira baixa nunha rede de relevo de carga no sitio activo do encima poder\u00eda activar un residuo catal\u00edtico (por exemplo entre o \u00e1cido e a base dunha tr\u00edade catal\u00edtica). En segundo lugar, a formaci\u00f3n de dito enlace poder\u00eda darse durante a cat\u00e1lise para estabilizar o estado de transici\u00f3n (por exemplo no estado de transici\u00f3n do substrato nun burato de oxiani\u00f3n). Ambos os mecanismos son discutidos, e as consideraci\u00f3ns te\u00f3ricas e as probas experimentais est\u00e1n repartidas entre as que est\u00e1n a favor de que realmente ocorren e as que non. Desde a d\u00e9cada de 2000, o consenso xeral foi que os encimas non usan os enlaces de hidr\u00f3xeno de barreira baixa para axudar \u00e1 cat\u00e1lise. Por\u00e9n, en 2012, prop\u00faxose que un enlace de hidr\u00f3xeno de barreira baixa estaba implicado na discriminaci\u00f3n fosfato-arsenato en prote\u00ednas que transportan fosfato. Este descubrimento poder\u00eda sinalar a posibilidade de que estes enlaces xoguen un papel catal\u00edtico na selecci\u00f3n do tama\u00f1o do i\u00f3n nalg\u00fans casos moi raros."}
{"id": "533256", "revid": "27155", "url": "https://gl.wikipedia.org/wiki?curid=533256", "title": "Ponte de hidr\u00f3xeno de barreira baixa", "text": ""}
{"id": "533258", "revid": "98629", "url": "https://gl.wikipedia.org/wiki?curid=533258", "title": "Atentado do aeroporto de Cabul", "text": "O atentado do aeroporto de Cabul foi un atentado suicida que se produciu o o 26 de agosto de 2021 preto da porta Abbey no Aeroporto internacional Hamid Karzai de Cabul, Afganist\u00e1n . Este ataque produciuse horas despois de que o Departamento de Estado dos Estados Unidos alertase aos estadounidenses f\u00f3ra do aeroporto que se marchasen por unha ameaza terrorista. Polo menos 182\u00a0persoas morreron no ataque, inclu\u00eddos 13 militares estadounidenses.\nContexto.\nDespois de que Afganist\u00e1n caese en mans dos talib\u00e1ns o 15 de agosto de 2021, o aeroporto internacional Hamid Karzai converteuse no \u00fanico xeito de sa\u00edr do pa\u00eds. Miles de cidad\u00e1ns afg\u00e1ns que colaboraran coas forzas armadas dos Estados Unidos e da OTAN ou que tem\u00edan aos talib\u00e1ns se dirixiron al\u00f3 coa esperanza de seren refuxiados no estranxeiro. \nCon todo, conforme avanzaron os d\u00edas, os temores pola seguridade aumentaron. O presidente dos Estados Unidos, Joe Biden, tam\u00e9n recibiu varios informes dun posible ataque na semana previa ao atentado, e varios pa\u00edses fix\u00e9ronse eco dos alto risco. Na s\u00faa toma do pa\u00eds, os talib\u00e1ns liberaron a presos de varios c\u00e1rceres inclu\u00eddos os de Bagram e Pul-e-Charkhi, pr\u00f3ximos a Cabul e que reti\u00f1an a centenares de membros da organizaci\u00f3n terrorista ISIS. \nHoras antes do ataque, diplom\u00e1ticos estadounidenses en Cabul alertaron aos seus concidad\u00e1ns para que abandonasen o aeroporto debido a importantes ameazas. Pola s\u00faa banda, o subsecretario de estado das Forzas Armadas do Reino Unido, James Heappey, tam\u00e9n alertou dunha ameaza moi crible dun ataque, \"en cuesti\u00f3ns de horas\", no aeroporto de Cabul por parte de militantes do Estado Isl\u00e1mico. As embaixadas dos Estados Unidos, Reino Unido e Australia tam\u00e9n avisaron aos seus cidad\u00e1ns sobre as amenazas do aeroporto ped\u00edndolles que evitasen o seu contorno.\nAtaque.\nO ataque foi levado a cabo polo Estado Isl\u00e1mico - Provincia de Khoras\u00e1n (ISKP) en plena a evacuaci\u00f3n de Afganistan o 26 de agosto de 2021. Na porta Abbey, unha das tres habilitadas o aeroporto, un suicida explotou despois de achegarse a soldados estadounidenses que participaban na Operaci\u00f3n Refuxio Aliado. Despois da explosi\u00f3n estalaron disparos e pech\u00e1ronse todas as portas do aeroporto. Polo menos 175 persoas morreron no ataque, inclu\u00eddos 13 militares estadounidenses, 169 afg\u00e1ns dos cales dous ti\u00f1an a dobre nacionalidade brit\u00e1nica e un era fillo dun cidad\u00e1n brit\u00e1nico. Inicialmente informouse de que 28 combatentes talib\u00e1ns tam\u00e9n pereceron no ataque, pero despois foi negado polo voceiro talib\u00e1n Zabiullah Mujahid\u00a0nunha entrevista con Radio Free Europe / Radio Liberty. Polo menos outras 150 persoas resultaron feridas, inclu\u00edndo 18 militares estadounidenses e m\u00e1is membros talib\u00e1ns. Os 13 militares estadounidenses falecidos foron identificados como dez marines, dous soldados do ex\u00e9rcito estadounidense e un m\u00e9dico militar da Mari\u00f1a dos Estados Unidos. Inicialmente informouse dunha segunda explosi\u00f3n na porta Baron, que leva o nome do veci\u00f1o hotel Baron de Cabul. Este hotel fora usado como punto de reuni\u00f3n de cidad\u00e1ns occidentais para o rescate e evacuaci\u00f3n. O hotel tam\u00e9n serviu como centro de tratamento para os afg\u00e1ns que fux\u00edan do pa\u00eds para escapar do control dos talib\u00e1ns. Con todo, un d\u00eda despois da ataque, o Pent\u00e1gono negou que se producira tal explosi\u00f3n no hotel circunscribindo o atentado \u00e1 detonaci\u00f3n na porta Abbey. Logo do atentado, o Estado Isl\u00e1mico da provincia de Khoras\u00e1n reivindicouno segundo anunciou a s\u00faa axencia de propaganda Amaq, esta informaci\u00f3n confirmada por analistas estadounidenses.\nConsecuencias.\nEstados Unidos e os seus aliados continuaron as viaxes para evacuar aos seus nacionais e refuxiados afg\u00e1ns. O goberno estadounidense reafirmou o seu compromiso de proseguir ata o 31 de agosto, a\u00ednda que nos seguintes d\u00edas os pa\u00edses da OTAN aceleraron as s\u00faas operaci\u00f3ns para rematalas. \nO d\u00eda 28 de agosto de 2021 informouse de que os Estados Unidos atacara cun dron instalaci\u00f3ns do Estado Isl\u00e1mico de Khoras\u00e1n acabando co responsable da planificaci\u00f3n do atentado. Ademais, o Pent\u00e1gono confirmou que recibiran novas ameazas terroristas. O 29 de agosto de 2021, o ex\u00e9rcito estadounidense volveu lanzar un ataque cun dron, desta volta para matar a varios suicidas que se desprazaban nun coche coa intenci\u00f3n de atentar no aeroporto. En setembro de 2021, unha investigaci\u00f3n do xornal The New York Times publicou evidencias que amosar\u00edan que o ataque do d\u00eda 29 errou no seu obxectivo causando a morte de civ\u00eds. Finalmente, o 17 de setembro, o Pent\u00e1gono reco\u00f1eceu o erro e pediu desculpas pola morte de 10 civ\u00eds, entre os que hab\u00eda 7 nenos."}
{"id": "533260", "revid": "1131", "url": "https://gl.wikipedia.org/wiki?curid=533260", "title": "Praia Momo", "text": "A praia Momo (\"Momo beach\") \u00e9 unha praia situada no norte da illa de Panglao, no municipio de Panglao (provincia de Bohol, rexi\u00f3n das Visayas Centrais, Filipinas). \nEsta praia \u00e9 unha das moitas da illa famosas pola s\u00faa biodiversidade e, preto da beira, a unha profundidade duns 40 m, enc\u00f3ntrase un gran lugar para mergullarse e observar esta biodiversidade, especialmente de crust\u00e1ceos, moluscos e peixes ex\u00f3ticos. \nOs turistas dispo\u00f1en na praia dun hotel \"boutique\" que ofrece ao seus h\u00f3spedes habitaci\u00f3ns con impresionantes vistas ao mar, piscina, equipos para deportes acu\u00e1ticos e, ao ser\u00e1n, deliciosos pratos para degustaren ao aire libre.\nTransporte.\nP\u00f3dese chegar \u00e1 praia desde o Aeroporto Internacional de Bohol-Panglao (TAG), que \u00e9 o principal aeroporto internacional da provincia de Bohol. Este aeroporto inaugurouse o 27 de novembro de 2018, substitu\u00edndo ao Aeroporto de Tagbilaran, e serve \u00e1 illa de Panglao e ao resto de Bohol. Hai voos di\u00farnos case cada hora cara e desde Manila de \"Cebu Pacific\", \"Air Asia\" e \"Philippine Airlines\". Tam\u00e9n hai servizos a Davao, Cagay\u00e1n de Oro e Puerto Princesa.\nO tempo de viaxe en ferri r\u00e1pido a Ceb\u00fa \u00e9 de menos de 2 horas. \nHai un servizo regular de autob\u00fas con aire acondicionado desde o aeroporto at\u00e9 Tagbilaran City (Island City Mall e v/v PHP 50 en cada direcci\u00f3n) e unha ruta circular at\u00e9 a praia de Alona, a m\u00e1is famosa da illa. As viaxes curtas adoitan facerse en triciclo-taxi, con tarifas negoci\u00e1beis. A illa est\u00e1 conectada coa illa principal de Bohol por d\u00faas pontes: a ponte Su\u00e1rez e a ponte do Gobernador Borja.\nBiodiversidade da illa.\nAo redor de 250 novas especies de crust\u00e1ceos e 2 500 novas especies de moluscos enc\u00f3ntranse nas costas da illa. O seu descubrimento foi obra do Proxecto de Biodiversidade Mari\u00f1a de Panglao, no que participaron os malac\u00f3logos espa\u00f1ois Anselm Pe\u00f1as (catal\u00e1n) e Emilio Rol\u00e1n (galego). O proxecto descubriu que s\u00f3 Panglao ten m\u00e1is biodiversidade mari\u00f1a que o Xap\u00f3n e o mar Mediterr\u00e1neo.\nNotas.\n\u200b"}
{"id": "533263", "revid": "23204", "url": "https://gl.wikipedia.org/wiki?curid=533263", "title": "Praia de Alona", "text": "A praia de Alona \u00e9 a m\u00e1is popular praia da illa de Panglao, no municipio de Panglao (provincia de Bohol, rexi\u00f3n das Visayas Centrais, Filipinas), situada na punta suroeste da illa.\n\u00c9 co\u00f1ecida pola s\u00faa area branca, cant\u00eds rochosos e instalaci\u00f3ns comerciais que bordean un treito de 1 km da praia. \nAt\u00f3pase preto dun arrecife de coral, e \u00e9 un popular lugar de mergullo. Est\u00e1 situada a menos de 3 km do Aeroporto Internacional de Bohol-Panglao.\nA praia leva o nome da actriz filipina Alona Alegre, que corr\u00eda espida pola praia en 1973 no filme \"Esteban\" que coprotagonizou con Fernando Poe Jr.\nCaracter\u00edsticas.\nOs seus impresionantes arrecifes e augas cristalinas non deixar\u00e1n indiferentes aos co\u00f1ecedores da relaxaci\u00f3n de calidade. A praia de Alona e a capital de Bohol est\u00e1n a s\u00f3 20 km. D\u00faas paredes de rocha en ambos os extremos da praia de Alona forman os l\u00edmites naturais dunha praia de 1,5 km. Ao longo da s\u00faa extensi\u00f3n hai moits hoteis e restaurantes, desde ofertas econ\u00f3micas at\u00e9 opci\u00f3nes de luxo.\nEsta praia est\u00e1 considerada como un dos mellores lugares para mergullarse en Filipinas. Os gu\u00edas locais organizan emocionantes excursi\u00f3ns para os h\u00f3spedes e pres\u00e9ntanlles a fauna do mundo submarino e a asombrosa vida dos corais. Aqueles que desexen diversificar o seu tempo libre poden achegarse a Balikasag e ver c\u00f3mo cr\u00edan as tartarugas, ou gozar dos deliciosos manxares da coci\u00f1a local e internacional.\nTransporte.\nP\u00f3dese chegar \u00e1 praia desde o Aeroporto Internacional de Bohol-Panglao (TAG), que \u00e9 o principal aeroporto internacional da provincia de Bohol. Este aeroporto inaugurouse o 27 de novembro de 2018, substitu\u00edndo ao Aeroporto de Tagbilaran, e serve \u00e1 illa de Panglao e ao resto de Bohol. Hai voos di\u00farnos case cada hora cara e desde Manila de \"Cebu Pacific\", \"Air Asia\" e \"Philippine Airlines\". Tam\u00e9n hai servizos a Davao, Cagay\u00e1n de Oro e Puerto Princesa.\nO tempo de viaxe en ferri r\u00e1pido a Ceb\u00fa \u00e9 de menos de 2 horas. \nHai un servizo regular de autob\u00fas con aire acondicionado desde o aeroporto at\u00e9 Tagbilaran City (Island City Mall e v/v PHP 50 en cada direcci\u00f3n) e unha ruta circular at\u00e9 a praia Momo, outra praia famosa da illa. As viaxes curtas adoitan facerse en triciclo-taxi, con tarifas negoci\u00e1beis. A illa est\u00e1 conectada coa illa principal de Bohol por d\u00faas pontes: a ponte Su\u00e1rez e a ponte do Gobernador Borja.\nBiodiversidade da illa.\nAo redor de 250 novas especies de crust\u00e1ceos e 2 500 novas especies de moluscos enc\u00f3ntranse nas costas da illa. O seu descubrimento foi obra do Proxecto de Biodiversidade Mari\u00f1a de Panglao, no que participaron os malac\u00f3logos espa\u00f1ois Anselm Pe\u00f1as (catal\u00e1n) e Emilio Rol\u00e1n (galego). O proxecto descubriu que s\u00f3 Panglao ten m\u00e1is biodiversidade mari\u00f1a que o Xap\u00f3n e o mar Mediterr\u00e1neo."}
{"id": "533265", "revid": "785", "url": "https://gl.wikipedia.org/wiki?curid=533265", "title": "Das Mari\u00f1as", "text": "Das Mari\u00f1as, ou Dasmari\u00f1as, p\u00f3dese referir a:\nLocalidades.\nE tam\u00e9n:"}
{"id": "533271", "revid": "23204", "url": "https://gl.wikipedia.org/wiki?curid=533271", "title": "Mona Lisa (filme de 1986)", "text": "Mona Lisa \u00e9 un filme neo-noir brit\u00e1nico de 1986 dirixido e escrito por Neil Jordan. Foi producido por HandMade Films e est\u00e1 protagonizado por Bob Hoskins, Cathy Tyson e Michael Caine.\nEstreouse subtitulado en galego o 28 de agosto de 2021 na TVG."}
{"id": "533272", "revid": "23204", "url": "https://gl.wikipedia.org/wiki?curid=533272", "title": "Nymphoides peltata", "text": "Nymphoides peltata \u00e9 unha especie de planta acu\u00e1tica da familia \"Menyanthaceae\" nativa de Eurasia. Ten follas flotantes cordadas que soste\u00f1en unha inflorescencia laxa de flores amarelas. O froito \u00e9 unha c\u00e1psula que cont\u00e9n moitas sementes aplanadas con pelos marxinais r\u00edxidos. "}
{"id": "533273", "revid": "23204", "url": "https://gl.wikipedia.org/wiki?curid=533273", "title": "Omphalodes littoralis gallaecica", "text": ""}
{"id": "533274", "revid": "1505", "url": "https://gl.wikipedia.org/wiki?curid=533274", "title": "Omphalodes littoralis", "text": "Omphalodes littoralis \u00e9 unha especie de planta con flores da familia \"Boraginaceae\".\nSubespecies.\nReco\u00f1\u00e9cense as seguintes subespecies:"}
{"id": "533276", "revid": "23204", "url": "https://gl.wikipedia.org/wiki?curid=533276", "title": "Petrocoptis grandiflora", "text": "Petrocoptis grandiflora \u00e9 unha especie de planta da familia \"Caryophyllaceae\". \u00c9 unha especie end\u00e9mica da serra da Enci\u00f1a da Lastra."}
{"id": "533279", "revid": "89787", "url": "https://gl.wikipedia.org/wiki?curid=533279", "title": "Sitio de uni\u00f3n", "text": "En bioqu\u00edmica e biolox\u00eda molecular, un sitio de uni\u00f3n \u00e9 unha rexi\u00f3n dunha macromol\u00e9cula, como unha prote\u00edna, \u00e1 que se une outra mol\u00e9cula especificamente. A mol\u00e9cula que se une \u00e1 macromol\u00e9cula adoita denominarse ligando. Os ligandos poden ser outras prote\u00ednas (orixinando unha interacci\u00f3n prote\u00edna-prote\u00edna), substratos encim\u00e1ticos, segundos mensaxeiros, hormonas ou moduladores alost\u00e9ricos. A uni\u00f3n da mol\u00e9cula est\u00e1 a mi\u00fado (pero non sempre) acompa\u00f1ada dun cambio conformacional que altera a funci\u00f3n da prote\u00edna. A uni\u00f3n dunha mol\u00e9cula ao sitio de uni\u00f3n dunha prote\u00edna adoita ser reversible e non covalente (transitoria), pero pode tam\u00e9n ser covalente e igualmente reversible ou irreversible.\nFunci\u00f3n.\nA uni\u00f3n dun ligando a un sitio de uni\u00f3n dunha prote\u00edna adoita desencadear un cambio de conformaci\u00f3n na prote\u00edna e ten como resultado a alteraci\u00f3n da s\u00faa funci\u00f3n celular. Por tanto, o sitio de uni\u00f3n na prote\u00edna \u00e9 unha parte fundamental no funcionamento das v\u00edas de transduci\u00f3n de sinais. Entre os tipos posibles de ligandos est\u00e1n os neurotransmisores, toxinas, neurop\u00e9ptidos e hormonas esteroides. Os sitios de uni\u00f3n sofren cambios funcionais en diversos contextos, como a cat\u00e1lise encim\u00e1tica, v\u00edas de sinalizaci\u00f3n molecular, regulaci\u00f3n homeost\u00e1tica e funcionamento fisiol\u00f3xico. A carga el\u00e9ctrica, forma est\u00e9rica e xeometr\u00eda do sitio permite selectivamente que se unan ligandos moi espec\u00edficos, activando un determinado cadoiro de interacci\u00f3ns celulares das cales a prote\u00edna \u00e9 responsable.\nCat\u00e1lise.\nOs encimas realizan a cat\u00e1lise orixinando un estado de transici\u00f3n ao unirse o substrato. No sitio de uni\u00f3n catal\u00edtico, poden producirse varias interacci\u00f3ns diferentes sobre o substrato. Estas poden ser desde unha cat\u00e1lise el\u00e9ctrica, \u00e1cida ou b\u00e1sica, a unha cat\u00e1lise covalente ou unha cat\u00e1lise de i\u00f3n met\u00e1lico. Estas interacci\u00f3ns fan decrecer a enerx\u00eda de activaci\u00f3n dunha reacci\u00f3n qu\u00edmica ao proporcionar interacci\u00f3ns favorables que estabilizan a mol\u00e9cula de alta enerx\u00eda. A uni\u00f3n ao encima real\u00edzase por maior proximidade e exclusi\u00f3n das substancias irrelevantes na reacci\u00f3n. As posibles reacci\u00f3ns colaterais son minimizadas por esta uni\u00f3n tan espec\u00edfica.\nEstas reacci\u00f3ns poden realizalas todo tipo de encimas como oxidorredutases, transferases, hidrolases, liases, isomerases e ligases.\nPor exemplo, a transferase hexoquinase cataliza a fosforilaci\u00f3n da glicosa para producir glicosa-6-fosfato. Os residuos do sitio activo da hexoquinase estabilizan a mol\u00e9cula de glicosa e dan inicio a unha serie de interacci\u00f3ns favorables, diminu\u00edndo a enerx\u00eda de activaci\u00f3n.\nInhibici\u00f3n.\nA inhibici\u00f3n dunha prote\u00edna pola uni\u00f3n dunha mol\u00e9cula inhibidora pode inducir o bloqueo dunha v\u00eda de regulaci\u00f3n, dunha regulaci\u00f3n homeost\u00e1tica ou unha funci\u00f3n fisiol\u00f3xica.\nOs inhibidores competitivos compiten cun substrato por unirse a encimas nos sitios activos e as\u00ed impedir a formaci\u00f3n do complexo encima-substrato (se entran eles, non entra o substrato), polo que dimin\u00fae a formaci\u00f3n de produto. Por exemplo, o mon\u00f3xido de carbono \u00e9 un veleno respiratorio que act\u00faa competindo co ox\u00edxeno por unirse \u00e1s mol\u00e9culas de hemoglobina.\nOs inhibidores acompetitivos \u00fanense xunto co substrato nos sitios activos, form\u00e1ndose un complexo encima-substrato-inhibidor (ESI), que non orixina o produto, polo que a velocidade de formaci\u00f3n do produto dimin\u00fae.\nOutros inhibidores mixtos, \u00fanense ao encima nun sitio de uni\u00f3n diferente do sitio activo (onde se une o substrato), chamado sitio ou centro alost\u00e9rico. A uni\u00f3n do inhibidor ao sitio alost\u00e9rico causa cambios conformacionais no encima que poden diminu\u00edr a afinidade do encima polo substrato (modulaci\u00f3n negativa). Inversamente, en certos casos a uni\u00f3n destas mol\u00e9culas reguladoras ao sitio alost\u00e9rico pode orixinar un aumento da velocidade encim\u00e1tica (modulaci\u00f3n positiva).\nTipos.\nSitio activo.\nNo sitio activo o substrato \u00fanese ao encima para inducir unha reacci\u00f3n qu\u00edmica. Os susbtratos, estados de transici\u00f3n e produtos poden estar unidos aos sitios activos, as\u00ed como os inhibidores competitivos. Por exemplo, no contexto da contracci\u00f3n muscular, a uni\u00f3n do calcio \u00e1 troponina nas c\u00e9lulas musculares pode inducir un cambio conformacional na troponina. Isto permite que a tropomiosina expo\u00f1a o sitio de uni\u00f3n actina-miosina ao cal se une a cabeza da miosina para formar unha ponte cruzada e inducir a contracci\u00f3n muscular.\nNo sangue, un exemplo de uni\u00f3n competitiva \u00e9 a competici\u00f3n do mon\u00f3xido de carbono co ox\u00edxeno para unirse ao sitio activo no grupo hemo da prote\u00edna hemoglobina dos gl\u00f3bulos vermellos. O mon\u00f3xido de carbono ten unha alta afinidade polo sitio e supera na competencia ao ox\u00edxeno en condici\u00f3ns de baixa concentraci\u00f3n de ox\u00edxeno. Cando se une o mon\u00f3xido de carbono prod\u00facese un cambio conformacional que impide que o hemo se una ao ox\u00edxeno, orixinando un envelenamento por mon\u00f3xido de carbono.\nSitio alost\u00e9rico.\nNo sitio alost\u00e9rico ou regulatorio dun encima, a uni\u00f3n dun ligando pode amplificar ou inhibir o funcionamento da prote\u00edna. A uni\u00f3n dun ligando a un sitio alost\u00e9rico dun encima multim\u00e9rico adoita inducir unha cooperatividade positiva, \u00e9 dicir, a uni\u00f3n dunha mol\u00e9cula de substrato induce un cambio de conformaci\u00f3n favorable e incrementa a probabilidade de que o encima se una a unha segunda mol\u00e9cula de substrato. Os ligandos dos sitios regulatorios poden ser homotr\u00f3picos ou heterotr\u00f3picos ; os primeiros son un s\u00f3 tipo de mol\u00e9cula que afecta a actividade encim\u00e1tica (a mesma substancia funciona como susbtrato e como regulador), mentres que os segundos son varios tipos de mol\u00e9culas, que afectan a actividade do encima (o susbtrato e o regulador son substancias distintas).\nOs encimas que est\u00e1n moi regulados adoitan ser esenciais nas v\u00edas metab\u00f3licas. Por exemplo, a fosfofrutoquinase (PFK), que fosforila a frutosa na glic\u00f3lise, est\u00e1 moi regulada polo ATP. A s\u00faa regulaci\u00f3n na glic\u00f3lise \u00e9 imperativa porque \u00e9 a reacci\u00f3n limitante da v\u00eda metab\u00f3lica. A fosfofrutoquinase tam\u00e9n controla a cantidade de glicosa que se vai destinar a impulsar a formaci\u00f3n de ATP pola v\u00eda catab\u00f3lica. Por tanto, cando hai un suficiente nivel de ATP, este encima \u00e9 inhibido alostericamente polo ATP. Esta regulaci\u00f3n conserva eficazmente as reservas de glicosa, que poden ser necesarias para outras v\u00edas. O citrato, un intermediario do ciclo do \u00e1cido c\u00edtrico, tam\u00e9n funciona como regulador alost\u00e9rico da fosfofrutoquinase.\nSitios de uni\u00f3n dunha soa cadea e de cadea m\u00faltiple.\nOs sitios de uni\u00f3n poden caracterizarse tam\u00e9n polas s\u00faas caracter\u00edsticas estruturais. Os sitios de cadea simple (de ligandos \u201cmonod\u00e9smicos\u201d, de \u03bc\u03cc\u03bd\u03bf\u03c2, 'unha', e \u03b4\u03b5\u03c3\u03bc\u03cc\u03c2, 'uni\u00f3n') est\u00e1n formados por unha soa cadea prote\u00edca, mentres que os sitios de cadea m\u00faltiple (de ligandos \"polyd\u00e9smicos\u201d, de \u03c0\u03bf\u03bb\u03bf\u03af, 'moitos') enc\u00f3ntranse frecuentemente en prote\u00ednas complexas e est\u00e1n formados m\u00e1is dunha cadea proteica, normalmente en ou preto das interfaces das prote\u00ednas. Investigaci\u00f3ns recentes mostraron que a estrutura do sitio de uni\u00f3n ten profundas consecuencias na biolox\u00eda das prote\u00ednas complexas (evoluci\u00f3n da funci\u00f3n, aloster\u00eda).\nSitios de uni\u00f3n cr\u00edpticos.\nOs sitios de uni\u00f3n cr\u00edpticos son os sitios de uni\u00f3n que se forman transitoriamente nunha forma apo ou que son inducidos pola uni\u00f3n dun ligando. Consid\u00e9rase que os sitios de uni\u00f3n cr\u00edpticos incrementan as posibilidades de tratamento con medicinas do proteoma humano do ~40% ao ~78% das prote\u00ednas asociadas a enfermidades. Os sitios de uni\u00f3n foron investigados por medio de: m\u00e1quina de vectores de soporte aplicada a un conxunto de datos \"CryptoSite\", extensi\u00f3n de conxunto de datos \"CryptoSite\", simulaci\u00f3n din\u00e1mica molecular a longa escala de tempo co modelo do estado de Markov e con experimentos biof\u00edsicos, e \u00edndice de sitios cr\u00edpticos, que est\u00e1 baseado na \u00e1rea superficial accesible relativa.\nSitios de uni\u00f3n en \u00e1cidos nucleicos.\nO termo sitio de uni\u00f3n tam\u00e9n se usa moito referido a \u00e1cidos nucleicos. No ADN e ARN enc\u00f3ntranse diversas secuencias e tramos que serven de sitio de uni\u00f3n para outras mol\u00e9culas, como encimas ou factores de transcrici\u00f3n.\nSitios de uni\u00f3n de anticorpos.\nTam\u00e9n se utiliza \u00e1s veces o termo sitio de uni\u00f3n para as partes do anticorpo onde se unen outras mol\u00e9culas, como son os dos extremos Fab (par\u00e1topos), onde se unen os ant\u00edxenos.\nCurvas de uni\u00f3n.\nAs curvas de uni\u00f3n son os gr\u00e1ficos que serven para describir as caracter\u00f1isticas da uni\u00f3n do ligando coa prote\u00edna. As curvas poden caracterizarse pola s\u00faa forma, que pode ser sigmoidal ou hiperb\u00f3lica, e que reflicte se a prote\u00edna e o ligando te\u00f1en un comportamento cooperativo ou non cooperativo, respectivamente. O eixe X indica a concentraci\u00f3n do ligando e o eixe Y a saturaci\u00f3n fraccional dos ligandos unidos a todos os sitios de uni\u00f3n dispo\u00f1ibles. Normalmente util\u00edzase a ecuaci\u00f3n de Michaelis-Menten para determinar a forma da curva hiperb\u00f3lica. A ecuaci\u00f3n de Michaelis-Menten der\u00edvase base\u00e1ndose nas condici\u00f3ns do estado estacionario e describe as reacci\u00f3ns do encima que est\u00e1n tendo lugar na disoluci\u00f3n. Por\u00e9n, cando a reacci\u00f3n ten lugar mentres o encima est\u00e1 unido \u00e1 superficie do substrato, a cin\u00e9tica \u00e9 diferente.\n\u00c9 \u00fatil facer modelos utilizando as curvas de uni\u00f3n cando se aval\u00edan as afinidades de uni\u00f3n de, por exemplo, o ox\u00edxeno \u00e1 hemoglobina e mioglobina no sangue. A hemoglobina, que ten catro grupos hemo, mostra unha uni\u00f3n cooperativa. Isto significa que a uni\u00f3n do ox\u00edxeno a un grupo hemo da hemoglobina induce un cambio de conformaci\u00f3n favorable que fai que se incremente a afinidade de uni\u00f3n do ox\u00edxeno nos seguintes grupos hemo. Nestas circunstancias, a curva de uni\u00f3n da hemoglobina ser\u00e1 sigmoidal debido ao incremento de afinidade polo ox\u00edxeno. Como a mioglobina ten s\u00f3 un grupo hemo, mostra unha uni\u00f3n non cooperativa e unha curva de uni\u00f3n hiperb\u00f3lica.\nAplicaci\u00f3ns.\nAs diferenzas bioqu\u00edmicas entre diferentes organismos e os humanos son \u00fatiles para o desenvolvemento de novas medicinas. Por exemplo, a penicilina mata as bacterias ao inhibir o encima bacteriano DD-transpeptidase, que interv\u00e9n na construci\u00f3n da parede celular bacteriana, de modo que impide a correcta formaci\u00f3n desta e a supervivencia da bacteria. As\u00ed, o estudo dos sitios de uni\u00f3n \u00e9 importante en moitos eidos da investigaci\u00f3n cient\u00edfica, como na investigaci\u00f3n dos mecanismos do cancro, formulaci\u00f3n de f\u00e1rmacos, e a regulaci\u00f3n fisiol\u00f3xica. A preparaci\u00f3n dun inhibidor para que mute a funci\u00f3n dunha prote\u00edna \u00e9 unha maneira com\u00fan de terapia farmac\u00e9utica.\nNa investigaci\u00f3n do cancro util\u00edzanse ligandos modificados para que te\u00f1an unha aparencia similar \u00e1 do ligando natural para que inhiban o crecemento do tumor. Por exemplo, o metotrexato, unha substancia quimioterap\u00e9utica, act\u00faa como inhibidor competitivo no sitio activo da dihidrofolato redutase. Esta interacci\u00f3n inhibe a s\u00edntese de tetrahidrofolato, detendo a produci\u00f3n de ADN, ARN e prote\u00ednas. A inhibici\u00f3n desta funci\u00f3n reprime o crecemento neopl\u00e1stico e mellora a psor\u00edase grave e a artrite reumatoide adulta.\nEn doenzas cardiovasculares util\u00edzanse f\u00e1rmacos como os beta-bloqueantes para tratar pacientes con hipertensi\u00f3n arterial. Os \u03b2-bloqueantes son axentes antihipertensivos que bloquea a uni\u00f3n das hormonas adrenalina e noradrenalina aos receptores \u03b21 e \u03b22 no coraz\u00f3n, vasos sangu\u00edneos e outros tecidos. Estes receptores normalmente son intermediarios da resposta simp\u00e1tica de \"loitar ou fuxir\", causando a constrici\u00f3n dos vasos sangu\u00edneos.\nOs inhibidores competitivos tam\u00e9n se usan moito con distintas finalidades. Por exemplo, a toxina bot\u00falica, co\u00f1ecida comercialmente como \"Botox\", \u00e9 unha neurotoxina que causa par\u00e1lise fl\u00e1ccida no m\u00fasculo porque se une a receptores dos nervios acetilcolin\u00e9rxicos e impide a transmision nerviosa ao m\u00fasculo. Esta interacci\u00f3n inhibe a contracci\u00f3n muscular.\nPredici\u00f3n.\nDesenvolv\u00e9ronse varias ferramenttas computacionais para a predici\u00f3n da localizaci\u00f3n de sitios de uni\u00f3n nas prote\u00ednas. Estes poden ser clasificados a grandes trazos segundo se baseen na secuencia ou na estrutura da prote\u00edna. Os m\u00e9todos baseados na secuencia dependen da asunci\u00f3n de que as secuencias das porci\u00f3ns conservadas funcionalmente das prote\u00ednas, como os sitios de uni\u00f3n, est\u00e1n conservadas. Os m\u00e9todos baseados na estrutura requiren dispo\u00f1er da estrutura tridimensional da prote\u00edna. Estes m\u00e9todos, \u00e1 s\u00faa vez, poden subdividirse en m\u00e9todos baseados no molde e baseados no peto. Os m\u00e9todos baseados no molde (\"template\") buscan as semellanzas tridimensionais entre a prote\u00edna diana e as prote\u00ednas con sitios de uni\u00f3n co\u00f1ecidos. Os m\u00e9todos baseados no peto (\"pocket\") buscan superficies c\u00f3ncavas ou petos enterrados na prote\u00edna diana que pos\u00faen caracter\u00edsticas como a hidrofobicidade e a capacidade de formar enlaces de hidr\u00f3xeno que lles permitir\u00eda unirse a ligandos con alta afinidade. A\u00ednda que se use o termo peto, poden utilizarse m\u00e9todos similares para predicir sitios de uni\u00f3n usados nas interacci\u00f3ns prote\u00edna-prote\u00edna que son xeralmente m\u00e1is planares, non en petos."}
{"id": "533281", "revid": "23204", "url": "https://gl.wikipedia.org/wiki?curid=533281", "title": "Rhamnus pumila", "text": "Rhamnus pumilus \u00e9 unha especie de planta de rosa da familia \"Rhamnaceae\".\nSubespecies.\nA especie div\u00eddese nas seguintes subespecies:"}
{"id": "533283", "revid": "23204", "url": "https://gl.wikipedia.org/wiki?curid=533283", "title": "Rhamnus pumila legionensis", "text": ""}
{"id": "533285", "revid": "23204", "url": "https://gl.wikipedia.org/wiki?curid=533285", "title": "Rhynchospora fusca", "text": "Rhynchospora fusca \u00e9 unha especie de gram\u00ednea descrita por primeira vez por Carl von Linn\u00e9, e que recibiu o nome exacto por William Townsend Aiton."}
{"id": "533286", "revid": "23204", "url": "https://gl.wikipedia.org/wiki?curid=533286", "title": "Rhynchospora modesti-lucennoi", "text": "Rhynchospora modesti-lucennoi \u00e9 unha especie de herba, descrita por primeira vez por Santiago Castroviejo. Distrib\u00faese polo suroeste da pen\u00ednsula Ib\u00e9rica (C\u00e1diz e Huelva) e o noroeste de \u00c1frica (Alxeria e Marrocos). En Pontevedra tam\u00e9n exist\u00eda unha poboaci\u00f3n, no presente extinta por mor do desecamento da turbeira onde viv\u00eda (G\u00e1ndaras de Budi\u00f1o)."}
{"id": "533290", "revid": "23204", "url": "https://gl.wikipedia.org/wiki?curid=533290", "title": "Rumex rupestris", "text": "Rumex rupestris \u00e9 unha especie de planta con flores que foi descrito por primeira vez por Le Gall."}
{"id": "533291", "revid": "23204", "url": "https://gl.wikipedia.org/wiki?curid=533291", "title": "Hypolytrum pulchrum", "text": "Hypolytrum pulchrum \u00e9 unha especie de herba descrita por primeira vez por Edward Rudge, e que recibiu o nome exacto de Hans Heinrich Pfeiffer."}
{"id": "533292", "revid": "23204", "url": "https://gl.wikipedia.org/wiki?curid=533292", "title": "Scirpus pungens", "text": ""}
{"id": "533295", "revid": "23204", "url": "https://gl.wikipedia.org/wiki?curid=533295", "title": "Serratula legionensis", "text": "Serratula legionensis \u00e9 unha especie de planta con flor pertencente \u00e1 familia Asteraceae. \nA autoridade cient\u00edfica da especie \u00e9 Lacaita, sendo publicada en \"Cavanillesia\" 3: 37. 1930."}
{"id": "533297", "revid": "23204", "url": "https://gl.wikipedia.org/wiki?curid=533297", "title": "Succisa pinnatifida", "text": "Succisa pinnatifida \u00e9 unha especie de planta con flores que foi descrita por primeira vez por Johan Martin Christian Lange."}
{"id": "533298", "revid": "23204", "url": "https://gl.wikipedia.org/wiki?curid=533298", "title": "Fred Tiedt", "text": "Frederick Tiedt, nado en Dubl\u00edn o 16 de outubro de 1935 e finado o 15 de xu\u00f1o de 1999, foi boxeador afeccionado e profesional irland\u00e9s.\nTraxectoria.\nTiedt ga\u00f1ou unha medalla de prata para Irlanda nos Xogos Ol\u00edmpicos de 1956 en Melbourne, Australia na divisi\u00f3n de peso w\u00e9lter. Tiedt derrotou aos seus opo\u00f1entes de Polonia, os Estados Unidos de Am\u00e9rica e Australia antes de caer derrotado fronte a Nicolae Linca de Roman\u00eda. O ano seguinte, Tiedt ga\u00f1ou unha medalla de bronce no Campionato Europeo Afeccionado de Boxeo celebrado de Praga."}
{"id": "533299", "revid": "23204", "url": "https://gl.wikipedia.org/wiki?curid=533299", "title": "Frederick Tiedt", "text": ""}
{"id": "533302", "revid": "75439", "url": "https://gl.wikipedia.org/wiki?curid=533302", "title": "Skater Girl", "text": "Skater Girl \u00e9 un filme indo-estadounidense de 2021 dirixido por Manjari Makijany. O elenco est\u00e1 composto por Rachel Sanchita Gupta e Shafin Patel, xunto con Amrit Maghera, Jonathan Readwin e Waheeda Rehman. O gui\u00f3n foi escrito por Manjari e Vinati Makijany, quen tam\u00e9n produciu o filme a trav\u00e9s da compa\u00f1\u00eda india Mac Productions. Estreouse internacionalmente o 11 de xu\u00f1o de 2021 a trav\u00e9s de Netflix."}
{"id": "533303", "revid": "23204", "url": "https://gl.wikipedia.org/wiki?curid=533303", "title": "Kepa Amuchastegui", "text": "Kepa Amuchastegui, nado en Bogot\u00e1 o 9 de decembro de 1941, \u00e9 un actor e director colombiano.\nTraxectoria.\nFillo de inmigrantes vascos, estudou arquitectura. Entrou ao grupo de teatro da universidade e logo foi o seu director. Estivo en Par\u00eds aprendendo actuaci\u00f3n. Volveu ao pa\u00eds a finais de 1968 e fundou o teatro La Mama. Traballou na Royal Shakespeare Company en Londres e regresou en 1971. Entrou \u00e1 televisi\u00f3n como actor en \"La pezu\u00f1a del diablo\" en 1983, e dende ent\u00f3n desenvolveu unha ampla carreira art\u00edstica."}
{"id": "533304", "revid": "23204", "url": "https://gl.wikipedia.org/wiki?curid=533304", "title": "Paul O'Donovan", "text": "Paul O'Donovan, nado en Skibbereen, condado de Cork, o 19 de abril de 1994, \u00e9 un remeiro irland\u00e9s. \u00c9 medallista de ouro na proba de Sculls dobres lixeiros, onde estabeleceu unha nova marca mundial, e \u00e9 catro veces campi\u00f3n do mundo en sculls individuais e dobres. \nO'Donovan ga\u00f1ou o seu primeiro campionato do mundo en sculls individuais lixeiros no Campionato Mundial de Remo de 2016. Xunto co seu irm\u00e1n Gary, ga\u00f1ou a medalla de prata na proba de sculls dobres lixeiros nos Xogos Ol\u00edmpicos de 2016 en R\u00edo de Xaneiro, e o ouro na mesma disciplina no Campionato Mundial de Remo de 2018. Dende 2019, tam\u00e9n fixo parella con Fintan McCarthy nas probas de sculls dobres lixeiros, e xuntos convert\u00e9ronse en campi\u00f3ns do mundo no Campionato Mundial de Remo de 2019, medallistas de ouro no Campionato Europeo de Remo de 2021, e medallistas de ouro (e r\u00e9cord mundial) nos Xogos Ol\u00edmpicos de 2020 celebrados en Toquio, no Xap\u00f3n."}
{"id": "533307", "revid": "23204", "url": "https://gl.wikipedia.org/wiki?curid=533307", "title": "Sul pi\u00f9 bello", "text": "Sul pi\u00f9 bello \u00e9 un filme italiano de 2020 dirixido por Alice Filippi. O filme estreouse internacionalmente a trav\u00e9s de Netflix o 18 de agosto de 2021. O filme ten d\u00faas secuelas, \"Ancora pi\u00f9 bello\" e \"Sempre pi\u00f9 bello\", desta volta dirixidas por Claudio Norza."}
{"id": "533308", "revid": "23204", "url": "https://gl.wikipedia.org/wiki?curid=533308", "title": "Ahnfeltiopsis pusilla", "text": "Ahnfeltiopsis pusilla \u00e9 unha especie de alga do x\u00e9nero \"Ahnfeltiopsis\". Foi descrita por P.C. Silva e DeCew en 1992."}
{"id": "533310", "revid": "23204", "url": "https://gl.wikipedia.org/wiki?curid=533310", "title": "Fauchea repens", "text": "Fauchea repens \u00e9 unha especie de alga do x\u00e9nero \"Fauchea\". Foi descrita por Stern en 1973."}
{"id": "533311", "revid": "23204", "url": "https://gl.wikipedia.org/wiki?curid=533311", "title": "Lithothamnion corallioides", "text": "Lithothamnion corallioides \u00e9 unha especie de algas vermellas pluricelulares do x\u00e9nero \"Lithothamnion\", da subfamilia \"Melobesioideae\". Son algas mari\u00f1as encontradas en Europa, \u00c1frica, Corea e en moitas illas do Atl\u00e1ntico."}
{"id": "533312", "revid": "23204", "url": "https://gl.wikipedia.org/wiki?curid=533312", "title": "Phymatolithon calcareum", "text": "Phymatolithon calcareum \u00e9 o nome bot\u00e1nico dunha especie de algas vermellas pluricelulares do x\u00e9nero \"Phymatolithon\" e da subfamilia \"Melobesioideae\"."}
{"id": "533314", "revid": "23204", "url": "https://gl.wikipedia.org/wiki?curid=533314", "title": "Solieria chordalis", "text": "Solieria chordalis \u00e9 unha especie de alga do x\u00e9nero \"Solieria\". Foi descrita por J.Agardh en 1842."}
{"id": "533315", "revid": "23204", "url": "https://gl.wikipedia.org/wiki?curid=533315", "title": "Nagwonui bam", "text": "Nagwonui bam (en ) \u00e9 un filme surcoreano de 2020 escrito e dirixido por Park Hoon-jung. Est\u00e1 protagonizado por Uhm Tae-goo, Jeon Yeo-been e Cha Seung-won. Estreouse internacionalmente o 3 de setembro de 2020 na 77\u00aa edici\u00f3n do Festival Internacional de Cinema de Venecia e estreouse o 9 de abril de 2021 en Netflix."}
{"id": "533341", "revid": "5854475", "url": "https://gl.wikipedia.org/wiki?curid=533341", "title": "Bart Simpsons", "text": ""}
{"id": "533347", "revid": "5863", "url": "https://gl.wikipedia.org/wiki?curid=533347", "title": "Campionato mundial de resistencia da FIA", "text": "O Campionato Mundial de Resistencia da FIA (oficialmente FIA World Endurance Championship) \u00e9 unha competici\u00f3n de automobilismo de velocidade que se disputa entre sport prototipos e gran turismos. Ao longo da s\u00faa historia cambiou o seu nome e a s\u00faa normativa numerosas veces.\nActualmente est\u00e1 organizado polo Automobile Club de l'Ouest e sancionado/regulado pola Federaci\u00f3n Internacional do Autom\u00f3bil.\nSubstit\u00fae \u00e1 vella \"Le Mans Intercontinental Cup\" do ACO que comezou en 2010, e \u00e9 a primeira serie de resistencia do campionato mundial desde a desaparici\u00f3n do World Sportscar Championship ao final de 1992. O nome do Campionato Mundial de Resistencia foi usado anteriormente pola FIA desde 1981 ata 1985.\nA serie presenta varias clases de coches que compiten en carreiras de resistencia, con Sport prototipos competindo cos Hypercar (LMH) e LMP2 e gran turismo baseados na produci\u00f3n que compiten nas categor\u00edas LM GTE Pro e Am. Os t\u00edtulos de campi\u00f3ns do mundo out\u00f3rganse aos pilotos e fabricantes con maior puntuaci\u00f3n durante a tempada, mentres se outorgan outras copas e trofeos para pilotos e equipos privados. \nHistoria.\nO Campionato Mundial de Resistencia disputouse por primeira vez en 2012 como substituto da Intercontinental Le Mans Cup, seguindo gran parte do mesmo formato e presentando oito carreiras de resistencia en todo o mundo, inclu\u00edda as 24 Horas de Le Mans. Hab\u00eda catro categor\u00edas: prototipos LMP1 e LMP2 xunto con GTE gran turismo, divididos en GTE Pro para equipos con pilotos profesionais e GTE Am para equipos con pilotos afeccionados.\nAnte o descenso do interese dos fabricantes pola clase LMP1 despois da tempada 2017, a FIA encargou un estudo sobre os futuros regulamentos da m\u00e1xima categor\u00eda do campionato. Co\u00f1ecido como Le Mans Hypercar (LMH), a proposta requir\u00eda un afastamento das entradas de Le Mans Prototype e menos dependencia das tecnolox\u00edas h\u00edbridas. A proposta dese\u00f1ouse para facer o campionato m\u00e1is atractivo para os fabricantes de autom\u00f3biles e citou modelos emblem\u00e1ticos como o Aston Martin Vulcan e McLaren Senna GTR como exemplos dos coches que esperaba atraer a nova normativa. A clase Hypercar apareceu por primeira vez na tempada 2021, con participaci\u00f3n de Alpine, Glickenhaus e Toyota. A partir de 2022, os Le Mans Daytona h tam\u00e9n poder\u00e1n competir na categor\u00eda Hypercar xunto aos LMH. \nA partir de 2024, as clases GTE Pro e GTE Am substituiranse por unha categor\u00eda baseada na categor\u00eda GT3. Segundo o presidente da Comisi\u00f3n de Resistencia da FIA, Richard Mille, a FIA apunta a unha categor\u00eda enfocada ao cliente onde os fabricantes non poden entrar oficialmente.\nFormato.\nOutros dez t\u00edtulos out\u00f3rganse cada tempada en funci\u00f3n do reconto total de puntos, e catro son campionatos do mundo: Campionato Mundial de Pilotos de Resistencia Hypercar, Campionato Mundial de Pilotos de Resistencia GT, Campionato Mundial de Resistencia Hypercar (Fabricantes) e Campionato Mundial de Fabricantes de Resistencia GT. O sistema de puntos \u00e9 similar ao empregado nos outros campionatos mundiais da FIA, outorgando puntos aos dez primeiros clasificados nunha escala de marxe de puntos descendentes do primeiro ao d\u00e9cimo. Os coches que rematen a carreira pero clasificados und\u00e9cimos ou pior reciben medio punto. Para carreiras de 8 e 10 horas, os puntos valen aproximadamente 1,5 veces m\u00e1is (\u00e9 dicir, 25 puntos por ga\u00f1ar valen 38 puntos nestas carreiras). Para nas 24 horas de Le Mans, os puntos valen aproximadamente o dobre."}
{"id": "533350", "revid": "5132", "url": "https://gl.wikipedia.org/wiki?curid=533350", "title": "La Laguna", "text": ""}
{"id": "533351", "revid": "5132", "url": "https://gl.wikipedia.org/wiki?curid=533351", "title": "Tenerife Club Baloncesto", "text": ""}
{"id": "533352", "revid": "1131", "url": "https://gl.wikipedia.org/wiki?curid=533352", "title": "Pabell\u00f3n Insular Santiago Mart\u00edn", "text": "O Pabell\u00f3n Insular Santiago Mart\u00edn \u00e9 un pavill\u00f3n polideportivo situado en San Crist\u00f3bal de La Laguna, Espa\u00f1a, utilizado polo club de baloncesto profesional CB Canarias para xogar os seus partidos de competici\u00f3n oficial. Inaugurado en 1999, tam\u00e9n foi utlizado polo desaparecido Tenerife Club de Baloncesto. Ten capacidade para 5\u00a0100 espectadores."}
{"id": "533353", "revid": "5132", "url": "https://gl.wikipedia.org/wiki?curid=533353", "title": "Pavill\u00f3n Insular Santiago Mart\u00edn", "text": ""}
{"id": "533354", "revid": "5132", "url": "https://gl.wikipedia.org/wiki?curid=533354", "title": "Pavill\u00f3n Santiago Mart\u00edn", "text": ""}
{"id": "533355", "revid": "5132", "url": "https://gl.wikipedia.org/wiki?curid=533355", "title": "Pabell\u00f3n Santiago Mart\u00edn", "text": ""}
{"id": "533356", "revid": "5132", "url": "https://gl.wikipedia.org/wiki?curid=533356", "title": "B\u00e0squet Club Andorra", "text": ""}
{"id": "533368", "revid": "1131", "url": "https://gl.wikipedia.org/wiki?curid=533368", "title": "Poliesportiu d'Andorra", "text": "O Poliesportiu d'Andorra \u00e9 un pavill\u00f3n polideportivo situado en Andorra la Vella, Andorra, utilizado polo club de baloncesto profesional BC Andorra para xogar os seus partidos de competici\u00f3n oficial. Inaugurado en 1991,ten capacidade para 5\u00a0005 espectadores."}
{"id": "533376", "revid": "1131", "url": "https://gl.wikipedia.org/wiki?curid=533376", "title": "Teatro Circo Emilia Pardo Baz\u00e1n", "text": "O Teatro Circo Emilia Pardo Baz\u00e1n foi un centro de representaci\u00f3n esc\u00e9nica situado na cidade da Coru\u00f1a. Foi inaugurado o 11 de abril de 1903 e demolido en 1915.\nHistoria.\nO Teatro Circo Emilia Pardo Baz\u00e1n foi dese\u00f1ado polo arquitecto bilba\u00edno Atanasio Anduiza modificado por Pedro Mari\u00f1o. Localiz\u00e1base na avenida da Mari\u00f1a, en terreos do porto, onde entre 1888 e 1901 estivo situado o Circo Coru\u00f1\u00e9s. Inicialmente \u00edase chamar Teatro Circo Concepci\u00f3n Arenal, mais o fillo da homenaxeada rexeitou a idea. O 15 de abril de 1902, o presidente da sociedade do teatro, Juan Rodr\u00edguez Montero, informou do nome definitivo, dedicado a Emilia Pardo Baz\u00e1n.\nA inauguraci\u00f3n tivo lugar o 11 de abril de 1903 coa obra \"La Tempestad\". Xa durante ese ano ofrec\u00e9ronse tam\u00e9n sesi\u00f3ns de cinema.\nO Teatro Circo estaba situado xunto ao municipal Teatro Principal e para evitar a competencia na concesi\u00f3n inclu\u00edronse cl\u00e1usulas en favor do teatro municipal. Por este motivo, viuse obrigado ao peche e o 4 de decembro de 1912 aprobouse a s\u00faa adquisici\u00f3n para convertelo na Escola Superior de Comercio. Finalmente, o 15 de setembro de 1915 o concello aprobou a demolici\u00f3n do teatro.\nDescrici\u00f3n.\nO edificio med\u00eda 50 metros de lonxitude e 30 metros de largo. A fachada estaba inspirada nos teatros italianos, cun front\u00f3n triangular sustentado por columnas de estilo corintio e un p\u00f3rtico para gorecer o p\u00fablico. A pista contaba con 450 butacas, e a capacidade total era de 1800 espectadores."}
{"id": "533378", "revid": "47401", "url": "https://gl.wikipedia.org/wiki?curid=533378", "title": "Teatro-Circo Emilia Pardo Baz\u00e1n", "text": ""}
{"id": "533389", "revid": "89787", "url": "https://gl.wikipedia.org/wiki?curid=533389", "title": "Nawr\u016bz", "text": "O Nawr\u016bz (en , pero tam\u00e9n, debido \u00e1s diferenzas de pronuncia entre as variedades ling\u00fc\u00edsticas, Novruz, Nowruz ou Norouz), \u00e9 unha festa tradicional persa que celebra o Aninovo. \u00c9 seguida en Ir\u00e1n, Kurdist\u00e1n, Acerbaix\u00e1n, Afganist\u00e1n, Albania, Bosnia, pa\u00edses de Asia Central como Turkmenist\u00e1n, Taxiquist\u00e1n, Uzbekist\u00e1n, Kirguizist\u00e1n e Casaquist\u00e1n, as\u00ed como nas comunidades iranianas en Iraq, Paquist\u00e1n, Turqu\u00eda e noutros moitos pa\u00edses. Ocorre o 21 de marzo, a\u00ednda que nalg\u00fans lugares cel\u00e9brase o 20 ou 22, coincidindo co equinoccio de primavera.\nNada no \u00e1mbito persa preisl\u00e1mico, e inicialmente unha festa sagrada zoroastriana, o \"Nowruz\" \u00e9 celebrado por moitas outras relixi\u00f3ns, inclu\u00edda a relixi\u00f3n bah\u00e1'\u00ed. Nos pa\u00edses iranianos que calculan o tempo baseado nun calendario lunar-solar (chamada \"Hijr\u012b-Shams\u012b\", isto \u00e9 \"calendario \") consid\u00e9rase unha festa \"('\u012ad)\" popular mais non relixiosa, similar ao Aninovo nos pa\u00edses cristi\u00e1ns occidentais. \"Nowr\u016bz\", ademais de representar a data de inicio do calendario persa, tam\u00e9n se celebra como a data de inicio da primavera. Tam\u00e9n os suf\u00eds celebran esta festa, que chaman \"Sult\u00e1n Nevruz\", xa que cren que nesta data o profeta Mahoma recibiu a orde de Al\u00e1 de difundir a s\u00faa mensaxe a todos, ademais para os suf\u00eds \u00e9 o d\u00eda no que o mundo comezou a xirar por vontade divina.\nO 21 de marzo foi proclamado D\u00eda Internacional do \"Nawr\u016bz\" pola Asemblea Xeral das Naci\u00f3ns Unidos en 2010 e foi inclu\u00edda como Patrimonio Cultural Inmaterial da Humanidade pola UNESCO en 2009 ao reco\u00f1ecer que era unha tradici\u00f3n cultural compartida por moitos pobos que promove valores de paz, achegamento, reconciliaci\u00f3n e amizade. \nEtimolox\u00eda.\nO termo \"Nowruz\" deriva da uni\u00f3n de d\u00faas palabras do persa antigo: \"nava\" (novo) e \"r\u0259za\u014bh\" (d\u00eda), e polo tanto significa \"novo d\u00eda\". Tam\u00e9n no persa moderno mant\u00e9n o mesmo significado, xa que \"no\" significa \"novo\" e \"rouz\" \u00e9 \"d\u00eda\".\nO termo xa era empregado na \u00e9poca do Imperio Parto e Sas\u00e1nida, segundo fontes que se remontan ao s\u00e9culo II d.C., pero a festa xa se celebraba durante o per\u00edodo aquem\u00e9nida (s\u00e9culo VII - IV a.C.), sendo o d\u00eda no que os pobos das naci\u00f3ns sometidas levaban agasallos ao emperador. De feito, nos textos en persa medio rec\u00f3llese a expresi\u00f3n \"n\u014dg r\u014dz\" para indicar o \"novo d\u00eda\".\nHistoria e tradici\u00f3n.\nSegundo a tradici\u00f3n mitol\u00f3xica iraniana, o \"Nowruz\" rem\u00f3ntase a hai uns 15.000 anos, na \u00e9poca do lendario rei persa Jamshid quen, segundo o \"Shahnameh,\" fundou esta festa para celebrar a chegada da primavera. M\u00e1is tarde Zoroastro, o profeta da relixi\u00f3n hom\u00f3nima, reorganizou o festival na honra de Ahura Mazd\u0101, a suprema divindade preisl\u00e1mica iraniana.\nInvestigaci\u00f3ns recentes testemu\u00f1an que, doce s\u00e9culos despois, no 487 a.C., o emperador persa Dar\u00edo fixo celebrar o \"Nowruz\", con grandes preparativos, no seu palacio real de Pers\u00e9pole. Sin\u00e1lase que nese ano o Sol caeu exactamente no centro do observatorio astron\u00f3mico constru\u00eddo no palacio. Este excepcional acontecemento, previsto polos astr\u00f3nomos persas, foi visto como un bo presaxio para o reino.\nPosteriormente, \"Nowruz\" converteuse nunha festa imperial baixo a dinast\u00eda parta (248 a. C.)- 224 d.C. ). A documentaci\u00f3n m\u00e1is extensa das celebraci\u00f3ns do \"Nowruz\" nos tempos antigos, prov\u00e9n da \u00e9poca de Ardashir I, fundador da dinast\u00eda sas\u00e1nida (224 - 651). De feito, durante esta dinast\u00eda, o \"Nowruz\" converteuse na festa m\u00e1is importante do ano e, nesta \u00e9poca, introduc\u00edronse tradici\u00f3ns como a audiencia p\u00fablica do soberano, a amnist\u00eda para os prisioneiros e o intercambio de agasallos. \"Nowruz\" foi unha das poucas festividades na antiga Persia.\nO \"Nowruz\" en diferentes culturas.\nO \"Nowruz\" leva m\u00e1is de 3000 anos celebr\u00e1ndose e foi asimilado por todos os pobos e culturas que antes formaban parte do Imperio Persa. Hoxe en d\u00eda, cel\u00e9brase en moitos pa\u00edses do Oriente Pr\u00f3ximo, Asia Central, Turqu\u00eda, Albania e algunhas rep\u00fablicas exsovi\u00e9ticas como Taxiquist\u00e1n, Uzbekist\u00e1n, Acerbaix\u00e1n, Turkmenist\u00e1n, Casaquist\u00e1n e Kirguizist\u00e1n. Tam\u00e9n \u00e9 unha importante festa do pobo kurdo, que a considera un momento importante de unidade nacional, e \u00e9 considerada unha festa relixiosa para a fe baha\u00ed. Non obstante, en cada cultura desenvolv\u00e9ronse algunhas particularidades na festa e o seu nome tam\u00e9n tivo variaci\u00f3ns segundo os idiomas locais. Ademais de por Nowruz, algunhas das denominaci\u00f3ns polas que se co\u00f1ece son: Newroz (especialmente entre os kurdos), Nauruz, Nauryz, Noe-Rooz, Nawroz, Norooz, Noruz, Novruz, Noh Ruz, Nauroz, Nav-roze, Navroz, Naw R\u00faz (entre o baha\u00ed), Nevruz, Sultan Nevruz (destacadamente en Albania), \u041d\u0430\u0432\u0440\u04ef\u0437, Navruz (particularmente en Turqu\u00eda) ou Nowrouz.\nO \"Nowr\u016bz\" en Ir\u00e1n.\nIr\u00e1n (a antiga Persia) \u00e9 o pa\u00eds onde naceu Nowr\u016bz e onde a tradici\u00f3n probablemente \u00e9 m\u00e1is sentida. O per\u00edodo de preparaci\u00f3n para o festival comeza xa no mes de Esfand, o \u00faltimo do ano no calendario persa e o \u00faltimo mes de inverno. As celebraci\u00f3ns incl\u00faen varios rituais; destas as m\u00e1is importantes son: o \"Khane Tekani\" (limpeza da casa), o \"Chaharshanbe Suri\" (a festa do lume) e especialmente a preparaci\u00f3n do \"Haft S\u00een.\"\n\"Khane Tekani\".\n\"Khane Tekani\" \u00e9 o rito tradicional que abre as celebraci\u00f3ns de \"Nowr\u016bz\" e consiste na limpeza completa da casa. Probablemente \u00e9 unha referencia \u00e1 renovaci\u00f3n da natureza que se produce na primavera: a tradici\u00f3n incl\u00fae tam\u00e9n a compra de roupa nova e a decoraci\u00f3n das casas con flores, especialmente xacinto e tulip\u00e1n. O \"Khane Tekani\" comeza normalmente doce d\u00edas antes de Nawr\u016bz, durante o cal cada familia ded\u00edcase a limpar a casa e visitar a familiares e amigos. Estas visitas rec\u00edprocas a familiares e amigos \u00edntimos son un compo\u00f1ente fundamental do \"Nawr\u016bz\" iraniano e alcanzan o seu c\u00e9nit o d\u00eda no que se re\u00fanen as persoas para un xantar tradicional, o \"Haft S\u00een\", e intercambian agasallos.\n\"Chah\u00e2rshanbe S\u00fbr\u00ee\".\n\"Chah\u00e2rshanbe S\u00fbr\u00ee\" \u00e9 un ritual celebrado o \u00faltimo m\u00e9rcores do ano: a festa do lume. Constit\u00fae unha representaci\u00f3n aleg\u00f3rica da luz (lume) que derrota a escuridade, unha tradici\u00f3n que se vencella ao dualismo zoroastriano. Durante a noite de \"Chah\u00e2rshanbe S\u00fbr\u00ee\" \u00e9 tradicional sa\u00edr \u00e1s r\u00faas e po\u00f1er pequenas e grandes fogueiras sobre as que saltan os mozos cantando os versos tradicionais \"Zard\u00ee-ye man az to, sorkh\u00ee-ye to az man\", literalmente \"a mi\u00f1a cor amarela para ti, a t\u00faa cor vermella para min\", que significa simbolicamente \"a mi\u00f1a debilidade (amarelo) para ti, a t\u00faa forza (vermella) para min\". Hai moitas outras tradici\u00f3ns relacionadas co \"Chah\u00e2rshanbe S\u00fbr\u00ee\"; unha delas cre que esa noite os esp\u00edritos dos mortos poden volver visitar aos seus descendentes vivos, outras fanse para atraer a boa sorte: escachar \u00e1nforas de terracota para atraer boa sorte (\"K\u00fbzeh Shekast\u00e2n\"), e atar un n\u00f3 no canto dun pano e logo pedir a algu\u00e9n que o desate (\"Gereh-gosh\u00e2 '\u00ee\").\n\"Haft S\u00een\".\nO \"Haft S\u00een\" (en \"os sete \"S\") consiste na preparaci\u00f3n dunha mesa para xantar con sete elementos cuxos nomes comezan coa letra s\u012bn (\"s\" no persa). O sete \u00e9 un n\u00famero sagrado e simboliza os sete arcanxos cos que, hai case tres mil anos, Zoroastro fundou a s\u00faa relixi\u00f3n. O Haft Sin trae sorte, sa\u00fade, prosperidade, pureza espiritual e longa vida aos habitantes da casa. Para a celebraci\u00f3n organ\u00edzase a mesa de xeito particular: debe estar decorada da forma m\u00e1is bonita posible. Para isto col\u00f3canse flores, o libro sagrado, a bandeira tricolor iraniana, candeas acesas, unha cunca de auga para simbolizar a transparencia da vida e unha folla na auga para a fugacidade da vida, as\u00ed como o espello sexa visible como somos.\nOutros elementos simb\u00f3licos poden ser:\nO segundo grupo de elementos da mesa son para ofrecer aos h\u00f3spedes a comer e poden inclu\u00edr:\nA mesa do \"Haft Sin\" fica preparada durante trece d\u00edas. O d\u00eda trece de Farvardin, o primeiro mes do ano persa, rec\u00f3llese a mesa.\nO \"Nowr\u016bz\" en Afganist\u00e1n.\nNowr\u016bz \u00e9 tam\u00e9n festexado en Afganist\u00e1n, onde \u00e9 co\u00f1ecido \"d\u00eda do labrego\". As celebraci\u00f3ns al\u00f3nganse d\u00faas semanas rematando co primeiro d\u00eda do ano novo, o 21 de marzo. Con todo, durante o primeiro goberno talib\u00e1n (1996\u20132001) foi prohibido por consideralo como unha festa pag\u00e1.\nO \"Nowr\u016bz\" kurdo.\nOs kurdos celebran \"Nowr\u016bz,\" chamado \"newroz,\" no per\u00edodo do 18 ao 21 de marzo. \nAs festas incl\u00faen a sa\u00edda das vilas, para celebrar a chegada da primavera e danzas e canci\u00f3ns populares; durante a noite ac\u00e9ndense cacharelas no campo e as festas contin\u00faan ata tarde. As mulleres adoitan vestir de cores brillantes, mentres que os homes adoitan levar bandeiras pintadas de vermello, verde e amarelo, as cores do pobo kurdo. As frases t\u00edpicas pronunciadas nesta ocasi\u00f3n son: \"\"Newroz p\u00edroz be!\" \" (Feliz Newroz!) e \"\"Bij\u00ed Newroz!\" \" (Que o Newroz dure moito!).\n\u00c9 considerado polos kurdos como unha afirmaci\u00f3n cultural e un momento de unidade nacional, raz\u00f3n pola que estivo prohibida en Turqu\u00eda ata o 2000. Antes dese ano, o \"Nawr\u016bz\" foi obxecto de represi\u00f3n e moitos kurdos foron arrestados polas forzas policiais turcas porque foron sorprendidos celebr\u00e1ndoo: en 1992 tam\u00e9n houbo a morte dunhas 70 persoas nos enfrontamentos coa polic\u00eda tras os festexos. Actualmente, o estado turco celebra \"Nawr\u016bz\" como unha festa propia conmemorando o nacemento do \"pobo turco\". Por outra banda, case todas as organizaci\u00f3ns pol\u00edticas e culturais kurdas presentes en Turqu\u00eda seguen organizando as festas de \"Nawr\u016bz\" cada ano, insistindo constantemente na importancia que estas te\u00f1en como veh\u00edculo para a identidade nacional dos kurdos de Turqu\u00eda. Algunhas estimaci\u00f3ns falan de celebraci\u00f3ns que alcanzaron m\u00e1is dun mill\u00f3n de participantes na cidade de Diyarbak\u0131r, no Kurdist\u00e1n turco. Dado que as celebraci\u00f3ns est\u00e1n en calquera caso impregnadas de mensaxes pol\u00edticas, o goberno de Ancara criticou a mi\u00fado o feito de que estas sexan realmente celebraci\u00f3ns pol\u00edticas e non culturais.\n\"Nowr\u016bz\" na fe bah\u00e1'i.\nNa fe bah\u00e1'i, de orixe iraniana, o \"Nowr\u016bz\" (pronunciado nowr\u00f9z) \u00e9 considerado como a festa relixiosa do ano novo do calendario bah\u00e1'i. Cel\u00e9brase o d\u00eda 21 de marzo, comezando cun banquete o ser\u00e1n anterior que pon fin a 19 d\u00edas de xax\u00fan. \u00c9 festexado por todas as comunidades desta relixi\u00f3n presentes polo mundo considerando que \u00e9 o limiar de boas acci\u00f3ns que axuden a todos.\nO \"Nowr\u016bz\" noutros pa\u00edses.\nEn xeral, o \"Nowr\u016bz\" \u00e9 celebrado polas comunidades iranianas en todos os pa\u00edses nos que est\u00e1n. Tam\u00e9n se celebra como festa en moitos pa\u00edses do C\u00e1ucaso e Asia Central, inclu\u00edndo Acerbaix\u00e1n, Turkmenist\u00e1n, Taxiquist\u00e1n, Uzbekist\u00e1n, Casaquist\u00e1n, Kirguizist\u00e1n e Paquist\u00e1n.\nEn Paquist\u00e1n, na rexi\u00f3n norte, Gilgit-Baltistan cel\u00e9brase fervorosamente do 1 ao 21 de marzo.\nEn Albania a variante local, chamada \"Sult\u00e1n Nevruz\", cel\u00e9brase entre a poboaci\u00f3n musulm\u00e1, en particular entre os Bektashi.\nOutras celebraci\u00f3ns te\u00f1en lugar en pa\u00edses occidentais onde hai unha importante minor\u00eda iraniana: incl\u00faen cidades dos Estados Unidos como Os \u00c1nxeles ou cidades canadenses como Toronto e do Reino Unido, principalmente Londres."}
{"id": "533392", "revid": "1093", "url": "https://gl.wikipedia.org/wiki?curid=533392", "title": "Francisco Javier Cobi\u00e1n Salgado", "text": ""}
{"id": "533393", "revid": "1093", "url": "https://gl.wikipedia.org/wiki?curid=533393", "title": "Pancho Cobi\u00e1n", "text": ""}
{"id": "533394", "revid": "23204", "url": "https://gl.wikipedia.org/wiki?curid=533394", "title": "Little Big Women", "text": "Little Big Women (en ) \u00e9 un taiwan\u00e9s de 2020 dirixido por Joseph Hsu, adaptado a partir dunha curtametraxe ep\u00f3nima de 2017. O filme estreouse en outubro de 2020 no Festival Internacional de Cinema de Busan. O filme tivo un grande \u00e9xito de recadaci\u00f3n en Taiw\u00e1n."}
{"id": "533395", "revid": "23204", "url": "https://gl.wikipedia.org/wiki?curid=533395", "title": "Rohullah Nikpai", "text": "Rohullah Nikpai (en ) , nado o 15 de xu\u00f1o de 1987 \u00e9 un taekwondista afg\u00e1n e dous veces medallista ol\u00edmpico de bronce.\nTraxectoria.\nDe orixe hazara, Nikpai comezou o seu adestramento en Cabul con dez anos de idade. Durante e guerra civil e por mor da violencia na capital, a s\u00faa familia deixou a cidade e asentouse nun dos campos de refuxiados de afg\u00e1ns en Ir\u00e1n. En pouco tempo converteuse en membro do equipo de taekwondo para refuxiados afg\u00e1ns. Regresou a Cabul en 2004 e continuou o seu adestramento en instalaci\u00f3ns de adestramento ol\u00edmpico proporcionadas polo goberno. Nos Xogos Asi\u00e1ticos de 2006 celebrados en Doha, Qatar, Nikpai competiu na categor\u00eda de peso mosca, onde foi derrotado polo medallista de prata tailand\u00e9s Nattapong Tewawetchapong na rolda dos 16.\nNikpai competiu nos Xogos Ol\u00edmpicos de 2008 de Pequ\u00edn na categor\u00eda de 58\u00a0kg, derrotando ao dous veces campi\u00f3n do mundo Juan Antonio Ramos de Espa\u00f1a, e obtendo finalmente a medalla de bronce, o cal supuxo a primeira medalla ol\u00edmpica na historia de Afganist\u00e1n. Converteuse nun heroe nacional, e ao seu regreso a Afganist\u00e1n foi recibido no aeroporto por unha multitude de milleiros de persoas. O presidente de Afganist\u00e1n, Hamid Karzai chamou a Nikpai inmediatamente para darlle os parab\u00e9ns. Karzai tam\u00e9n foi premiado cunha casa, un coche e outros luxos sufragados polo goberno. \"Agardo que isto env\u00ede unha mensaxe de paz para o meu pa\u00eds logo de 30 anos de guerra\", declarou Nikpai. Nos Xogos Ol\u00edmpicos de 2012, Rohullah competiu na categor\u00eda de 68\u00a0kg, onde foi derrotado polo iraniano Mohammad Bagheri Motamed; conseguiu outra medalla de bronce tras ga\u00f1ar ao brit\u00e1nico Martin Stamper."}
{"id": "533402", "revid": "89787", "url": "https://gl.wikipedia.org/wiki?curid=533402", "title": "John Caldwell (boxeador)", "text": "John Caldwell, nado en Belfast o 7 de maio de 1938, e finado ib\u00eddem o 10 de xullo de 2009, foi un boxeador irland\u00e9s que ga\u00f1ou a medalla de bronce na categor\u00eda de peso mosca (\u2013 51\u00a0kg) nos Xogos Ol\u00edmpicos de 1956 celebrados en Melbourne.\nCaldwell foi considerado un gran loitador que conseguiu unha medalla nos Xogos de 1956 e o Campionato do Mundo de peso galo en 1961. Desfrutou dunha carreira magn\u00edfica como boxeador afeccionado e profesional, na que disputou 275 combates, ga\u00f1ando en todos ag\u00e1s en dez ocasi\u00f3ns."}
{"id": "533403", "revid": "23204", "url": "https://gl.wikipedia.org/wiki?curid=533403", "title": "Freddie Gilroy", "text": "Frederick Gilroy, nado en Belfast o 7 de marzo de 1936, e finado o 28 de xu\u00f1o de 2016, foi un boxeador irland\u00e9s. Gilroy ga\u00f1ou a medalla de bronce para Irlanda nos Xogos Ol\u00edmpicos de 1956 celebrados en Melbourne na categor\u00eda de peso galo. Como profesional, conseguiu os t\u00edtulos da Commonwealth e Europeo de peso galo no ano 1959 e competiu polo t\u00edtulo mundial de peso galo en 1960."}
{"id": "533404", "revid": "23204", "url": "https://gl.wikipedia.org/wiki?curid=533404", "title": "Frederick Gilroy", "text": ""}
{"id": "533406", "revid": "23204", "url": "https://gl.wikipedia.org/wiki?curid=533406", "title": "Anthony Byrne", "text": "Anthony Byrne, nado en Drogheda o 6 de xullo de 1930 e finado en Edmonton o 27 de abril de 2013, tam\u00e9n co\u00f1ecido como Tony Byrne ou Socks Byrne, foi un boxeador irland\u00e9s. Byrne ga\u00f1ou a medalla de bronce para Irlanda nos Xogos Ol\u00edmpicos de 1956 celebrados en Melbourne na categor\u00eda de peso lixeiro."}
{"id": "533408", "revid": "23204", "url": "https://gl.wikipedia.org/wiki?curid=533408", "title": "Socks Byrne", "text": ""}
{"id": "533409", "revid": "23204", "url": "https://gl.wikipedia.org/wiki?curid=533409", "title": "Tony Byrne", "text": ""}
{"id": "533412", "revid": "23204", "url": "https://gl.wikipedia.org/wiki?curid=533412", "title": "Barbilophozia binsteadii", "text": "Barbilophozia binsteadii \u00e9 unha especie de musgo da familia \"Anastrophyllaceae\". Esta especie foi descrita por Kaal. Loeske por vez primeira en 1909."}
{"id": "533416", "revid": "89787", "url": "https://gl.wikipedia.org/wiki?curid=533416", "title": "Cephalozia connivens", "text": "Cephalozia connivens \u00e9 unha especie de planta hep\u00e1tica da familia \"Cephaloziaceae\". Esta especie foi descrita por (Dicks.) Lindb. por primeira vez en 1872."}
{"id": "533418", "revid": "23204", "url": "https://gl.wikipedia.org/wiki?curid=533418", "title": "LaVern Baker", "text": "Delores LaVern Baker, nada en Chicago o 11 de novembro de 1929 e finada en Queens o 10 de marzo de 1997, foi unha cantante estadounidense de rhythm and blues que tivo varios \u00e9xitos nas d\u00e9cadas de 1950 e principios de 1960.\nTraxectoria.\nPrimeiros anos.\nNada en 1929 como Delores Evans, co novo apelido da s\u00faa nai, \"McMurley\", casou o 23 de decembro de 1948 aos dezanove anos en Cook County, Illinois con Eugene Williams.\nCarreira.\nBaker comezou a cantar en clubs de Chicago como o Club DeLisa arredor de 1946, \u00e1s veces acreditada como Little Miss Sharecropper, e gravou por primeira vez co seu nome en 1949. Cambio brevemente o nome a Bea Baker cando gravou para Okeh Records en 1951 e despois como LaVern Baker cando cantou con Todd Rhodes e a s\u00faa banda en 1952.\nBaker fixo unha xira por Australia en 1957 como parte do \"Big Show\" de Lee Gordon, actuando con varios grupos de rock and roll inclu\u00eddos Bill Haley and the Comets. Tam\u00e9n apareceu no filme \"Rock, Rock, Rock!\" (1956).\nEn 1966, Baker gravou un d\u00fao con Jackie Wilson. A controvertida canci\u00f3n, \"Think Twice\", ti\u00f1a unha letra atrevida considerada inapropiada para emitila no seu tempo. Grav\u00e1ronse tres versi\u00f3ns, unha delas coa letra atrevida.\nTras divorciarse de Eugene Williams no outono de 1958, Baker casou co c\u00f3mico Slappy White o 19 de febreiro de 1959, en Baltimore. Despois de que a parella se divorciase en 1969, Baker asinou para facer unha xira coa USO. P\u00faxose gravemente enferma con pneumon\u00eda tras unha viaxe a Vietnam. Mentres se recuperaba na base naval estadounidense de Subic Bay, en Filipinas, un amigo recomendoulle que quedase al\u00ed como directora de entretemento do club dos marines. Permaneceu al\u00ed vinte e dous anos, volvendo aos Estados Unidos despois de que pechase a base en 1988.\nEn 1988 actuou no Madison Square Garden polo 40 aniversario de Atlantic Records. Posteriormente traballou nas bandas sonoras dos filmes \"Shag\" (1989), \"Dick Tracy\" (1990) e \"A Rage in Harlem\" (1991), todas publicadas en CD. Cantou unha canci\u00f3n para o filme de Alan Parker \"Angel Heart\" (1987), que apareceu no vinilo orixinal mais non se inclu\u00edu no CD \"por motivos contractuais\".\nEn 1990, debutou en Broadway substitu\u00edndo a Ruth Brown como protagonista do musical \"Black and Blue\". En 1991, Rhino Records publicou un novo disco, \"Live in Hollywood\", gravado no Hollywood Roosevelt Cinegrill, e unha recompilaci\u00f3n dos seus \u00e9xitos en Atlantic, \"Soul on Fire\". En 1992, gravou con \u00e9xito un \u00e1lbum de estudio, \"Woke Up This Morning\", para DRG Records. Continuou a actuar despois de que as s\u00faas d\u00faas pernas tivesen que ser amputadas por complicaci\u00f3n coa diabetes en 1994. Baker realizou a s\u00faa \u00faltima gravaci\u00f3n, \"Jump into the Fire\", para o disco de 1995 tributo a Harry Nilsson \"\", coa compa\u00f1\u00eda Music Masters.\nEn 1990 Baker estivo entre as primeiras oito receptoras do Pioneer Award da Rhythm and Blues Foundation. En 1991, converteuse na segunda artista en solitario feminina inclu\u00edda no Rock and Roll Hall of Fame, despois de Aretha Franklin en 1987. A s\u00faa canci\u00f3n \"Jim Dandy\" foi nomeada polo Rock and Roll Hall of Fame como unha das 500 que deron forma ao rock and roll e foi situada no posto 343 da listaxe da revista \"Rolling Stone\" das mellores canci\u00f3ns de todos os tempos.\nMorte.\nBaker faleceu dunha doenza cardiovascular o 10 de marzo de 1997, aos 67 anos. Foi enterrada nunha tumba sen nome no cemiterio de Maple Grove, en Kew Gardens, Nova York. Os historiadores locais recadaron fondos para unha l\u00e1pida, que foi colocada o 4 de maio de 2008."}
{"id": "533419", "revid": "6", "url": "https://gl.wikipedia.org/wiki?curid=533419", "title": "ALMA", "text": ""}
{"id": "533421", "revid": "89787", "url": "https://gl.wikipedia.org/wiki?curid=533421", "title": "Cephalozia crassifolia", "text": "Cephalozia crassifolia \u00e9 unha especie de planta hep\u00e1tica da familia \"Cephaloziaceae\". Esta especie foi descrita por (Lindenb. &amp; Gottsche) Fulford por primeira vez en 1968."}
{"id": "533423", "revid": "88215", "url": "https://gl.wikipedia.org/wiki?curid=533423", "title": "Noel L\u00f3pez", "text": "Noel L\u00f3pez de la Fuente, nado en Silleda o 17 de marzo de 2003, \u00e9 un futbolista galego, que xoga de dianteiro no Real Madrid Castilla, da Primeira Divisi\u00f3n RFEF.\nTraxectoria.\nComezou a xogar ao f\u00fatbol en Silleda, chamando pronto a atenci\u00f3n do Deportivo da Coru\u00f1a, que o incorporou para a s\u00faa canteira. No club coru\u00f1\u00e9s comezou no equipo benxam\u00edn B, pasando a continuaci\u00f3n por todas as categor\u00edas do club, ademais de xogar cedido no San Tirso na tempada 2016/17. \nXa no equipo xuvenil, competiu na Divisi\u00f3n de Honra nas tempadas 2019/20 e 2020/21. Na segunda delas anotou 13 goles en 22 partidos, contribu\u00edndo a que o equipo acadase a primeira posici\u00f3n do Grupo 1. Deste xeito disputou a Copa de Campi\u00f3ns en Marbella, onde anotou un gol nos cuartos de final contra o Las Palmas, forzando a pr\u00f3rroga, e dous dos tres goles do Deportivo na final contra o FC Barcelona (3-1), proclam\u00e1ndose as\u00ed campi\u00f3n de Espa\u00f1a.\nNo ver\u00e1n de 2021 realizou a pre-tempada co primeiro equipo do Deportivo, adestrado por Borja Jim\u00e9nez, xogando varios partidos amigables e marcando o seu primeiro gol contra o Arenteiro. Este gol f\u00edxoo entrar na historia do Deportivo como o primeiro xogador en anotar en todas as categor\u00edas do club. \nO 29 de agosto debutou co Deportivo en partido oficial, no primeiro encontro da tempada 2021/22 da Primeira Divisi\u00f3n RFEF contra o Celta B en Riazor, que acabou con goleada coru\u00f1esa por 5-0. Entrou nos minutos finais como substituto de Miku, participou no cuarto gol que culminou Doncel, e marcou el mesmo o quinto e derradeiro tanto. D\u00faas semanas despois volveu disputar os \u00faltimos minutos do partido contra o Calahorra, facendo un novo gol. As s\u00faas boas actuaci\u00f3ns no pouco tempo que dispo\u00f1\u00eda fixeron que ga\u00f1ase m\u00e1is minutos e que disputase varios partidos como titular. Rematou a tempada cun total de 32 partidos, 12 deles como titular e 4 goles. Xogou os minutos finais dos dous partidos da promoci\u00f3n de ascenso, contra Linares e Albacete, na que o equipo non conseguiu o obxectivo de regresar a Segunda.\nEn xu\u00f1o anunciouse a s\u00faa fichaxe polo Real Madrid Castilla, tam\u00e9n da Primeira RFEF.\nSelecci\u00f3n espa\u00f1ola.\nEn setembro de 2021, uns d\u00edas despois de debutar oficialmente co Deportivo da Coru\u00f1a, f\u00edxoo tam\u00e9n coa selecci\u00f3n espa\u00f1ola sub-19, xogando un partidos amigable contra M\u00e9xico."}
{"id": "533424", "revid": "23204", "url": "https://gl.wikipedia.org/wiki?curid=533424", "title": "Chiloscyphus fragans", "text": ""}
{"id": "533425", "revid": "23204", "url": "https://gl.wikipedia.org/wiki?curid=533425", "title": "Lophocolea fragrans", "text": "Lophocolea fragrans \u00e9 unha especie de planta da familia \"Lophocoleaceae\". Esta especie foi identificada por (Moris &amp; De Not.) Gottsche et al. New to Germany por primeira vez en 2002."}
{"id": "533426", "revid": "23204", "url": "https://gl.wikipedia.org/wiki?curid=533426", "title": "Cryphaea lamyana", "text": "Cryphaea lamyana \u00e9 unha especie de planta acu\u00e1tica da familia \"Cryphaeaceae\". Esta especie foi identificada por (Mont.) M\u00fcll. Hal. por primeira vez no ano 1845."}
{"id": "533428", "revid": "1888", "url": "https://gl.wikipedia.org/wiki?curid=533428", "title": "Horacio Tenreiro Arias Ur\u00eda", "text": ""}
{"id": "533429", "revid": "98629", "url": "https://gl.wikipedia.org/wiki?curid=533429", "title": "O carnaval das almas", "text": "O carnaval das almas (en ) \u00e9 un filme estadounidense de 1962 producido e dirixido por Herk Harvey e escrito por John Clifford a partir dunha historia de Clifford e Harvey, e protagonizado por Candace Hilligoss.\nFilmado en Lawrence, Kansas, e Salt Lake City, tivo un orzamento de 33\u00a0000 d\u00f3lares, e Harvey empregou t\u00e9cnicas de cinema de guerrilla para rematar a produci\u00f3n. Foi o \u00fanico filme que dirixiu e non gozou de grande atenci\u00f3n cando se estreou orixinariamente como un programa duplo con \"The Devil's Messenger\" en 1962. Ambientado cunha banda sonora de \u00f3rgano de Gene Moore, o filme foi destacado posteriormente por cr\u00edticos e estudosos do cinema pola s\u00faa fotograf\u00eda e atmosfera. \"O carnaval das almas\" est\u00e1 considerado un filme de culto e foi citado como unha grande influencia por numerosos cineastas.\nEstreouse subtitulado en galego o 30 de agosto de 2021 a trav\u00e9s de NUMAX.\nSinopse.\nO filme narra a historia de Mary Henry, v\u00edtima dun accidente automobil\u00edstico. Despois de competir con outro veh\u00edculo, o autom\u00f3bil en que viaxaba con outras d\u00faas pasaxeiras cae ao r\u00edo. Mary escapa da traxedia un pouco desorientada e moi diferente emocionalmente.\nPara deixar atr\u00e1s a traxedia, Mary decide aceptar un traballo na igrexa doutra cidade como organista. Por\u00e9n, atopa todo ao seu arredor bastante estra\u00f1o, o que incl\u00fae unhas personaxes fantasmais que a perseguen durante toda a s\u00faa viaxe e a s\u00faa estad\u00eda na nova cidade \u00e1 que se mudou.\nNesa mesma cidade hai un lugar onde anteriormente hab\u00eda unha feira. Sen saber por que, Mary s\u00e9ntese atra\u00edda polo lugar e decide investigar a zona.\nProduci\u00f3n.\nDesenvolvemento.\nHarvey era director e produtor de filme industriais e educativos baseado en Lawrence, Kansas, onde traballaba para a Centron Corporation. Mentres regresaba a Kansas despois de rodar un filme da Centron en California, Harvey desenvolveu a idea de \"O carnaval das almas\" despois de pasar por diante do abandonado Saltair Pavilion de Salt Lake City. \"Cando volv\u00edn a Lawrence, pregunteille ao meu amigo e compa\u00f1eiro de traballo de Centron Films, John Clifford, que era escritor al\u00ed, como lle gustar\u00eda escribir unha longametraxe\", lembrou Harvey. \"A \u00faltima escena, d\u00edxenlle, ti\u00f1a que ser unha chea de fantasmas bailando nese sal\u00f3n de baile; o resto era cousa del. Escribiuno en tres semanas\".\nElenco.\nNa cidade de Nova York, Harvey descubriu a actriz Candace Hilligoss, ent\u00f3n de vinte anos, que estudara con Lee Strasberg, e escolleuna para o papel principal de Mary Henry. A Hilligoss ofrec\u00e9ranlle un papel no filme de terror \"Violent Midnight\" (1963) dirixido por Richard Hilliard, mais optou polo papel de \"O carnaval das almas\". Ela afirmou que nese momento asumiu o papel por unha situaci\u00f3n de \"leva o di\u00f1eiro e corre\", recibindo aproximadamente 2000 d\u00f3lares polo seu traballo no filme.\nRodaxe.\nHarvey rodou \"O carnaval das almas\" en tres semanas en Lawrence e Salt Lake City. Para facelo tomou tres semanas de baixa no seu traballo en Centron, comezando cun orzamento inicial de produci\u00f3n de 17\u00a0000 d\u00f3lares. O orzamento en efectivo de 17\u00a0000 d\u00f3lares foi recadado por Harvey preguntando aos empresarios locais se estaban dispostos a investir 500 d\u00f3lares na s\u00faa produci\u00f3n. Os outros 13\u00a0000 d\u00f3lares do orzamento total de 30\u00a0000 d\u00f3lares foron diferidos. Harvey conseguiu alugar o pavill\u00f3n Saltair por 50 d\u00f3lares, e varias outras escenas, como a de Mary nos grandes almac\u00e9ns, rod\u00e1ronse ao estilo de guerrilla, con Harvey pagando aos locais para permitir que o equipo filmase rapidamente. Hilligoss describiu o proceso de rodaxe como r\u00e1pido, co elenco e a tripulaci\u00f3n traballando sete d\u00edas \u00e1 semana.\nHarvey empregou t\u00e9cnicas que aprendera no seu traballo en filmes industriais para limitar os custos de produci\u00f3n. Non hab\u00eda cartos suficientes para que unha pantalla de proceso crease un efecto de proxecci\u00f3n traseira, que era o m\u00e9todo que se usaba normalmente nese momento para dar a impresi\u00f3n de que se produc\u00eda unha escena dentro dun coche en movemento, combinando imaxes tomadas dentro dun coche est\u00e1tico con imaxes dun fondo en movemento. En vez diso, Harvey utilizou unha c\u00e1mara Arriflex de man alimentada por bater\u00eda para filmar os planos dentro dos coches en movemento, eliminando a necesidade de facer a composici\u00f3n. A Arriflex, que naquela \u00e9poca era m\u00e1is empregada polos camar\u00f3grafos para filmar imaxes de noticias, tam\u00e9n lles permitiu usar unha c\u00e1mara en movemento noutras escenas sen necesidade de equipos como \"dollies\" ou guindastres. O axudante de direcci\u00f3n de Harvey foi Reza Badiyi, unha mozo inmigrante iraniano que comezaba o seu traballo cinematogr\u00e1fico nos Estados Unidos. Ata ent\u00f3n, Badiyi fora o segundo director de unidade doutro filme, o debut de Robert Altman \"The Delinquents\", e continuou a realizar (entre outros traballos notables) algunhas das cabeceiras e montaxes m\u00e1is co\u00f1ecidas e emblem\u00e1ticas de series de televisi\u00f3n, inclu\u00eddas \"Hawaii Five-O\", \"Get Smart\" e \"The Mary Tyler Moore Show\". A toma en que aparece o rostro de The Man na xanela do coche completouse mediante o uso dun espello en \u00e1ngulo situado no outro lado da xanela. A escena do comezo do filme en que o coche sae da ponte e cae ao r\u00edo rodouse en Lecompton, Kansas. A cidade non cobrou ningunha taxa polo uso da ponte, s\u00f3 requiriu que o equipo de rodaxe substitu\u00edse os ra\u00eds danados da ponte unha vez que rematase a rodaxe. Isto f\u00edxose cun custo de 12 d\u00f3lares pola reparaci\u00f3n.\nLegado.\n\"O carnaval das almas\" ga\u00f1ou graduamente un status de filme de culto dende a s\u00faa estrea, e agora consid\u00e9rase un cl\u00e1sico. O filme foi inclu\u00eddo en varias listas como un dos mellores filmes de terror da historia. A revista \"Complex\" considerou \"O carnaval das \u00e1nimas\" como o 39 na s\u00faa lista dos 50 filmes m\u00e1is aterrorizadores. \"Slant Magazine\" considerouno o 32 na s\u00faa lista dos 100 mellores filmes de terror de todos os tempos. A revista \"Paste\" colocouno no posto 85 dos 100 mellores filmes de terror.\nEn 2012, a Academy Film Archive restaurou \"Carnival of Souls\". O filme foi considerado como un precursor da s\u00faa obra por parte de cineastas como David Lynch, George A. Romero, Lucrecia Martel e James Wan.\nNa cultura popular.\nCando Mary fala co director da f\u00e1brica de \u00f3rganos ao principio do filme, este dille: \"It takes more than intellect to be a musician. Put your soul into it. OK?\" (en galego: \"Prec\u00edsase m\u00e1is que intelecto para ser m\u00fasico. Pon a t\u00faa alma nel, de acordo?\") Esta frase foi empregada na canci\u00f3n de 1998 \"Church of Noise\" pola banda de rock norteirlandesa Therapy?.\nCara ao final do filme Mary lamenta: \"I don't belong in the world, that's what it is. Something separates me from other people. Everywhere I turn, there's something blocking my escape\" (en galego: \"Non pertenzo ao mundo, \u00e9 o que \u00e9. Algo sep\u00e1rame das outras persoas. En calquera sitio en que xire hai algo que bloquea a mi\u00f1a fuxida\"). Un \"sample\" da li\u00f1a aparece ao principio da canci\u00f3n de Lana Del Rey \"13 Beaches\"."}
{"id": "533430", "revid": "88215", "url": "https://gl.wikipedia.org/wiki?curid=533430", "title": "Noel L\u00f3pez de la Fuente", "text": ""}
{"id": "533432", "revid": "23204", "url": "https://gl.wikipedia.org/wiki?curid=533432", "title": "Carnival of Souls", "text": ""}
{"id": "533433", "revid": "23204", "url": "https://gl.wikipedia.org/wiki?curid=533433", "title": "Cyclodictyon laetevirens", "text": "Cyclodictyon laetevirens \u00e9 unha especie de musgo pertencente \u00e1 familia \"Pilotrichaceae\". Esta especie foi identificada por (Hook. &amp; Taylor) Mitt."}
{"id": "533434", "revid": "23204", "url": "https://gl.wikipedia.org/wiki?curid=533434", "title": "Fontinalis squamosa", "text": "Fontinalis squamosa \u00e9 unha especie de musgo da familia \"Fontinalaceae\". Esta especie foi descrita por Hedw. por primeira vez no ano 1801."}
{"id": "533435", "revid": "88215", "url": "https://gl.wikipedia.org/wiki?curid=533435", "title": "Trilli", "text": "\u00c1lvaro P\u00e9rez Campo, co\u00f1ecido como Trilli, nado en Ortigueira o 19 de maio de 2003, \u00e9 un futbolista galego que xoga como lateral dereito no Barcelona Atl\u00e8tic, da Primeira Divisi\u00f3n RFEF.\nTraxectoria.\nFillo de Jorge P\u00e9rez, antigo xogador do Parrulo de f\u00fatbol sala, naceu en Ortigueira en 2003, xunto aos seus dous irm\u00e1ns trix\u00e9minos, Javier e Ra\u00fal. Os tres entraron na canteira do Racing de Ferrol da man do hist\u00f3rico adestrador Cholo, e en 2014 \u00c1lvaro fichou polo Deportivo da Coru\u00f1a. Foi subindo polas diferentes categor\u00edas do club coru\u00f1\u00e9s e na tempada 2020/21 debutou co Xuvenil A na Divisi\u00f3n de Honra, contribu\u00edndo a que o equipo acadase a primeira posici\u00f3n do Grupo 1. Deste xeito disputou a Copa de Campi\u00f3ns en Marbella, onde o Deportivo eliminou ao Las Palmas, ao Real Madrid e derrotou na final ao FC Barcelona, proclam\u00e1ndose as\u00ed campi\u00f3n de Espa\u00f1a. Esa mesma tempada debutou na Terceira Divisi\u00f3n co Fabril, adestrado por Juan Carlos Valer\u00f3n, que o colocou de titular en cinco encontros.\nNo ver\u00e1n de 2021 realizou a pre-tempada co primeiro equipo do Deportivo, adestrado por Borja Jim\u00e9nez, xogando varios partidos amigables. O 29 de agosto debutou co Deportivo en partido oficial, sendo titular no primeiro encontro da tempada 2021/22 da Primeira Divisi\u00f3n RFEF contra o Celta B en Riazor, que acabou con goleada coru\u00f1esa por 5-0. Uns d\u00edas despois lesionouse no m\u00fasculo psoas-il\u00edaco xogando coa selecci\u00f3n espa\u00f1ola sub-19, polo que se perdeu o seguinte mes de competici\u00f3n. Xa recuperado encontrouse coa competencia de V\u00edctor Garc\u00eda no seu posto, quedando no banco nos seguintes partidos, ata que tam\u00e9n o valenciano se lesionou, recuperando as\u00ed Trilli a titularidade. Con todo, unha nova lesi\u00f3n deixouno outra vez f\u00f3ra do once e obrigouno a pasar polo quir\u00f3fano.\nNa tempada 2022/23 apenas contou con oportunidades co adestrador \u00d3scar Cano, que dirixiu o equipo a meirande parte da competici\u00f3n, situaci\u00f3n que suscitou cr\u00edticas ao t\u00e9cnico por parte da afecci\u00f3n. Recuperou protagonismo coa chegada ao banco de Rub\u00e9n de la Barrera, pero en xullo de 2023 decidiu aceptar unha oferta do Barcelona Atl\u00e8tic para xogar no filial catal\u00e1n.\nSelecci\u00f3n espa\u00f1ola.\nFoi internacional coa selecci\u00f3n espa\u00f1ola sub-16, adestrada por Julen Guerrero, coa que disputou a Copa AEGEAN na cidade turca de Esmirna, chegando ata a final, e disputou tam\u00e9n un amigable contra a selecci\u00f3n de Austria. En setembro de 2021, uns d\u00edas despois de debutar oficialmente co Deportivo da Coru\u00f1a, f\u00edxoo tam\u00e9n coa selecci\u00f3n espa\u00f1ola sub-19, xogando dous partidos amigables contra M\u00e9xico."}
{"id": "533436", "revid": "89787", "url": "https://gl.wikipedia.org/wiki?curid=533436", "title": "Frullania oakesiana", "text": "Frullania oakesiana \u00e9 unha especie de musgo da familia \"Jubulaceae\". Esta especie foi descrita por primeira vez por Austin en 1869."}
{"id": "533438", "revid": "88215", "url": "https://gl.wikipedia.org/wiki?curid=533438", "title": "\u00c1lvaro P\u00e9rez Campo", "text": ""}
{"id": "533439", "revid": "23204", "url": "https://gl.wikipedia.org/wiki?curid=533439", "title": "Hamatocaulis vernicosus", "text": "Hamatocaulis vernicosus \u00e9 unha especie de musgo da familia \"Amblystegiaceae\". Esta especie foi descrita por primeira vez por (Mitt.) Hedenas en 1989."}
{"id": "533442", "revid": "23204", "url": "https://gl.wikipedia.org/wiki?curid=533442", "title": "Lepidozia cupressina", "text": "Lepidozia cupressina \u00e9 unha especie de musgo da familia \"Lepidoziaceae\". Esta especie foi descrita por primeira vez por (Sw.) Lindenb en 1845."}
{"id": "533443", "revid": "23204", "url": "https://gl.wikipedia.org/wiki?curid=533443", "title": "Metzgeria temperata", "text": "Metzgeria temperata \u00e9 unha especie de musgo da familia \"Metzgeriaceae\". Esta especie foi descrita por vez primeira por Kuwah. en 1976."}
{"id": "533445", "revid": "23204", "url": "https://gl.wikipedia.org/wiki?curid=533445", "title": "Orthodontium pellucens", "text": "Orthodontium pellucens \u00e9 unha especie de musgo da familia \"Bryaceae\". Esta especie foi descrita por B.S.G. in C. M\u00fcller, por primeira vez no ano 1848."}
{"id": "533446", "revid": "23204", "url": "https://gl.wikipedia.org/wiki?curid=533446", "title": "Radula holtii", "text": "Radula holtii \u00e9 unha especie de bri\u00f3fita da familia \"Radulaceae\". Esta especie foi descrita cientificamente por Spruce no ano 1887."}
{"id": "533447", "revid": "23204", "url": "https://gl.wikipedia.org/wiki?curid=533447", "title": "Cyclodictyon laete-virens", "text": ""}
{"id": "533448", "revid": "89787", "url": "https://gl.wikipedia.org/wiki?curid=533448", "title": "Riccia fluitans", "text": "Riccia fluitans \u00e9 unha especie de bri\u00f3fita da familia \"Ricciaceae\". Esta especie foi descrita por primeira vez por Linnaeus no ano 1753."}
{"id": "533449", "revid": "89787", "url": "https://gl.wikipedia.org/wiki?curid=533449", "title": "Riccia huebeneriana", "text": "Riccia huebeneriana \u00e9 unha especie de bri\u00f3fita da familia \"Ricciaceae\". Esta especie foi descrita por vez primeira por Lindenb. no ano 1836."}
{"id": "533450", "revid": "23204", "url": "https://gl.wikipedia.org/wiki?curid=533450", "title": "Sphagnum magellanicum", "text": "Sphagnum magellanicum \u00e9 unha especie de bri\u00f3fita da familia \"Sphagnaceae\". Esta especie foi descrita por primeira vez por Brid. en 1798."}
{"id": "533451", "revid": "23204", "url": "https://gl.wikipedia.org/wiki?curid=533451", "title": "Sphagnum molle", "text": "Sphagnum molle \u00e9 unha especie de bri\u00f3fita da familia \"Sphagnaceae\". Esta especie foi descrita por primeira vez por Sull. en 1846."}
{"id": "533452", "revid": "23204", "url": "https://gl.wikipedia.org/wiki?curid=533452", "title": "Sphagnum pylaesii", "text": "Sphagnum pylaesii \u00e9 unha especie de bri\u00f3fita da familia \"Sphagnaceae\". Esta especie foi descrita por primeira vez por Brid. no ano 1827."}
{"id": "533456", "revid": "89787", "url": "https://gl.wikipedia.org/wiki?curid=533456", "title": "Arnaldo Tamayo", "text": "Arnaldo Tamayo M\u00e9ndez, nado en Baracoa o 29 de xaneiro de 1942, \u00e9 un piloto de aviaci\u00f3n e cosmonauta cubano. En 1980 viaxou ao espazo na Soiuz 38, convert\u00e9ndose no primeiro americano non estadounidense en viaxar \u00e1 \u00f3rbita terrestre, as\u00ed como no primeiro cosmonauta cubano e latinoamericano. \nReco\u00f1ecido como Heroe da Rep\u00fablica de Cuba e Heroe da Uni\u00f3n Sovi\u00e9tica, ao seu regreso foi deputado na Asemblea Nacional e xefe do Departamento de Relaci\u00f3ns Exteriores do Ministerio das Forzas Armadas Revolucionarias (Ministerio de Defensa) de Cuba. \nTraxectoria.\nInfancia e primeiros anos.\nTamayo naceu no seo dunha humilde familia de Baracoa, quedando orfo de nai pouco despois de nacer, e tam\u00e9n de pai posteriormente. Criado principalmente con s\u00faa avoa, comezou a traballar aos 10 anos, e realizou diversos oficios como limpador de zapatos, axudante de carpinteiro e vendedor de xornais.\nDurante a s\u00faa xuventude participou en varias manifestaci\u00f3ns estudant\u00eds contra a ditadura do xeneral Fulgencio Batista e co triunfo da Revoluci\u00f3n Cubana ingresou no Instituto T\u00e9cnico \"Ej\u00e9rcito Rebelde\", e logo nas Forzas Armadas Revolucionarias. Converteuse en piloto de caza e seguiu un adestramento para piloto de cazas MiG-15 na Uni\u00f3n Sovi\u00e9tica, do que sa\u00edu como piloto de combate con s\u00f3 19 anos anos.\nO 24 de xullo de 1961, Iuri Gagarin chegou \u00e1 Habana e nunha parte do seu discurso dixo: \"Chegar\u00e1 o d\u00eda no que un fillo do pobo cubano tam\u00e9n viaxar\u00e1 ao cosmos\", unha frase que Tamayo recordar\u00eda despois.\nAo seu regreso da URSS foi destacado na base de San Antonio de Ba\u00f1os. En 1962, durante a crise de outubro, tam\u00e9n co\u00f1ecida como crise dos m\u00edsiles de Cuba, realizou m\u00faltiples misi\u00f3ns de reco\u00f1ecemento para interceptar avi\u00f3ns inimigos. En 1967 ingresou no Partido Comunista de Cuba.\nEn 1971 graduouse na Escola Superior das Forzas Armadas Revolucionarias Antonio Maceo Grajales. Durante o seu servizo na Forza A\u00e9rea de Cuba alcanzou o rango de piloto de primeira clase e m\u00e1is tarde piloto instrutor. En 1975 foi xefe do Estado Maior da Brigada de Aviaci\u00f3n de Santa Clara e en 1976 foi ascendido a tenente coronel.\nCarreira no programa espacial Intercosmos.\nOs requisitos previos \u00e1 selecci\u00f3n dos cosmonautas eran ser piloto experimentado, sen historial de accidentes a\u00e9reos por erros propios, dominar a lingua rusa e ter adestramento militar. Inicialmente hab\u00eda m\u00e1is de 600 pilotos candidatos, dos se realizaron sucesivas selecci\u00f3ns ata reducir o n\u00famero a s\u00f3 catro. Finalmente, en marzo de 1978, a comisi\u00f3n sovi\u00e9tica-cubana nomeou dous membros, un principal, Tamayo, e outro de reserva, Jos\u00e9 Armando L\u00f3pez, para participar no programa espacial Intercosmos Traslad\u00e1ronse \u00e1 Cidade das Estrelas, preto de Moscova, para comezar o seu adestramento como cosmonautas e posteriormente Tamayo foi seleccionado como membro da tripulaci\u00f3n principal da nave espacial sovi\u00e9tica Soiuz 38.\nVoo espacial.\nO 18 de setembro de 1980 \u00e1s 19:11 UTC o foguete portador Soiuz U despegou da Plataforma N\u00ba 1, no Cosmodromo de Baikonur e comezou o hist\u00f3rico voo espacial de Arnaldo Tamayo, xunto con Iuri Romanenko na Soiuz 38. O acoplamiento coa estaci\u00f3n Saliut 6 tivo lugar o 19 de setembro de 1980, \u00e1s 20:49 UTC, e dentro da estaci\u00f3n agardaban os cosmonautas Leonid Popov e Valeri Riumin que chegaran na nave Soiuz 37.\nTamayo comezou inmediatamente o seu traballo de investigaci\u00f3n a bordo da estaci\u00f3n. Realizou con rigor 21 experimentos, dirixidos pola Academia de Ciencias de Cuba, en \u00e1reas como medicina, biolox\u00eda, f\u00edsica, psicolox\u00eda e xeolox\u00eda. Outros seis experimentos foron realizados por cosmonautas sovi\u00e9ticos.\nO 26 de setembro de 1980, \u00e1s 15:54 UTC desembarcou ao sueste da cidade de Zhezkazgan, nas estepas da RSS de Casaquist\u00e1n. Arnaldo Tamayo orbitou a Terra 128 veces e o seu tempo total de permanencia no espazo foi de 7 d\u00edas, 20 horas, 43 minutos e 24 segundos.\nActividades posteriores.\nDespois de voar ao espazo converteuse nunha figura p\u00fablica de gran relevancia e as autoridades cubanas, baixo a recomendaci\u00f3n do propio Fidel Castro, prohib\u00edronlle seguir pilotando avi\u00f3ns de combate, ao considerar os riscos inherentes ao voo, e co precedente do accidente mortal de Iuri Gagarin.\nDesde 1980 foi deputado da Asemblea Nacional, e presidente do Grupo Parlamentario de Amizade \"Cuba-Rusia\" e da Asociaci\u00f3n de Amizade \"Cuba-Rusia\". A partir de 1981 foi presidente da Sociedade de Educaci\u00f3n Patri\u00f3tica-Militar (SEPMI), que foi disolta a principios da d\u00e9cada de 1990.\nO 26 de outubro de 1987, Tamayo e o seu colega Iuri Romanenko estableceron a primeira radio-ponte entre Cuba e o espazo exterior con cient\u00edficos e xornalistas cubanos a trav\u00e9s dun enlace de radio que un\u00eda o complexo orbital Mir, onde Romanenko estaba a cumprir a s\u00faa terceira misi\u00f3n no espazo e ao mesmo tempo impuxo unha nova marca de permanencia - mediante o sat\u00e9lite xeoestacionario \"Statscionar-4\" \"(Gorizont-7)\".\nHoxe, ademais do seu labor como lexislador, o xeneral Tamayo tam\u00e9n exerce como xefe do Departamento de Relaci\u00f3ns Exteriores das Forzas Armadas Revolucionarias de Cuba (MINFAR) e director da organizaci\u00f3n cubana de Defensa Civil.\nReco\u00f1ecementos.\nAo seu regreso \u00e1 Terra foi condecorado por Ra\u00fal Castro coa primeira medalla honor\u00edfica de Heroe da Rep\u00fablica de Cuba e a Orde Playa Gir\u00f3n. En Moscova recibiu a Orde de Lenin e tam\u00e9n foi nomeado Heroe da Uni\u00f3n Sovi\u00e9tica.\nO 12 de xu\u00f1o de 2011, a Federaci\u00f3n Rusa concedeu a Tamayo a Medalla \"Por M\u00e9ritos na Exploraci\u00f3n do Espazo\u00bb.\nFamilia.\nCasou con Maira Lovaina en 1967 e \u00e9 pai de dous fillos. Dende o seu voo espacial mantivo unha gran amizade con Iuri Romanenko, ao que considera parte da s\u00faa familia."}
{"id": "533462", "revid": "88215", "url": "https://gl.wikipedia.org/wiki?curid=533462", "title": "Arnaldo Tamayo M\u00e9ndez", "text": ""}
{"id": "533464", "revid": "785", "url": "https://gl.wikipedia.org/wiki?curid=533464", "title": "Arcebispado de Oviedo", "text": ""}
{"id": "533465", "revid": "785", "url": "https://gl.wikipedia.org/wiki?curid=533465", "title": "Bispado de Oviedo", "text": ""}
{"id": "533466", "revid": "785", "url": "https://gl.wikipedia.org/wiki?curid=533466", "title": "Bispo de Oviedo", "text": ""}
{"id": "533468", "revid": "785", "url": "https://gl.wikipedia.org/wiki?curid=533468", "title": "Arcebispo de Oviedo", "text": ""}
{"id": "533469", "revid": "785", "url": "https://gl.wikipedia.org/wiki?curid=533469", "title": "Santo Paio", "text": "Santo Paio p\u00f3dese referir a:"}
{"id": "533470", "revid": "1131", "url": "https://gl.wikipedia.org/wiki?curid=533470", "title": "Miriam Hopkins", "text": "Ellen Miriam Hopkins, nada en Savannah (Xeorxia) o 18 de outubro de 1902 e finado en Nova York o 9 de outubro de 1972, foi unha actriz estadounidense co\u00f1ecida pola s\u00faa versatilidade.\nTraxectoria.\nPrimeiros anos.\nHopkins naceu en Savannah, filla de Homer Hopkins e Ellen Cutler e creceu en Bainbridge, preto do l\u00edmite con Alabama. Ti\u00f1a unha irm\u00e1 m\u00e1is vella, Ruby (1900\u20131990). O seu bisav\u00f3 materno, o cuarto alcalde de Bainbridge, axudou a establecer a igrexa episcopal de St. John da cidade. Hopkins cantou de nena no coro.\nEn 1909, viviu un breve tempo en M\u00e9xico coa s\u00faa familia. Despois de que os seus pais se separasen, Hopkins mudouse de adolescente coa s\u00faa nai a Syracuse, Nova York, para estar preto do seu t\u00edo paterno, Thomas Cramer Hopkins, xefe do departamento de xeolox\u00eda da Universidade de Syracuse.\nHopkins asistiu ao Goddard Seminary de Barre, Vermont (posteriormente convertido en Goddard College e resituado en Plainfield, Vermont), e \u00e1 Universidade de Syracuse de Nova York.\nCarreira.\nAos vinte anos, Hopkins f\u00edxose corista en Nova York. Tam\u00e9n actuou con regularidade no teatro na d\u00e9cada de 1920, inclu\u00edda a adpataci\u00f3n teatral de \"An American Tragedy\", de Theodore Dreiser. En 1930 protagonizou en Broadway a obra \"Ritzy\" de Sidney Toler. Tam\u00e9n en Broadway interpretou a protagonista de \"Jezebel\", obra de teatro de 1933 de Owen Davis. Cando se adaptou ao cinema en 1938, Hopkins ficou decepcionada de que escollesen a Bette Davis para o papel que ela interpretou no escenario. Isto comezou un conflito entre ambas publicitado polos estudios.\nEn 1930, Hopkins asinou con Paramount Pictures e debutou no cinema con \"Fast and Loose\". O seu primeiro grande \u00e9xito foi o filme de terror de 1931 \"Dr. Jekyll and Mr. Hyde\", en que interpretou a Ivy Pearson, unha prostituta que acaba relacionada con Jekyll e Hyde. Recibiu boas cr\u00edticas, inclu\u00edda unha de Mordaunt Hall de \"The New York Times\" que dic\u00eda que interpretara a Ivy \"de xeito espl\u00e9ndido\".\nDespois a s\u00faa carreira ascendeu rapidamente. En 1932 destacou no filme de Ernst Lubitsch \"Trouble in Paradise\", onde mostrou o seu engado como unha bela e celosa rateira. Durante o Hollywood pre-c\u00f3digo de principios da d\u00e9cada de 1930, apareceu en \"The Smiling Lieutenant\", \"The Story of Temple Drake\" e \"Design for Living\", todos grandes \u00e9xitos de p\u00fablico e cr\u00edtica.\nOs primeiros filmes de Hopkins foron considerados sexualmente suxestivos. Producidos nos anos anteriores a que o C\u00f3digo Hays fose obrigado de xeito rigoroso, mostrar elementos que foron prohibidos despois de 1934. Por exemplo, \"The Story of Temple Drake\" mostraba unha escena de violaci\u00f3n e \"Design for Living\" un \"m\u00e9nage \u00e0 trois\" con Fredric March e Gary Cooper. Os seus \u00e9xitos continuaron no resto da d\u00e9cada coa comedia rom\u00e1ntica \"The Richest Girl in the World\" (1934), o drama hist\u00f3rico \"Becky Sharp\" (1935), polo que foi candidata ao \u00d3scar \u00e1 mellor actriz, \"Barbary Coast\" (1935), \"These Three\" (1936, primeiro dos catro filmes co director William Wyler) ou \"The Old Maid\" (1939).\nHopkins foi unha das primeiras actrices nas que se pensou para o papel de Ellie Andrews en \"It Happened One Night\" (1934). Rexeitou o papel, que foi para Claudette Colbert. Tam\u00e9n participou nas audici\u00f3ns para o papel de Scarlett O'Hara en \"Foise co vento\", sendo a \u00fanica candidata nada en Xeorxia, mais o papel foi para a brit\u00e1nica Vivien Leigh. Tanto Colbert como Leigh ga\u00f1aron o \u00d3scar polas s\u00faas interpretaci\u00f3ns.\nHopkins tivo un conflito moi publicitado coa s\u00faa inimiga Bette Davis. Hopkins e Davis coprotagonizaron dous filmes, \"The Old Maid\" (1939) e \"Old Acquaintance\" (1943). Nesta \u00e9poca, cr\u00eda que Davis manti\u00f1a unha relaci\u00f3n co seu marido, Anatole Litvak. Davis, indignada polos celos de Hopkins, dixo que gozara golpeala nunha escena de \"Old Acquaintance\", despois de que a personaxe de Hopkins fixese afirmaci\u00f3ns infundadas contra a de Davis. Fotos de prensa mostran as d\u00faas actrices nun cuadril\u00e1tero de boseo, coas luvas preparadas e o director Vincent Sherman entre elas coma un \u00e1rbitro. En entrevistas posteriores, Davis describiu a Hopkins como unha \"actriz terriblemente boa\", pero tam\u00e9n \"terriblemente celosa\".\nDespois de \"Old Acquaintance\", Hopkins non traballou de novo no cinema ata \"The Heiress\" (1949), onde interpretou a t\u00eda da protagonista. Na comedia de Mitchell Leisen de 1951 \"The Mating Season\", ofreceu unha actuaci\u00f3n c\u00f3mica como nai de Gene Tierney. Tam\u00e9n participou en \"A calumnia\" (1961), remake do seu filme \"These Three\" (1936). As s\u00faas \u00faltimas personaxes no cinema foron a nai de Robert Redford en \"A manda humana\" (1966), e unha antiga estrela de Hollywood envellecida no filme de terror \"Savage Intruder\" (1970). \nHopkins foi unha pioneira da televisi\u00f3n. Participou en obras televisivas dende finais da d\u00e9cada de 1940 ata os sesenta, en programas como \"The Chevrolet Tele-Theatre\" (1949), \"Pulitzer Prize Playhouse\" (1951), \"Lux Video Theatre\" (1951\u20131955), e cap\u00edtulos de \"The Investigators\" (1961) e \"The Outer Limits\" (1964), e mesmo nun episodio de \"The Flying Nun\" (\"Bertrille and the Silent Flicks\") en 1969.\nTen d\u00faas estrelas no Paseo da Fama de Hollywood, unha polo cinema no 1709 Vine Street e outra pola televisi\u00f3n no 1716 Vine Street.\nFalecemento.\nHopkins faleceu en Nova York por un ataque ao coraz\u00f3n nove d\u00edas antes do seu 70 aniversario. Foi enterrada no cemiterio Oak City en Bainbridge, Xeorxia.\nVida persoal.\nHopkins casou catro veces. O seu primeiro matrimonio foi co actor Brandon Peters, o segundo co aviador e guionista Austin Parker, o terceiro co director Anatole Litvak e o cuarto co correspondente de guerra Raymond B. Brock. En 1932, adoptou un neno, Michael T. Hopkins (29 de marzo de 1932\u20135 de outubro de 2010), que fixo carreira nas forzas a\u00e9reas.\nMiriam Hopkins era co\u00f1ecida polas s\u00faas festas elegantes. John O'Hara, que asistiu con frecuencia, indicou que\nEra unha ac\u00e9rrima dem\u00f3crata que apoiou con forza a presidencia de Franklin D. Roosevelt."}
{"id": "533475", "revid": "23204", "url": "https://gl.wikipedia.org/wiki?curid=533475", "title": "Tayloria tenuis", "text": "Tayloria tenuis \u00e9 unha especie de bri\u00f3fita da familia \"Splachnaceae\". Esta especie foi descrita por vez primeira por (Dicks. Ex With. ) Schimp. en 1876."}
{"id": "533476", "revid": "23204", "url": "https://gl.wikipedia.org/wiki?curid=533476", "title": "Telaranea nematodes", "text": "Telaranea nematodes \u00e9 unha especie de hep\u00e1tica da familia \"Lepidoziaceae\". Esta especie foi descrita por primeira vez (Austin) M. Howe en 1902."}
{"id": "533478", "revid": "23204", "url": "https://gl.wikipedia.org/wiki?curid=533478", "title": "Tortula solmsii", "text": "Tortula solmsii \u00e9 unha especie de bri\u00f3fita da familia \"Pottiaceae\". Esta especie foi descrita por vez primeira por (Schimp. ) Limpr. en 1890."}
{"id": "533480", "revid": "23204", "url": "https://gl.wikipedia.org/wiki?curid=533480", "title": "Ulota calvescens", "text": "Ulota calvescens \u00e9 unha especie de bri\u00f3fita da familia \"Orthotrichaceae\". Esta especie foi descrita por vez primeira por Wilson no ano 1862."}
{"id": "533481", "revid": "89787", "url": "https://gl.wikipedia.org/wiki?curid=533481", "title": "Carissa V\u00e9liz", "text": "Carissa del Carmen V\u00e9liz Perales, nada en M\u00e9xico en 1986, co\u00f1ecida como Carissa V\u00e9liz, \u00e9 unha fil\u00f3sofa hispano-mexicana. \u00c9 profesora asociada de filosof\u00eda e \u00e9tica na Universidade de Oxford desde 2020.\nTraxectoria.\nCarissa del Carmen V\u00e9liz Perales \u00e9 filla de Mar\u00eda Perales, ten familia espa\u00f1ola e nacionalidade mexicana e espa\u00f1ola.\nEstudou o Grao en Filosof\u00eda na Universidade de Salamanca (2006-2010). Despois cursou un m\u00e1ster en filosof\u00eda aplicada na CUNY Graduate Center. Doutorouse en filosof\u00eda na Universidade de Oxford en 2017.\nDesde de 2020 \u00e9 profesora asociada de filosof\u00eda e \u00e9tica na Universidade de Oxford (Facultade de Filosof\u00eda) e investigadora en investigadora de \u00e9tica e filosof\u00eda. O seu traballo desenv\u00f3lvese especialmente en privacidade, \u00e9tica da intelixencia artificial, filosof\u00eda aplicada, \u00e9tica e filosof\u00eda pol\u00edtica. Tam\u00e9n colabora con El Pa\u00eds.\n\u00c9 autora do libro \"Privacidad es poder\"."}
{"id": "533483", "revid": "23204", "url": "https://gl.wikipedia.org/wiki?curid=533483", "title": "Ulota coarctata", "text": "Ulota coarctata \u00e9 unha especie de bri\u00f3fita da familia \"Orthotrichaceae\". Esta especie foi descrita por (P. Beauv.) Hammar por primeira vez no ano 1852."}
{"id": "533491", "revid": "98629", "url": "https://gl.wikipedia.org/wiki?curid=533491", "title": "Pengin Haiwei (filme)", "text": " \u00e9 un filme xapon\u00e9s de animaci\u00f3n de 2018 dirixido por Hiroyasu Ishida. Bas\u00e9ase na novela hom\u00f3nima escrita por Tomihiko Morimi e publicada no ano 2010."}
{"id": "533493", "revid": "104999", "url": "https://gl.wikipedia.org/wiki?curid=533493", "title": "Helena Iglesias", "text": "Helena Iglesias \u00e9 enxe\u00f1eira de Telecomunicaci\u00f3ns e dende 2012 traballa en Darmstadt no Centro Europeo de Operaci\u00f3ns Espaciais, dende onde controlan os sat\u00e9lites da Axencia Espacial Europea.\nTraxectoria.\nHelena Iglesias \u00e9 enxe\u00f1eira de Telecomunicaci\u00f3ns pola Universidade de Vigo. Participou no lanzamento do primeiro sat\u00e9lite galego Xatcobeo. Posteriormente trasladouse a Darmstadt para traballar na ESA, onde colabora para que Europa poida po\u00f1er tam\u00e9n o seu robot sobre a superficie de Marte."}
{"id": "533494", "revid": "88215", "url": "https://gl.wikipedia.org/wiki?curid=533494", "title": "Invasi\u00f3n sovi\u00e9tica de Afganist\u00e1n", "text": ""}
{"id": "533498", "revid": "5863", "url": "https://gl.wikipedia.org/wiki?curid=533498", "title": "Tatiana Tibuleac", "text": ""}
{"id": "533505", "revid": "5312", "url": "https://gl.wikipedia.org/wiki?curid=533505", "title": "Pancatalanismo", "text": "O pancatalanismo \u00e9 unha ideolox\u00eda pol\u00edtica que defende o car\u00e1cter de naci\u00f3n do conxunto dos territorios onde se fala catal\u00e1n: Catalu\u00f1a; a Comunidade Valenciana; as Illas Baleares; a denominada Franxa de Arag\u00f3n de Arag\u00f3n; o Rossell\u00f3, o Conflent, a Cerda\u00f1a francesa, o Vallespir e o Capcir (territorios co\u00f1ecidos como Catalu\u00f1a do Norte; o principado de Andorra; a cidade de L'Alguer, na illa italiana de Sarde\u00f1a; e tam\u00e9n un pequeno territorio na Rexi\u00f3n de Murcia, chamado El Carche. Esta ideolox\u00eda ten como obxectivo principal a constituci\u00f3n dun Estado independente formado por estes territorios, co nome de Pa\u00edses Catal\u00e1ns. Con todo, f\u00f3ra do territorio de administraci\u00f3n auton\u00f3mica da Generalitat de Catalu\u00f1a, esta ideolox\u00eda ten un arraigamento moi desigual: escaso no Pa\u00eds Valenci\u00e0, un pouco maior nas Baleares, e testemu\u00f1al no Rossell\u00f3 e mais en Andorra.\nOrixe.\nA concepci\u00f3n m\u00e1is ou menos unitaria do dominio ling\u00fc\u00edstico catal\u00e1n, polo menos no eido ling\u00fc\u00edstico e cultural, xa vi\u00f1a sendo com\u00fan cando menos a partir da co\u00f1ecida como Renaixen\u00e7a. Canto ao termo pancatalanismo, este foi cu\u00f1ado en 1899 por Josep Pijoan. Tivo un primeiro desenvolvemento co escritor Alfons Maseras en 1915 e paulatinamente foi adquirindo contido pol\u00edtico. A creaci\u00f3n da sociedade cultural \"Nostra Parla\" en 1916, xunto cunha secci\u00f3n mallorquina desta en 1918 e unha secci\u00f3n valenciana en maio dese ano, impulsar\u00eda os postulados pancatalanistas a todos os chamados Pa\u00edses Catal\u00e1ns. A influencia deste ideario, proposto por unha banda do nacionalismo catal\u00e1n, tam\u00e9n ten acollida no discurso do valencianismo de principios do s\u00e9culo XX. A\u00ednda que a catalanofilia era habitual, at\u00f3panse os casos de Miguel Duran de Val\u00e8ncia e Eduard Mart\u00ednez Ferrando, autor do texto \"S\u00edntesi del criteri valencianista\", que propuxeron ir al\u00e9n da concepci\u00f3n dun espazo com\u00fan cos pobos catal\u00e1n e balear, e chegaron a falar da \u00abNaci\u00f3n Catal\u00e1\u00bb en textos referidos aos territorios forais de maior\u00eda catalanfalante da antiga Coroa de Arag\u00f3n.\nO valencianismo da d\u00e9cada de 1930 defend\u00eda irmandarse co resto de territorios de fala catal\u00e1, en li\u00f1a co catalanismo de Antoni Rovira i Virgili. As\u00ed, por exemplo, no semanario \"Acci\u00f3\", editado polo partido Acci\u00f3 Nacionalista Valenciana, pod\u00edan atoparse afirmaci\u00f3ns como \"Queremos a reconstruci\u00f3n da nosa nacionalidade catal\u00e1 formada como sempre polos Estados federados de Valencia, Mallorca e Catalu\u00f1a\".\nM\u00e1is adiante, Joan Fuster, coa publicaci\u00f3n de N\u00f3s, os valencianos na d\u00e9cada de 1960 afirmar\u00eda que os territorios de \"fala catal\u00e1\" da Comunidade Valenciana ter\u00edan como \u00fanico \"futuro normal\" incorporarse a unha entidade \"suprarrexional\", os Pa\u00edses Catal\u00e1ns. A partir desta publicaci\u00f3n, o concepto nacional dos PP.CC. estender\u00edase por todo o territorio cunhas bases te\u00f3ricas m\u00e1is claras, e rematar\u00eda por ser asumido por algunhas formaci\u00f3ns pol\u00edticas. Deste xeito, substitu\u00edu outras denominaci\u00f3ns anteriores, como \"terra de lingua catal\u00e1\", \"terras catal\u00e1s\", \"patria catal\u00e1\" ou \"Gran Catalu\u00f1a\", a\u00ednda que posteriormente tam\u00e9n se propuxo o termo \"Catalunya\".\nO pancatalanismo na pol\u00edtica.\nO principal partido dos que defenden esta idea de xeito expl\u00edcito \u00e9 Esquerra Republicana de Catalunya (ERC). Por\u00e9n, existen outras forzas que tam\u00e9n a defenden, como Estat Catal\u00e0, a Candidatura d'Unitat Popular (CUP), e o Partit Socialista d'Alliberament Nacional, este \u00faltimo disolto en 2015.\nAs\u00ed mesmo, o apoio a esta corrente \u00e9 moi vari\u00e1bel en funci\u00f3n do territorio. Mentres ERC chegou a conseguir o 16,44% do voto en Catalu\u00f1a nas elecci\u00f3ns de 2003, este mesmo partido nas Illas Baleares e mais na Comunidade Valenciana non chegou ao 2% dos sufraxios nas elecci\u00f3ns auton\u00f3micas de 2011.\nNo Pa\u00eds Valenci\u00e0, os partidos que defenden as teses pancatalanistas est\u00e1n situados no espectro pol\u00edtico da esquerda nacionalista. Os m\u00e1is representativos son: Esquerra Republicana del Pa\u00eds Valenci\u00e0, Solidaritat per la Independ\u00e8ncia, Partit Socialista d\u2019Alliberament Nacional, Esquerra Nacionalista Valenciana ou Alternativa per Val\u00e8ncia-CUP. Pola s\u00faa parte, o Bloc Nacionalista Valenci\u00e0, integrado na coalici\u00f3n Comprom\u00eds, sost\u00e9n a posibilidade dunha uni\u00f3n pol\u00edtica entre o Pa\u00eds Valenciano e unha pos\u00edbel Catalu\u00f1a independente. Amais, apoian estas teses certos sindicatos, como o SEPC ou o BEA, determinados sectores universitarios, ou algunhas entidades culturais, como Acci\u00f3 Cultural del Pa\u00eds Valenci\u00e0 ou a Fundaci\u00f3 Ausias March, subvencionadas pola Generalitat de Catalu\u00f1a a xeito de apoio do pancatalanismo.\nO termo \"pancatalanismo\", na actualidade, semella ser rexeitado polos grupos que profesan esta ideolox\u00eda. Tr\u00e1tase dun voc\u00e1bulo utilizado principalmente por grupos e persoas alleas a este ideario, e mesmo abertamente contrarias a el. \u00c9 o caso do blaverismo no Pa\u00eds Valenci\u00e0, mais tam\u00e9n de partidos pol\u00edticos con representaci\u00f3n nas Cortes de Arag\u00f3n, por exemplo. Por\u00e9n, foi empregado no pasado por quen profesaban esta ideolox\u00eda. Na actualidade, as e os seus partidarios prefiren considerarse simplemente nacionalistas, catalanistas ou mesmo valencianistas.\nDende a concepci\u00f3n deste ideario, varias organizaci\u00f3ns terroristas catal\u00e1s vi\u00f1eron reivindicando a creaci\u00f3n dos Pa\u00edses Catal\u00e1ns, entre elas o Ex\u00e8rcit Popular Catal\u00e0 (EPOCA) e Terra Lliure, xa disoltas. Esta \u00faltima defin\u00edase no seu documento de constituci\u00f3n como \"organizaci\u00f3n revolucionaria que loita pola independencia total dos Pa\u00edses Catal\u00e1ns\"."}
