{"id": "506611", "revid": "98629", "url": "https://gl.wikipedia.org/wiki?curid=506611", "title": "Benito V\u00edctor Fraga Garc\u00eda", "text": "Benito V\u00edctor Fraga Garc\u00eda, finado en Noia en decembro de 1924, foi un avogado e pol\u00edtico galego.\nTraxectoria.\nLicenciado en Dereito pola Universidade de Santiago de Compostela. Foi concelleiro en Noia dende 1902. Foi nomeado xu\u00edz municipal en xu\u00f1o de 1905, permanecendo no cargo ata 1907. Alcalde substituto de Severo Gonz\u00e1lez Botana logo do levantamento de 1910 e candidato \u00e1 alcald\u00eda xunto con Lu\u00eds Vidal e Genaro Blanco nas elecci\u00f3ns de 1911. Foi nomeado alcalde por Real Orde en xaneiro de 1911. Deixou a alcald\u00eda en 1913, logo de non ter sido elixido concelleiro. Foi despois secretario municipal ata 1924. Coa ditadura de Primo de Rivera foi detenido, pero liberado aos poucos d\u00edas debido \u00e1 falta de probas, reintegr\u00e1ndose ao seu cargo de secretario. Foi cesado pola nova corporaci\u00f3n nomeada en xaneiro de 1924.\nVida persoal.\nCasou con Emilia Vidal Barreiro, filla de Venancio Vidal Reino."}
{"id": "506613", "revid": "5312", "url": "https://gl.wikipedia.org/wiki?curid=506613", "title": "Partit Nacionalista del Pa\u00eds Valenci\u00e0", "text": "O Partit Nacionalista del Pa\u00eds Valenci\u00e0 (PNPV) foi un partido pol\u00edtico de Espa\u00f1a, de ideolox\u00eda nacionalista valenciana, que se formou en 1978, cos sectores de Uni\u00f3 Democr\u00e0tica del Pa\u00eds Valenci\u00e0 que se negaron a integrarse en Uni\u00f3n de Centro Democr\u00e1tico.\nDesde o punto de vista ideol\u00f3xico, o PNPV defin\u00edase no Congreso Constitu\u00ednte do partido, celebrado en decembro de 1979, como \u00ab...nacionalista, progresista de esquerda, democr\u00e1tico e comunalista\u00bb, ademais de interclasista. Francesc Burguera, ademais, declaraba que o partido apoiaba a senyera cuatribarrada ou \"senyera nua\" fronte \u00e1 \"senyera blava\" e reco\u00f1ec\u00eda a unidade ling\u00fc\u00edstica con Catalu\u00f1a, pero que estaba afastado de posturas revolucionarias ou independentistas. Ademais, o PNPV era contrario ao blaverismo.\nEncabezados por Francesc de Paula Burguera, o PNPV naceu co esp\u00edrito de acoller todos os nacionalistas que non se integraron nas listas da UCD ou do PSOE, pero fracasou ao crearse o Agrupament d'Esquerres del Pa\u00eds Valenci\u00e0, formado polos sectores do Partit Socialista del Pa\u00eds Valenci\u00e0 (PSPV) que non se uniron ao PSOE. A s\u00faa m\u00e1xima representaci\u00f3n institucional foi un escano no Congreso dos Deputados durante a II Lexislatura, ocupado polo seu secretario xeral.\nPosteriormente, en 1982, o PNPV uniuse ao Agrupament d'Esquerres del Pa\u00eds Valenci\u00e0 para formar a coalici\u00f3n Unitat del Poble Valenci\u00e0.\nResultados electorais.\nNas elecci\u00f3ns municipais de 1979 conseguiu 10.773 votos e 12 concelleiros en localidades de relativa importancia. Nas elecci\u00f3ns xerais ao Congreso dos Deputados, o PNPV obtivo 13.828 votos (1,28\u00a0%) na circunscrici\u00f3n electoral de Valencia, na \u00fanica onde presentou listas, e ning\u00fan escano.\nEn 1982 o PNPV coaligouse co Agrupament d'Esquerra del Pa\u00eds Valenci\u00e0 (AEPV) para formar a coalici\u00f3n Unitat del Poble Valenci\u00e0, que en 1984 converterase nun partido pol\u00edtico."}
{"id": "506615", "revid": "72012", "url": "https://gl.wikipedia.org/wiki?curid=506615", "title": "MER", "text": ""}
{"id": "506616", "revid": "15490", "url": "https://gl.wikipedia.org/wiki?curid=506616", "title": "Red Joan", "text": "Red Joan \u00e9 unha pel\u00edcula brit\u00e1nica de drama e esp\u00edas, dirixida por Trevor Nunn, a partir dun gui\u00f3n de Lindsay Shapero. A pel\u00edcula \u00e9 protagonizada por Stephen Campbell Moore, Sophie Cookson, Tom Hughes, Ben Miles, Nina Sosanya, Tereza Srbova e Judi Dench. \n\"Red Joan\" tivo a s\u00faa estrea mundial no Festival Internacional de Cinema de Toronto o 7 de setembro de 2018. Foi estreada o 19 de abril de 2019 por Lionsgate no Reino Unido.\nSinopse.\n\"Red Joan\" bas\u00e9ase nunha novela do mesmo nome escrita por Jennie Rooney, inspirada na vida de Melita Norwood. Norwood traballou como secretaria na Asociaci\u00f3n Brit\u00e1nica de Investigaci\u00f3n de Metais Non Ferrosos e forneceu \u00e1 Uni\u00f3n Sovi\u00e9tica segredos, cos cales os sovi\u00e9ticos desenvolveron tecnolox\u00eda de bombas nucleares. \nJoan Stanley \u00e9 unha moza que estuda f\u00edsica na Universidade de Cambridge, pero que ao co\u00f1ecer a Sonya (Tereza Srbova) e Leo (Tom Hughes) invol\u00facrase coas ideas comunistas. A s\u00faa historia, que se remonta a 1938, l\u00e9mbrase en flashbacks cando Joan na vellez \u00e9 interrogada pola Special Branch.\nProduci\u00f3n.\nA pel\u00edcula \u00e9 protagonizada por Judi Dench e Sophie Cookson, e \u00e9 dirixida por Trevor Nunn. David Parfitt \u00e9 o produtor, e o gui\u00f3n \u00e9 de Lindsay Shapero.\nEstrea.\nA pel\u00edcula tivo a s\u00faa estrea mundial no Festival Internacional de Cine de Toronto o 7 de setembro de 2018. Pouco despois, IFC Films adquiriu os dereitos de distribuci\u00f3n da pel\u00edcula nos Estados Unidos. Foi estreada nos Estados Unidos e no Reino Unido o 19 de abril de 2019."}
{"id": "506617", "revid": "4817", "url": "https://gl.wikipedia.org/wiki?curid=506617", "title": "Meteor (sat\u00e9lites)", "text": "Meteor \u00e9 unha familia de sat\u00e9lites meteorol\u00f3xicos sovi\u00e9ticos e rusos.\nCaracter\u00edsticas.\nMeteor agrupa toda unha serie de familias de sat\u00e9lites meteorol\u00f3xicos que comezaron a ser desenvolvidos na \u00e9poca sovi\u00e9tica e continuaron evolucionando ata seguir sendo usados pola actual Rusia nas s\u00faas formas m\u00e1is modernas. Os sat\u00e9lites Meteor orixinais comezaron a ser lanzados en 1964 e foron os primeiros sat\u00e9lites meteorol\u00f3xicos da Uni\u00f3n Sovi\u00e9tica.\nMeteor 1.\nMeteor 1 foi a primeira serie de sat\u00e9lites meteorol\u00f3xicos sovi\u00e9ticos. Foron desenvolvidos por VNIIEM, ti\u00f1an unha masa duns 2200 kg e estaban estabilizados nos tres eixos, cun corpo presurizado e dous paneis solares. Eran inxectados en \u00f3rbitas polares duns 600 km de altura. Levaban os seguintes instrumentos a bordo:\nLanz\u00e1ronse 38 Meteor 1 entre 1964 e 1977, todos mediante foguetes Vostok-2M, a\u00ednda que os once primeiros foron nomeados baixo a denominaci\u00f3n \"Kosmos\" e s\u00f3 a partir da d\u00e9cimo segunda unidade se empezou a usar a denominaci\u00f3n \"Meteor 1\". Ademais, as unidades 18, 25 e 28 a 31 coa denominaci\u00f3n oficial foron realmente parte da serie Meteor-Priroda.\nMeteor 2.\nMeteor 2 foi a continuaci\u00f3n mellorada dos Meteor 1. Levaban a bordo tres c\u00e1maras de televisi\u00f3n para o espectro visible e infravermello, un radi\u00f3metro de cinco canais e outro para medir densidades de fluxo no espazo pr\u00f3ximo \u00e1 Terra. Meteor 2-21 levaba a bordo ademais un retrorreflector para medici\u00f3ns por l\u00e1ser desde terra.\nLanz\u00e1ronse 21 Meteor 2 entre 1975 e 1992, os primeiros mediante foguetes Vostok-2M e o resto mediante foguetes Tsiklon-3. Os sat\u00e9lites ti\u00f1an unha masa duns 1300 kg e eran inxectados en \u00f3rbitas polares de 850 x 950 km de altura.\nMeteor 3.\nMeteor 3 foi a terceira xeraci\u00f3n de sat\u00e9lites meteorol\u00f3xicos polares sovi\u00e9ticos. Ti\u00f1an unha masa de entre 2150 e 2250 kg e eran inxectados en \u00f3rbitas heliosincr\u00f3nicas. A bordo levaban os seguintes instrumentos:\nAdemais Meteor 3-6 levaba o instrumento TOMS da NASA, similar ao que levaba o sat\u00e9lite Nimbus 7, e Meteor 3-7 levaba unha serie de instrumentos proporcionados por Francia e Alema\u00f1a.\nLanz\u00e1ronse 7 Meteor 3 entre 1984 e 1994, o primeiro deles infrutuoso, e todos mediante foguetes Tsiklon-3.\nMeteor 3M.\nMeteor 3M deb\u00eda ser a serie que continuara aos Meteor 3, pero finalmente se lanzou unha \u00fanica unidade, co resto sendo canceladas. Meteor 3M-1 levaba a bordo o instrumento estadounidense SAGE-3. Levaba tam\u00e9n a c\u00e1mara MR-2000-M1, un radi\u00f3metro Klimat e os instrumentos MIVZA, MTVZA, MSU-E, SFM-2, KGI-4C e MSGI-5EI. O sat\u00e9lite, con 2477 kg de masa, foi lanzado o 10 de decembro de 2001 mediante un Zenit-2 a unha \u00f3rbita polar de 996 x 1016 km de altura e deixou de funcionar o 6 de marzo de 2006 debido a un problema co seu sistema de enerx\u00eda, m\u00e1is al\u00e1 do seu tempo de vida esperado de 3 anos.\nMeteor-M 1.\nMeteor M \u00e9 a xeraci\u00f3n de sat\u00e9lites que deb\u00eda substitu\u00edr os Meteor 3M e da cal se lanzou tam\u00e9n unha \u00fanica nave. O sat\u00e9lite, Meteor-M 1, ti\u00f1a unha masa duns 2900 kg e leva os seguintes instrumentos a bordo:\nFoi lanzado o 17 de setembro de 2009 mediante un foguete Soiuz 2-1b Fregat.\nMeteor-M 2.\nMeteor-M 2 \u00e9 a continuaci\u00f3n de Meteor-M 1. Te\u00f1en unha masa de 2750 kg e son lanzados mediante foguetes Soiuz-2-1b. Levan os seguintes instrumentos a bordo:"}
{"id": "506618", "revid": "72012", "url": "https://gl.wikipedia.org/wiki?curid=506618", "title": "Kosmos 44", "text": ""}
{"id": "506619", "revid": "72012", "url": "https://gl.wikipedia.org/wiki?curid=506619", "title": "Kosmos 58", "text": ""}
{"id": "506620", "revid": "72012", "url": "https://gl.wikipedia.org/wiki?curid=506620", "title": "Kosmos 100", "text": ""}
{"id": "506621", "revid": "72012", "url": "https://gl.wikipedia.org/wiki?curid=506621", "title": "Kosmos 118", "text": ""}
{"id": "506622", "revid": "72012", "url": "https://gl.wikipedia.org/wiki?curid=506622", "title": "Kosmos 122", "text": ""}
{"id": "506623", "revid": "72012", "url": "https://gl.wikipedia.org/wiki?curid=506623", "title": "Kosmos 144", "text": ""}
{"id": "506624", "revid": "72012", "url": "https://gl.wikipedia.org/wiki?curid=506624", "title": "Kosmos 156", "text": ""}
{"id": "506625", "revid": "72012", "url": "https://gl.wikipedia.org/wiki?curid=506625", "title": "Kosmos 184", "text": ""}
{"id": "506626", "revid": "72012", "url": "https://gl.wikipedia.org/wiki?curid=506626", "title": "Kosmos 206", "text": ""}
{"id": "506627", "revid": "72012", "url": "https://gl.wikipedia.org/wiki?curid=506627", "title": "Kosmos 226", "text": ""}
{"id": "506630", "revid": "5863", "url": "https://gl.wikipedia.org/wiki?curid=506630", "title": "Alba Agui\u00f3n Tarr\u00edo", "text": ""}
{"id": "506634", "revid": "5863", "url": "https://gl.wikipedia.org/wiki?curid=506634", "title": "Tv movie", "text": ""}
{"id": "506635", "revid": "1131", "url": "https://gl.wikipedia.org/wiki?curid=506635", "title": "Severo Gonz\u00e1lez Botana", "text": "Severo Gonz\u00e1lez Botana, finado en Noia en xaneiro de 1922, foi un comerciante e pol\u00edtico galego.\nTraxectoria.\nDono dun comercio-ferreter\u00eda en Noia. Foi o primeiro presidente da Juventud Republicana de Noia, fundada en 1893. Foi elixido concelleiro de Noia en 1904. Foi nomeado alcalde de Noia en 1909. Dimitiu en decembro de 1910 a causa das revoltas polo imposto de consumos.\nVida persoal.\nCasou con Julia Riva Botana e foi pai de Mar\u00eda del Carmen Gonz\u00e1lez Riva."}
{"id": "506637", "revid": "98629", "url": "https://gl.wikipedia.org/wiki?curid=506637", "title": "Genaro Blanco Roo", "text": "Genaro Blanco Roo, nado en Noia cara a 1868 e finado no mesmo concello en febreiro de 1957, foi un avogado e pol\u00edtico galego.\nTraxectoria.\nTraballaba no Rexistro da Propiedade de Venancio Vidal Reino. Foi elixido concelleiro de Noia en 1905 e continuou nas sucesivas elecci\u00f3ns at\u00e9 1923. Foi nomeado alcalde en 1914, cesando en 1916. Volveu ser alcalde en 1918, substitu\u00edndo a Arturo P\u00e9rez Neu, quen non chegou a posesionarse do cargo. Foi apoderado de Eduardo Gasset nos seus intereses mineiros. Presentou unha candidatura como Fuerzas Liberales \u00e1s elecci\u00f3ns do 14 de abril de 1931, que foi derrotada (3 concelleiros fronte a 16). Foi nomeado deputado provincial en 1933."}
{"id": "506639", "revid": "85894", "url": "https://gl.wikipedia.org/wiki?curid=506639", "title": "Figueiroa, Castrofeito, O Pino", "text": "Figueiroa ou Granxa Figueiroa \u00e9 un lugar da parroquia de Castrofeito no concello coru\u00f1\u00e9s do Pino, na comarca de Arz\u00faa.\nApenas son catro vivendas, varios alpendres e espazos de almacenamento e un h\u00f3rreo. Antes de chegar ao casar\u00edo desde o \u00fanico acceso do que este disp\u00f3n, hai unha avenida de pi\u00f1eiros que flanquean a r\u00faa."}
{"id": "506640", "revid": "5863", "url": "https://gl.wikipedia.org/wiki?curid=506640", "title": "Blas Agra Cadarso", "text": "Blas Lu\u00eds Agra Cadarso, finado en Noia en xullo de 1956, foi un avogado e pol\u00edtico galego.\nTraxectoria.\nFillo de Joaqu\u00edn Mar\u00eda Agra Cadarso e Luisa Cadarso Ronquete. Estudou dereito na Universidade de Santiago de Compostela, licenci\u00e1ndose en 1913. Herdou a f\u00e1brica de curtidos da Cha\u00ednza. Foi nomeado asesor do distrito mar\u00edtimo de Noia en 1916. Coa ditadura de Primo de Rivera foi nomeado deputado provincial interino, e diputado directo corporativo logo da aprobaci\u00f3n do Estatuto Provincial. A finais dos anos vinte foi nomeado profesor do Instituto de Noia. Pertenceu a xunta directiva da Irmandade Galeguista.\nVida persoal.\nCasou en 1915 coa s\u00faa curm\u00e1 Gloria Cadarso Caama\u00f1o, filla de Alejandro Cadarso Ronquete, e foi pai de Blas Agra Cadarso."}
{"id": "506642", "revid": "89787", "url": "https://gl.wikipedia.org/wiki?curid=506642", "title": "Tyler Herro", "text": "Tyler Christopher Herro, nado o 20 de xaneiro de 2000 en Milwaukee, Wisconsin, \u00e9 un xogador profesional estadounidense de baloncesto que xoga nos Miami Heat da National Basketball Association (NBA). Con 1,96 metros de estatura xoga na posici\u00f3n de escolta.\nTraxectoria profesional.\nO 20 de xu\u00f1o de 2019, Herro foi seleccionado polos Miami Heat na 13\u00aa posici\u00f3n do Draft da NBA de 2019. O 10 de xullo de 2019, Herro asinou cos Heat. O 23 de outubro de 2019, fixo o seu debut na NBA, sa\u00edndo de titular na vitoria de Miami por 120\u2013101 contra os Memphis Grizzlies, e facendo 14 puntos, 8 rebotes e 2 roubos de bal\u00f3n. O 15 de setembro de 2020, Herro foi inclu\u00eddo no segundo mellor quinteto de rookies da tempada 2019-20 da NBA."}
{"id": "506643", "revid": "1131", "url": "https://gl.wikipedia.org/wiki?curid=506643", "title": "Alberto Gonz\u00e1lez Fern\u00e1ndez (piloto)", "text": "Alberto Gonz\u00e1lez Fern\u00e1ndez, alcumado Camba, nado en Pontevedra, \u00e9 un ex piloto de automobilismo galego. Especialista en carreiras de monta\u00f1a, \u00e9 o piloto m\u00e1is laureado do Campionato de Galicia de Monta\u00f1a, con sete t\u00edtulos (cinco consecutivos entre 1978 e 1982 e dous m\u00e1is en 1985 e 1986) e dous subcampionatos. Logrou 77 vitorias absolutas e disputou tam\u00e9n probas de rally, proclam\u00e1ndose en 1977 e 1978 subcampi\u00f3n de Galicia de Automobilismo.\nTraxectoria.\nRecibiu o alcume de \"Camba\" por ser o segundo apelido de seu pai, que era dono dunha autoescola e ti\u00f1a competido en automobilismo e motociclismo. Debutou no Rally R\u00edas Baixas de 1972, a bordo dun Seat 1430 e competiu posteriormente cun Seat 600 cun motor de 1800. Comezou a correr logo con f\u00f3rmulas, primeiro cun Hispakart 1430, co que logrou a s\u00faa primeira vitoria na Subida ao Veral de 1976 e logo cun Selex F\u00f3rmula 1800, co que ga\u00f1ou o seu primeiro Campionato de Galicia de Monta\u00f1a en 1978. Ese ano ga\u00f1ou ademais o Rally de San Telmo, en Tui, cun Alpine A110 1800 e rematou segundo no Campionato Galego de Automobilismo, s\u00f3 por detr\u00e1s de P\u00edo Alonso. Revalidou o t\u00edtulo de monta\u00f1a os catro seguintes anos cun Selex 2000.\nEntre as s\u00faas vitorias destacan entre outras as cinco que conseguiu na Subida a Almofrei, tres na Subida \u00e1 Falperra e tres no Campionato de Velocidade Cidade da Coru\u00f1a.\nNa Subida a Carballo de 1987 logrou a s\u00faa \u00faltima vitoria, a n\u00famero 77 da s\u00faa carreira. En agosto dese ano disputou a s\u00faa \u00faltima carreira, na Subida a Almofrei, puntuable para o Campionato de Espa\u00f1a, onde rematou en quinta posici\u00f3n. Tras esa carreira retirouse da competici\u00f3n, dedic\u00e1ndose a dirixir a autoescola que fundara seu pai."}
{"id": "506644", "revid": "88215", "url": "https://gl.wikipedia.org/wiki?curid=506644", "title": "Al\u00adberto Gonz\u00e1lez Camba", "text": ""}
{"id": "506647", "revid": "6", "url": "https://gl.wikipedia.org/wiki?curid=506647", "title": "IESCHA", "text": ""}
{"id": "506648", "revid": "85894", "url": "https://gl.wikipedia.org/wiki?curid=506648", "title": "Duane Allman", "text": "Howard Duane Allman, nado en Nashville (Tennessee) o 20 de novembro de 1946 e finado en Macon (Xeorxia) 29 de outubro de 1971, foi un guitarrista de rock e m\u00fasico de sesi\u00f3n estadounidense, fundador e l\u00edder de The Allman Brothers Band. A pesar de que s\u00f3 tivo unha curta carreira dentro do \"mainstream\", o seu compa\u00f1eiro Ted Nugent remarcou que Allman e \"un dos m\u00e1is grandes guitarristas brancos de blues da historia\".\nTraxectoria.\nComezou a tocar a guitarra ao 14 anos de idade. The Allman Brothers Band formouse en Jacksonville, Florida en 1969, e acadou o seu m\u00e1ior \u00e9xitos a comezos dos 70. Allman \u00e9 lembrado sobre todo pola s\u00faa breve, a\u00ednda que moi influ\u00ednte, etapa na banda, e particularmente pola s\u00faa expresiva forma de tocar a slide guitar e as s\u00faas inventivas habilidades para a improvisaci\u00f3n. Era xa un m\u00fasico de sesi\u00f3n moi solicitado antes de formar a banda e tocou con artistas xa establecidos como King Curtis, Aretha Franklin, Herbie Mann, Wilson Pickett e Boz Scaggs. Tam\u00e9n colaborou no \u00e1lbum de 1970 \"Layla and Other Assorted Love Songs\" de Derek and the Dominos. Morreu tras un accidente de moto en 1971, cando ti\u00f1a 24 anos."}
{"id": "506649", "revid": "72012", "url": "https://gl.wikipedia.org/wiki?curid=506649", "title": "Meteor-2 8", "text": ""}
{"id": "506650", "revid": "72012", "url": "https://gl.wikipedia.org/wiki?curid=506650", "title": "Kosmos 1612", "text": ""}
{"id": "506651", "revid": "72012", "url": "https://gl.wikipedia.org/wiki?curid=506651", "title": "Meteor-2 12", "text": ""}
{"id": "506652", "revid": "72012", "url": "https://gl.wikipedia.org/wiki?curid=506652", "title": "Meteor-3 1", "text": ""}
{"id": "506653", "revid": "72012", "url": "https://gl.wikipedia.org/wiki?curid=506653", "title": "Meteor-2 13", "text": ""}
{"id": "506654", "revid": "72012", "url": "https://gl.wikipedia.org/wiki?curid=506654", "title": "Meteor-2 16", "text": ""}
{"id": "506655", "revid": "72012", "url": "https://gl.wikipedia.org/wiki?curid=506655", "title": "Meteor-2 17", "text": ""}
{"id": "506656", "revid": "72012", "url": "https://gl.wikipedia.org/wiki?curid=506656", "title": "Meteor-3 2", "text": ""}
{"id": "506657", "revid": "72012", "url": "https://gl.wikipedia.org/wiki?curid=506657", "title": "Meteor-2 18", "text": ""}
{"id": "506658", "revid": "72012", "url": "https://gl.wikipedia.org/wiki?curid=506658", "title": "Meteor-3 3", "text": ""}
{"id": "506659", "revid": "72012", "url": "https://gl.wikipedia.org/wiki?curid=506659", "title": "Meteor-2 19", "text": ""}
{"id": "506660", "revid": "72012", "url": "https://gl.wikipedia.org/wiki?curid=506660", "title": "Meteor-2 20", "text": ""}
{"id": "506661", "revid": "72012", "url": "https://gl.wikipedia.org/wiki?curid=506661", "title": "Meteor-3 4", "text": ""}
{"id": "506662", "revid": "72012", "url": "https://gl.wikipedia.org/wiki?curid=506662", "title": "Meteor-3 5", "text": ""}
{"id": "506663", "revid": "72012", "url": "https://gl.wikipedia.org/wiki?curid=506663", "title": "Meteor-2 21", "text": ""}
{"id": "506664", "revid": "72012", "url": "https://gl.wikipedia.org/wiki?curid=506664", "title": "Meteor-3 6", "text": ""}
{"id": "506665", "revid": "111586", "url": "https://gl.wikipedia.org/wiki?curid=506665", "title": "Xogo de cartas", "text": "Un xogo de cartas \u00e9 calquera tipo de xogo que se xoga con cartas ou naipes que son cart\u00f3ns rectangulares, con v\u00e9rtices redondeados, iguais, con figuras debuxadas por un lado. Estas figuras son todas diferentes (excepto os comod\u00edns). O outro lado \u00e9 exactamente igual en todas as cartas, de xeito que, cando se ven dende este lado, as cartas non se distinguen para que os xogadores poidan ocultar as s\u00faas cartas de xogo aos seus compa\u00f1eiros de xogo. A primeira referencia co\u00f1ecida sobre as cartas est\u00e1 no \"libro de concordancias\" de Jaume March en 1371.\nHai moitos tipos diferentes de xogos de cartas. Nalg\u00fans, chamados xogos de envite, xogar \u00e9 unha parte fundamental do xogo.\nHistoria.\nOs xogos de cartes xa se practicaban na antig\u00fcidade. Hai diferentes opinici\u00f3ns sobre se se orixinaron na India, ou se se empregaron primeiro na China e o Exipto, a\u00ednda que a opini\u00f3n maioritaria \u00e9 que foran creadas no s\u00e9culoo XII, na China. \nProbablemente os xogos de cartas que se practicaban na antig\u00fcidade empreg\u00e1banse primeiro con s\u00edmbolos m\u00e1xicos e despois simbolizando batallas.\nNa China xog\u00e1base cun tipo de naipe que derivou do papel moeda e das fichas do domin\u00f3. En Persia orixinouse o Ganjifa o G\u00e2njaph\u00e2, un tipo de xogo de cartas que se fixo popular na India durante o Imperio Mongol no s\u00e9culo XVI. Na India xog\u00e1bse ao \"Dasavatara Ganjifa\", que est\u00e1 formado por unha baralla con dez paus baseados nos dez avatares ou reencarnaci\u00f3ns de Vishnu: peixe, sapoconcho, porco bravo, le\u00f3n, anano, machado, arco e frecha, raio, pota e cabalo. A maior\u00eda dos naipes indios son redondos, de diferentes tama\u00f1os e est\u00e1n feitos con cart\u00f3n lacado, cart\u00f3n pedra e en ocasiones marfil. Igualmente, no Xap\u00f3n x\u00f3gase aos xogos de cartas Karuta e as s\u00faas d\u00faas barallas m\u00e1is populares son a Hanafuda e a Uta-garuta.\nO m\u00e1is probable \u00e9 que os naipes chegasen a Europa dende Oriente, introducidos polos \u00e1rabes a trav\u00e9s dos reinos cristianos da pen\u00ednsula Ib\u00e9rica, a\u00ednda que tam\u00e9n se di que foron levados polos cruzados. A primeira versi\u00f3n pode apoiarse no feito de que a baralla europea m\u00e1is antiga sexa a chamada espa\u00f1ola, xa que os paus da baralla \u00e1rabe eran moedas, copas, cimitarras e bastos, que despois evolucionaron a ouros, copas, espadas e bastos.\nNo Principado de Catalu\u00f1a, o Consell de Cent, prohibiu os xogos de cartas en 1310 en Barcelona, sendo esta a menci\u00f3n m\u00e1is antiga dos xogos de naipes en Europa, e proba que levaba anos existindo. Tam\u00e9n se co\u00f1ec\u00edan noutras partes da pen\u00ednsula Ib\u00e9rica, xa que os estatutos da orde de cabaler\u00eda da Banda fundada por Afonso XI de Castela en 1331, prohib\u00edan aos cabaleiros xogar aos naipes. Igual prohibici\u00f3n ditou Xo\u00e1n I de Castela en 1387. Da Coroa de Arag\u00f3n puideron pasar a Italia, a partir da conquista de Sicilia por Pedro III de Arag\u00f3n (1282).\nEn Francia, en 1337, nas constituci\u00f3ns da abad\u00eda de San V\u00edtor, en Marsella, menci\u00f3nase (para prohibirllo aos frades) un xogo que chaman \u00abp\u00e1xinas\u00bb que poder\u00eda referirse aos naipes:\nEn ocasi\u00f3ns us\u00e1ronse para distraer os nenos, en papeis realizados a man. En 1397 un decreto ditado en Par\u00eds prohibiu xogar aos naipes \u00e1s clases traballadoras en d\u00edas de labor. Por outra banda, alg\u00fans investigadores estiman que as cartas, na s\u00faa versi\u00f3n francesa, se fabricaron por primeira vez en Espa\u00f1a en 1392 para que o rei Carlos VI se entretivese; as\u00ed o contou o xesu\u00edta Men\u00e9strier (1631-1705), quen nun artigo publicado en 1702 no \"Journal de Tr\u00e9voux\" expuxo que o xogo simbolizaba a estrutura feudal.\nHistorias m\u00edticas sobre a s\u00faa orixe.\nSegundo a lenda, os naipes foron inventados na China polas mulleres dos har\u00e9ns para distraer o seu aburrimento. No ano 969, o emperador Mu-Tsung, da dinast\u00eda Liao, denunciou en p\u00fablico os naipes, imput\u00e1ndolles as desgrazas acontecidas \u00e1 familia do duque Ch\u2019ien.\nQuizais a raz\u00f3n desta lenda ser\u00eda que as cartas estimulaban o xogo, pasatempo que historicamente se prohibiu repetidamente sen resultado, como ocorreu en Florencia en 1277 e en 1387 por Xo\u00e1n I de Castela, que prohibiu o xogo de naipes nos seus estados. Contra 1400, os xogos de naipes prohib\u00edranse tam\u00e9n en Francia, Su\u00edza, Alema\u00f1a e os Pa\u00edses Baixos.\nBarallas de cartas.\nAs barallas m\u00e1is empregadas son a espa\u00f1ola (48 cartas) e a francesa ou de p\u00f3ker (54 cartas). Ambas as barallas distrib\u00faense en 4 paus. O pau \u00e9 un conxunto de cartas que se distingue por un patr\u00f3n caracter\u00edstico.\nA baralla francesa empr\u00e9gase internacionalmente.\nBaralla espa\u00f1ola.\nA baralla espa\u00f1ola ten 48 cartas, divididas en 4 paus: ouros (moedas), copas, espadas e bastos.\nCada pau ten 12 cartas numeradas. Do 1 ao 9, as cartas te\u00f1en tantas figuras do pau correspondente como o n\u00famero indica; as que te\u00f1en un 10 ten debuxado un paxe e ch\u00e1manses sotas, \u00e1s que levan o 11 levan un cabaleiro e ch\u00e1manse cabalos, e as que levan o 12 ch\u00e1manse reis.\nTanto na baralla espa\u00f1ola como na francesa, as catro cartas que levan o n\u00famero 1 ch\u00e1manse \u00e1ses. En moitos xogos, a carta m\u00e1is importante \u00e9 o \u00e1s, seguido das cartas de 12 a 2 en valor decrecente.\nBaralla francesa.\nA baralla francesa, tam\u00e9n co\u00f1ecida como baralla de p\u00f3ker, consta de 54 cartas, repartidas en 4 barallas de 13 cartas, ademais de dous comod\u00edns. Os paus son coraz\u00f3ns (), diamantes (), picas (\u2660) e trevos (\u2663). Os coraz\u00f3ns e os diamantes son vermellos e as espadas e os trevos negros.\nEn cada pau hai nove cartas numeradas do 2 ao 10; outra cun paxe, marcada cun J (do ingl\u00e9s \"Jack\"), outra coa ra\u00ed\u00f1a, marcada cun Q (do ingl\u00e9s \"Queen\") e outra co rei, marcada cunha K (do ingl\u00e9s \"King\"). Normalmente a carta m\u00e1is valiosa \u00e9 o \u00e1s, seguido do K, do Q, do J e as cartas de 10 a 2 en orde descendente. Os comod\u00edns p\u00f3dense usar co valor de calquera outra carta.\nTipos de xogos de cartas.\nDependendo do obxectivo do xogo, p\u00f3dense agrupar en varios tipos. O primeiro \u00e9 o que se basea nas mans, \u00e9 dicir, en ga\u00f1ar \u00e1 s\u00faa vez as cartas dos adversarios e planificar a estratexia segundo as novas cartas que aparecen, como o bridge ou a Dame de Piques.\nUn segundo grupo incl\u00fae xogos en que se trata de facer unha serie de combinaci\u00f3ns, como escaleiras ou parellas, ao estilo de remi ou continental, e onde cada combinaci\u00f3n ten unha puntuaci\u00f3n diferente. Os xogos familiares bas\u00e9anse en obter certas combinaci\u00f3ns roub\u00e1ndoas ou ped\u00edndoas a outros xogadores e p\u00f3dense considerar variantes dos anteriores.\nHai xogos onde o obxectivo \u00e9 quedar sen cartas, como o burro, o mentireiro ou o ximi-churri, inclu\u00edndo variantes comerciais como o Uno . Un cuarto tipo \u00e9 o inverso, acumulando todas as cartas da baralla.\nOs xogos da cartas m\u00e1is alta bas\u00e9anse na comparaci\u00f3n de certas cartas que saen, como os xogos de casino como o p\u00f3ker ou outros como a brisca.\nUn sexto grupo incl\u00fae xogos de solitario, chamados as\u00ed porque non se xogan contra ning\u00fan rival. Neles tr\u00e1tase de facer unha figura, descartar todas as cartas ou completar unha serie.\nOs xogos de cartas de guerra, como e todas as s\u00faas secuelas, forman unha divisi\u00f3n propia, onde a baralla incl\u00fae elementos de ficci\u00f3n e \u00fasase como representaci\u00f3n do poder de cada xogador."}
{"id": "506666", "revid": "47401", "url": "https://gl.wikipedia.org/wiki?curid=506666", "title": "Xogos de cartas", "text": ""}
{"id": "506667", "revid": "47401", "url": "https://gl.wikipedia.org/wiki?curid=506667", "title": "Xogos de naipes", "text": ""}
{"id": "506668", "revid": "47401", "url": "https://gl.wikipedia.org/wiki?curid=506668", "title": "Xogo de naipes", "text": ""}
{"id": "506669", "revid": "88215", "url": "https://gl.wikipedia.org/wiki?curid=506669", "title": "Campionato Galego de Automobilismo", "text": "O Campionato Galego de Automobilismo foi un campionato celebrado en Galicia dende 1975, que combinaba probas de rally con carreiras de monta\u00f1a.\nHistoria.\nCreouse en 1975 por iniciativa de Estanislao Reverter, Javier Garc\u00eda S\u00e1nchez e Gonzalo Belay, que levaban tempo tentando crear un campionato galego que combinase rallys con subidas. Entre os tres crearon o regulamento e deron forma ao campionato e este foi aprobado posteriormente pola Federaci\u00f3n Galega e a Federaci\u00f3n Espa\u00f1ola. A primeira edici\u00f3n constou de oito rallys e 16 subidas e comezou co Rally dos Pazos, na Coru\u00f1a. Para puntuar na clasificaci\u00f3n final, cada piloto deb\u00eda ter conseguido polo menos dous resultados en rallys e tres en subidas, cont\u00e1ndose finalmente os resultados dos tres mellores rallys e as cinco mellores subidas."}
{"id": "506671", "revid": "88215", "url": "https://gl.wikipedia.org/wiki?curid=506671", "title": "Campionato de Galicia de Automobilismo", "text": ""}
{"id": "506672", "revid": "65337", "url": "https://gl.wikipedia.org/wiki?curid=506672", "title": "Fran\u00e7ois Thierry de Crussol", "text": ""}
{"id": "506673", "revid": "138085", "url": "https://gl.wikipedia.org/wiki?curid=506673", "title": "Osmund Bopearachchi", "text": "Christie Osmund Flavian Bopearachchi, nado en Negambo, Sri Lanka, o 4 de decembro de 1949, \u00e9 un numism\u00e1tico e historiador franco-srilank\u00e9s especializado nas moedas dos reinos indogrego e grecobactriano.\nTraxectoria.\nOrixinario de Sri Lanka, Bopearachchi licenciouse en Artes na Universidade de Kelaniya, no seu pa\u00eds natal, en 1978, e continuou a s\u00faa formaci\u00f3n universitaria en Francia. Na Sorbona cursou estudos superiores de Lingua e Civilizaci\u00f3n Francesas, e de Historia da Arte e Arqueolox\u00eda, nos que se graduou, respectivamente, en 1981 e 1982, e finalmente acadou o doutoramento en Historia da Arte e Arqueolox\u00eda en 1987, cunha tese titulada \"Etude historique et numismatique du royaume indo-grec d'apr\u00e8s la collection du Cabinet des M\u00e9dailles de Paris\". O ano seguinte accedeu \u00e1 acreditaci\u00f3n como profesor universitario e como director de investigaci\u00f3ns nesa mesma universidade. \nEn 1983, ingresou nun grupo de investigaci\u00f3n do \"Centre national de la recherche scientifique\" (CNRS) na Escola Normal Superior de Par\u00eds. En 1989 pasou a coordinar investigaci\u00f3ns e en 1999 foi nomeado director de investigaci\u00f3ns do CNRS, instituci\u00f3n da que actualmente \u00e9 director em\u00e9rito.\nEn 1991, Bopearachchi publicou un traballo detallado acerca das moedas indogregas e grecobactrianas, titulado \"Monnaies gr\u00e9co-bactriennes et indo-grecques, catalogue raisonn\u00e9\", que basea as s\u00faas conclusi\u00f3ns nunha an\u00e1lise pormenorizada das moedas e que axi\u00f1a se converteu en obra de referencia no seu \u00e1mbito, merecedora de premios internacionais como o Gustave Mendel ou o Bhagawanlal Indrajii.\nBopearachchi \u00e9 profesor adxunto de Arte, Arqueolox\u00eda e Numism\u00e1tica da Asia Central e do Sur, na Universidade de California en Berkeley, e profesor visitante em\u00e9rito de doutoramento da Sorbona.\nEntre outras, \u00e9 membro das seguintes sociedades numism\u00e1ticas: \"American Numismatic Society\" (Nova York), Sociedade Numism\u00e1tica Polaca \u2013\"Polskie Towarzystwo Numizmatyczne\u2013\" (Varsovia), \"Hellenic Numismatic Society\" (Atenas), \"Soci\u00e9t\u00e9 fran\u00e7aise de numismatique\" (Par\u00eds) e \"Oriental Numismatic Society\" (Londres). Ademais, \u00e9 membro da \"Acad\u00e9mie des Inscriptions et Belles-Lettres\", de Par\u00eds, desde 1997.\nReco\u00f1ecementos.\nEntre outros de diversa \u00edndole, Osmund Bopearachchi foi reco\u00f1ecido cos seguintes galard\u00f3ns:\nEscolma de publicaci\u00f3ns.\nEstas son as monograf\u00edas m\u00e1is salientables da traxectoria acad\u00e9mica de Osmund Bopearachchi:"}
{"id": "506674", "revid": "65337", "url": "https://gl.wikipedia.org/wiki?curid=506674", "title": "O. Bopearachchi", "text": ""}
{"id": "506675", "revid": "65337", "url": "https://gl.wikipedia.org/wiki?curid=506675", "title": "Bopearachchi, O.", "text": ""}
{"id": "506676", "revid": "65337", "url": "https://gl.wikipedia.org/wiki?curid=506676", "title": "Bopearachchi, Osmund", "text": ""}
{"id": "506677", "revid": "1505", "url": "https://gl.wikipedia.org/wiki?curid=506677", "title": "Crit\u00e9rium Calvo Cidade de Cristal de 1986", "text": "O Crit\u00e9rium Calvo Cidade de Cristal de 1986 foi a cuarta edici\u00f3n de dito rally (chamado antes Crit\u00e9rium Mora), puntuable para a Copa de Espa\u00f1a de Rally e para a tempada 1986 do Campionato de Galicia de Rally. Celebrouse o 13 de xullo de 1986 e o vencedor foi o c\u00e1ntabro Chus Puras."}
{"id": "506678", "revid": "88215", "url": "https://gl.wikipedia.org/wiki?curid=506678", "title": "Crit\u00e9rium Calvo Cidade de Cristal", "text": ""}
{"id": "506679", "revid": "89787", "url": "https://gl.wikipedia.org/wiki?curid=506679", "title": "M\u0101ra Z\u0101l\u012bte", "text": "M\u0101ra Z\u0101l\u012bte, nada Krasnoiarsk o 18 de febreiro de 1952, \u00e9 unha escritora letoa. \nTraxectoria.\nNaceu no krai de Krasnoyarsk en Rusia no seo familia de deportados de let\u00f3ns en Siberia. En 1956, a familia puido volver a Letonia e M\u0101ra Z\u0101l\u012bte pasou a infancia na casa do av\u00f3 en Slampe. Estudou primeiro na escola primaria local e logo na escola deportiva Murj\u0101\u0146i (1967-1970). Entre 1970 e 1975 estudou filolox\u00eda na Universidade de Letonia. Traballou na oficina da Uni\u00f3n de Escritores de Letonia, foi directora da secci\u00f3n de escritores novos, asesora de poes\u00eda da revista \"Liesma\" (1974-1989), editora principal da editorial Karogs e da revista \"Karogs\" (1989-2000). En 2000 converteuse no presidenta da Asociaci\u00f3n de Autores de Letonia e mantivo o posto ata 2008. Presidiu a Comisi\u00f3n da Lingua Nacional entre 2002 e 2004.\nObra.\nEn 1972 publicou a s\u00faa primeira obra relevante, foi o poema \u201cBal\u0101d\u012bte\u201d na revista literaria \"Karogs\". Ao longo da d\u00e9cada de 1970 a s\u00faa obra trataba principalmente do significado e dos problemas da vida e do desenvolvemento da personalidade durante a mocidade. Na d\u00e9cada de 1980 centrouse m\u00e1is en motivos filos\u00f3ficos e emocionais en combinaci\u00f3n coa historia e a \u00e9poca actual e mais tam\u00e9n de problemas pol\u00edticos e sociais, con frecuencia asociados coa cultura e a mitolox\u00eda letoa. En especial, a colecci\u00f3n po\u00e9tica \"Debesis, debesis\" de 1988 salienta por esa visi\u00f3n do destino tr\u00e1xico da naci\u00f3n letoa e a s\u00faa vontade de liberdade. (1988).\nAo primeiro, o seu treatro desenvolveuse como unha continuaci\u00f3n da s\u00faa poes\u00eda, nas s\u00faas pezas combinaba forte caracteres individuais con temas da historia, dos mitos e da identidade nacional. A s\u00faa peza m\u00e1is popular foi un libreto para a \u00f3pera rock m\u00edticos-simb\u00f3lica \"L\u0101\u010dpl\u0113sis\" (1987) que se converteu nun s\u00edmbolo do terceiro espertar let\u00f3n\nA s\u00faa infancia influenciou fortemente toda a s\u00faa obra e particularmente est\u00e1 presenta na s\u00faa prosa, na novela autobiogr\u00e1fica \"Pieci pirksti\"(2013) e en \u201cParad\u012bzes putni\u201d(2018) que narra a ocupaci\u00f3n e a infancia no r\u00e9xime da Uni\u00f3n Sovi\u00e9tica."}
{"id": "506683", "revid": "1505", "url": "https://gl.wikipedia.org/wiki?curid=506683", "title": "Subida a Carballo de 1987", "text": "A Subida a Carballo de 1987 foi a cuarta e derradeira edici\u00f3n de dita carreira de monta\u00f1a. Disputouse o 2 de agosto de 1987, organizada pola Escuder\u00eda Motor Berganti\u00f1os e a Escuder\u00eda La Coru\u00f1a e foi puntuable para o Campionato de Galicia de Monta\u00f1a. O vencedor foi Al\u00adberto Gonz\u00e1lez Camba sobre un Selex 2000, sendo a s\u00faa vitoria n\u00famero 77 e a \u00faltima da s\u00faa carreira.\nDesenvolvemento.\nDisputouse no treito Entrecruces-Anxeriz e foi retransmitida en directo por Antena 3 Berganti\u00f1os. Camba logrou a vitoria e bateu o r\u00e9cord da proba, que estaba no seu poder dende 1985."}
{"id": "506689", "revid": "39945", "url": "https://gl.wikipedia.org/wiki?curid=506689", "title": "Subida \u00e1 Falperra", "text": "A Subida \u00e1 Falperra, (en ) \u00e9 unha proba automobil\u00edstica de monta\u00f1a, organizada polo Clube Autom\u00f3vel do Minho (CAM) e que se disputa dende 1927 en Braga, Portugal. \nO trazado ten unha lonxitude de 5,2 quil\u00f3metros e un desnivel de 262 metros, dende o inicio no quil\u00f3metro 39 da EN309 ata o final na base do santuario de Sameiro. O nome da subida v\u00e9n da zona circundante (Falperra). A carreira forma parte do calendario do Campionato Europeo de Monta\u00f1a da FIA e tam\u00e9n punt\u00faa para o Campionato Nacional de Monta\u00f1a de Portugal e para o de Espa\u00f1a. \u00c9 a carreira de monta\u00f1a m\u00e1is popular de Portugal, cunha media duns 200 mil espectadores durante a fin de semana da carreira, inclu\u00eddos moitos espa\u00f1ois, entre outras nacionalidades. A edici\u00f3n disp\u00fatana hoxe en d\u00eda varios tipos de veh\u00edculos, competindo aproximadamente uns 180 pilotos en cada edici\u00f3n. \nHistoria.\nA proba disputouse de xeito interrompido entre 1927 e 1960 (5 edici\u00f3ns). En 1976, a carreira comezou a ser organizada polo Clube Autom\u00f3vel do Minho, xa cos 5.200 m de percorrido que ten na actualidade. \nEntre 2002 e 2009 a proba non se celebrou debido \u00e1 falta de entendemento das autoridades locais para realizar as melloras de seguridade requiridas, pero volveu de novo en 2010 grazas aos esforzos do Clube Autom\u00f3vel do Minho e das autoridades locais. A carreira forma parte do Campionato Europeo de Monta\u00f1a da FIA, as\u00ed como do Campionato de Portugal de Monta\u00f1a. \nA carreira de 2013 non se \u00eda celebrar, pero grazas aos afeccionados que promoveron petici\u00f3ns e manifestaci\u00f3ns, o concello de Braga realizou as novas melloras necesarias para que a carreira se celebrase de novo ese ano. \nO r\u00e9cord actual estableceuno en 2019 o italiano Christian Merli ao volante dun Osella FA 30 cun tempo de 1:46.944 superando o r\u00e9cord anterior (obtido por si) por tan s\u00f3 0.946.\nPalmar\u00e9s.\nDebido aos par\u00e9nteses despois das d\u00faas primeiras edici\u00f3ns, a edici\u00f3n de 1950 recibiu o nome de 1\u00aa edici\u00f3n, seguindo numeraci\u00f3n a partir desta. En 1976 o CAM inscribiu a candidatura da proba para o calendario internacional da FIA, recibindo a aprobaci\u00f3n en 1978. Desde esa data, todas as edici\u00f3ns formaron parte dos campionatos da FIA, a excepci\u00f3n da primeira carreira de 1984 (ese ano houbo d\u00faas probas, a primeira en maio contando para o Campionato Nacional e a segunda para o Campionato de Europa). "}
{"id": "506691", "revid": "27155", "url": "https://gl.wikipedia.org/wiki?curid=506691", "title": "Ribonuclease P", "text": "A ribonuclease P ou RNase P () \u00e9 un tipo de ribonuclease que corta o ARN. A RNase P \u00e9 \u00fanica entre todas as RNases porque non \u00e9 unha prote\u00edna, sen\u00f3n un ribozima (un ARN que act\u00faa como catalizador igual que os enzimas proteicos). A s\u00faa funci\u00f3n \u00e9 cortar unha secuencia extra en mol\u00e9culas precursoras do ARNt. Ademais, a RNase P \u00e9 un dos dous ribozimas de recambio m\u00faltiple que existen na natureza (o outro \u00e9 o ribosoma), cuxo descubrimento valeulle a Sidney Altman e Thomas Cech a concesi\u00f3n do Premio Nobel de Qu\u00edmica de 1989. Na d\u00e9cada de 1970, Altman descubriu a existencia dos ARNt precursores que ti\u00f1an secuencias nos flancos que non aparecen na mol\u00e9cula madura e foron os primeiros en caracterizar a RNase P e a s\u00faa actividade no procesamento da secuencia l\u00edder 5' do ARNt precursor. Descubrimentos recentes revelaron tam\u00e9n que a RNase P ten unha nova funci\u00f3n. \u00c9 necesaria a RNase P nuclear humana para a transcrici\u00f3n normal e eficiente de varios xenes de ARN non codificante pequeno, como os do ARNt, ARNr 5S, ARN da SRP e ARN nuclear pequeno U6 (espliceosomal), que son transcritos pola ARN polimerase III, unha das tres grandes ARN polimerases das c\u00e9lulas humanas.\nEn bacterias.\nA RNase P bacteriana ten dous compo\u00f1entes: unha cadea de ARN, chamada ARN M1, e unha cadea polipept\u00eddica ou prote\u00edna, chamada prote\u00edna C5. In vivo c\u00f3mpren ambos os compo\u00f1entes para que o ribozima funcione correctamente, pero in vitro o ARN M1 pode actuar el s\u00f3 como catalizador. O papel principal da prote\u00edna C5 \u00e9 mellorar a afinidade de uni\u00f3n ao substrato e a velocidade catal\u00edtica do enzima ARN M1 probablemente incrementando a afinidade de uni\u00f3n a un i\u00f3n met\u00e1lico no sitio activo. A estrutura cristalina dun holoenzima RNase P bacteriano unido ao ARNt foi resolta recentemente, mostrando como os grandes dominios helicoidais amoreados coaxialmente do ARN da RNase P est\u00e1n implicados no reco\u00f1ecemento selectivo da forma da diana do pre-ARNt. Esta estrutura cristalina confirma os modelos anteriores de reco\u00f1ecemento de substrato e cat\u00e1lise, identifica a localizaci\u00f3n do sitio activo e mostra como os compo\u00f1entes da prote\u00edna incrementan a funcionalidade da RNase P.\nRNases P bacterianas das clases A e B.\nA RNase P \u00e9 unha endorribonuclease moi estendida nos seres vivos, presentre en bacterias, arqueas e eucariotas e tam\u00e9n en cloroplastos e mitocondrias. A s\u00faa actividade mellor caracterizada \u00e9 a xeraci\u00f3n de extremos 5' maduros nos ARNt ao cortar os elementos l\u00edder 5' dos ARNt precursores. As RNases P celulares son ribonucleoprote\u00ednas (RNP). O ARN das RNAses P bacterianas conserva a s\u00faa actividade catal\u00edtica en ausencia da subunidade proteica, \u00e9 dicir, \u00e9 un ribozima. O ARN da RNase P eucari\u00f3ticas e arqueanas illadas non conserva a s\u00faa funci\u00f3n catal\u00edtica, pero a\u00ednda as\u00ed \u00e9 esencial para a actividade catal\u00edtica do holoenzima. A\u00ednda que os holoenzimas arqueanos e eucariotas te\u00f1en un contido proteico moito maior que os bacterianos, os n\u00facleos de ARN das tres li\u00f1axes son hom\u00f3logos, e as h\u00e9lices que corresponden a P1, P2, P3, P4, e P10/11 son com\u00fans a todos os ARN das RNases P celulares. Con todo, hai unha considerable variaci\u00f3n na secuencia, especialmente entre os ARN eucariotas.\nEn arqueas.\nEn arqueas as ribonucleoprote\u00ednas RNase P constan de 4 ou 5 subunidades proteicas que est\u00e1n asociadas co ARN. Como revelaron experimentos de reconstituci\u00f3n in vitro, estas subunidades proteicas non son individualmente imprescindibles para o procesamento do ARNt que est\u00e1 mediado esencialmente polo compo\u00f1ente de ARN. As estruturas das subunidades proteicas da RNase P arqueana resolv\u00e9ronse por cristalograf\u00eda de raios X e por RMN, que descubriu novos dominios proteicos e pregamentos fundamentais para o seu funcionamento.\nUsando unha xen\u00f3mica comparada e mellorando os m\u00e9todos computacionais, atopouse unha forma radicalemnte minimizada do ARN da RNase P, denominada \"Tipo T\", en todos os xenomas completos na familia filoxen\u00e9tica crenarqueana das Thermoproteaceae, inclu\u00edndo especies dos x\u00e9neros \"Pyrobaculum\", \"Caldivirga\" e \"Vulcanisaeta\". Todas conservan un dominio catal\u00edtico convencional, mais carecen dun dominio de especificidade reco\u00f1ecible. Confirmouse experimentalmente a actividade de procesamento 5\u2032 do ARNt que presenta o ARN por si s\u00f3. Os ARN da RNase P de \"Pyrobaculum\" e \"Caldivirga\" son os m\u00e1is pequenos que se atoparon polo momento na natureza que funcionan como ribozimas que act\u00faan en trans. A perda do dominio de especificidade nestes ARN suxire que a especificidade de substrato est\u00e1 potencialmente alterada.\nArgumentouse recentemente que a arquea \"Nanoarchaeum equitans\" non pos\u00fae RNase P. Os estudos computacionais e experimentais non conseguiron atopar probas da s\u00faa existencia. Neste organismo o promotor do ARNt est\u00e1 pr\u00f3ximo ao xene do ARNt e p\u00e9nsase que a transcrici\u00f3n empeza na primeira base do ARNt, o que eliminar\u00eda a necesidade de ter unha RNase P.\nEn eucariotas.\nEn eucariotas, como son os humanos e os l\u00e9vedos, a maior\u00eda das RNase P constan dunha cadea de ARN estruturalmente siilar \u00e1 que se encontra en bacterias xunto con de 9 a 10 prote\u00ednas asociadas (a diferenza da \u00fanica prote\u00edna na RNAse bacteriana, a C5). Cinco destas subunidades proteicas mostran homolox\u00eda coas correspondentes de arqueas. Estas subunidades proteicas da RNase P comp\u00e1rtense coa RNase MRP, unha ribonucleoprote\u00edna catal\u00edtica implicada no procesamento de ARN ribos\u00f3mico no nucl\u00e9olo. Non se demostrou que a RNase P dos eucariotas era un ribozima ata recentemente. Por conseguinte, as numerosas subunidades proteicas da RNase P eucariota te\u00f1en unha contribuci\u00f3n menor ao propio procesamento do ARNt, pero parecen ser esenciais para a funci\u00f3n da RNase P e RNase MRP noutros procesos bol\u00f3xicoas, como a transcrici\u00f3n de xenes e o ciclo celular. Malia a orixe bacteriana das mitocondrias e cloroplastos, estes org\u00e1nulos nos animais superiores e plantas non parecen conter unha RNase P baseada no ARN. Demostrouse que a RNase P mitocondrial humana \u00e9 unha prote\u00edna e non cont\u00e9n ARN (non \u00e9 un ribozima). A RNase P dos cloroplastos de espinacas funciona sen ter unha subunidade de ARN.\nTerapias que usan a RNase P.\nA RNase P est\u00e1 estud\u00e1ndose agora como unha posible terapia para doenzas como a infecci\u00f3n polo virus herpes simplex, citomegalovirus, gripe e outras infecci\u00f3ns respiratorias, VIH-1 e o cancro causado polo xene de fusi\u00f3n BCR-ABL. F\u00f3rmanse secuencias gu\u00eda externas (EGSs) con complementariedade co ARMn oncox\u00e9nico viral e estruturas que imitan o bucle T e o talo aceptor do ARNt. Estas estruturas permiten que a RNase P reco\u00f1eza as EGS e corte o ARNm diana. As terapias de EGS demostraro ser efectivas en cultivo e en ratos vivos."}
{"id": "506695", "revid": "27155", "url": "https://gl.wikipedia.org/wiki?curid=506695", "title": "RNase P", "text": ""}
{"id": "506696", "revid": "88215", "url": "https://gl.wikipedia.org/wiki?curid=506696", "title": "Campionato de Portugal de Monta\u00f1a", "text": ""}
{"id": "506697", "revid": "88215", "url": "https://gl.wikipedia.org/wiki?curid=506697", "title": "Rampa da Falperra", "text": ""}
{"id": "506698", "revid": "1131", "url": "https://gl.wikipedia.org/wiki?curid=506698", "title": "PIDE", "text": ""}
{"id": "506701", "revid": "1505", "url": "https://gl.wikipedia.org/wiki?curid=506701", "title": "Almendralejo", "text": ""}
{"id": "506708", "revid": "1888", "url": "https://gl.wikipedia.org/wiki?curid=506708", "title": "Carmen Caram\u00e9s Gorgal", "text": ""}
{"id": "506718", "revid": "1131", "url": "https://gl.wikipedia.org/wiki?curid=506718", "title": "Cami\u00f1o primitivo", "text": ""}
{"id": "506720", "revid": "23204", "url": "https://gl.wikipedia.org/wiki?curid=506720", "title": "Asociaci\u00f3n Ol\u00edmpica de Xamaica", "text": "A Asociaci\u00f3n Ol\u00edmpica de Xamaica (en ); co c\u00f3digo do COI: JAM) \u00e9 o Comit\u00e9 Ol\u00edmpico Nacional que representa a Xamaica. \u00c9 tam\u00e9n o responsable da representaci\u00f3n de Xamaica nos Xogos Ol\u00edmpicos.\nHistoria.\nA Asociaci\u00f3n Ol\u00edmpica de Xamaica foi fundada en 1936 e foi reco\u00f1ecida oficialmente polo Comit\u00e9 Ol\u00edmpico Internacional no mesmo ano."}
{"id": "506721", "revid": "23204", "url": "https://gl.wikipedia.org/wiki?curid=506721", "title": "Jamaica Olympic Association", "text": ""}
{"id": "506722", "revid": "23204", "url": "https://gl.wikipedia.org/wiki?curid=506722", "title": "Comit\u00e9 Ol\u00edmpico Xapon\u00e9s", "text": "O \u00e9 o Comit\u00e9 Ol\u00edmpico Nacional do Xap\u00f3n para os Xogos Ol\u00edmpico, con sede en Toquio, Xap\u00f3n. \u00c9 unha organizaci\u00f3n sen \u00e1nimo de lucro que escolle equipos e recada fondos para enviar os deportistas xaponeses a acontecementos ol\u00edmpicos organizados polo Comit\u00e9 Ol\u00edmpico Internacional (COI).\nO Comit\u00e9 Ol\u00edmpico Xapon\u00e9s axudou na organizaci\u00f3n de t\u00f3dolos Xogos Ol\u00edmpicos celebrados nunha cidade xaponesa. O Xap\u00f3n foi sede dos Xogos en tres ocasi\u00f3ns: unha vez nos Xogos de Ver\u00e1n (1964, en Toquio) e d\u00faas veces nos Xogos de Inverno (en 1972 en Sapporo e en 1998 en Nagano). O Xap\u00f3n celebrar\u00e1 os seus cuartos Xogos Ol\u00edmpicos, e os segundos Xogos de Ver\u00e1n en 2020 en Toquio."}
{"id": "506724", "revid": "1505", "url": "https://gl.wikipedia.org/wiki?curid=506724", "title": "Subida a Chantada de 1987", "text": "A Subida a Chantada de 1987 foi a 19\u00aa edici\u00f3n de dita carreira de monta\u00f1a. Disputouse o 16 de agosto de 1987, organizada pola Escuder\u00eda Chantada e foi a novena proba da tempada 1987 do Campionato de Espa\u00f1a de Monta\u00f1a. O vencedor foi o piloto navarro Francisco Egozkue sobre un Lola BMW CS. Con esta vitoria, a sexta consecutiva na tempada, proclamouse campi\u00f3n de Espa\u00f1a."}
{"id": "506726", "revid": "1505", "url": "https://gl.wikipedia.org/wiki?curid=506726", "title": "Xaca", "text": ""}
{"id": "506727", "revid": "30779", "url": "https://gl.wikipedia.org/wiki?curid=506727", "title": "Rockanrol", "text": " \nRockanrol \u00e9 o terceiro \u00e1lbum de estudio da banda galega de rock Z\u00ebnzar.\nFoi publicado en 2002."}
{"id": "506728", "revid": "98629", "url": "https://gl.wikipedia.org/wiki?curid=506728", "title": "A &quot;Tribu&quot;", "text": " \nA 'Tribu' \u00e9 o quinto \u00e1lbum de estudio da banda galega de rock Z\u00ebnzar."}
{"id": "506729", "revid": "1888", "url": "https://gl.wikipedia.org/wiki?curid=506729", "title": "Demetrio Garc\u00eda \u00c1lvarez", "text": "Demetrio Garc\u00eda \u00c1lvarez, co\u00f1ecido como Pedro, nado nas Ch\u00e1s (O\u00edmbra) o 16 de maio de 1912 e finado en Francia, foi un guerrilleiro antifranquista galego.\nTraxectoria.\nFillo de Primitivo Garc\u00eda Justo. Logo dunha pelexa cun veci\u00f1o na que usou o seu revolver en maio de 1935, foi condenado polo Xulgado de Ver\u00edn. Ingresou no Forte de San Cristovo de Pamplona o 13 de xullo de 1936. Estivo preso no Forte San Cristovo ata que a Xunta de goberno da Audiencia de Ourense propuxo o seu licenciamento para o 14 de abril de 1937. Fuxido no monte dende 1937, foi o l\u00edder do grupo guerrilleiro que actuaba na raia galaico portuguesa pola zona de Ver\u00edn e Chaves en 1945. Ao ano seguinte integrouse na II Agrupaci\u00f3n do Ex\u00e9rcito Guerrilleiro de Galicia grazas ao labor de Samuel Mayo M\u00e9ndez. No grupo integrouse Juan Salgado Riveiro. O grupo foi acusado da morte do xefe de Falanxe de Vilaza, Antonio Aguirre Padr\u00f3n.\nO 9 de decembro de 1946 dirixiu o asalto ao autob\u00fas de li\u00f1a da empresa Perille que fac\u00eda a ruta Ourense-Ver\u00edn nas Estibadas, na chamada curva de At\u00e1s. Refuxiado en Cambedo con outros compa\u00f1eiros, foi ferido na batalla de Cambedo o 21 de decembro de 1946. Detido xunto co seu cu\u00f1ado Manuel B\u00e1rcia, ingresou na prisi\u00f3n de Porto o 23 de decembro. Foi xulgado polo Tribunal Territorial de Porto e condenado a 19 anos de prisi\u00f3n. Foi enviado ao campo de concentraci\u00f3n de Tarrafal (Cabo Verde) en xu\u00f1o de 1948. Rematou de cumprir a pena no c\u00e1rcere de Lisboa de onde foi liberado o 19 de febreiro de 1965. Exiliado en Francia, instalouse en Par\u00eds e despois en Bordeos, e non retornou a Galicia."}
{"id": "506731", "revid": "23204", "url": "https://gl.wikipedia.org/wiki?curid=506731", "title": "Comit\u00e9 Ol\u00edmpico Finland\u00e9s", "text": "Comit\u00e9 Ol\u00edmpico Finland\u00e9s (en ; en ) \u00e9 o Comit\u00e9 Ol\u00edmpico Nacional de Finlandia para os Xogos Ol\u00edmpicos. \u00c9 unha organizaci\u00f3n sen \u00e1nimo de lucro que escolles os equipos e recada fondos para enviar os deportistas finlandeses a eventos ol\u00edmpicos organizados polo Comit\u00e9 Ol\u00edmpico Internacional."}
{"id": "506732", "revid": "23204", "url": "https://gl.wikipedia.org/wiki?curid=506732", "title": "Suomen Olympiakomitea", "text": ""}
{"id": "506733", "revid": "23204", "url": "https://gl.wikipedia.org/wiki?curid=506733", "title": "Finlands Olympiska Kommitt\u00e9", "text": ""}
{"id": "506736", "revid": "89787", "url": "https://gl.wikipedia.org/wiki?curid=506736", "title": "Georges Le Rider", "text": "Georges Charles Le Rider, nado o 27 de xaneiro de 1928 en Saint-Hernin, no departamento franc\u00e9s de Finist\u00e8re, e finado o 3 de xullo de 2014 en Givors, no departamento de R\u00f3dano, foi un historiador, bibliotecario e numism\u00e1tico franc\u00e9s especializado na numism\u00e1tica da Antiga Grecia, que dirixiu a Biblioteca Nacional de Francia.\nTraxectoria.\nLogo do seu ingreso en 1948 na Escola Normal Superior de Par\u00eds, onde en 1952 acadou a s\u00faa graduaci\u00f3n en estudos ling\u00fc\u00edsticos (\"agr\u00e9gation de lettres\"), foi membro da Escola Francesa de Atenas entre 1952 e 1955, e tam\u00e9n do Instituto Franc\u00e9s de Arqueolox\u00eda do Oriente Pr\u00f3ximo, na s\u00faa sede de Beirut, onde permaneceu ata 1958. \nAo seu regreso de Beirut ingresou na Biblioteca Nacional de Francia como conservador do seu Gabinete de Medallas, departamento que pasou a dirixir a partir en 1961. En 1975 abandonou o seu posto no Gabinete de Medallas ao ser designado administrador xeral da Biblioteca Nacional, posto que ocupou ata o seu nomeamento, en 1981, como director do Instituto Franc\u00e9s de Estudos Anatolianos, en Istambul.\nParalelamente, desenvolveu o seu labor como ensinante, inicialmente na Escola Pr\u00e1ctica de Altos Estudos de Par\u00eds, da que chegou a ser director de estudos, e en 1965 acadou o grao de doutor en Letras. No curso 1968-1969 ensinou Historia Grega na Universidade de Lille e entre 1984 e 1993 impartiu docencia na Sorbona (Par\u00eds-IV), antes de ser elixido ese mesmo ano profesor titular de Historia Econ\u00f3mica e Monetaria do Oriente Helen\u00edstico no \"Coll\u00e8ge de France,\" onde permaneceu ata o seu retiro en 1998.\nEn 1989 foi elixido membro da \"Acad\u00e9mie des inscriptions et belles-lettres\" (Par\u00eds). No \u00e1mbito acad\u00e9mico, formou parte tam\u00e9n da \"Acad\u00e9mie royale des Sciences, des Lettres et des Beaux-Arts\" (Bruxelas) e da Academia Polaca de Ciencias e Letras (Cracovia). \nEntre outras organizaci\u00f3ns do \u00e1mbito numism\u00e1tico, pertenceu \u00e1 \"Soci\u00e9t\u00e9 fran\u00e7aise de Numismatique\" (Par\u00eds), \u00e1 \"American Numismatic Society\" (Nova York), \u00e1 \"Soci\u00e9t\u00e9 royale de Numismatique de Belgique\" (Bruxelas), \u00e1 \"\u00d6sterreichische Numismatische Gesellschaft\" (Viena), \u00e1 \"Societatea Numismatica Rom\u00e2na\" (Bucarest) e \u00e1 Comisi\u00f3n Internacional de Numism\u00e1tica, da que foi presidente entre 1973 e 1979.\nEntre 1962 e 1975 foi un dos integrantes do equipo de direcci\u00f3n da \"Revue Numismatique\", editada pola Sociedade Francesa de Numism\u00e1tica.\nEn 1999, con motivo da s\u00faa xubilaci\u00f3n, recibiu unha homenaxe en forma de publicaci\u00f3n, titulada \"Travaux de numismatique grecque offerts \u00e0 Georges Le Rider\", baixo a direcci\u00f3n de Michel Amandry e Silvia Hurter, que recolle 37 colaboraci\u00f3ns de especialistas mundiais na numism\u00e1tica da Antiga Grecia.\nReco\u00f1ecementos.\nEntre outros, Georges Le Rider foi reco\u00f1ecido cos seguintes premios e distinci\u00f3ns:\nEscolma de publicaci\u00f3ns.\nDa ampla produci\u00f3n de artigos e monograf\u00edas da autor\u00eda de De Rider, p\u00f3dense salientar os seguintes:"}
{"id": "506737", "revid": "54334", "url": "https://gl.wikipedia.org/wiki?curid=506737", "title": "Estitxu Fernandez", "text": "Estitxu Fernandez Maritxalar, nada en Lesaka, o 2 de novembro de 1975 \u00e9 unha psic\u00f3loga, bertsolari e presentadora de televisi\u00f3n navarra. \nTraxectoria.\n\u00c9 bisneta do bertsolari Saiburu e sobri\u00f1a de Markos Maritxalar . Na d\u00e9cada de 1990 participou Campionato de Navarra de Bertsolari oito veces, e chegou \u00e1 final en 1996, 1997 e 1998. En 1997 tam\u00e9n participou no Campionato Maior de Bertsolaris. \nEstudou psicolox\u00eda e traballou alg\u00fan como psic\u00f3loga. Por\u00e9n en 1998 comezou a colaborar como presentadora da televisi\u00f3n local do norte de Navarra, Ttipi-Ttapa e a partir de 1999 coa ETB. En 2000 e 2001 presentou o programa de TV \"Su Festa\" en ETB 1; e en 2001 \"Sorginen laratza\", canda Xabier Euzkitze e Klaudio Landa, e nese ano presentou tam\u00e9n \"Bertatik Bertara\" en substituci\u00f3n de Andoni Aizpuru. En 2002 presentou \"Bexamela\" e en 2003 \"Bizizaleak\". Despois pasou a presentar o programa matinal dos domingos dedicado ao deporte \"Kirolez Kirol\" e \u00e1 secci\u00f3n de deportes do informativo \"Gaur egun\". Na radio presentou en Euskadi Irratia o programa \"Tartaria\" . En 2006, 2007, 2008, 2010 presentou o programa natalicio \"Euskal Kantuen Gaua\"\nTras deixar a televisi\u00f3n publicou en 2013 o libro \"Gure erditzearen jabe\", sobre o parto consciente, e pasou a exercer como psic\u00f3loga perinatal."}
{"id": "506741", "revid": "23204", "url": "https://gl.wikipedia.org/wiki?curid=506741", "title": "Comit\u00e9 Ol\u00edmpico H\u00fangaro", "text": "O Comit\u00e9 Ol\u00edmpico H\u00fangaro (en ; \"MOB\") \u00e9 o Comit\u00e9 Ol\u00edmpico Nacional que representa a Hungr\u00eda.\nHistoria.\nO Comit\u00e9 Ol\u00edmpico H\u00fangaro foi fundado o 19 de decembro de 1895, sendo o sexto m\u00e1is antigo do mundo, despois do franc\u00e9s, do grego, do estadounidense, do alem\u00e1n e do austr\u00edaco.\nFederaci\u00f3ns.\nAs federaci\u00f3ns nacionais h\u00fangaras son as organizaci\u00f3ns que coordinan todos os aspectos das s\u00faas disciplinas deportivas. Son responsables da formaci\u00f3n, da competencia e do desenvolvemento do deporte. Existen 33 federaci\u00f3ns ol\u00edmpicas de ver\u00e1n e cinco de inverno en Hungr\u00eda."}
{"id": "506742", "revid": "65337", "url": "https://gl.wikipedia.org/wiki?curid=506742", "title": "F. Thierry de Crussol", "text": ""}
{"id": "506743", "revid": "65337", "url": "https://gl.wikipedia.org/wiki?curid=506743", "title": "F. Thierry", "text": ""}
{"id": "506744", "revid": "65337", "url": "https://gl.wikipedia.org/wiki?curid=506744", "title": "Thierry, F.", "text": ""}
{"id": "506745", "revid": "65337", "url": "https://gl.wikipedia.org/wiki?curid=506745", "title": "Thierry de Crussol, F", "text": ""}
{"id": "506746", "revid": "65337", "url": "https://gl.wikipedia.org/wiki?curid=506746", "title": "G. Le Rider", "text": ""}
{"id": "506747", "revid": "65337", "url": "https://gl.wikipedia.org/wiki?curid=506747", "title": "Le Rider, G.", "text": ""}
{"id": "506748", "revid": "65337", "url": "https://gl.wikipedia.org/wiki?curid=506748", "title": "Le Rider, Georges", "text": ""}
{"id": "506750", "revid": "55340", "url": "https://gl.wikipedia.org/wiki?curid=506750", "title": "Prostituci\u00f3n nos territorios daneses de ultramar", "text": "A prostituci\u00f3n nos territorios daneses de ultramar, que son Groenlandia e as Illas Feroe, territorios gobernados de xeito aut\u00f3nomo respecto \u00e1 Dinamarca continental e con amplos tratados de autogoberno dende comezos do s\u00e9culo XXI ten un marco legal igual ao dinamarqu\u00e9s, o que na pr\u00e1ctica implica que o modelo que se segue \u00e9 o abolicionista: exercicio da prostituci\u00f3n non regulado, bordeis e proxenetismo ilegais. Non existen servizos especificamente dese\u00f1ados para prostitutas en ning\u00fan dos dous territorios; supostamente, porque en ning\u00fan dos dous se lle d\u00e1 unha grande importancia ao asunto do exercicio, ao non existiren apenas casos de prostituci\u00f3n.\nGroenlandia.\nEn Groenlandia, ademais da posesi\u00f3n de bordeis, do proxenetismo, e da explotaci\u00f3n sexual de terceiras persoas, \u00e9 ilegal alentar ou axudar a menores de 21 anos a prostituirse, ou a viaxaren a outro lugar coa fin de prostitu\u00edrense (inclu\u00edndo tam\u00e9n a maiores de 21 anos se desco\u00f1ecen o prop\u00f3sito da viaxe). Tam\u00e9n \u00e9 ilegal que o dono dun hotel ou hostal alugue un cuarto para o seu emprego en fins de prostituci\u00f3n. Dende 2019, tam\u00e9n se considera proxenetismo o feito de manter relaci\u00f3ns sexuais de pago cunha persoa enganada, ou envolta en circunstancias inapropiadas ou ilegais \u00e1 hora de exercer. Pese \u00e1 percepci\u00f3n recorrente de que o exercicio da prostituci\u00f3n aut\u00f3noma est\u00e1 prohibido en Groenlandia, non existen atualmente leis que castiguen dito exercicio no territorio, nin a compra de servizos en circunstancias normais en residencias privadas.\nEn 1728, entre os colonos n\u00f3rdicos que iniciaron o repoboamento do sur da illa, fundando Nuuk, hab\u00eda prostitutas. A d\u00eda de hoxe, o fen\u00f3meno da prostituci\u00f3n \u00e9 infrecuente en Groenlandia, e non se te\u00f1en presentado nunca cargos delictivos relacionados coa posesi\u00f3n de bordeis ou da explotaci\u00f3n da prostituci\u00f3n de terceiras persoas. Por\u00e9n, existen rumores da existencia de bordeis na illa, camuflados na forma de sal\u00f3ns de masaxe, e da existencia de prostituci\u00f3n desde, polo menos, o establecemento das primeiras bases militares estadounidenses en territorio groenland\u00e9s. A finais de 2012, abriuse un debate na illa a prop\u00f3sito da posibilidade de legalizar os bordeis, como xeito de obter di\u00f1eiro da recente afluencia de traballadores chineses do aluminio \u00e1 cidade de Maniitsoq. Tam\u00e9n constatouse a existencia de prostitutas groenlandesas na Dinamarca continental, coa caracter\u00edstica de que, no canto de intercambiar cartos por sexo, empregan o sexo como recurso de necesidade para conseguir aloxamento.\nIllas Feroe.\nAs Illas Feroe contan coa s\u00faa propia lei de delitos sexuais desde 2017, similar \u00e1 dinamarquesa. Dita lei non pena a prostituci\u00f3n aut\u00f3noma nin a s\u00faa compravenda entre maiores de idade, sen\u00f3n tan s\u00f3 o proxenetismo e a prostituci\u00f3n infantil. Debido \u00e1 escasa poboaci\u00f3n de Feroe (aproximadamente 48.000 persoas), non se rexistran na pr\u00e1ctica casos de prostituci\u00f3n a terceiros, en bordeis ou en redes ilegais. Sendo a prostituci\u00f3n un fen\u00f3meno infrecuente nas Illas, \u00e9 pos\u00edbel atopar algunhas traballadoras sexuais independentes. Elin Reinert Planck, exdirectora do fogar para mulleres Kvinnuh\u00fasi\u00f0 de T\u00f3rshavn, asume a existencia de mulleres que trocan sexo por drogas."}
{"id": "506751", "revid": "23204", "url": "https://gl.wikipedia.org/wiki?curid=506751", "title": "Magyar Olimpiai Bizotts\u00e1g", "text": ""}
{"id": "506752", "revid": "23204", "url": "https://gl.wikipedia.org/wiki?curid=506752", "title": "Federaci\u00f3n Ol\u00edmpica de Irlanda", "text": "A Federaci\u00f3n Ol\u00edmpica de Irlanda ou FOI (en ; chamada Consello Ol\u00edmpico Irland\u00e9s at\u00e9 1952 e Consello Ol\u00edmpico de Irlanda at\u00e9 2018) \u00e9 o Comit\u00e9 Ol\u00edmpico Nacional (CON) da illa de Irlanda. Os atletas de Irlanda do Norte te\u00f1en a opci\u00f3n de participar co equipo irland\u00e9s ou co Reino Unido. Foi fundada no ano 1920 e foi oficialmente reco\u00f1ecida o 3 de xu\u00f1o de 1922. A s\u00faa misi\u00f3n organizativa \u00e9 \"xestionar e mellorar o rendemento do equipo de Irlanda nos Xogos Ol\u00edmpicos ao tempo que se desenvolve o Movemento Ol\u00edmpico en Irlanda\". En 2018 o \"Consello Ol\u00edmpico de Irlanda\" cambiou o seu nome por \"Federaci\u00f3n Ol\u00edmpica de Irlanda\"."}
{"id": "506753", "revid": "23204", "url": "https://gl.wikipedia.org/wiki?curid=506753", "title": "C\u00f3naidhm Oilimpeach na h\u00c9ireann", "text": ""}
{"id": "506754", "revid": "89787", "url": "https://gl.wikipedia.org/wiki?curid=506754", "title": "Ana Kalandadze", "text": "Ana Kalandadze, nada en Chokhatauri o 15 de decembro de 1924 e finada en Tbilisi o 11 de marzo de 2008, foi unha poeta xeorxiana . \nTraxectoria.\nNaceu no seo dunha familia campesi\u00f1a na aldea de Khidistavi da rexi\u00f3n de Guria. Formouse no instituto de Kutaisi ata 1941 e logo continuou estudos de filolox\u00eda na Universidade Estatal de Tbilisi para graduarse en linguas cauc\u00e1sicas en 1946. Os seus primeiros poemas publicounos nas revistas \"Literatura da khelovneba\" e \"Mnatobi\" no ano da s\u00faa graduaci\u00f3n. Dende 1952 traballou como investigadora principal no departamento de lexicolox\u00eda do Instituto de Ling\u00fc\u00edstica Arnold Chikobava da Academia de Ciencias de Xeorxia. En 1953 apareceu a s\u00faa primeira colecci\u00f3n de poemas e sucesivas recolleitas da s\u00faa poes\u00eda apareceron en 1958, 1960, 1967 e 1976. Publicou m\u00e1is de 700 poemas nun estilo elaborado con rimas sutiles e curtas, raramente con m\u00e1is de oito versos, e un lirismo persoal, que acadaron moita popularidade dende o comezo e moitos deles transform\u00e1ronse en canci\u00f3ns populares. Dende 1993 foi acad\u00e9mica da Academia de Ciencias de Xeorxia. \nTraduciu ao xeorxiano a St\u00e9phane Mallarm\u00e9 e Aleksandr Pushkin entre outros poetas cl\u00e1sicos. "}
{"id": "506755", "revid": "23204", "url": "https://gl.wikipedia.org/wiki?curid=506755", "title": "Consello Ol\u00edmpico Irland\u00e9s", "text": ""}
{"id": "506756", "revid": "23204", "url": "https://gl.wikipedia.org/wiki?curid=506756", "title": "Consello Ol\u00edmpico de Irlanda", "text": ""}
{"id": "506759", "revid": "23204", "url": "https://gl.wikipedia.org/wiki?curid=506759", "title": "Comit\u00e9 Ol\u00edmpico de Portugal", "text": "O Comit\u00e9 Ol\u00edmpico de Portugal \u00e9 unha organizaci\u00f3n sen \u00e1nimo de lucro de servizo p\u00fablica, o cal serve como o Comit\u00e9 Ol\u00edmpico Nacional (CON) de Portugal. Foi fundado o 30 de abril de 1912 para asegurar a participaci\u00f3n de Portugal nos Xogos Ol\u00edmpicos de 1912, celebrados en Estocolmo. Debido a isto, foi o d\u00e9cimo terceiro pa\u00eds en unirse ao movemento do Comit\u00e9 Ol\u00edmpico Internacional.\nMembros.\nO Comit\u00e9 Ol\u00edmpico de Portugal est\u00e1 composto por Federaci\u00f3ns Ol\u00edmpicas, Federaci\u00f3ns Non Ol\u00edmpicas e Membros Extraordinarios."}
{"id": "506761", "revid": "89787", "url": "https://gl.wikipedia.org/wiki?curid=506761", "title": "MetOp", "text": "MetOp (\"Meteorological Operational\") \u00e9 primeira familia de sat\u00e9lites meteorol\u00f3xicos polares europeos.\nCaracter\u00edsticas.\nMetOp \u00e9 a contribuci\u00f3n europea ao Initial Joint Polar System, un acordo cooperativo entre Eumetsat e a NOAA estadounidense para compartir datos clim\u00e1ticos e meteorol\u00f3xicos. Lanz\u00e1ronse tres sat\u00e9lites MetOp:\nA principal misi\u00f3n dos sat\u00e9lites \u00e9 medir a temperatura e humidade da atmosfera e os oc\u00e9anos, as\u00ed como observar a capa de nubes, medir a velocidade do vento na superficie do mar e monitorizar o contido de ozono na atmosfera. Para iso levan a bordo os seguintes instrumentos:\nOs sat\u00e9lites, constru\u00eddos por EADS Astrium, te\u00f1en unha masa de cerca de 4000 kg e foron inxectados en \u00f3rbitas heliosincr\u00f3nicas de 800 km de altura. Cada sat\u00e9lite, unha vez en \u00f3rbita e cos paneis solares despregados, te\u00f1en unha dimensi\u00f3n de 17,6 x 6,5 x 5,2 m."}
{"id": "506762", "revid": "4817", "url": "https://gl.wikipedia.org/wiki?curid=506762", "title": "Microstar", "text": "Microstar \u00e9 un Bus constru\u00eddo pola empresa Orbital Sciences Corporation dese\u00f1ado para pequenos sat\u00e9lites lanzados mediante os foguete Pegasus ou Taurus.\nCaracter\u00edsticas.\nMicroStar est\u00e1 pensado para poder lanzar varios sat\u00e9lites apilados nun \u00fanico lanzamento. Soporta cargas \u00fatiles de ata 68 kg e ten un tempo de funcionamento esperado de entre 3 e 5 anos en \u00f3rbita. O bus b\u00e1sico consiste en tres aneis apilados verticalmente, dos cales un \u00e9 o n\u00facleo cos sistemas primarios e os outros dous sirven para acomodar a carga \u00fatil, coa opci\u00f3n de engadir aneis adicionais para cargas m\u00e1is voluminosas."}
{"id": "506763", "revid": "1505", "url": "https://gl.wikipedia.org/wiki?curid=506763", "title": "Crit\u00e9rium Arenal", "text": "O Crit\u00e9rium Arenal foi un rally disputado entre o 21 e o 22 de febreiro de 1987 en Vigo, que foi a proba inaugural da tempada 1987 do Campionato de Galicia de Rally. O rally creouse para substitu\u00edr o desaparecido Rally de Pontevedra, mais con todo, foi substitu\u00eddo ao ano seguinte polo Rally Recalvi. O vencedor foi Carlos Pi\u00f1eiro sobre un Opel Ascona 400.\nO nome do rally d\u00e9bese ao patrocinio dos pubs da r\u00faa Areal de Vigo."}
{"id": "506765", "revid": "88215", "url": "https://gl.wikipedia.org/wiki?curid=506765", "title": "Crit\u00e9rium Arenal de 1987", "text": ""}
{"id": "506768", "revid": "1505", "url": "https://gl.wikipedia.org/wiki?curid=506768", "title": "Rally Botafumeiro de 1987", "text": "O Rally Botafumeiro de 1987 foi a terceira edici\u00f3n de dito rally e a segunda proba da tempada 1987 do Campionato de Galicia de Rally.\nDisputouse entre o 28 e o 29 de marzo de 1987 e o vencedor foi o vascofranc\u00e9s Marc Etchebers, a bordo dun Porsche 911 SC.\nItinerario.\nO rally dividiuse en d\u00faas secci\u00f3ns, con d\u00faas pasadas a tres treitos en cada unha delas. A primeira secci\u00f3n, na tarde do s\u00e1bado, percorreu os treitos de Touro-Vilar (12,1 km), Cira (5,7 km) e A Ponte de Sarand\u00f3n (5,9 km). A segunda secci\u00f3n, na noite do s\u00e1bado para o domingo, constou dos treitos de Rois (7,7 km), Pontecesures-Xirimbao (11,7 km) e Vedra-San Xi\u00e1n (6,5 km), tam\u00e9n a d\u00faas pasadas cada un."}
{"id": "506769", "revid": "23204", "url": "https://gl.wikipedia.org/wiki?curid=506769", "title": "Baralla de cartas", "text": "Unha baralla \u00e9 un conxunto de naipes ou cartas. Os naipes son tarxetas de cart\u00f3n, que te\u00f1en unha cara frontal con debuxos, n\u00fameros e/ou letras que permite diferencialas. Ao dorso habitualmente te\u00f1en un dese\u00f1o uniforme que impide identificalas. Adoitan empregarse para os xogos de cartas, a\u00ednda que tam\u00e9n se empregan en ilusionismo, xogos de mans, lanzamento de cartas, e construci\u00f3n de castelos de cartas, ademais de seren obxectos de colecci\u00f3n. Algunhas barallas de tarot tam\u00e9n se empregan para a adivi\u00f1aci\u00f3n.\nExisten diferentes tipos de barallas, as tradicionais, xeralmente asociadas a algunha cultura, por exemplo a baralla espa\u00f1ola, a inglesa, a francesa ou a de tarot. Entre as modernas, destacan as barallas para os xogos de cartas coleccionables.\nHistoria.\nOs xogos de cartes xa se practicaban na antig\u00fcidade. Hai diferentes opinici\u00f3ns sobre se se orixinaron na India, ou se se empregaron primeiro na China e o Exipto, a\u00ednda que a opini\u00f3n maioritaria \u00e9 que foran creadas no s\u00e9culoo XII, na China. \nProbablemente os xogos de cartas que se practicaban na antig\u00fcidade empreg\u00e1banse primeiro con s\u00edmbolos m\u00e1xicos e despois simbolizando batallas.\nNa China xog\u00e1base cun tipo de naipe que derivou do papel moeda e das fichas do domin\u00f3. En Persia orixinouse o Ganjifa o G\u00e2njaph\u00e2, un tipo de xogo de cartas que se fixo popular na India durante o Imperio Mongol no s\u00e9culo XVI. Na India xog\u00e1bse ao \"Dasavatara Ganjifa\", que est\u00e1 formado por unha baralla con dez paus baseados nos dez avatares ou reencarnaci\u00f3ns de Vishnu: peixe, sapoconcho, porco bravo, le\u00f3n, anano, machado, arco e frecha, raio, pota e cabalo. A maior\u00eda dos naipes indios son redondos, de diferentes tama\u00f1os e est\u00e1n feitos con cart\u00f3n lacado, cart\u00f3n pedra e en ocasiones marfil. Igualmente, no Xap\u00f3n x\u00f3gase aos xogos de cartas Karuta (derivado do portugu\u00e9s 'carta') e as s\u00faas d\u00faas barallas m\u00e1is populares son a Hanafuda e a Uta-garuta.\nO m\u00e1is probable \u00e9 que os naipes chegasen a Europa dende Oriente, introducidos polos \u00e1rabes a trav\u00e9s dos reinos cristianos da pen\u00ednsula Ib\u00e9rica, a\u00ednda que tam\u00e9n se di que foron levados polos cruzados. A primeira versi\u00f3n pode apoiarse no feito de que a baralla europea m\u00e1is antiga sexa a chamada espa\u00f1ola, xa que os paus da baralla \u00e1rabe eran moedas, copas, cimitarras e bastos, que despois evolucionaron a ouros, copas, espadas e bastos.\nNo Principado de Catalu\u00f1a, o Consell de Cent, prohibiu os xogos de cartas en 1310 en Barcelona, sendo esta a menci\u00f3n m\u00e1is antiga dos xogos de naipes en Europa, e proba que levaba anos existindo. Tam\u00e9n se co\u00f1ec\u00edan noutras partes da pen\u00ednsula Ib\u00e9rica, xa que os estatutos da orde de cabaler\u00eda da Banda fundada por Afonso XI de Castela en 1331, prohib\u00edan aos cabaleiros xogar aos naipes. Igual prohibici\u00f3n ditou Xo\u00e1n I de Castela en 1387. Da Coroa de Arag\u00f3n puideron pasar a Italia, a partir da conquista de Sicilia por Pedro III de Arag\u00f3n (1282).\nEn Francia, en 1337, nas constituci\u00f3ns da abad\u00eda de San V\u00edtor, en Marsella, menci\u00f3nase (para prohibirllo aos frades) un xogo que chaman \u00abp\u00e1xinas\u00bb que poder\u00eda referirse aos naipes:\nEn ocasi\u00f3ns us\u00e1ronse para distraer os nenos, en papeis realizados a man. En 1397 un decreto ditado en Par\u00eds prohibiu xogar aos naipes \u00e1s clases traballadoras en d\u00edas de labor. Por outra banda, alg\u00fans investigadores estiman que as cartas, na s\u00faa versi\u00f3n francesa, se fabricaron por primeira vez en Espa\u00f1a en 1392 para que o rei Carlos VI se entretivese; as\u00ed o contou o xesu\u00edta Men\u00e9strier (1631-1705), quen nun artigo publicado en 1702 no \"Journal de Tr\u00e9voux\" expuxo que o xogo simbolizaba a estrutura feudal.\nUn decreto do Senado de Venecia de 1441 que prohib\u00eda a introduci\u00f3n de naipes na Se\u00f1or\u00eda indica que a s\u00faa fabricaci\u00f3n despois de ser floreciente ach\u00e1base en decadencia polas importaci\u00f3ns de barallas estranxeiras. Os naipes do s\u00e9culo XV que se conservan en Venecia e noutras cidades son m\u00e1is grandes ca os actuais e dun cart\u00f3n groso semellante ao papel de algod\u00f3n. As figuras res\u00e1ltanse sobre campo de ouro e son tres reis, d\u00faas mulleres e d\u00faas sotas, unha delas a cabalo. Cada figura leva un basto, unha espada ou unha moeda. As cores parecen aplicadas por medio duns contramoldes.\nNaipes.\nUnha baralla est\u00e1 composta de varias decenas de naipes. Un naipe, ou carta, \u00e9 unha tarxeta, tradicionalmente feita de cart\u00f3n (e actualmente tam\u00e9n de pl\u00e1stico), xeralmente rectangular en que ambas as caras est\u00e1n claramente diferenciadas. Pola fronte conte\u00f1en n\u00fameros, letras e/ou debuxos que permiten identificalas e diferencialas unhas das outras dentro de cada baralla. Polo dorso, te\u00f1en todas un mesmo dese\u00f1o co obxecto de que non sexa posible identificalas. Se algunha tivese un elemento no dorso que permitise reco\u00f1ecela, ch\u00e1mase \"carta marcada\" e implica a nulidade de toda a partida.\nNas barallas tradicionais cada naipe pertence a un dos paus da baralla e o debuxo da carta corresp\u00f3ndese con devandito pau. Ademais, pode haber cartas especiais, como o comod\u00edn ou os arcanos maiores do tarot que non pertencen a ning\u00fan pau.\n\u00c1 s\u00faa vez, cada carta est\u00e1 numerada, nunha serie por cada pau. Ch\u00e1manse \"cartas num\u00e9ricas\" aquelas en que o debuxo de cada pau se repite a cantidade de veces que indica o n\u00famero. Para os n\u00fameros m\u00e1is altos, om\u00edtese isto e no seu lugar aparecen \"figuras\", que \u00e9 a representaci\u00f3n dunha persoa. Nestes casos, o n\u00famero pode substitu\u00edrse pola inicial do nome da figura. Por exemplo a letra R se \u00e9 o rei. Isto tam\u00e9n pode facerse na primeira carta, chamada \u00e1s. Neste caso, pode empregarse a letra A.\nDin\u00e1mica dos xogos.\nNa maior\u00eda dos xogos de naipes, a baralla, ou unha parte dela, debe mesturarse de xeito que as cartas queden dispostas de forma aleatoria, \u00e9 dicir, constitu\u00edndo unha sucesi\u00f3n que non poida ser obtida mediante un algoritmo m\u00e1is curto que a sucesi\u00f3n mesma. \u00c1 acci\u00f3n de mesturar as cartas ch\u00e1malla barallar. O car\u00e1cter aleatorio das cartas implica que en todo xogo de cartas hai un compo\u00f1ente de azar."}
{"id": "506770", "revid": "23204", "url": "https://gl.wikipedia.org/wiki?curid=506770", "title": "Military Defense Alarm System", "text": "Military Defense Alarm System ou Missile Defense Alarm System, co\u00f1ecido abreviadamente como MIDAS, foi unha familia de sat\u00e9lites de alerta temper\u00e1 dos Estados Unidos.\nCaracter\u00edsticas.\nO proxecto MIDAS comezou a principios dos anos 1960 como un proxecto secreto para po\u00f1er en \u00f3rbita sat\u00e9lites capaces de detectar lanzamentos de m\u00edsiles inimigos e dar unha resposta adecuada. O proxecto rematou no ver\u00e1n de 1966, con doce sat\u00e9lites lanzados pero con s\u00f3 oito chegando a estar operativos. A tecnolox\u00eda e capacidade de procesamento da \u00e9poca, de todos xeitos, revelouse como insuficiente para a tarefa asignada aos sat\u00e9lites, que tiveron problemas para detectar lanzamentos reais. Lanz\u00e1ronse tres series operativas m\u00e1is unha adicada a investigaci\u00f3n.\nMIDAS serie 1.\nA serie 1 estivo formada polos sat\u00e9lites de demostraci\u00f3n MIDAS 1 e 2, co primeiro non chegando a \u00f3rbita por problemas do seu foguete lanzador. A carga do \u00fatil dos sat\u00e9lites consist\u00eda nun telescopio axustable e 27 detectores de sulfuro de plomo. A etapa superior dos foguetes Atlas-LV3 Agena-A con que ser\u00edan lanzados funcionar\u00eda como bus para os sat\u00e9lites, proporcionando enerx\u00eda e control de actitude. Ambos sat\u00e9lites ti\u00f1an unha masa duns 2300 kg. MIDAS 1 foi lanzado o 26 de febreiro de 1960 e MIDAS 2 o 24 de maio dese ano. MIDAS 1 non chegou a \u00f3rbita e MIDAS 2, nunha \u00f3rbita de 484 x 511 km e 33\u00ba de inclinaci\u00f3n, tivo problemas de control de actitud, fallando as comunicaci\u00f3ns despois de doce \u00f3rbitas \u00e1 Terra.\nMIDAS serie 2.\nA serie 2 estivo formada por tres sat\u00e9lites mellorados, con novos detectores infravermellos capaces de detectar lanzamentos de m\u00edsiles a distancia de ata 4200 millas n\u00e1uticas. Os detectores rotaban nunha plataforma a 6 r.p.m. e cubr\u00edan unha superfie de mill\u00f3ns de km2 de superficie cada poucos segundos. De maneira similar \u00e1 serie 1, na serie 2 a etapa superior do foguete Atlas-LV3 Agena-B utilizado coa serie 3 cumpl\u00eda as funci\u00f3ns de bus do sat\u00e9lite. O ssat\u00e9lites eran inxectados en \u00f3rbitas duns 3000 km de altura e da s\u00faa parte posterior sa\u00edan dous paneis solares para proporcionar alimentaci\u00f3n el\u00e9ctrica. MIDAS 3 deixou de funcionar despois de cinco \u00f3rbitas, mentres que MIDAS 4 o fixo despois de 56. MIDAS 5 fallou na sexta \u00f3rbita debido a un fallo el\u00e9ctrico masivo a bordo.\nMIDAS serie 3.\nA serie 3 estivo formada por catro sat\u00e9lites con sensores mellorados situados nunha plataforma rotando a 6 r.p.m. Foron lanzados mediante Atlas-LV3 Agena-B, como a serie anterior, con MIDAS 6 e MIDAS 8 non chegando a \u00f3rbita por problemas dos foguetes. MIDAS 7, nunha \u00f3rbita de 3600 km de altura, foi o primeiro sat\u00e9lite MIDAS en demostrar as s\u00faas capacidades, excedendo as expectativas e funcionando durante seis semanas. MIDAS 9 funcionou durante 96 \u00f3rbitas, demostrando tam\u00e9n o correcto funcionamento dos sensores.\nMIDAS serie de investigaci\u00f3n.\nLanz\u00e1ronse tres sat\u00e9lites MIDAS da serie de investigaci\u00f3n, tam\u00e9n denominados como RTS-1, como extensi\u00f3n final do proxecto MIDAS. Os detectores usados nestes sat\u00e9lites estaban dese\u00f1ados especificamente para poder detectar lanzamentos desde submarinos e de m\u00edsiles de alcance medio e ser capaces de determinar a localizaci\u00f3n do lanzamento cunha precisi\u00f3n de entre 14 e 18 km. Dos tres RTS-1 lanzados so dous chegaron a \u00f3rbita, cumplindo coas s\u00faas misi\u00f3ns. Planificouse a continuaci\u00f3n do programa coa serie RTS-2, que evolucionou ata converse nos sat\u00e9lites do Defense Support Program."}
{"id": "506771", "revid": "1505", "url": "https://gl.wikipedia.org/wiki?curid=506771", "title": "Rally do Lac\u00f3n de 1987", "text": "O Rally do Lac\u00f3n de 1987 foi a 21\u00aa edici\u00f3n de dito rally e a cuarta proba da tempada 1987 do Campionato de Galicia de Rally. Disputouse o 2 de maio de 1987 e o vencedor foi Carlos Pi\u00f1eiro, conducindo un Opel Ascona 400.\nItinerario.\nO rally constou de sete treitos por catro trazados diferentes do seguinte xeito: d\u00faas pasadas polos treitos de Parada-Maside, O Bar\u00f3n-Cabanelas e Parada de Labiote-Nogueiroa (9 km) e unha pola Saleta (4,3 km)."}
{"id": "506772", "revid": "23204", "url": "https://gl.wikipedia.org/wiki?curid=506772", "title": "Comit\u00e9 Ol\u00edmpico Neozeland\u00e9s", "text": "O Comit\u00e9 Ol\u00edmpico Neozeland\u00e9s (en ; e antes de 1994, \"New Zealand Olympic and Commonwealth Games Association\") \u00e9 a asociaci\u00f3n nacional dos Xogos da Commonwealth de Nova Zelandia, responsable de escoller e organizar os equipos de deportistas que representan a Nova Zelandia nos Xogos Ol\u00edmpicos de Ver\u00e1n e Inverno, as\u00ed como nos Xogos da Commonwealth."}
{"id": "506773", "revid": "23204", "url": "https://gl.wikipedia.org/wiki?curid=506773", "title": "Comit\u00e9 Ol\u00edmpico de Nova Zelandia", "text": ""}
{"id": "506774", "revid": "23204", "url": "https://gl.wikipedia.org/wiki?curid=506774", "title": "New Zealand Olympic Committee", "text": ""}
{"id": "506775", "revid": "23204", "url": "https://gl.wikipedia.org/wiki?curid=506775", "title": "New Zealand Olympic and Commonwealth Games Association", "text": ""}
{"id": "506776", "revid": "15490", "url": "https://gl.wikipedia.org/wiki?curid=506776", "title": "Antonio del Villar", "text": "Antonio del Villar foi un escultor barroco galego, veci\u00f1o de Redondela.\nTraxectoria.\nViviu entre finais do s\u00e9culo XVII e a primeira metade do s\u00e9culo XVIII.\nO retablo da Expectaci\u00f3n da catedral de Tui \u00e9 atribu\u00eddo a este artista, e foi realizado a partir de 1722 por encargo do bispo Fernando Ignacio Arango Queipo. A obra foi rematada en 1728.\nTam\u00e9n realizou os retablos da igrexa de Santiago de Borb\u00e9n (Pazos de Borb\u00e9n), datado en 1725, o retablo maior da Igrexa de Santa Mar\u00eda de Baiona, datado en 1726, o retablo da Capela de Santa Liberata de Baiona, datado en 1738, a imaxe de Santiago da igrexa parroquial de Borb\u00e9n, datada en 1740, e o retablo maior da igrexa de San Domingos de Tui, que foi contratado en 1742."}
{"id": "506777", "revid": "23204", "url": "https://gl.wikipedia.org/wiki?curid=506777", "title": "Josefina Vilas Ra\u00f1a", "text": "Josefina Vilas Ra\u00f1a, nada en Santiago de Compostela o 17 de xaneiro de 1918 e finada na mesma cidade o 4 de abril de 2002, foi unha restauradora galega propietaria do reco\u00f1ecido restaurante Vilas de Compostela.\nTraxectoria.\nA casa de comidas Vilas foi fundada en 1915 polos seus pais, e despois ela, segunda de sete irm\u00e1ns, continuou o negocio familiar conseguindo unha gran sona nas gu\u00edas gastron\u00f3micas a nivel nacional, e tam\u00e9n polos clientes ilustres que comeron no seu restaurante.\nCasou con 18 anos de idade con Andr\u00e9s Porto Seoane, co que tivo tres fillos, Xosefina (relixiosa), Moncho e Paco. Despois dela o restaurante foi dirixido polo seu fillo Francisco.\nReco\u00f1ecementos.\nO restaurante Vilas pasou a ser un dos referentes da gastronom\u00eda galega grazas \u00f3 seu traballo, e por isto conced\u00e9ronlle varios premios, entre os que se atopan a Medalla de Bronce de Galicia en 1991, a Medalla de Ouro da Cidade de Santiago de Compostela, a medalla do m\u00e9rito tur\u00edstico e o t\u00edtulo de Gran Coci\u00f1eira do Pa\u00eds Galego da asociaci\u00f3n Amigos da Coci\u00f1a Galega."}
{"id": "506778", "revid": "5787531", "url": "https://gl.wikipedia.org/wiki?curid=506778", "title": "Rally Cidade de Cristal de 1987", "text": "O Rally Cidade de Cristal de 1987 foi a quinta edici\u00f3n de dito rally e foi puntuable para a Copa de Espa\u00f1a de Rally e o Campionato de Galicia de Rally. Disputouse entre o 3 e o 5 de xullo de 1987 e o vencedor foi Fernando Brizuela, a bordo dun Renault 5 GT Turbo.\nItinerario.\nO rally dividiuse en d\u00faas secci\u00f3ns e sumou un total de 443,5 km, dos cales 141,6 foron cronometrados.. A primeira das secci\u00f3ns consistiu en tres pasadas polos treitos de Carral-Monte Xalo, Soandres e Meirama-Quembre. Na segunda secci\u00f3n, disputada de noite, os treitos foron os de Campolongo-Doro\u00f1a, A Ponte do Porco e Vilamateo-Vilouz\u00e1s, tam\u00e9n a tres pasadas cada un."}
{"id": "506779", "revid": "29496", "url": "https://gl.wikipedia.org/wiki?curid=506779", "title": "Ola a presi\u00f3n", "text": ""}
{"id": "506780", "revid": "5863", "url": "https://gl.wikipedia.org/wiki?curid=506780", "title": "Jos\u00e9 Vilas Nogueira", "text": ""}
{"id": "506781", "revid": "85894", "url": "https://gl.wikipedia.org/wiki?curid=506781", "title": "Julio Veiga Valenzano", "text": "Julio Veiga Valenzano, nado na Coru\u00f1a e finado en Madrid, foi un compositor, violinista e cr\u00edtico musical galego, fillo de Pascual Veiga Iglesias.\nTraxectoria.\nFoi disc\u00edpulo de Jes\u00fas de Monasterio, rematou a carreira en 1888 e xa en 1889 acadou un grande \u00e9xito como concertista no Casino Republicano.\nColaborou como cr\u00edtico e articulista na \"Ilustraci\u00f3n Musical Hispano-Americana\", sendo de especial relevancia un artigo asinado en Madrid en xu\u00f1o de 1894, no que sinala os elementos que caracterizan \u00e1 m\u00fasica galega: a sinxela consonancia harm\u00f3nica e a melod\u00eda exuberante de forza r\u00edtmica, derivando deles un terceiro elemento, \"que puid\u00e9ramos denominar est\u00e9tico, en quen se confunden entra\u00f1ablemente aqueles\", di no seu artigo.\nCompuxo varias obras, entre elas unha colecci\u00f3n de valses para piano, titulada \"Al vuelo\", e tam\u00e9n a melod\u00eda para canto e piano \"\u00a1Fatalidad!\"."}
{"id": "506782", "revid": "23204", "url": "https://gl.wikipedia.org/wiki?curid=506782", "title": "But\u00e1n nos Xogos Ol\u00edmpicos", "text": "But\u00e1n participou por vez primeira nos Xogos Ol\u00edmpicos en 1984. En cada edici\u00f3n dos Xogos de Ver\u00e1n at\u00e9 o ano 2008, But\u00e1n s\u00f3 enviou arqueiros para competir. O tiro con arco \u00e9 o deporte nacional de But\u00e1n. O primeiro deportista non arqueiro enviado para competir por But\u00e1n foi a tiradora Kunzang Choden nos Xogos de 2012. Competiu na proba de rifle de aire a 10 metros. O equipo nacional enviado en 2012 non contaba con ning\u00fan home. But\u00e1n nunca ga\u00f1ou unha medalla ol\u00edmpica. Malia o feito de que But\u00e1n \u00e9 un pa\u00eds moi monta\u00f1oso, nunca competiu nos Xogos Ol\u00edmpicos de Inverno.\nO Comit\u00e9 Ol\u00edmpico de But\u00e1n foi creado en 1983 e foi reco\u00f1ecido oficialmente polo Comit\u00e9 Ol\u00edmpico Internacional ese mesmo ano."}
{"id": "506785", "revid": "23204", "url": "https://gl.wikipedia.org/wiki?curid=506785", "title": "Comit\u00e9 Ol\u00edmpico de But\u00e1n", "text": "O Comit\u00e9 Ol\u00edmpico de But\u00e1n foi creado en novembro de 1983 co rei de But\u00e1n como o seu Presidente e coa s\u00faa sede central en Thimphu, But\u00e1n. Despois do seu reco\u00f1ecemento oficial, But\u00e1n participou por vez primeira nos Xogos Ol\u00edmpicos de 1984 celebrados nos \u00c1nxeles, cun equipo composto por tres homes e tres mulleres arqueiros.\nO Comit\u00e9 Ol\u00edmpico de But\u00e1n \u00e9 un dos 205 Comit\u00e9s Ol\u00edmpicos Nacionais creados pola Organizaci\u00f3n Ol\u00edmpica."}
{"id": "506786", "revid": "23204", "url": "https://gl.wikipedia.org/wiki?curid=506786", "title": "San Vicente e as Granadinas nos Xogos Ol\u00edmpicos", "text": "San Vincente e as Granadinas participou por primeira vez nos Xogos Ol\u00edmpicos en 1988. O pa\u00eds nunca participou nos Xogos Ol\u00edmpicos de Inverno e ning\u00fan atleta deste pa\u00eds ga\u00f1ou nunca unha medalla ol\u00edmpica.\nO Comit\u00e9 Ol\u00edmpico de San Vicente e as Granadinas foi creado en 1982 e foi reco\u00f1ecido oficialmente polo Comit\u00e9 Ol\u00edmpico Internacional en 1987."}
{"id": "506788", "revid": "89787", "url": "https://gl.wikipedia.org/wiki?curid=506788", "title": "Comit\u00e9 Ol\u00edmpico de San Vicente e as Granadinas", "text": "O Comit\u00e9 Ol\u00edmpico de San Vicente e as Granadinas (en ) \u00e9 o Comit\u00e9 Ol\u00edmpico Internacional que representa a San Vicente e as Granadinas. Tam\u00e9n \u00e9 o organismo responsable de representar a Saint Kitts e Nevis nos Xogos da Commonwealth.\nHistoria.\nO Comit\u00e9 Ol\u00edmpico de San Vicente e as Granadinas foi fundado en 1982, e foi reco\u00f1ecido oficialmente polo Comit\u00e9 Ol\u00edmpico Internacional en 1987."}
{"id": "506789", "revid": "23204", "url": "https://gl.wikipedia.org/wiki?curid=506789", "title": "Saint Vincent and the Grenadines Olympic Committee", "text": ""}
{"id": "506790", "revid": "23204", "url": "https://gl.wikipedia.org/wiki?curid=506790", "title": "Samoa nos Xogos Ol\u00edmpicos", "text": "Samoa participou por vez primeira nos Xogos Ol\u00edmpicos en 1984, e enviou atletas para competir en cada edici\u00f3n dos Xogos Ol\u00edmpicos de Ver\u00e1n dende ent\u00f3n. A naci\u00f3n nunca participou nos Xogos Ol\u00edmpicos de Inverno. O Comit\u00e9 Ol\u00edmpico Nacional de Samoa foi creado en 1983 e reco\u00f1ecido oficialmente polo Comit\u00e9 Ol\u00edmpico Internacional ese mesmo ano.\nSamoa ga\u00f1ou a s\u00faa \u00fanica medalla de xeito retroactivo nos Xogos Ol\u00edmpicos de 2008 en Pequ\u00edn despois de clasificarse orixinalmente no cuarto posto da proba de halterofilia feminina de +75\u00a0kg. No ano 2016, \u00e1s medallistas de prata e bronce f\u00f3ronselles retiradas as s\u00faas medallas por dopaxe, polo que Samoa conseguiu a s\u00faa primeira medalla ol\u00edmpica."}
{"id": "506792", "revid": "89787", "url": "https://gl.wikipedia.org/wiki?curid=506792", "title": "X\u00efwaz Dospanova", "text": "X\u00efwaz Qa\u00fd\u0131rq\u0131z\u0131 Dospanova, nada en Qurman\u011faz\u0131 o 15 de maio de 1922 e finada en Almati o 21 de maio de 2008, foi unha pol\u00edtica e militar casaca da \u00e9poca sovi\u00e9tica, a \u00fanica muller piloto casaca da segunda guerra mundial.\nTraxectoria.\nNaceu no litoral norte do Caspio. Seu pai, Qa\u00fd\u0131r, era pescador e s\u00faa nai, Merwert, mestra e \u00e1mbolos dous pertenc\u00edan ao clan masqar da tribo ba\u00fdul\u0131. Non puido estudar na \u00fanica escola casaca de Oral e formouse nunha escola rusa. Asistiu a un curso de formaci\u00f3n de pilotos e en 1940 recibiu un certificado de piloto de reserva. Logo foi a Moscova e intentou ingresar na Academia da Forza A\u00e9rea pero tras rexeitala ingresou no Instituto M\u00e9dico de Moscova. Ao estoupar a guerra intentou ir \u00e1 fronte como enfermeira pero ao saber que a piloto Marina Raskova estaba a organizar un corpo de mulleres pilotos presentouse como voluntaria e acept\u00e1rona e entrou a formar parte do 588\u00ba Rexemento de Bombardeo Nocturno, denominado dende 1943 46\u00ba Rexemento Tam\u00e1n de Gardas de Bombardeo Nocturo, e as s\u00faas pilotos co\u00f1ecidas polos alem\u00e1ns co alcume de \"bruxas da noite\". \nO 1 de abril de 1943 nunha aterraxe tras unha misi\u00f3n ao Polikarpov Po-2 no que ela e Yuliya Pashkova voaban golpeouno a aeronave de Polina Makagon e Lydia Svistunova. No accidente morreron Makagon e Svistunova e Pashkova morreu durante unha intervenci\u00f3n cir\u00farxica de urxencia. Nun primeiro momento deron por morta a Dospanova ao non se mover pero a\u00ednda viv\u00eda e tras varias cirurx\u00edas que lle practicaron durante varios d\u00edas logrou sobrevivir sen amputaci\u00f3ns malia a gangrena que se desenvolveu nas s\u00faas d\u00faas pernas. Seis meses despois volveu \u00e1 s\u00faa unidade e ao pouco, polas dificultades que ti\u00f1a para cami\u00f1ar e precisar axuda para entrar e sa\u00edr do seu aeroplano, pasou a dirixir a oficina de comunicaci\u00f3ns da unidade. Non obstante, a\u00ednda voou como copiloto en misi\u00f3ns de combate, totalizando un total de 300 misi\u00f3ns ao final da guerra, e tomou parte en batallas ao longo da Europa Oriental, dende ao C\u00e1ucaso, Kub\u00e1n, Tam\u00e1n, Crimea, Polonia ou Alema\u00f1a.\nLogo de volver da fronte ofrec\u00e9ronlle traballar para o Partido Comunista de Casaquist\u00e1n (PCUS) e acudiu \u00e1 escola de dirixentes do partido en Almati e despois traballou como instrutora do partido en Casaquist\u00e1n Occidental, foi secretaria do Comit\u00e9 Central do Komsomol de Casaquist\u00e1n. En 1951 elex\u00edrona deputada do Soviet Supremo da RSS de Casaquist\u00e1n na primeira sesi\u00f3n design\u00e1rona secretaria do Pres\u00eddium do SS da RSS de Casaquist\u00e1n e foi tam\u00e9n secretaria do comit\u00e9 do partido en Almati. Retirouse da vida p\u00fablica en 1959 ao deteriorarse a s\u00faa sa\u00fade por mor das lesi\u00f3ns sufridas durante a guerra. Escribiu dous libros de memorias de guerra, en 1960 publicou en ruso \"Pod komandovaniem Raskovoii\" e en 1963 en casaco \"Xalq\u0131m \u00fc\u015fin\".\nO 7 de decembro de 2004 un decreto presidencial reco\u00f1ec\u00edaa como hero\u00edna de Casaquist\u00e1n."}
{"id": "506793", "revid": "17467", "url": "https://gl.wikipedia.org/wiki?curid=506793", "title": "Misi\u00f3n Lagranxe", "text": ""}
{"id": "506795", "revid": "1131", "url": "https://gl.wikipedia.org/wiki?curid=506795", "title": "Galer\u00eda de imaxes de Curtis, Curtis", "text": "Galer\u00eda de imaxes da parroquia de Curtis, no concello coru\u00f1\u00e9s de Curtis."}
{"id": "506796", "revid": "1131", "url": "https://gl.wikipedia.org/wiki?curid=506796", "title": "Cicl\u00f3n tropical mediterr\u00e1neo", "text": "Un cicl\u00f3n tropical mediterr\u00e1neo ou medic\u00e1n (neoloxismo formado a partir do ingl\u00e9s \"medicane\", de mediterranean hurricane), \u00e9 un furac\u00e1n que se desenvolve no mar Mediterr\u00e1neo.\nHistoria.\nAo longo da historia, na zona mediterr\u00e1nea aconteceron tempestades que pola s\u00faa estrutura semellan furac\u00e1ns, como en setembro de 1947, setembro de 1969, xaneiro de 1982, setembro de 1983, ou xaneiro de 1995. Como caracter\u00edsticas distintivas te\u00f1en o seu movemento de oeste a leste (\u00f3 rev\u00e9s que no caso tropical) e o orixinarse en augas m\u00e1is fr\u00edas que os tropicais.\nO neoloxismo medic\u00e1n xurdiu debido ao aumento de potencia e frecuencia destes fen\u00f3menos debido \u00f3 quecemento clim\u00e1tico."}
{"id": "506802", "revid": "5863", "url": "https://gl.wikipedia.org/wiki?curid=506802", "title": "Maruxa Foci\u00f1os Pamp\u00edn", "text": ""}
{"id": "506809", "revid": "72012", "url": "https://gl.wikipedia.org/wiki?curid=506809", "title": "Missile Defense Alarm System", "text": ""}
{"id": "506810", "revid": "50011", "url": "https://gl.wikipedia.org/wiki?curid=506810", "title": "Concurso Espa\u00f1a", "text": "O Concurso Espa\u00f1a foi un torneo futbol\u00edstico por eliminaci\u00f3n directa organizado pola Federaci\u00f3n Espa\u00f1ola de Clubs de Foot-ball (FECF), antecesora da Real Federaci\u00f3n Espa\u00f1ola de F\u00fatbol (RFEF). Foi creado como unha nova competici\u00f3n na que se permit\u00eda a participaci\u00f3n de xogadores estranxeiros, os cales foran previamente exclu\u00eddos do Campionato de Espa\u00f1a a causa de disputas xurdidas entre os clubs durante o torneo de 1911. S\u00f3 se disputou unha edici\u00f3n en 1912 e o ga\u00f1ador foi o Deportivo da Coru\u00f1a. O 25 de marzo de 2023 a xunta directiva da Real Federaci\u00f3n Espa\u00f1ola de F\u00fatbol reco\u00f1eceu a oficialidade do torneo.\nEn 1913, a Real Uni\u00f3n Espa\u00f1ola de Clubs de Foot-ball (RUECF), unha escisi\u00f3n da FECF, organizou un torneo an\u00e1logo denominado Copa Espa\u00f1a, do que non se chegar\u00eda a disputar a fase final.\nHistoria.\nProhibici\u00f3n de estranxeiros tralo Campionato de Espa\u00f1a de 1911.\nDurante o transcurso da Copa do Rei de 1911 estalou unha gran pol\u00e9mica no tocante \u00e1 ali\u00f1aci\u00f3n de xogadores estranxeiros. O Deportivo da Coru\u00f1a e a Academia de Enxe\u00f1eiros retir\u00e1ronse xa antes do comezo do torneo, pero o punto \u00e1lxido chegou tralo encontro Fortuna de Vigo-Athletic Club que ga\u00f1ou o equipo vasco con tres ingleses na ali\u00f1aci\u00f3n. A Real Sociedad denunciou a ali\u00f1aci\u00f3n indebida de dous dos xogadores ingleses do Athletic, Sloop e Martin, alegando que non levaban residindo en Espa\u00f1a o tempo m\u00ednimo establecido para poderen participar segundo as normas federativas. A Federaci\u00f3n Espa\u00f1ola de Clubs de Football (FECF) rexeitou a denuncia e a Real Sociedad retirouse do campionato en sinal de protesta. A disputa do torneo continuou convulsamente, co Athletic deixando de ali\u00f1ar os dous devanditos xogadores pero neg\u00e1ndose a repetir o partido fronte ao Fortuna, e con varios equipos como o FC Barcelona, a Gimn\u00e1stica Espa\u00f1ola e a Academia de Cabaler\u00eda retir\u00e1ndose do torneo por diversas raz\u00f3ns en medio do malestar xeral. O preito a\u00ednda continuar\u00eda nos despachos, coa Federaci\u00f3n anulando o torneo para logo desfacer esta decisi\u00f3n e proclamar campi\u00f3n o Athletic. A partir deste evento o Athletic Club comezar\u00eda a s\u00faa pol\u00edtica de fichar s\u00f3 xogadores vascos ou formados nos equipos vascos.\nPara a Copa do Rei de 1912 a FECF decidiu non permitir a ali\u00f1aci\u00f3n de xogadores estranxeiros. Concretamente no seu punto 7\u00ba das bases do torneo estableceu que: \"\u201cos xogadores que formen os equipos para este campionato e os seus suplentes deber\u00e1n ser espa\u00f1ois, considerando como tales a quen o son segundo a Constituci\u00f3n do Estado espa\u00f1ol\u201d\". Esta decisi\u00f3n foi tomada na asemblea da FECF que tivo lugar en decembro de 1911.\nDurante a citada asemblea tam\u00e9n foi acordada a creaci\u00f3n dunha nova competici\u00f3n na que se permitir\u00edan xogadores estranxeiros, en compensaci\u00f3n pola s\u00faa exclusi\u00f3n do Campionato de Espa\u00f1a. En abril de 1912 corr\u00eda o rumor de que a FECF planeaba celebrar este torneo na Coru\u00f1a en ver\u00e1n.\nConcurso Espa\u00f1a da Federaci\u00f3n Espa\u00f1ola de Clubs de Foot-ball (1912-13).\nNa asemblea da FECF de maio de 1912, oficializouse a creaci\u00f3n dun novo torneo no que si estaba autorizada a participaci\u00f3n de xogadores estranxeiros, outorgando como premio un trofeo doado pola propia Federaci\u00f3n. Inicialmente este torneo \u00edase disputar en Madrid, pero finalmente foi trasladado \u00e1 Coru\u00f1a. A competici\u00f3n, que se proxectaba disputar anualmente, foi denominada Concurso Espa\u00f1a. O premio para o ga\u00f1ador ser\u00eda un trofeo de prata que era chamado \"Copa Espa\u00f1a\", no cal se atopaba gravada a denominaci\u00f3n Concurso Espa\u00f1a, nome oficial da competici\u00f3n. O devandito trofeo ficar\u00eda en propiedade do primeiro equipo que ga\u00f1ase o torneo d\u00faas veces seguidas ou tres alternativas.\nA inscrici\u00f3n estaba aberta a calquera club espa\u00f1ol afiliado a RFECF, pero finalmente non acudiron equipos de f\u00f3ra de Galiza e soamente se inscribiron o Deportivo da Coru\u00f1a, o Vigo e o Pontevedra Sporting, este \u00faltimo retirandose antes da celebraci\u00f3n do torneo, deixando as\u00ed a competici\u00f3n nun cara a cara entre o Deportivo e o Vigo. A final deu comezo o d\u00eda 7 de setembro de 1912. Cando faltaban poucos minutos para o final, o encontro tivo que ser supendido, xa que anoitecera e non era posible continuar xogando pola falta de luz, polo que se acordou disputar o tempo restante o d\u00eda seguinte. Naquela altura o resultado era de 4-3 a favor do Deportivo. Ent\u00f3n, xog\u00e1ronse os minutos restantes o d\u00eda 8, finalizado o encontro sen modificaci\u00f3ns no marcador, ficando as\u00ed o Deportivo campi\u00f3n do torneo. A continuaci\u00f3n xogouse un partido amigable entre os mesmos equipos ga\u00f1ado polo Vigo por 3-2.\n\"El Eco de Galicia\" criticou a ausencia de equipos do resto do estado e o xornal donostiarra \"Vida Sportiva\" falou de \u201cfracaso\u201d da federaci\u00f3n.\nO 25 de marzo de 2023 a xunta directiva da Real Federaci\u00f3n Espa\u00f1ola de F\u00fatbol reco\u00f1eceu a oficialidade do torneo.\nNa asemblea da FECF de maio de 1912 (a mesma na que foi instaurado o torneo) produciuse un cisma federativo e varios clubs, entre eles a Real Sociedad e o F.C. Barcelona, decidiron abandonar a organizaci\u00f3n tras diversos desacordos, fundando a finais de ese mesmo ano a s\u00faa propia federaci\u00f3n en Donostia, a Real Uni\u00f3n Espa\u00f1ola de Clubs de Foot-ball (RUECF). A FECF chegou a publicar as bases para a disputa da segunda edici\u00f3n do Concurso Espa\u00f1a, cuxas finais dar\u00edan comezo o 6 de setembro de 1913, pero non se chegar\u00eda a disputar porque nesa altura xa se estar\u00eda a levar a cabo o proceso polo cal as d\u00faas citadas federaci\u00f3ns se disolveron e formaron a nova Real Federaci\u00f3n Espa\u00f1ola de F\u00fatbol (RFEF).\nCopa Espa\u00f1a da Real Uni\u00f3n Espa\u00f1ola de Clubs de Foot-ball (1913).\nA recentemente constitu\u00edda RUECF axi\u00f1a comezou a organizar os seus propios torneos en paralelo, primeiro coa disputa do seu propio Campionato de Espa\u00f1a en 1913, e despois po\u00f1endo en marcha o seu torneo chamado Copa Espa\u00f1a aberto \u00e1 participaci\u00f3n de xogadores estranxeiros. A Coru\u00f1a foi escollida como sede das finais por ser un equipo coru\u00f1\u00e9s o ga\u00f1ador do ano anterior. O trofeo en disputa ser\u00eda doado pola ra\u00ed\u00f1a Vitoria.\nOs clubs inscritos foron o FC Barcelona, o Catal\u00e0 Sport Club, o Pontevedra Aut\u00e9ntico, o Real Club Coru\u00f1a, o Sporting de Ir\u00fan, o Club Deportivo Bilbao e a Real Sociedad. Antes dos partidos finais, ter\u00edan lugar partidos eliminatorios a nivel local. A eliminatoria galega ga\u00f1ouna o Pontevedra Aut\u00e9ntico e a catal\u00e1 o Barcelona, que ter\u00edan que xogar a fase final xunto coa Real Sociedad, vencedora da s\u00faa zona, na que estaban agrupados os equipos guipuscoanos e bisca\u00ed\u00f1os. Cando se aproximaba a data sinalada para a fase final \u201425, 26 e 27 de xullo\u2014, a RUECF adiou a celebraci\u00f3n desta para finais de agosto, pero para ent\u00f3n a RUECF e a FECF xa estar\u00edan inmersas no proceso para a s\u00faa disoluci\u00f3n e a formaci\u00f3n da nova RFEF.\nTorneos hom\u00f3nimos.\nC\u00f3mpre non confundir este torneo con outros que se chaman ou son co\u00f1ecidos con nomes semellantes:"}
{"id": "506811", "revid": "4817", "url": "https://gl.wikipedia.org/wiki?curid=506811", "title": "Milstar", "text": "Milstar (Military Strategic and Tactical Relay) \u00e9 unha familia de sat\u00e9lites de comunicaci\u00f3ns militares dos Estados Unidos.\nCaracter\u00edsticas.\nMilstar \u00e9 unha familia de sat\u00e9lites de comunicaci\u00f3ns militares dese\u00f1ados para proporcionar comunicaci\u00f3ns resistentes a interferencias. O programa Milstar est\u00e1 dirixido polo Centro do Espazo e de M\u00edsiles da Forza A\u00e9rea dos Estados Unidos. Hai d\u00faas series de sat\u00e9lites dentro da familia Milstar. A estrutura dos sat\u00e9lites das d\u00faas series \u00e9 similar, cunha forma caracter\u00edstica de tres caixas unidas das que sobresaen antenas e os paneis solares. Os sat\u00e9lites Milstar foron sucedidos polos sat\u00e9lites AEHF.\nMilstar 1.\nLanz\u00e1ronse dous Milstar da serie 1 en 1994 e 1995. A carga \u00fatil permit\u00eda comunicaci\u00f3ns seguras e robustas a baixa velocidade e manter conexi\u00f3n entre sat\u00e9lites para non ter que depender de estaci\u00f3ns de comunicaci\u00f3ns terrestres. Os sat\u00e9lites ti\u00f1an unha masa duns 4500 kg e foron lanzados mediante foguetes Titan 4 a \u00f3rbitas xeoestacionarias.\nMilstar 2.\nOs Milstar 2 te\u00f1en unha masa e estrutura similar aos Milstar 1, pero ampl\u00edan as s\u00faas capacidades para ofrecer ademais comunicaci\u00f3ns a velocidades medias, de ata 1,5 Mbps. Lanz\u00e1ronse catro Milstar 2, o primeiro deles errado, usando foguetes Titan 4."}
{"id": "506812", "revid": "1131", "url": "https://gl.wikipedia.org/wiki?curid=506812", "title": "Delia", "text": "Delia \u00e9 un nome feminino, procedente do grego, xentilicio de Delos. Pode referirse a:"}
{"id": "506813", "revid": "1131", "url": "https://gl.wikipedia.org/wiki?curid=506813", "title": "Salem", "text": "O top\u00f3nimo Salem pode referirse a:"}
{"id": "506814", "revid": "6279", "url": "https://gl.wikipedia.org/wiki?curid=506814", "title": "Salem, Oregon", "text": ""}
{"id": "506817", "revid": "88215", "url": "https://gl.wikipedia.org/wiki?curid=506817", "title": "Subida a Carballo", "text": "A Subida a Carballo foi unha carreira de monta\u00f1a disputada en Carballo entre 1983 e 1987. Era puntuable para o Campionato de Galicia de Monta\u00f1a.\nHistoria.\nA primeira edici\u00f3n tivo lugar o 18 de xu\u00f1o de 1983, organizada pola Escuder\u00eda La Coru\u00f1a, e co percorrido situado na estrada que une Carballo con Razo. Esta foi dominada polos f\u00f3rmulas dos pilotos asturianos V\u00edctor Abraham, Naredo e Valent\u00edn, que ocuparon as tres primeiras posici\u00f3ns, seguidos de Jos\u00e9 Luis Vilanova co seu o Porsche 911 SC, sendo este o primeiro galego e o primeiro carrozado na li\u00f1a de meta. Nesa primeira edici\u00f3n destacou a ausencia do pontevedr\u00e9s Alberto Gonz\u00e1lez \"Camba\", quen si competiu na segunda, disputada en setembro de 1985, onde logrou a vitoria por diante de Abraham e Luis Barrio. Carlos Pi\u00f1eiro (4\u00ba), Jos\u00e9 Mora (6\u00ba) e Jos\u00e9 Luis Vilanova (7\u00ba) foron os tres primeiros turismos clasificados.\nO Selex 2000 de Camba ga\u00f1ou tam\u00e9n as seguintes edici\u00f3ns, en 1986 e 1987, acompa\u00f1ado no podio en ambos casos por Jos\u00e9 Luis Santos e Manuel Cavada."}
{"id": "506818", "revid": "23204", "url": "https://gl.wikipedia.org/wiki?curid=506818", "title": "Sabu (actor)", "text": "Sabu Dastagir, nado en Mysore, o 27 de xaneiro de 1924 e finado en Chatsworth (Os \u00c1nxeles) o 2 de decembro de 1963, foi un actor cinematogr\u00e1fico indio nacionalizado estadounidense. Normalmente aparec\u00eda nos cr\u00e9ditos s\u00f3 co seu nome de p\u00eda, Sabu, e \u00e9 lembrado sobre todo polo seu traballo na d\u00e9cada de 1940.\nTraxectoria.\nNado en 1924 en Mysore, India, Sabu era fillo dun \"mahout\" (condutor de elefantes). A\u00ednda que gran parte das fontes dan o seu nome como \"Sabu Dastagir\", unha investigaci\u00f3n do xornalista Philip Leibfried suxire que devandito nome ser\u00eda realmente o do seu irm\u00e1n, e que o seu ser\u00eda Selar Shaik Sabu ou Sabu Francis. O seu irm\u00e1n foi quen dirixiu a s\u00faa carreira.\nEn 1960, Shaik morreu por un disparo durante un roubo na s\u00faa casa. O atacante, Jimmy E. Shields de 18 anos, era un antigo empregado da tenda de mobles que dirix\u00edan os irm\u00e1ns. Foi acusado por homicidio involuntario e condenado a entre 1 e 10 anos de prisi\u00f3n.\nSabu foi descuberto aos trece anos polo documentalista Robert J. Flaherty, quen o escolleu para facer o papel dun condutor de elefantes no filme brit\u00e1nico de 1937 \"Elephant Boy\", baseado no relato de Rudyard Kipling \"Toomai of the Elephants\". O papel m\u00e1is co\u00f1ecido de Sabu foi probablemente o de Abu no filme brit\u00e1nico de 1940 \"The Thief of Bagdad\". En 1942 volveu interpretar un papel baseado nunha narraci\u00f3n de Kipling, o de Mowgli en \"Jungle Book\", filme dirixido por Zoltan Korda e rodado integramente en California. Protagonizou para Universal Pictures tres filmes con Maria Montez e Jon Hall, \"Arabian Nights\" (1942), \"White Savage\" (1943) e \"Cobra Woman\" (1944).\nTras nacionalizarse estadounidense en 1944, Sabu sumouse \u00e1s Forzas A\u00e9reas do Ex\u00e9rcito dos Estados Unidos, en que serviu como artilleiro de cola. Voou en varias misi\u00f3ns durante a Guerra do Pac\u00edfico e foi galardoado coa Cruz de Voo Distinguido polo seu valor.\nTrala segunda guerra mundial, incapaz de conseguir en Hollywood papeis equivalentes aos realizados no cinema brit\u00e1nico, a s\u00faa carreira empezou a declinar, a\u00ednda que de xeito ocasional realizou algunhas intervenci\u00f3ns significativas, como a que fixo en \"Black Narcissus\" (1947).\nAo longo da d\u00e9cada de 1950 actuou en filmes europeos con pouco \u00e9xito e en 1952 traballou no Circo Harringay cun n\u00famero de elefantes. Foi considerado para o papel de Birju no flme de Mehboob Khan de 1957 \"Mother India\", que supor\u00eda o seu debut no cinema en hindi, mais deneg\u00e1ronlle o permiso de traballo e o papel foi para Sunil Dutt. Sabu nunca apareceu nun filme do seu pa\u00eds natal.\nO 2 de decembro de 1963 Sabu faleceu de s\u00fapeto en Chatsworth (Os \u00c1nxeles), California, por mor dun infarto agudo de miocardio un mes antes de cumprir os corenta anos. Foi enterrado no Cemiterio Forest Lawn Memorial Park de Hollywood Hills. O seu \u00faltimo filme, \"A Tiger Walks\", estreouse postumamente en marzo de 1964.\nVida persoal.\nO 19 de outubro de 1948 Sabu casou coa aspirante a actriz Marilyn Cooper, coa que tivo dous fillos. O matrimonio permaneceu unido ata o pasamento do actor.\nO seu fillo Paul Sabu fundou a banda de rock Sabu na d\u00e9cada de 1980. A s\u00faa filla, Jasmine Sabu, falecida en 2001, traballou en varios filmes como adestradora de animais."}
{"id": "506819", "revid": "35560", "url": "https://gl.wikipedia.org/wiki?curid=506819", "title": "Minotaur 5", "text": "Minotaur 5 \u00e9 o nome dun foguete espacial dos Estados Unidos producido pola empresa Orbital Sciences coas tres primeiras etapas do foguete derivando do m\u00edsil bal\u00edstico intercontinental retirado Peacekeeper. A cuarta e quinta etapas son etapas comerciais Star-48BV e Star-37FM. O \u00fanico Minotaur 5 lanzado usouse para enviar a sonda LADEE cara a L\u00faa."}
{"id": "506820", "revid": "72012", "url": "https://gl.wikipedia.org/wiki?curid=506820", "title": "Minotaur V", "text": ""}
{"id": "506821", "revid": "47401", "url": "https://gl.wikipedia.org/wiki?curid=506821", "title": "Sabu Dastagir", "text": ""}
{"id": "506822", "revid": "98629", "url": "https://gl.wikipedia.org/wiki?curid=506822", "title": "Moon Impact Probe", "text": "Moon Impact Probe ou MIP foi unha subsonda que viaxou ata a L\u00faa acaroada \u00e1 sonda india Chandrayaan 1.\nCaracter\u00edsticas.\nA misi\u00f3n de MIP foi estudar a L\u00faa durante o seu descenso destructivo cara a superfie lunar. MIP viaxou acaroada ao orbitador lunar Chandrayaan 1 e foi liberada o 14 de novembro de 2008 \u00e1s 14:36 UT. Tras acender o seu motor de propelente s\u00f3lido iniciou un descenso cara a L\u00faa que finalizar\u00eda co seu impacto \u00e1s 15:01 preto do cr\u00e1ter Shackleton, pr\u00f3ximo ao polor sur. Durante o descenso recolleu datos cos seus instrumentos:"}
{"id": "506823", "revid": "4817", "url": "https://gl.wikipedia.org/wiki?curid=506823", "title": "MIP", "text": ""}
{"id": "506824", "revid": "4817", "url": "https://gl.wikipedia.org/wiki?curid=506824", "title": "Mirka", "text": "Mirka (\"Mikro-R\u00fcckkehrkapsel\") ou Mirca (\"Micro Reentry Capsule\") foi unha c\u00e1psula experimental de reentrada desenvolvida por Alema\u00f1a.\nCaracter\u00edsticas.\nMirka viaxou acaroada \u00e1 nave Foton 8 e so foi activada ao final da misi\u00f3n desta, despois do acendido dos motores para reentrar na atmosfera. Mirka separouse da nave principal, iniciando a s\u00faa propia viaxe para estudar a reentrada atmosf\u00e9rica con varios experimentos a bordo:\nMirka foi desenvolvida por Kayser-Threde GmbH e DASA Jena-Optronik GmbH baixo contrato coa ent\u00f3n axencia espacial alem\u00e1 DARA. Ti\u00f1a forma esf\u00e9rica, cun di\u00e1metro de aproximadamente 1 m e unha masa total de 154 kg."}
{"id": "506825", "revid": "4817", "url": "https://gl.wikipedia.org/wiki?curid=506825", "title": "Mirca", "text": ""}
{"id": "506828", "revid": "85894", "url": "https://gl.wikipedia.org/wiki?curid=506828", "title": "Alexander Misurkin", "text": "Alexander Alexanderovich Misurkin, nado en Yershichi (Rusia) o 23 de setembro de 1977, \u00e9 un cosmonauta ruso que formou parte das misi\u00f3ns Soiuz TMA-08M e Soiuz MS-06 e foi membro das expedici\u00f3ns 35, 36, 53 e 54 \u00e1 Estaci\u00f3n Espacial Internacional.\nTraxectoria.\nMisurkin graduouse na Escola Superior da Forza A\u00e9rea para Pilotos en Kacha en 1998. En outubro de 1999 graduouse como piloto e enxe\u00f1eiro no Instituto de Aviaci\u00f3n Militar Armavir.\nFoi seleccionado como cosmonauta en outubro de 2006, participando nas misi\u00f3ns Soiuz TMA-08M e Soiuz MS-06 e sendo membro das expedici\u00f3ns 35, 36, 53 e 54 \u00e1 Estaci\u00f3n Espacial Internacional. Pasou un total de 334,48 d\u00edas no espazo."}
{"id": "506829", "revid": "72012", "url": "https://gl.wikipedia.org/wiki?curid=506829", "title": "Edgar Mitchell", "text": "Edgar Dean Mitchell, nado en Herford, Texas, o 17 de setembro de 1930 e finado o 4 de febreiro de 2016, foi un astronauta estadounidense que formou parte da misi\u00f3n Apollo 14.\nTraxectoria.\nMitchell graduouse en xesti\u00f3n industrial pola Universidade Carnegie Mellon en 1952 e en aeron\u00e1utica pola Escola Naval de Posgraduados dos Estados Unidos en 1961 e ti\u00f1a un doutoramento en aeron\u00e1utica e astron\u00e1utica polo Instituto Tecnol\u00f3xico de Massachusetts en 1964.\nFoi seleccionado como astronauta pola NASA en abril de 1966, participando na misi\u00f3n Apollo 14 e pasando un total de 9,00 d\u00edas no espazo."}
{"id": "506830", "revid": "72012", "url": "https://gl.wikipedia.org/wiki?curid=506830", "title": "Edgar D. Mitchell", "text": ""}
{"id": "506833", "revid": "85894", "url": "https://gl.wikipedia.org/wiki?curid=506833", "title": "Andreas Mogensen", "text": "Andreas Enevold Mogensen, nado en Copenhague o 2 de novembro de 1976, \u00e9 o primeiro astronauta dan\u00e9s. Formou parte das misi\u00f3ns Soiuz TMA-16M e Soiuz TMA-18M.\nTraxectoria.\nMogensen graduouse en enxe\u00f1er\u00eda aeron\u00e1utica no Imperial College London en 1999. Ten un doutoramento en enxe\u00f1er\u00eda aeroespacial pola Universidade de Texas en Austin]] en 2007.\nFoi seleccionado como astronauta pola ESA en maio de 2009, participando nas misi\u00f3ns Soiuz TMA-16M e Soiuz TMA-18M e pasando un total de 9,84 d\u00edas no espazo."}
{"id": "506835", "revid": "98629", "url": "https://gl.wikipedia.org/wiki?curid=506835", "title": "Abraham Simpson", "text": "Abraham Jebediah \"Abe\" Simpson II, m\u00e1is co\u00f1ecido como Av\u00f3, \u00e9 un personaxe principal da serie de televisi\u00f3n de animaci\u00f3n \"The Simpsons\". Fixo a s\u00faa primeira aparici\u00f3n no episodio titulado \"Grampa and the Kids\", unha curta dos Simpsons dun minuto no programa \"The Tracey Ullman Show\", antes do debut do programa de televisi\u00f3n en 1989. \nAbraham Simpson ten a voz de Dan Castellaneta, que tam\u00e9n expresa o seu fillo, Homer Simpson. No n\u00famero 1.000 de \"Entertainment Weekly\", Grampa foi seleccionado como o av\u00f3 de \"The Perfect TV Family\". Abraham Simpson \u00e9 un veterano da segunda guerra mundial e agricultor retirado que Homer enviou m\u00e1is tarde ao castelo de xubilaci\u00f3n de Springfield. \u00c9 co\u00f1ecido polas s\u00faas longas historias e senilidade, moitas veces incoherentes e irrelevantes.\nTraxectoria.\n\u00c9 o pai de Homer Simpson e av\u00f3 paterno de Bart, Lisa e Maggie Simpson."}
{"id": "506836", "revid": "23204", "url": "https://gl.wikipedia.org/wiki?curid=506836", "title": "Abdul Ahad Mohmand", "text": "Abdul Ahad Mohmand, nado en Sardah (Afganist\u00e1n) en 1959, foi o primeiro cosmonauta afg\u00e1n. Formou parte das misi\u00f3ns Soiuz TM-5 e Soiuz TM-6.\nTraxectoria.\nMohmand graduouse na Escola Polit\u00e9cnica Superior de Cabul e na Academia da Forza A\u00e9rea, chegando ao grao de coronel. Participou nas misi\u00f3ns Soiuz TM-5 e Soiuz TM-6, pasando un total de 8,85 d\u00edas no espazo."}
{"id": "506840", "revid": "1505", "url": "https://gl.wikipedia.org/wiki?curid=506840", "title": "Rally San Froil\u00e1n de 1987", "text": "O Rally San Froil\u00e1n de 1987 foi a 9\u00aa edici\u00f3n de dito rally. Foi puntuable para a tempada 1987 do Campionato de Galicia de Rally, as\u00ed como para o Campionato de Espa\u00f1a de Rallys. Celebrouse entre o 10 e o 11 de outubro de 1987 e o vencedor foi o madrile\u00f1o Carlos Sainz, a bordo dun Ford Sierra RS Cosworth.\nItinerario.\nO rally constou de d\u00faas etapas e 18 treitos cronometrados. A primeira etapa correuse na tarde do s\u00e1bado 10 e consistiu en tres pasadas polos treitos de Galegos (14,6 km), Ribeira de Piqu\u00edn (17 km) e O Chao de Pousadoiro (7 km). A segunda etapa disputouse na ma\u00f1\u00e1 do domingo. Constou de tres pasadas pola Mota (13,4 km), Paradela (6,2 km) e Goi\u00e1n (10,55 km)."}
{"id": "506841", "revid": "5312", "url": "https://gl.wikipedia.org/wiki?curid=506841", "title": "Voto en branco comput\u00e1bel", "text": "Voto en branco comput\u00e1bel \u00e9 un termo utilizado en pol\u00edtica para referirse \u00e1 representatividade do voto en branco mediante escanos non atribu\u00eddos a ning\u00fan partido nin candidato.\nEn Espa\u00f1a, coa lei electoral vixente actualmente (LOREG), os votos en branco son v\u00e1lidos e contabilizados, pero non son considerados \u00e1 hora de distribu\u00edr os escanos entre as formaci\u00f3ns pol\u00edticas que superasen a porcentaxe de voto m\u00ednimo para obter representaci\u00f3n (3% para as elecci\u00f3ns xerais, 5% para as municipais).\nA idea \u00e9 defendida polo Movemento Cidad\u00e1n polo Voto en Branco Comput\u00e1bel, que organiza campa\u00f1as en favor da difusi\u00f3n en prol da computabilidade do voto en branco e que axuda voluntariamente os partidos pol\u00edticos que o promoven."}
{"id": "506842", "revid": "23204", "url": "https://gl.wikipedia.org/wiki?curid=506842", "title": "Xogos Ol\u00edmpicos de Ver\u00e1n", "text": "Os Xogos Ol\u00edmpicos de Ver\u00e1n (en ) son un importante acontecemento deportivo internacional celebrado normalmente cada catro anos. Os primeiros Xogos de Ver\u00e1n celebr\u00e1ronse en 1896 en Atenas, Grecia, e os m\u00e1is recentes celebr\u00e1ronse en 2016 en R\u00edo de Xaneiro, no Brasil. O Comit\u00e9 Ol\u00edmpico Internacional (COI) organiza os Xogos e supervisa os preparativos da cidade que os hospeda. En cada evento ol\u00edmpico entr\u00e9ganse medallas de ouro para o primeiro posto, medallas de prata para o segundo e medallas de bronce para o terceiro; esta tradici\u00f3n comezou nos Xogos Ol\u00edmpicos de 1904. Os Xogos Ol\u00edmpicos de Inverno foron creados posteriormente debido ao \u00e9xito dos Xogos de Ver\u00e1n.\nOs Xogos Ol\u00edmpicos de Ver\u00e1n incrementaron o seu alcance dende 42 eventos de competici\u00f3n e 250 deportistas masculinos de 14 pa\u00edses en 1896 a 306 eventos con 11\u00a0238 deportistas (6\u00a0179 homes e 5\u00a0059 mulleres) de 206 pa\u00edses en 2016. Os Xogos de Ver\u00e1n celebr\u00e1ronse en cinco continentes nun total de dezanove pa\u00edses. Os Xogos celebr\u00e1ronse catro veces nos Estados Unidos (1904, 1932, 1984 e 1996), tres veces no Reino Unido (1908, 1948 e 2012), d\u00faas veces en Grecia (1896 e 2004), Francia (1900 e 1924), Alema\u00f1a (1936 e 1972) e Australia (1956 e 2000), e unha soa vez en Suecia (1912), B\u00e9lxica (1920), os Pa\u00edses Baixos (1928), Finlandia (1952), Italia (1960), o Xap\u00f3n (1964), M\u00e9xico (1968), o Canad\u00e1 (1976), a Uni\u00f3n Sovi\u00e9tica (1980), Corea do Sur (1988), Espa\u00f1a (1992), a China (2008) e no Brasil (2016)."}
{"id": "506843", "revid": "23204", "url": "https://gl.wikipedia.org/wiki?curid=506843", "title": "Jeux olympiques d'\u00e9t\u00e9", "text": ""}
{"id": "506844", "revid": "98629", "url": "https://gl.wikipedia.org/wiki?curid=506844", "title": "El practicante", "text": "El practicante \u00e9 un filme espa\u00f1ol de 2020 dirixido por Carles Torras, escrito por David Desola e H\u00e8ctor Hern\u00e1ndez Vicens. Est\u00e1 protagonizado por Mario Casas, D\u00e9borah Fran\u00e7ois e Celso Bugallo.\n\"El practicante\" estreouse o 16 de setembro de 2020 a trav\u00e9s de Netflix."}
{"id": "506845", "revid": "23204", "url": "https://gl.wikipedia.org/wiki?curid=506845", "title": "Alxeria nos Xogos Ol\u00edmpicos", "text": "Alxeria participou por vez primeira nos Xogos Ol\u00edmpicos en 1964, participando en cada edici\u00f3n dos Xogos de Ver\u00e1n, ag\u00e1s no boicot dos Xogos Ol\u00edmpicos de 1976. Alxeria tam\u00e9n enviou atletas aos Xogos Ol\u00edmpicos de Inverno en tres ocasi\u00f3ns. O Comit\u00e9 Ol\u00edmpico Nacional de Alxeria \u00e9 o Comit\u00e9 Ol\u00edmpico Alxeriano, fundado no ano 1963"}
{"id": "506847", "revid": "47401", "url": "https://gl.wikipedia.org/wiki?curid=506847", "title": "Monica Vitti", "text": "Monica Vitti, nada como Maria Luisa Ceciarelli en Roma o 3 de novembro de 1931 e finada na mesma cidade o 2 de febreiro de 2022, foi unha actriz italiana.\nTraxectoria.\nNaceu na capital italiana de pai romano e nai bolo\u00f1esa, e por mor do traballo de seu pai, inspector do Instituto Nacional para o Comercio Exterior, viviu en Messina durante oito anos. Con catorce anos debutou no teatro nunha escena de \"La Nemica\" de Niccodemi no papel dunha muller de 40 anos que perde un fillo na guerra. En 1953 diplomouse na Academia Nacional de Arte Dram\u00e1tica que dirix\u00eda Silvio D'Amico e logo dedicouse durante un tempo ao teatro. Por consello do seu mestre Sergio Tofano adoptou un novo nome, que consideraba m\u00e1is art\u00edstico, baseado no apelido da s\u00faa nai, Vittiglia, \u00e1 que estaba moi ligada ao que lle asociou o nome \"Monica\". En 1956 debutou con Ofelia en \"Amleto\" de Riccardo Bacchelli no Teatro Olimpico de Vicenza e en \"Bella\" de Cesare Meano en Mil\u00e1n con direcci\u00f3n de Enzo Ferrieri.\nA s\u00faa primeira participaci\u00f3n no cinema foi en 1954, nun papel non acreditado no filme de Edoardo Anton \"Ridere Ridere Ridere\" (1954). Segu\u00edrona outras aparaci\u00f3ns en \"Adriana Lecouvreur\" (1955), a serie de televisi\u00f3n \"L'alfiere\" (1956) e os telefilmes \"Questi ragazzi\" (1956) e \"Il tunnel\" (1958). Actuou nun episodio de \"Mont-Oriol\" (1958) e dobrou a voz de Rosanna Rory en \"I soliti ignoti\" (1958). A s\u00faa primeira interpretaci\u00f3n f\u00edlmica importante foi en 1958 en \"Le dritte\" de Mario Amendola con Franco Fabrizi.\nEn 1957 durante a posproduci\u00f3n de \"Il grido\", no que traballaba como dobradora de Dorian Gray, co\u00f1eceu ao seu director Michelangelo Antonioni e uniuse ao grupo teatral que estaba organizando con actores novos, como Giancarlo Sbragia ou Virna Lisi, e participou na posta en escena no Teatro Eliseo de Mil\u00e1n da comedia escrita por Antonioni e Elio Bartolini \"Scandali segreti\". A colaboraci\u00f3n de Vitti e Antonioni continuou no cinema e Vitti encarnou a atormentada Claudia, un dos personaxes principais de \"L'Avventura\", un \u00e9xito internacional que Antonioni dirixiu en 1960, e que converteu a Vitti nunha estrela internacional. O filme derivou nunha tetralox\u00eda na que Vitti interpretou a tentadora Valentina en \"A noite\" (1961), a misteriosa e insatisfeita Vittoria en \"L'eclisse\" (1962) e a neur\u00f3tica Giuliana en \"O deserto vermello\" (1964).\nEn 1965 actuou por primeira volta nun filme rodado en ingl\u00e9s, \"Modesty Blaise\" de Joseph Losey, unha comedia de espionaxe que protagonizou con Terence Stamp e Dirk Bogarde, e que tivo a s\u00faa estrea o ano seguinte con moderado \u00e9xito e con cr\u00edticas adversas. Apareceu na pel\u00edcula antol\u00f3xica \"La fate\" (1966), protagonizou \"Fai in fretta ad uccidermi... ho freddo!\" (1967) con Jean Sorel e \"Ti ho sposato per allegria\" (1967). Tam\u00e9n en 1967 protagonizou \"La cintura di castit\u00e0\" (1967) con Tony Curtis, \"La ragazza con la pistola\" (1968) con Stanley Baker, \"La femme \u00e9carlate\" (1969) con Maurice Ronet e \"Amor meu, ax\u00fadame\" (1969) con Alberto Sordi. Todos estes filmes mudaron a imaxe de Vitti, e ao longo da d\u00e9cada de 1970 protagonizou numerosos filmes da denominada \"Commedia all'italiana\". Desta \u00e9poca salientan as pel\u00edculas \"Dramma della gelosia - Tutti i particolari in cronaca\" (1970) de Ettore Scola, \"Nin\u00ec Tirabusci\u00f2, la donna che invent\u00f2 la mossa\" (1970), \"Le coppie\" (1970) con Sordi, \"Noi donne siamo fatte cos\u00ec\" (1971) \"Gli ordini sono ordini\" (1972), \"La Tosca\" (1973) de Luigi Magni, \"Riz la ladra\" (1973) e con \"Polvere di stelle\" (1973) de Alberto Sordi ga\u00f1ou o David di Donatello \u00e1 mellor actriz.\nCon Luis Bu\u00f1uel protagonizou un dos episodios de \"A pantasma da liberdade\" (1974). En 1975 estreou dous filmes con Claudia Cardinale, \"A mezzanotte va la ronda del piacere\" (1975) e \"Qui comincia l'avventura\" (1975). Ga\u00f1ou o seu cuarto Donatello con \"L'anatra all'arancia\" (1975), e entre outros filmes da segunda metado dos 70 protagonizou \"Mim\u00ec Bluette... fiore del mio giardino\" (1976), \"Basta che non si sappia in giro!..\" (1977), \"L'altra met\u00e0 del cielo\" (1977), o filme franc\u00e9s de Andr\u00e9 Cayatte \"La raison d'\u00c9tat\" (1978), \"Il cilindro\" (1978), \"Per vivere meglio, divertitevi con noi\" (1978), \"Amori miei\" (1978) e \"Letti selvaggi\" (1979) (con Ursula Andress). O seu segundo filme en ingl\u00e9s foi \"An Almost Perfect Affair\" (1979) de Michael Ritchie que contaba tam\u00e9n con Keith Carradine.\nNa d\u00e9cada de 1980 continuou a traballar no cinema, volveu colaborar con Antonioni en \"Il mistero di Oberwald\", 1980, protagonizou \"Non ti conosco pi\u00f9 amore\" (1980) de Sergio Corbucci, \"Camera d'albergo\" (1981) de Mario Monicelli, \"Il tango della gelosia\" (1981) de Steno, \"Io so che tu sai che io so\" (1982) de Alberto Sordi, \"Flirt\" (1983) de Roberto Russo \"Flirt\", polo que recibiu un Oso de Ouro no Festival Internacional de Cinema de Berl\u00edn de 1984, e de novo con Russo protagonizou \"Francesca \u00e8 mia\" 1986. A finais da d\u00e9cada tam\u00e9n fixo teatro, en 1987 actuou en \"La strana coppia\" de Neil Simon e en 1988 en \"Prima pagina\" de Ben Hecht e Charles MacArthur. Ao final da d\u00e9cada dirixiu o filme \"Scandalo segreto\" que tam\u00e9n protagonizou con Elliott Gould, que se estreou en 1990 con pouco \u00e9xito. O seu \u00faltimo traballo foi na miniserie para a televisi\u00f3n \"Ma tu mi vuoi bene?\" (1992) no que interpretou o papel dunha asistente social. Na tempada 1993/94 participou no programa da Rai 1 \"Domenica in\". Por mor da s\u00faa mala sa\u00fade retirouse definitivamente \u00e1 vida privada, e apareceu en p\u00fablico por \u00faltima vez en marzo de 2002 na estrea da versi\u00f3n teatral italiana de \"Notre-Dame de Paris\"."}
{"id": "506852", "revid": "25871", "url": "https://gl.wikipedia.org/wiki?curid=506852", "title": "Mamoru Mohri", "text": "Mamoru \u201cMark\u201d Mohri, nado en Yoichi, Hokkaido, o 29 de xaneiro de 1948, \u00e9 un astronauta xapon\u00e9s que formou parte das misi\u00f3ns STS-99 e STS-47.\nTraxectoria.\nMohri graduouse en qu\u00edmica pola Universidade de Hokkaido en 1972 e ten un doutoramento en qu\u00edmica pola Universidade Flinders do Sur, Australia, en 1976.\nFoi seleccionado como astronauta pola NASDA en 1985, participando nas misi\u00f3ns STS-99 e STS-47 e pasando un total de 19,17 d\u00edas no espazo."}
{"id": "506856", "revid": "23204", "url": "https://gl.wikipedia.org/wiki?curid=506856", "title": "Molniya (sat\u00e9lites)", "text": "Molniya \u00e9 unha familia de sat\u00e9lites de comunicaci\u00f3ns sovi\u00e9ticos e rusos.\nCaracter\u00edsticas.\nMolniya agrupa toda unha serie de familias de sat\u00e9lites de comunicaci\u00f3ns que comezaron a ser desenvolvidos na \u00e9poca sovi\u00e9tica e continuaron evolucionando ata seguir sendo usados pola actual Rusia. Dadas as caracter\u00edsticas xeogr\u00e1ficas do pa\u00eds e as capacidades dos lanzadores da \u00e9poca na que foron desenvolvidos, os sat\u00e9lites eran enviados en \u00f3rbitas moi el\u00edtpicas de tal xeito que pasaran a maior parte do tempo sobre territorio sovi\u00e9tico. A este tipo de \u00f3rbitas se lles acabou denominando \u00f3rbitas Molniya. Os primeiros sat\u00e9lites empezaron a lanzarse a mediados dos anos 1960 usando o foguete hom\u00f3nimo.\nMolniya 1.\nMolniya 1 foi a primeira serie de sat\u00e9lites de comunicaci\u00f3n Molniya. Eran inxectados en \u00f3rbitas de 500 x 40\u00a0000 km de altura cun per\u00edodo de 12 horas pasando a maior parte do tempo sobre latitudes altas. Os sat\u00e9lites usaban un bus KAUR-2 presurizado estabilizado nos tres eixos do que sobresa\u00edan seis paneis solares fixos. As antenas para as comunicaci\u00f3ns iban montadas en dous brazos telesc\u00f3picos e pod\u00edan apuntarse a onde interesara. Cada antena ti\u00f1a un dispositivo \u00f3ptico de seguimento para poder apuntar adecuadamente cara a Terra. O sistema de comunicaci\u00f3ns consist\u00eda en cinco transpondedores con capacidade para xestionar telefon\u00eda bidireccional, telegramas, faxes ou televisi\u00f3n. Alg\u00fans dos sat\u00e9lites levaron a carga \u00fatil \"Berkut\", consistente en d\u00faas c\u00e1maras de televisi\u00f3n usadas para facer estudos meteorol\u00f3xicos e como preparaci\u00f3n para un sistema de alerta temper\u00e1. Lanz\u00e1ronse 32 sat\u00e9lites Molniya, con dous deles errando en chegar a \u00f3rbita e con Molniya-1 30 sendo cancelado.\nMolniya 1Yu.\nMolniya 1Yu foi unha serie formada por dous sat\u00e9lites Molniya modificados para probar e calibrar os sistemas de seguimento de espazo profundo para o programa lunar sovi\u00e9tico. O corpo dos sat\u00e9lites era o mesmo que nos Molniya-1, pero os transpondedores foron substitu\u00eddos con equipamento de radio con prop\u00f3sitos de calibraci\u00f3n e seguimento. Molniya-1Yu 11L, tam\u00e9n co\u00f1ecido como Kosmos 174, foi lanzado o 31 de agosto de 1967 mediante un Molniya M, mentres que Molniya-1Yu 15L (Kosmos 260) foi enviado a \u00f3rbita o 16 de decembro de 1968 mediante un Molniya-M Block-ML.\nMolniya 1S.\nMolniya 1S foi o primeiro sat\u00e9lite de comunicaci\u00f3ns sovi\u00e9tico xeoestacionario. Foi lanzado o 29 de xullo de 1974 mediante un Proton K/DM e ti\u00f1a car\u00e1cter experimental. Foi o \u00fanico Molniya enviado \u00e1 \u00f3rbita xeoestacionaria.\nMolniya 1K.\nOs Molniya 1K eran sat\u00e9lites Molniya adicados a comunicaci\u00f3ns militares, formando parte da rede Korund. Levaban a bordo transpondedores con tubos de onda m\u00e1is fiables que os do Molniya-1 orixinais, aumentando a vida \u00fatil dos sat\u00e9lites nun ou dous anos. Lanz\u00e1ronse 31 Molniya 1K entre 1973 e 1984, cun so fallo parcial e todos a bordo de foguetes Molniya-M Blok-ML.\nMolniya 1T.\nMolniya 1T foron os sucesores de Molniya 1K. Usaban tubos de onda no seu sistema de comunicaci\u00f3ns m\u00e1is fiables que os dos anteriores, aumentando \u00e1 s\u00faa vez a vida \u00fatil dos sat\u00e9lites en 2 ou 3 anos. Lanz\u00e1ronse 34 Molniya 1T entre 1983 e 2004, todos a bordo de foguetes Molniya-M Blok-ML e todos con \u00e9xito.\nMolniya 2.\nOs Molniya 2 foron os sucesores de Molniya 1. Us\u00e1banse para comunicaci\u00f3ns civ\u00eds usando as estaci\u00f3ns terrestres Orbita-2. A carga de comunicaci\u00f3ns consist\u00eda en dous repetidores funcionando en banda C e d\u00faas antenas de corno cun patr\u00f3n de radiaci\u00f3n de 21,5\u00ba. Lanz\u00e1ronse 19 Molniya 2 entre 1971 e 1977, dous deles errados, e todos a bordo de foguetes Molniya-M Blok-ML.\nMolniya 3.\nOs Molniya 3 foron os sucesores de Molniya 2 e levaban a bordo tres transpondedores para uso civil, dous deles radiando cunha potencia de 40 W e o outro cunha de 80 W. Lanz\u00e1ronse 54 Molniya 3 entre 1974 e 2003, con dous fallos parciais, e todos usando foguetes Molniya-M Blok-ML.\nMolniya 3K.\nOs Molniya 3K \u00e9 unha versi\u00f3n avanzada dos Molniya 3 e levan a bordo transpondedores Omega-S. Lanz\u00e1ronse dous Molniya 3K en 2001 e 2005, con este \u00faltimo fallando en chegar a \u00f3rbita."}
{"id": "506857", "revid": "5863", "url": "https://gl.wikipedia.org/wiki?curid=506857", "title": "Plantaginaceae", "text": "As plantaxin\u00e1ceas (Plantaginaceae) son unha familia de dicotiled\u00f3neas que comprende preto de 2000 especies nuns 90 x\u00e9neros dentro da orde Lamiales. Nunha clasificaci\u00f3n anterior hab\u00eda unha soa familia da orde Plantaginales, pero este nome non se usa actualmente.\nSon esencialmente plantas herb\u00e1ceas, anuais ou perennes, das rexi\u00f3ns fr\u00edas e tropicais.\nDescrici\u00f3n.\nHerbas ou ocasionalmente pequenos arbustos ou semiarbustos (como algunhas das especies insulares). Follas comunmente todas basais e alternas, de cando en cando caulinares e alternas ou opostas, simples, a mi\u00fado con base abrazadoira, as filodiais con l\u00e1mina m\u00e1is ou menos paralelinervia aparentemente representando un pec\u00edolo expandido, ou \u00e1s veces moi reducidas; con est\u00edpulas ausentes.\nAs flores, a maior\u00eda en espigas pedunculadas, bracteadas ou en cap\u00edtulos, pero sen bract\u00e9olas (en \"Littorella\" as flores basais en grupos de tres, a central estaminada e longamente pedicelada, as 2 laterais pistiladas e s\u00e9siles), tipicamente casm\u00f3gamas, prot\u00f3xinas, e anem\u00f3filas, pero algunhas veces cleist\u00f3gamas en grao diverso, individualmente pequenas e non vistosas, principalmente actinomorfas e hermafroditas (plantas monoicas en \"Litorella\", ginomonoicas en \"Bougueria\"), polo com\u00fan tetr\u00e1meras, de cando en cando tr\u00edmeras.\nNo perianto o c\u00e1liz lobado ou dividido, os dous segmentos abaxiais algunhas veces m\u00e1is ou menos connados. Corola escariosa, simp\u00e9tala.\nAndroceo con estames xeralmente is\u00f3meros e alternando cos l\u00f3bulos da corola (s\u00f3 1-2 en \"Bougueria\"); filamentos inseridos ao tubo da corola, anteras longamente exertas, como \u00e9 propio dunha planta de polinizaci\u00f3n anem\u00f3fila.\nXineceo de dous carpelos medianos unidos; ovario s\u00fapero, cun estilo terminal delgado e seco, xeralmente cun estigma bilobulado; ovario en \"Plantago\" basicamente bilocular con 1-40 \u00f3vulos nunha placenta axilar en cada l\u00f3culo, pero ocasionalmente aparecendo 4-locular por mor de partici\u00f3ns intrusivas a partir do nervio medio carpelar; en \"Bougueria\" e \"Littorella\" ovario unilocular cun simple primordio basal."}
{"id": "506858", "revid": "98629", "url": "https://gl.wikipedia.org/wiki?curid=506858", "title": "Bomb City", "text": "Bomb City \u00e9 un filme americano de 2017 dirixido por Jameson Brooks e co-escrito por Jameson Brooks e Sheldon R. Chick. O filme bas\u00e9ase na morte de Brian Deneke, un homicidio que revelou o enfrontamento cultural existente entre os estadounidense locais e a comunidade punk de Amarillo, Texas, e o resultado do subseguinte xu\u00edzo que exp\u00f3n un debate sobre a xustiza no sistema xudicial americano. O t\u00edtulo do filme fai referencia a un dos alcumes da cidade de Amarillo, polas s\u00faas instalaci\u00f3ns de armas nucleares.\nSinopse.\nBrian \u00e9 un adolescente de Amarillo, Texas, seguidor da m\u00fasica punk. Na cidade, sendo conservadora, alberga moitos mozos que asisten a concertos de punk, enfront\u00e1ndose habitualmente cos mozos dun equipo de f\u00fatbol do instituto local: \"The Tascosa rebels\". Os dous grupos acaban leando nun aparcadoiro unha noite, acabando na morte de Brian Deneke atropelado por un coche. Mentres tanto vaise vendo o xu\u00edzo, e mostrando o veredicto final de non culp\u00e1bel.\nProduci\u00f3n.\nO filme era o primeiro filme dirixido por Jameson Brooks. Brooks escribiu o gui\u00f3n cun amigo oriundo de Amarillo, Sheldon Chick, e Chick produciu o filme con Major Dodge. As escenas para o filme foron rodadas en Dallas, Amarillo, Rockwall e Denton, Texas. A fotograf\u00eda foi dirixida por Jake Wilganowski.\nEstrea.\n\"Bomb City\" foi vista por primeira vez no Festival de Cine Internacional de Dallas a pincipios de 2017. O filme foi visto de novo o 23 de xaneiro de 2018 no Centro Globe-News de Artes de Amarillo. Despois de exposi\u00f3n, o filme ent\u00f3n exp\u00faxose en 17 cidades.\nO filme foi lanzado dixitalmente o 9 de febreiro de 2018. O DVD e Blu-Ray \u00e9 do 12 de abril de 2018.\nRecepci\u00f3n.\nNa p\u00e1xina de Rotten Tomatoes, o filme ti\u00f1a un \u00edndice de aprobaci\u00f3n do 75% baseado en doce opini\u00f3ns, cunha nota media de 6.1/10. En Metacritic, o filme ti\u00f1a unha puntuaci\u00f3n media de 65 sobre 100, baseada en cinco cr\u00edticas, describindo \"xeralmente opini\u00f3ns favor\u00e1beis\"."}
{"id": "506859", "revid": "5863", "url": "https://gl.wikipedia.org/wiki?curid=506859", "title": "Andr\u00e9s Barros Dacosta", "text": "Andr\u00e9s Barros Dacosta, nado en Sabar\u00eds (Santa Cristina da Ramallosa, Baiona) o 20 de febreiro de 1924 e finado en Vigo o 30 de outubro de 2008, foi un avogado, empresario e pol\u00edtico galego.\nTraxectoria.\nFillo de Andr\u00e9s Barros Arbones e Joaquina Dacosta Dom\u00ednguez, estudou dereito na Universidade de Santiago de Compostela. Foi director-xerente da Asociaci\u00f3n Nacional de Fabricantes de Conservas de Pescados y Mariscos (ANFACO), xerente do Plan de Explotaci\u00f3n Marisquera de Galicia, e un dos promotores da creaci\u00f3n do Centro T\u00e9cnico Nacional de Conservaci\u00f3n de Produtos da Pesca (CECOPESCA).. Director da Revista \"Industria Conservera\".\nEn abril de 1979 participou da vida pol\u00edtica da cidade de Vigo na lista da UCD. Malia ser a candidatura m\u00e1is votada, sa\u00edu escollido alcalde Manoel Soto Ferreiro e Barros Dacosta converteuse en portavoz e xefe da oposici\u00f3n pola renuncia de V\u00edctor Moro, cabeza de lista.\nFoi membro do comit\u00e9 executivo da World Fishing Exhibition celebrada en Vigo no 1985.\nVida persoal.\nCasou con Mar\u00eda del Rosario Puga de la Pe\u00f1a e tiveron cinco fillos."}
{"id": "506860", "revid": "75439", "url": "https://gl.wikipedia.org/wiki?curid=506860", "title": "Jan Solans", "text": "Jan Solans Bald\u00f3, nado en Matadepera, provincia de Barcelona, o 25 de decembro de 1997, \u00e9 un piloto espa\u00f1ol de rallys que compite no Campionato do Mundo de Rally 3. \nEn 2019 foi campi\u00f3n do mundo j\u00fanior, no ano do seu debut en dita competici\u00f3n, despois de acadar unha vitoria e dous podios xunto ao seu copiloto habitual, o galego Mauro Barreiro. Anteriormente fora campi\u00f3n de Espa\u00f1a do grupo N en 2016, campi\u00f3n de d\u00faas rodas motrices e do grupo R2 no Campionato de Espa\u00f1a de Terra en 2018 e ga\u00f1ador do Iberian Rally Trophy en 2016. \nDe xeito espor\u00e1dico tam\u00e9n participou nalgunha proba como copiloto e ten un irm\u00e1n m\u00e1is vello, Nil Solans, tam\u00e9n piloto de rallys. \nTraxectoria.\nSeu pai, Pere Solans, tam\u00e9n foi piloto, as\u00ed como o seu irm\u00e1n Nil, cinco anos maior que el, que debutou en Catalu\u00f1a aos 20 anos, o que motivou a Jan a seguilo, convert\u00e9ndose pronto en afeccionado aos rallys, aos que acud\u00eda cunha c\u00e1mara de v\u00eddeo no ombreiro. Deste xeito interesouse polo mundo do autom\u00f3bil e a\u00ednda que xa probara no mundo do karting de pequeno de maneira puntual, non foi ata os 15 ou 16 anos cando o seu irm\u00e1n probou un carcross, o que motivou a Jan a probalo tam\u00e9n, a pesar da negativa inicial de seu pai. Acabou proclam\u00e1ndose campi\u00f3n de Espa\u00f1a de Car Cross J\u00fanior no 2014.\nEn 2015 debutou como copiloto do galego Mauro Barreiro, a bordo dun Citro\u00ebn Saxo VTS no Rally Concello de Curtis. Participou ese ano en d\u00faas probas m\u00e1is, o Rally 2000 Viraxes e o Rally Empord\u00e0 e fixo o seu debut finalmente como piloto en febreiro de 2016, no Rally Terras Altas de Lorca, do nacional de terra. Correu cun Peugeot 208 R2 e con Barreiro como copiloto, finalizando na vix\u00e9simo primeira posici\u00f3n. Participou no nacional de asfalto en sete probas co apoio de Mitsubishi aos mandos dun Mitsubishi Lancer Evo X. O seu mellor resultado foi un duod\u00e9cimo posto no Rally Villa de Llanes. Ao ano seguinte alternou probas locais de Catalu\u00f1a cun Peugeot 208 R2 con participaci\u00f3ns de novo no nacional onde logrou unha vitoria na Beca J\u00fanior R2, programa organizado pola Federaci\u00f3n Espa\u00f1ola para pilotos novos, rematando en terceiro lugar na clasificaci\u00f3n final. Debutou no Campionato do Mundo en outubro no Rally Catalu\u00f1a cun Ford Festa R2T co que terminou na posici\u00f3n 41\u00ba. En 2018 continuou a s\u00faa participaci\u00f3n co Peugeot 208 R2 e acudiu ao Rally de Portugal onde abandonou tras unha avar\u00eda mec\u00e1nica. Logrou vencer na Beca J\u00fanior R2 con seis vitorias mentres que no campionato nacional de terra proclamouse vencedor nas categor\u00edas R2 e d\u00faas rodas motrices e subcampi\u00f3n na categor\u00eda j\u00fanior.\nCampi\u00f3n do mundo j\u00fanior.\nEn 2019 e xunto a Mauro Barreiro, deu o salto ao Campionato do Mundo J\u00fanior cun Ford Fiesta R2T do Rallye Team Espa\u00f1a e recibiu unha bolsa da Federaci\u00f3n Espa\u00f1ola ao ga\u00f1ar a Beca Junior R2 o ano anterior. Na primeira carreira conseguiu o seu primeiro podio ao rematar terceiro no Rally de Suecia e m\u00e1is tarde en C\u00f3rsega conseguiu ser cuarto. Acudiu a continuaci\u00f3n ao Rally Terra da Auga a modo de test para preparar a s\u00faa participaci\u00f3n no Rally de Sarde\u00f1a, rematando d\u00e9cimo quinto. En Sarde\u00f1a comezou liderando, pero no terceiro treito caeu ao s\u00e9timo lugar, conseguindo logo remontar despois de marcar doce \"scratchs\", e lograr a vitoria, o que ademais lle serviu para colocarse l\u00edder do campionato e loitar polo t\u00edtulo no seu primeiro ano de participaci\u00f3n. En Finlandia na s\u00faa primeira participaci\u00f3n logrou a segunda posici\u00f3n por detr\u00e1s do sueco Tom Kristensson, o seu principal rival na loita polo t\u00edtulo, que se colocou cun punto de vantaxe sobre o catal\u00e1n. Na \u00faltima cita, Gran Breta\u00f1a, logrou a vitoria na categor\u00eda e con ela o t\u00edtulo de campi\u00f3n do mundo, convert\u00e9ndose as\u00ed no cuarto espa\u00f1ol en ga\u00f1ar este trofeo, dous anos despois de que o ga\u00f1ase o seu irm\u00e1n Nil Solans. \nCampionato do Mundo de Rally 3.\nEn 2020 anunciouse que correr\u00eda varias probas do Campionato do Mundo de Rally 3."}
{"id": "506861", "revid": "75439", "url": "https://gl.wikipedia.org/wiki?curid=506861", "title": "Campionato do Mundo de Rally J\u00fanior", "text": "O Campionato do Mundo de Rally J\u00fanior (tam\u00e9n co\u00f1ecido como WRC J\u00fanior ou JWRC) \u00e9 unha competici\u00f3n complementaria ao Campionato do Mundo de Rally (WRC) e est\u00e1 dirixido especificamente a ofrecer aos condutores novos a oportunidade de obter experiencia e publicidade a un custo accesible. A categor\u00eda foi un paso fundamental na carreira de moitos pilotos que logo triunfaron no WRC como S\u00e9bastien Loeb, Dani Sordo, S\u00e9bastien Ogier, Jari-Matti Latvala ou Thierry Neuville. \nHistoria.\nO campionato celebrouse por primeira vez en 2001 como Campionato de Pilotos Super 1600 e inclu\u00eda seis probas en Europa. S\u00e9bastien Loeb converteuse no primeiro campi\u00f3n da competici\u00f3n, conducindo un Citro\u00ebn Saxo Super 1600. O certame converteuse no Campionato do Mundo de Rally J\u00fanior ao ano seguinte. \nEn 2007, o campionato non inclu\u00edu rallys f\u00f3ra de Europa, e foi co\u00f1ecido esa tempada como Campionato de Rally J\u00fanior (JRC). En 2011, a FIA substitu\u00edu o WRC J\u00fanior polo WRC Academy, un campionato de especificaci\u00f3n \u00fanico con veh\u00edculos Ford Fiesta R2. En 2013 pasou a chamarse Campionato do Mundo de Rally J\u00fanior da FIA. \nEn 2014, a grella do JWRC foi substitu\u00edda polos Citro\u00ebn DS3 R3T, mentres que M-Sport reutilizou as antigas unidades Ford Fiesta R2 para o Drive DMACK Fiesta Trophy. En 2017, o JWRC volveu usar o Ford Fiesta R2. Na tempada 2018 o n\u00famero de rallys reduciuse a 5, d\u00e1ndose no \u00faltimo deles o dobre de puntos. \nRegras.\nO WRC J\u00fanior est\u00e1 aberto a pilotos menores de 30 anos que non competiran como pilotos de Prioridade 1 (P1) en ningunha proba do Campionato Mundial de Rallys da FIA. Dende 2018 os competidores circulan en Ford Fiesta R2T id\u00e9nticos usando pneum\u00e1ticos Pirelli. \nO sistema de puntuaci\u00f3n \u00e9 o mesmo que nos campionatos WRC, WRC-2 e WRC-3, cos puntos asignados aos dez primeiros clasificados do seguinte xeito: \nNon obstante, a diferenza doutras categor\u00edas, os competidores do WRC J\u00fanior obte\u00f1en puntos de bonificaci\u00f3n no campionato polas vitorias nos treitos durante a tempada. \nPalmar\u00e9s.\nEstat\u00edsticas.\nPor nacionalidade do piloto\nPor constructor"}
{"id": "506862", "revid": "88215", "url": "https://gl.wikipedia.org/wiki?curid=506862", "title": "Campionato Mundial de Rally J\u00fanior", "text": ""}
{"id": "506863", "revid": "88215", "url": "https://gl.wikipedia.org/wiki?curid=506863", "title": "Jan Solans Bald\u00f3", "text": ""}
{"id": "506867", "revid": "1505", "url": "https://gl.wikipedia.org/wiki?curid=506867", "title": "\u1e36\u1e37uarca", "text": ""}
{"id": "506872", "revid": "89787", "url": "https://gl.wikipedia.org/wiki?curid=506872", "title": "Comit\u00e9 Ol\u00edmpico Alxeriano", "text": "Comit\u00e9 Ol\u00edmpico Alxeriano (en ) \u00e9 o Comit\u00e9 Ol\u00edmpico Nacional que representa a Alxeria. Foi creado o 18 de outubro de 1963, e foi reco\u00f1ecido oficialmente polo Comit\u00e9 Ol\u00edmpico Internacional o 27 de xaneiro de 1964.\nHistoria.\nO 23 de outubro de 1963, Mohand-Amokrane Maouche, presidente da Federaci\u00f3n Alxeriana de F\u00fatbol \u00e9 elixido como presidente do Comit\u00e9 Ol\u00edmpico Alxeriano polos membros da mesa executiva. O Comit\u00e9 Ol\u00edmpico Internacional reco\u00f1eceu o Comit\u00e9 Alxeriano o 27 de xaneiro de 1964 con motivo da 62\u00aa sesi\u00f3n celebrada durante os Xogos Ol\u00edmpicos de Inverno de 1964 en Innsbruck (Austria)."}
{"id": "506873", "revid": "23204", "url": "https://gl.wikipedia.org/wiki?curid=506873", "title": "Guatemala nos Xogos Ol\u00edmpicos", "text": "Guatemala participou por vez primeira nos Xogos Ol\u00edmpicos en 1952, mais non participou nas seguintes tres edici\u00f3n dos Xogos. Guatemala enviou deportistas en cada edici\u00f3n dos Xogos de Ver\u00e1n dende o ano 1968. O pa\u00eds participou unha soa vez nos Xogos Ol\u00edmpicos de Inverno, en 1988.\nGuatemala ga\u00f1ou a s\u00faa primeira medalla ol\u00edmpica durante os Xogos Ol\u00edmpicos de 2012 de Londres, onde Erick Barrondo conseguiu a medalla de prata na proba de 20\u00a0km marcha masculina. Este feito converte a Guatemala nun dos poucos pa\u00edses do mundo con m\u00e1is Premios Nobel ca medallistas ol\u00edmpicos.\nO Comit\u00e9 Ol\u00edmpico Nacional de Guatemala foi creado en 1947 e foi reco\u00f1ecido oficialmente polo Comit\u00e9 Ol\u00edmpico Internacional ese mesmo ano."}
{"id": "506876", "revid": "1505", "url": "https://gl.wikipedia.org/wiki?curid=506876", "title": "Cuideiru", "text": ""}
{"id": "506879", "revid": "85894", "url": "https://gl.wikipedia.org/wiki?curid=506879", "title": "Comit\u00e9 Ol\u00edmpico Guatemalteco", "text": "O Comit\u00e9 Ol\u00edmpico Guatemalteco \u00e9 unha organizaci\u00f3n sen \u00e1nimo de lucro que serve como o Comit\u00e9 Ol\u00edmpico Nacional de Guatemala como parte do Comit\u00e9 Ol\u00edmpico Internacional e PASO. Foi creado en 1947 e foi reco\u00f1ecido oficialmente polo COI ese mesmo ano."}
{"id": "506881", "revid": "23204", "url": "https://gl.wikipedia.org/wiki?curid=506881", "title": "Barbados nos Xogos Ol\u00edmpicos", "text": "Barbados participou por vez primeira nos Xogos Ol\u00edmpicos en 1968, e participou en cada un dos Xogos dende ent\u00f3n, s\u00f3 perdendo os Xogos Ol\u00edmpicos de 1980 en Moscova ao participar nun boicot liderado polos Estados Unidos. A \u00fanica medalla ol\u00edmpica do pa\u00eds \u00e9 un bronce conseguido polo atleta Obadele Thompson na proba de 100 metros lisos nos Xogos Ol\u00edmpicos de 2000.\nBarbados competiu como parte da Federaci\u00f3n das Indias Occidentais nos Xogos de 1960. O atleta barbadiano James Wedderburn formou parte do equipo de 4 \u00d7 400 m que ga\u00f1ou a medalla de bronce ese ano.\nBarbados nunca competiu nos Xogos Ol\u00edmpicos de Inverno."}
{"id": "506884", "revid": "5587015", "url": "https://gl.wikipedia.org/wiki?curid=506884", "title": "Bartholomew Jay Simpson", "text": ""}
{"id": "506885", "revid": "5587016", "url": "https://gl.wikipedia.org/wiki?curid=506885", "title": "Bartholomew JoJo Simpson", "text": ""}
{"id": "506886", "revid": "5587018", "url": "https://gl.wikipedia.org/wiki?curid=506886", "title": "Bartholomew Jo-Jo Simpson", "text": ""}
{"id": "506888", "revid": "5587027", "url": "https://gl.wikipedia.org/wiki?curid=506888", "title": "Bartholomew Simpson", "text": ""}
{"id": "506958", "revid": "85894", "url": "https://gl.wikipedia.org/wiki?curid=506958", "title": "Asociaci\u00f3n Ol\u00edmpica de Barbados", "text": "A Asociaci\u00f3n Ol\u00edmpica de Barbados (en ), fundada en 1962, \u00e9 o Comit\u00e9 Ol\u00edmpico Nacional de Barbados. O organismo tam\u00e9n \u00e9 respons\u00e1bel da representaci\u00f3n de Barbados nos Xogos da Commonwealth."}
{"id": "506961", "revid": "23204", "url": "https://gl.wikipedia.org/wiki?curid=506961", "title": "Barbados Olympic Association", "text": ""}
{"id": "506962", "revid": "5863", "url": "https://gl.wikipedia.org/wiki?curid=506962", "title": "Joseph M. Darby", "text": ""}
{"id": "506964", "revid": "58761", "url": "https://gl.wikipedia.org/wiki?curid=506964", "title": "Mar\u00eda Lej\u00e1rraga", "text": ""}
{"id": "506966", "revid": "85894", "url": "https://gl.wikipedia.org/wiki?curid=506966", "title": "A Figueira, Ledoira, Frades", "text": "A Figueira \u00e9 un lugar da parroquia de Ledoira no concello coru\u00f1\u00e9s de Frades, na comarca de Ordes. Segundo o INE no 2022 ti\u00f1a 26 habitantes (13 homes e 13 mulleres)."}
{"id": "506967", "revid": "85894", "url": "https://gl.wikipedia.org/wiki?curid=506967", "title": "Fonte Maior, Ledoira, Frades", "text": "Fonte Maior \u00e9 un lugar da parroquia de Ledoira no concello coru\u00f1\u00e9s de Frades, na comarca de Ordes."}
{"id": "506968", "revid": "89787", "url": "https://gl.wikipedia.org/wiki?curid=506968", "title": "Escanos en Branco", "text": "Escanos en Branco (EB; , , ), \u00e9 un partido pol\u00edtico catal\u00e1n fundado en Badalona (Barcelona) o 21 de xullo de 2010 que loita polo reco\u00f1ecemento dun voto de protesta en forma de escanos baleiros.\nIdeolox\u00eda.\nEscanos en Branco ofrece representaci\u00f3n para aqueles cidad\u00e1ns desconformes que non atopan unha alternativa satisfactoria entre as opci\u00f3ns de voto presentes. O seu programa ten un \u00fanico punto:\nA formaci\u00f3n pol\u00edtica, segundo se expresa no manifesto feito p\u00fablico na p\u00e1xina web do partido, busca:\nObxectivo.\nO partido disolverase cando se aprobe unha reforma da lei electoral onde se te\u00f1a en conta un tipo de voto para poder optar por ningunha das formaci\u00f3ns dispo\u00f1\u00edbeis que se traduza automaticamente en escanos baleiros. Esta petici\u00f3n \u00e9 equivalente ao concepto de voto en branco comput\u00e1bel.\nMetodolox\u00eda para deixar o escano baleiro.\nTras a obtenci\u00f3n dos primeiros candidatos electos nas elecci\u00f3ns municipais de 2011, Escanos en Branco elaborou un documento que servise como procedemento para deixar a conceller\u00eda baleira durante a vixencia da corporaci\u00f3n municipal. Este procedemento, amparado pola doutrina da Xunta Electoral Central, consiste en non presentarse \u00e1 toma de posesi\u00f3n do cargo en ningunha das ocasi\u00f3ns (normalmente plenos do concello) legalmente permitidas para iso.\nO non tomar plena condici\u00f3n de concelleiro non sup\u00f3n a perda da condici\u00f3n de concelleiro electo, o cal permite ao candidato manterse \u00e1 marxe das decisi\u00f3ns do consistorio sen incumprir a lei, carecendo dos dereitos e obrigaci\u00f3ns habituais dos parlamentarios, as\u00ed como dos privilexios (informaci\u00f3n privilexiada, dietas, soldos etc\u00e9tera)."}
{"id": "506969", "revid": "65337", "url": "https://gl.wikipedia.org/wiki?curid=506969", "title": "The Brian Jonestown Massacre", "text": "The Brian Jonestown Massacre \u00e9 un proxecto musical e banda estadounidense creada e liderada por Anton Newcombe. Fundouse no ano 1990 na cidade de San Francisco.\nO grupo foi o obxecto do documental de 2004 \"Dig!\", e ga\u00f1ou notoriedade nos medios polas s\u00faas tumultuosas relaci\u00f3ns laborais e polo comportamento err\u00e1tico de Newcombe. Ata a data o colectivo publicou 18 \u00e1lbums, cinco recompilatorios, cinco discos ao vivo, 13 EPs e 16 sinxelos, ademais de dous recompilatorios de varios artistas.\nO nome da banda foi referencia tanto a Brian Jones, o falecido membro dos Rolling Stones como ao masacre de Jonestown en 1978. "}
{"id": "506970", "revid": "23204", "url": "https://gl.wikipedia.org/wiki?curid=506970", "title": "Xogo de taboleiro", "text": "Un xogo de taboleiro \u00e9 un xogo de mesa que emprega un ou m\u00e1is taboleiros como soporte como parte fundamental do seu sistema de xogo.\nA\u00ednda que existen videoxogos que funcionan sobre un taboleiro virtual, o termo \"xogo de taboleiro\" apl\u00edcase habitualmente a xogos con taboleiros f\u00edsicos.\nHistoria.\nOs xogos de taboleiro te\u00f1en unha longa historia e xog\u00e1ronse na maior\u00eda das culturas e sociedades dende Exipto e Mesopotamia. Existe certo n\u00famero de lugares hist\u00f3ricos importantes, artefactos e documentos que ilustran sobre os primeiros xogos de taboleiro. Entre os m\u00e1is importantes destes incl\u00faense:\nA partir da d\u00e9cada de 1980 os xogos de taboleiro perderon moita popularidade debido aos xogos electr\u00f3nicos, mais dende 2010 volveron conquistar moitos adeptos. Un dos motivos foi a interacci\u00f3n entre os xogadores. Ch\u00e1manse xogos de 2.\u00aa xeraci\u00f3n e adoitan ter como caracter\u00edsticas que as partidas son r\u00e1pidas (m\u00e1ximo dunha hora), a interacci\u00f3n entre os xogadores \u00e9 maior, os xogos son f\u00e1ciles de aprendar, mais ao mesmo tempo te\u00f1en moitas posibilidades de decisi\u00f3n e os materiais son de excelente calidade.\nClasificaci\u00f3n.\nOs taboleiros poden despregarse dende o comezo da partida, como no xadrez, o go, a oca, o Monopoly ou a maior parte dos xogos de guerra e miniaturas, ou ben ir constru\u00edndose como parte do seu desenvolvemento, ao modo de Carcassone, Tantrix ou Doom.\nEducaci\u00f3n.\nO uso de xogos de taboleiro na educaci\u00f3n \u00e9 moi com\u00fan."}
{"id": "506971", "revid": "109216", "url": "https://gl.wikipedia.org/wiki?curid=506971", "title": "Vulcanisaeta", "text": "Vulcanisaeta \u00e9 un x\u00e9nero de arqueas crenarqueotas da familia Thermoproteaceae. Tr\u00e1tase dun organismo anaerobio, heter\u00f3trofo e hiperterm\u00f3filo que crece optimamente a 85\u201390\u00a0\u00b0C e a pH 4,0\u20134,5. Foi illado de mostras recollidas directamente de campos de solfataras ou de auga de fontes termais canalizada no leste do Xap\u00f3n.\nXenoma.\nSecuenci\u00e1ronse varios xenomas de \"Vulcanisaeta\". O contido G+C do seu ADN, que est\u00e1 entre o 44 e o 46%, e predise que \u00e9 relativamente baixo en relaci\u00f3n co doutros membros de Thermoproteaceae.\nEstrutura celular e metabolismo.\nAs c\u00e9lulas de \"Vulcanisaeta\" son bacilos rectos ou lixeiramente curvados, cunha anchura de 0,4 a 0,6\u00a0\u00b5m. Nalg\u00fans casos as c\u00e9lulas est\u00e1n ramificadas ou te\u00f1en corpos esf\u00e9ricos na s\u00faa parte terminal. Esta arquea utiliza como fontes de carbono a maltosa, o amid\u00f3n, malato, extracto de l\u00e9vedos, peptona, extracto de carne, casamino\u00e1cidos e xelatina, pero non pode utilizar D-arabinosa, D-frutosa, lactosa, sacarosa, D-xilosa, acetato, butirato, formiato, fumarato, propionato, piruvato, succinato, metanol, formamida, metilamina ou trimetilamina. Como aceptores de electr\u00f3ns utiliza xofre e tiosulfato. A diferenza dalgunhas outras arqueas xeneticamente similares como \"Thermocladium\" ou \"Caldivirga\", \"Vulcanisaeta\" crece en ausencia no seu medio de mesturas de vitaminas ou de soluci\u00f3n de extracto de c\u00e9lulas arqueanas.\nEcolox\u00eda.\nAtop\u00e1ronse cepas de \"Vulcanisaeta\" en \u00e1reas de fontes teermais no Xap\u00f3n. Malia que o organismo \u00e9 a crenoarqueota m\u00e1is com\u00fan con forma de bacilo entre os illamentos de fontes termais do Xap\u00f3n, ata agora non foi illada en ning\u00fan outro pa\u00eds. Isto est\u00e1 en contraste co que ocorre con x\u00e9neros como \"Thermoproteus\" e \"Pyrobaculum\", que est\u00e1n distribu\u00eddos por todo o mundo, inclu\u00edndo as illas Azores, Islandia, Indonesia, Italia, Xap\u00f3n, as Filipinas, Rusia e os Estados Unidos de Am\u00e9rica. Por tanto, \u00e9 posible que o x\u00e9nero \"Vulcanisaeta\" te\u00f1a unha distribuci\u00f3n que se restrinxa s\u00f3 ao Xap\u00f3n."}
{"id": "506972", "revid": "47401", "url": "https://gl.wikipedia.org/wiki?curid=506972", "title": "Xogos de taboleiro", "text": ""}
{"id": "506973", "revid": "89787", "url": "https://gl.wikipedia.org/wiki?curid=506973", "title": "Sociedade Numism\u00e1tica Polaca", "text": "A Sociedade Numism\u00e1tica Polaca (en polaco: \"Polskie Towarzystwo Numizmatyczne \u2013PTN\u2013\"), anteriormente Sociedade Arqueol\u00f3xica e Numism\u00e1tica Polaca (\"Polskie Towarzystwo Archeologiczne i Numizmatyczne\" \u2013PTAiN\u2013), \u00e9 unha asociaci\u00f3n cient\u00edfica e cultural sen \u00e1nimo de lucro que re\u00fane as persoas afeccionadas ao estudo e ao coleccionismo de moedas, medallas, condecoraci\u00f3ns e outros obxectos af\u00edns. Na s\u00faa configuraci\u00f3n actual, estableceuse en Varsovia, Polonia, en 1991 e rexistrouse en 2002.\nA PTN conta con 52 sucursais distribu\u00eddas por diferentes cidades de Polonia e ten arredor de 2.250 membros (2013). Consonte os seus estatutos, os obxectivos da Sociedade son a posta en contacto das persoas interesadas na numism\u00e1tica e noutros coleccionismos, a realizaci\u00f3n de investigaci\u00f3ns cient\u00edficas nese \u00e1mbito, a organizaci\u00f3n de eventos para a promoci\u00f3n da numism\u00e1tica, e a protecci\u00f3n dos obxectos numism\u00e1ticos como elementos culturais e do patrimonio nacional. O seu presidente no per\u00edodo 2019-2023 \u00e9 o reco\u00f1ecido numism\u00e1tico polaco Przemyslaw Ziemba.\nHistoria.\nAs orixes desta entidade numism\u00e1tica polaca rem\u00f3ntanse a 1888, cando se fundou a Sociedade Numism\u00e1tica de Cracovia. D\u00e9cadas despois, en 1915 estableceuse a Sociedade Numism\u00e1tica de Varsovia, en 1925 a Sociedade Numism\u00e1tica de Poznan e a Asociaci\u00f3n Numism\u00e1tica de Lviv, e en 1935 a Sociedade Numism\u00e1tica de Bydgoszcz.\nEn 1953 fundouse a Sociedade Arqueol\u00f3xica Polaca (\"Polskie Towarzystwo Archeologiczne\" \u2013PTA\u2013) como resultado, pola s\u00faa vez, da fusi\u00f3n de varias entidades: a Sociedade Arqueol\u00f3xica de Wroclaw, a Sociedade Prehist\u00f3rica Polaca en Poznan, a Sociedade Numism\u00e1tica de Cracovia e a Sociedade Numism\u00e1tica de Varsovia (cuxas ra\u00edces se remontan a 1845). Esta nova entidade contaba na s\u00faa estrutura cunha secci\u00f3n de numism\u00e1tica que, por mor da crecente relevancia que foi adquirindo, acabou por segregarse da PTA e constitu\u00edr, en 1971, a Sociedade Arqueol\u00f3xica e Numism\u00e1tica Polaca (\"Polskie Towarzystwo Archeologiczne i Numizmatyczne\" \u2013PTAiN\u2013).\nA actual Sociedade Numism\u00e1tica Polaca (\"Polskie Towarzystwo Numizmatyczne \u2013PTN\u2013\") estableceuse en 1991, a partir dunha reconstituci\u00f3n fundacional da PTAiN.\nA Sociedade Numism\u00e1tica Polaca ten asinados diferentes acordos de colaboraci\u00f3n con outras entidades similares de pa\u00edses da s\u00faa contorna, como a Sociedade Numism\u00e1tica Eslovaca e a Sociedade Numism\u00e1tica de Belar\u00fas, e \u00e9 membro do Consello Internacional de Numism\u00e1tica (INC-CIN). Como integrante deste \u00faltimo organismo, enc\u00e1rgase da preparaci\u00f3n do XVI Congreso Internacional de Numism\u00e1tica que ter\u00e1 lugar en Varsovia en setembro de 2022, en colaboraci\u00f3n co Banco Nacional de Polonia, coa Universidade de Varsovia, co Museo Nacional de Varsovia e co Museo Nacional de Cracovia.\nBiblioteca.\nA partir de 1953, o C\u00edrculo Numism\u00e1tico da rama de Varsovia da Sociedade Arqueol\u00f3xica Polaca comezou a crear unha biblioteca cient\u00edfica especializada, con exemplares tan sobranceiros e valiosos como \"Ivre Circa Rem Monetariam in Germania\" (1730), de Heinrici de Bunau; \"Mikolaja Kopernika rozprawy o monecie\" (1816), editado por J. Dmochowski; \"Polska. Dzieje i rzeczy jej rozpatrywane\" (1863), de Joachim Lelewel; \"Gabinet medal\u00f3w polskich\" (1841-1845); ou \"Dawne monety polskie dynastyi Piast\u00f3w i Jagiellon\u00f3w\" (1883), de Kazimierz Stronczynski. Un cento destes orixinais dos s\u00e9culos XVIII e XIX forman hoxe parte da biblioteca da PTN.\nTr\u00e1tase da biblioteca numism\u00e1tica m\u00e1is completa de Polonia, con m\u00e1is de 4.000 volumes, 184 cabeceiras de publicaci\u00f3ns peri\u00f3dicas tanto polacas como estranxeiras e outros 64 t\u00edtulos de bolet\u00edns emitidos polas sucursais da Sociedade Numism\u00e1tica Polaca e polos centros numism\u00e1ticos rexionais.\nDirectores da PTAiN e da PTN.\nEstes son os directores da entidade, desde a s\u00faa constituci\u00f3n en 1971 como Sociedade Arqueol\u00f3xica e Numism\u00e1tica Polaca ata o presente, xa como Sociedade Numism\u00e1tica Polaca:\nEventos internacionais.\nA Sociedade Numism\u00e1tica Polaca \u00e9 a organizadora das Conferencias Internacionais de Numism\u00e1tica celebradas na localidade de Supral con periodicidade bianual. En ocasi\u00f3ns, estas conferencias dan lugar \u00e1 s\u00faa correspondente publicaci\u00f3n. As tem\u00e1ticas das \u00faltimas conferencias foron as seguintes:\nParalelamente, a PTN organizou d\u00faas edici\u00f3ns do Simposio Internacional de Numism\u00e1tica, en Sanok:\nPublicaci\u00f3ns.\nA Sociedade Numism\u00e1tica Polaca tam\u00e9n leva a cabo un amplo labor editorial. Desde 1965 ed\u00edtase a publicaci\u00f3n trimestral \"Biuletyn Numizmatyczny\" (\"Bolet\u00edn Numism\u00e1tico\"), de car\u00e1cter eminentemente divulgativo e distribu\u00edda entre os membros da sociedade e tam\u00e9n adquirible en museos, noutras entidades e no comercio numism\u00e1tico, e tam\u00e9n mediante subscrici\u00f3n.\nEsta \u00e9 unha escolma dalgunhas monograf\u00edas publicadas pola Sociedade Numism\u00e1tica Polaca:"}
{"id": "506974", "revid": "65337", "url": "https://gl.wikipedia.org/wiki?curid=506974", "title": "Polskie Towarzystwo Numizmatyczne", "text": ""}
{"id": "506975", "revid": "65337", "url": "https://gl.wikipedia.org/wiki?curid=506975", "title": "Sociedade Numism\u00e1tica de Polonia", "text": ""}
{"id": "506976", "revid": "27155", "url": "https://gl.wikipedia.org/wiki?curid=506976", "title": "Casamino\u00e1cido", "text": "Os casamino\u00e1cidos son unha mestura de amino\u00e1cidos e alg\u00fans p\u00e9ptidos moi pequenos obtidos da hidr\u00f3lise \u00e1cida da prote\u00edna case\u00edna do leite. Util\u00edzanse en microbiolox\u00eda como ingrediente de medios de crecemento microbiano. A mestura cont\u00e9n todos os amino\u00e1cidos esenciais excepto o tript\u00f3fano, que queda destru\u00eddo pola dixesti\u00f3n con \u00e1cido sulf\u00fatrico ou \u00e1cido clorh\u00eddrico.\nOs casamino\u00e1cidos son similares \u00e1 triptona; esta \u00faltima difer\u00e9nciase en que sufriu unha hidr\u00f3lise encim\u00e1tica incompleta e presenta alg\u00fans oligop\u00e9ptidos, mentres que nos casamino\u00e1cidos o que predomina son os amino\u00e1cidos libres.\nUsos.\nOs casamino\u00e1cidos subministran unha fonte de nitr\u00f3xeno de orixe proteica completamdente hidrolizada. Cont\u00e9n unha pequena cantidade de cistina. O tript\u00f3fano e as vitaminas son destru\u00eddas polo tratamento \u00e1cido. Os restantes amino\u00e1cidos (en distintas cantidades) son unha fonte de nutrientes para varios microorganismos. Os amino\u00e1cidos son moi solubles e axeitados para o seu uso en cultivos de tecidos. O contido de sales \u00e9 xeralmentre do 30 a 40%. Os casamino\u00e1cidos poden atoparse na vacina DTaP da marca Daptacel ou util\u00edzanse na s\u00faa fabricaci\u00f3n."}
{"id": "506977", "revid": "1131", "url": "https://gl.wikipedia.org/wiki?curid=506977", "title": "Teatro Circo Tamberlick", "text": "O Gran Teatro Circo Tamberlick foi un centro de representaci\u00f3n esc\u00e9nica, circense (espect\u00e1culos ecuestres e ximn\u00e1sticos) e sala de cinema de titularidade privada situado na cidade de Vigo. Inaugurouse o 11 de outubro de 1882 e demoleuse en 1991.\nDescrici\u00f3n.\nSituado na r\u00faa do Circo, hoxe r\u00faa Eduardo Iglesias, os seus donos iniciais foron Augusto B\u00e1rcena Franco, Francisco Mart\u00ednez Villoch e Mariano P\u00e9rez. Cun orzamento de 40.000 pesetas, obtivo licenza de obra o 30 de marzo de 1882.\nO arquitecto municipal Domingo Rodr\u00edguez Sesmero aplicou en interior e exterior, para o primeiro proxecto (non realizado), unha decoraci\u00f3n orientalista. O modelo que seguiu debeu ser o Teatro Circo Price, constru\u00eddo en 1880 en Madrid polo arquitecto Agust\u00edn Ortiz. O 2 de maio de 1882, os promotores presentaron unha solicitude para variar o dese\u00f1o da fachada, asinado tam\u00e9n por Domingo Sesmero, alegando aforro de tempo de construci\u00f3n, pois a nova era moito m\u00e1is sinxela e con menos ornamentos.\nTi\u00f1a unha bancada case que circular ao redor dunha pista de 13 metros de di\u00e1metro, con cinco filas de asentos abaixo, un nivel de 29 palcos enriba e outro de galer\u00eda superior.\nFoi estreado o 11 de outubro de 1882 polo tenor italiano Enrico Tamberlick que, \u00e1 fronte da s\u00faa compa\u00f1\u00eda, protagonizou a sesi\u00f3n inaugural coa \u00f3pera en tres actos \"Poliuto\" de Gaetano Donizetti. Sucesivamente, Vigo asistiu \u00e1s representaci\u00f3ns de \"Rigoletto\", \"L'Africaine\", \"Il trovatore\", \"Dinorah\", \"Un ballo in maschera\", \"Fausto\", \"Lucrecia Borgia\", \"Marina\", \"La traviata\", \"Aida\", \"I puritani\", \"Ernani\", \"La sonnambula\" e \"Linda di Chamounix\". No ver\u00e1n de 1883 celebr\u00e1ronse uns xogos florais baixo a presidencia de Emilio Castelar. En 1894 engadiuse un remate superior de fachada, colocando unha peita co nome. Ese ano recib\u00edronse cinco compa\u00f1\u00edas e represent\u00e1ronse 110 obras diferentes.\nO 29 de abril de 1897 tivo lugar neste teatro a primeira proxecci\u00f3n cinematogr\u00e1fica na cidade de Vigo, procedente do Teatro do Liceo de Pontevedra, composta por doce pezas de cine mudo do Cin\u00e9matographe Lumi\u00e8re (\"L'Arroseur arros\u00e9\", \"L'Arriv\u00e9e d'un train en gare de La Ciotat\",\u2026). Estivo ao cargo dos portugueses C\u00e9sar Marques e Alexandre Pais de Azevedo, delegados da casa Lumi\u00e8re. As proxecci\u00f3ns proseguiron en Tui (o 13 de maio no Teatro local), A Coru\u00f1a (o 23 de maio no n.\u00b0 25 da r\u00faa Real), Ferrol (o 16 de xu\u00f1o nun local da r\u00faa Real) e Lugo (o 7 de xullo no Teatro-Circo).\nO 6 de xaneiro de 1900, Pablo Iglesias Posse, fundador do PSOE, pronunciou no Tamberlick un discurso de hora e media de duraci\u00f3n. En 1921 o Teatro acolleu a III Asemblea Nacionalista, e en 1925 celebrouse un acto de homenaxe a Ricardo Mella logo do seu falecemento.\nEn 1907 o arquitecto Manuel Felipe Quintana Ochaita firmou un proxecto de marquesi\u00f1a para a parte dianteira da fachada, que non se executou. Nesas datas o propietario era Francisco Mol\u00edns.\nO local funcionou durante moitos anos como sala de cine, explotada polo empresario Isaac Fraga Penedo, propietario desde 1920, que reformou a pista para convertela en platea con butacas, colocando a cabina ao fondo do primeiro nivel de palcos. En 1922 Fraga estreou nel pel\u00edculas realizadas por Alejandro P\u00e9rez Lug\u00edn sobre a Guerra do Rif. Na medici\u00f3n da capacidade practicada polo concello o 7 de novembro de 1923 o Tamberlick ocupaba o primeiro posto con 1.104 prazas, seguido do Teatro Ode\u00f3n con 733, o Royalty con 603 e o Ideal Cinema con 574. O 31 de maio de 1929 estreouse neste lugar a obra de teatro \"O Mariscal\", de Ram\u00f3n Cabanillas e Ant\u00f3n Villar Ponte.\nA primeira proxecci\u00f3n de cine sonoro en Vigo tam\u00e9n foi no Tamberlick, o 14 de marzo de 1930, a cinta foi \"The Jazz Singer\". O 1 de abril de 1933 acolleu a disputa do combate de boxeo entre \u00c1ngel Sobral e Pastor Milan\u00e9s, polo campionato de Espa\u00f1a de peso medio..\nO derradeiro filme proxectado foi \"Quen enganou a Roger Rabbit?\" (1988). Na s\u00faa demolici\u00f3n, en 1991, conservouse a fachada de pedra. O resto do predio \u00e9 agora un patio de veci\u00f1os.\nEn 2022 a produtora viguesa Culturinvest deciciu homenaxear a senlleira sala de espect\u00e1culos bautizando o seu circo itinerante como Circo Tamberlick."}
{"id": "506979", "revid": "89787", "url": "https://gl.wikipedia.org/wiki?curid=506979", "title": "Neus Sabat\u00e9", "text": " Neus Sabat\u00e9 Vizcarra, nada en Tarragona en 1975, \u00e9 unha f\u00edsica e cient\u00edfica catal\u00e1 do Consello Superior de Investigaci\u00f3ns Cient\u00edficas . \nTraxectoria.\nNeus Sabat\u00e9 estudou Ciencias F\u00edsicas na Universidade de Barcelona entre 1994 e 1998. Pouco despois tivo a oportunidade de facer pr\u00e1cticas no departamento de electr\u00f3nica da mesma universidade, que a enviou a facer unha estad\u00eda en Tolosa, Francia, no Laboratorio de An\u00e1lise e Arquitectura de Sistemas (LAAS-CNRS) dependente do Centre national de la recherche scientifique (CNRS), onde descubriu a s\u00faa paix\u00f3n pola microelectr\u00f3nica e os microdispositivos, de xeito que ao regresar a Barcelona completou o doutoramento no Institut de Microelectr\u00f2nica de Barcelona (IMB-CNM-CSIC) . Despois de doutorarse na UB en 2003, realizou unha bolsa posdoutoral en Alema\u00f1a, nun instituto tecnol\u00f3xico, o Fraunhofer-Institut f\u00fcr Zuverl\u00e4ssigkeit und Mikrointegration, onde traballou nun proxecto para a industria alem\u00e1 de microelectr\u00f3nica . Ao seu regreso, iniciou unha nova li\u00f1a de investigaci\u00f3n no IMB-CNM-CSIC sobre pilas de combustible que madurou ata o d\u00eda de hoxe no proxecto ERC do Consello Europeo de Investigaci\u00f3n . \nReco\u00f1ecementos.\nSabat\u00e9, que traballa como investigadora no Instituto de Microelectr\u00f3nica de Barcelona (IMB-CNM-CSIC), foi seleccionada en 2020 como unha das trece finalistas do premio Women Innovators 2020 na categor\u00eda principal, un premio, promovido polo Programa europeo \" Horizonte 2020 \", que reco\u00f1ece o traballo de mulleres innovadoras. Foi reco\u00f1ecida como cofundadora e asesora cient\u00edfica da empresa de base tecnol\u00f3xica Fuelium, creada en 2015 para desenvolver bater\u00edas de papel ecol\u00f3xicas para sistemas de diagn\u00f3stico port\u00e1tiles. Estas bater\u00edas de papel poder\u00edan cambiar por completo as probas de diagn\u00f3stico de enfermedades como a malaria, o sida, a diabetes e a COVID-19. \nEn setembro de 2020 foi galardoada co Premio F\u00edsica, Innovaci\u00f3n e Tecnolox\u00eda outorgado pola Real Sociedad Espa\u00f1ola de F\u00edsica (RSEF) e a Fundaci\u00f3n BBVA."}
{"id": "506980", "revid": "1131", "url": "https://gl.wikipedia.org/wiki?curid=506980", "title": "A Costa, Oza, Carballo", "text": "A Costa \u00e9 un lugar da parroquia de Oza no concello coru\u00f1\u00e9s de Carballo na Comarca de Berganti\u00f1os. Ti\u00f1a 25 habitantes no ano 2019, segundo datos do padr\u00f3n continuo INE, dos cales eran 12 homes e 13 mulleres."}
{"id": "506982", "revid": "46362", "url": "https://gl.wikipedia.org/wiki?curid=506982", "title": "Madaleniano", "text": ""}
{"id": "506984", "revid": "89787", "url": "https://gl.wikipedia.org/wiki?curid=506984", "title": "Stanis\u0142aw Niewitecki", "text": "Stanis\u0142aw Niewitecki, nado o 26 de abril de 1904 en Go\u0142a\u0144cz, Voivodato de Gran Polonia, e finado o 5 de xaneiro de 1969 en Bydgoszcz, Voivodato de Cuiavia-Pomerania, foi un numism\u00e1tico e activista social polaco.\nTraxectoria.\nXuventude.\nStanis\u0142aw Niewitecki naceu en Go\u0142a\u0144cz, fillo de Kazimierz Niewitecki (1870-1949), un artes\u00e1n, e de Mar\u00eda Magdalena Zeidler (1877-1962).\nLogo da s\u00faa graduaci\u00f3n en 1918 nunha escola popular da s\u00faa cidade natal, Niewitecki continuou a s\u00faa educaci\u00f3n na Escola Municipal de Econom\u00eda de Bydgoszcz, cidade na que residiu o resto da s\u00faa vida. Desenvolveu a s\u00faa primeira actividade laboral no Banco Ludowy, en Go\u0142a\u0144cz, e a partir de 1922 pasou a traballar no Banco Stadt Hagen, en Bydgoszcz. Despois da creba desta entidade bancaria en 1932, Niewitecki converteuse no seu liquidador. En 1937 puxo en marcha en Bydgoszcz a primeira planta de produci\u00f3n polaca de pan sueco, \"Chleb Szwedzki S-ka\", que produciu diversos produtos de panificaci\u00f3n e galletas destinados principalmente \u00e1 mari\u00f1a polaca. Dirixiu esta factor\u00eda ata o inicio da segunda guerra mundial e, durante os anos 1938 e 1939, tam\u00e9n foi o xerente da f\u00e1brica \"Kauczuk\", en Bydgoszcz, m\u00e1is tarde chamada \"Stomil\".\nAdemais do traballo, nos seus anos de xuventude introduciuse no activismo social. De entre os seus m\u00faltiples focos de interese, o coleccionismo de moedas e o afonsamento na numism\u00e1tica foron sempre para el unha paix\u00f3n. O 22 de novembro de 1935 contribu\u00edu \u00e1 fundaci\u00f3n da Sociedade Numism\u00e1tica de Bydgoszcz, da que foi tesoureiro nos seus primeiros anos.\nGuerra e posguerra.\nA guerra resultou ser un per\u00edodo extremadamente dif\u00edcil, tanto para Stanis\u0142aw Niewitecki como para a Sociedade Numism\u00e1tica de Bydgoszcz. No comezo da contenda foi levado a Lublin, onde estivo preso pola Gestapo durante un ano. Logo da s\u00faa liberaci\u00f3n mudouse a Varsovia, onde co\u00f1eceu a s\u00faa futura esposa, Wanda Niewitecka. Ambos participaron no Alzamento de Varsovia en 1944: el na defensa civil e ela como enfermeira. Tras a sufocaci\u00f3n do levantamento, a parella foi deportada a Alema\u00f1a, preto da fronteira neerlandesa, desde onde fuxiron cara a Bydgoszcz. \nDe volta en Bydgoszcz, Niewitecki traballou en diversas empresas, nas que desempe\u00f1ou cargos de responsabilidade, e tam\u00e9n desenvolveu as s\u00faas propias iniciativas empresariais. Mant\u00edvose activo profesionalmente ata 1960, cando pasou a ser pensionista por mor do seu deficiente estado de sa\u00fade.\nActivismo social.\nDespois da guerra, participou unha vez m\u00e1is na creaci\u00f3n dunha nova organizaci\u00f3n numism\u00e1tica en Bydgoszcz. Formou parte do grupo de afeccionados que o 26 de outubro de 1954 fundou a rama de Bydgoszcz da Sociedade Arqueol\u00f3xica Polaca. Niewitecki dirixiu nos seus inicios unha secci\u00f3n de numism\u00e1tica dentro desa filial e, logo da segregaci\u00f3n desa secci\u00f3n numism\u00e1tica en 1960, foi o seu presidente desde 1964 e non abandonou ese posto ata o seu falecemento.\nStanis\u0142aw Niewitecki tam\u00e9n foi un promotor moi activo en diversas actividades de \u00edndole deportiva, cultural, tur\u00edstica etc., e formou parte da directiva de entidades como a Sociedade de Remo de Bydgoszcz, a Asociaci\u00f3n de Nataci\u00f3n de Polonia, a Asociaci\u00f3n Polaca de Esqu\u00ed, a Sociedade de Turismo ou a Asociaci\u00f3n Filat\u00e9lica Polaca. Como membro do consello da biblioteca p\u00fablica municipal, fixo grandes contribuci\u00f3ns ao desenvolvemento dos c\u00edrculos de amigos da biblioteca. Foi o impulsor da reconstruci\u00f3n do monumento a Henryk Sienkiewicz e da produci\u00f3n de medallas dedicadas a personaxes como Adam Grzyma\u0142a-Siedlecki, Henryk Sienkiewicz e outros. En 1961, polos seus servizos, foi galardoado coa distinci\u00f3n de Cidad\u00e1n Meritorio de Bydgoszcz (\"Bydgoszcz Zas\u0142u\u017conemu Obywatelowi\").\nLegado.\nNiewitecki morreu o 5 de xaneiro de 1969 e foi soterrado no cemiterio Nowofarny, en Bydgoszcz, e logo en 1972 trasladado ao cemiterio Junikowski, en Poznan. En reco\u00f1ecemento aos seus servizos \u00e1 comunidade numism\u00e1tica de Bydgoszcz, en 1970 a secci\u00f3n numism\u00e1tica e despois a rama de Bydgoszcz da Sociedade Arqueol\u00f3xica Polaca tomaron o seu nome, e en 1979 esta emitiu unha medalla na s\u00faa honra e na que se exhibe o seu busto. O museo Leon Wycz\u00f3\u0142kowski, de Bydgoszcz, adquiriu para a s\u00faa colecci\u00f3n 1.162 moedas e billetes procedentes da importante colecci\u00f3n persoal de Niewitecki.\nEn 1999, no trix\u00e9simo aniversario da s\u00faa morte, a s\u00faa vi\u00fava, Wanda Niewitecka, descubriu unha placa conmemorativa dedicada a Niewitecki na fachada do edificio no n\u00famero 2 da r\u00faa Jagiello\u0144ska, onde viviu a familia Niewitecki durante moitos anos.\nEn 2001, con motivo do 80 aniversario da filial de Poznan da Sociedade Numism\u00e1tica Polaca, emitiuse un medall\u00f3n conmemorativo coas imaxes de Stanis\u0142aw e Wanda Niewitecki, e en 2004, con motivo do 100 aniversario do nacemento do presidente da rama de Bydgoszcz, tivo lugar unha reuni\u00f3n cerimonial de numism\u00e1ticos e da familia e os amigos de Stanis\u0142aw Niewitecki.\nEn 2011, unha das r\u00faas de Bydgoszcz recibiu tam\u00e9n o seu nome."}
{"id": "506985", "revid": "65337", "url": "https://gl.wikipedia.org/wiki?curid=506985", "title": "Stanislaw Niewitecki", "text": ""}
{"id": "506987", "revid": "98629", "url": "https://gl.wikipedia.org/wiki?curid=506987", "title": "Arminas Jasikonis", "text": "Arminas Jasikonis, nado en Anyk\u0161\u010diai o 12 de setembro de 1997, \u00e9 un piloto lituano de motocr\u00f3s, que compite no Campionato do Mundo. \nTraxectoria.\nComezou no motocr\u00f3s aos catro anos e aos trece marchou a Estonia xunto ao seu pai, para ser adestrado polo expiloto Avo Leok. En 2011 comezou a participar no Campionato de Europa de 125cc. En 2012 conseguiu os seus primeiros puntos nunha KTM. Rematou 22\u00ba. En 2013 Jasikonis entrou nun equipo brit\u00e1nico de Honda e pasou ao campionato europeo de 250, con pouco \u00e9xito. En 2014 correu subre unha KTM de novo, pero os resultados non foron bos. \nM\u00e1is tarde decidiu competir cunha bicicleta m\u00e1is grande e uniuse a un equipo alem\u00e1n de Kawasaki, co que disputou o campionato alem\u00e1n de MXGP. En 2016 debutou no Campionato Mundial de Motocross como piloto comod\u00edn nalg\u00fans GP, conseguindo sumar alg\u00fans puntos. Na segunda metade da tempada Stefan Everts, que buscaba un substituto para o lesionado Ben Townley, preguntoulle se quer\u00eda pilotar por Suzuki o resto da tempada. Jasikonis aceptou e tras unhas boas actuaci\u00f3ns converteuse en piloto oficial para toda a tempada 2017. Logrou o seu primeiro podio nun GP no GP de Portugal en xullo de 2017. \nNa tempada 2018 correu con Honda e dende a tempada 2019 corre con Husqvarna. Na tempada 2020 conseguiu a s\u00faa primeira vitoria nunha manga, no Gran Premio de Riga, en \u0136egums. \nDende 2013, formou parte do equipo lituano no Motocross das Naci\u00f3ns."}
{"id": "506992", "revid": "23204", "url": "https://gl.wikipedia.org/wiki?curid=506992", "title": "Malta nos Xogos Ol\u00edmpicos", "text": "Malta competiu por vez primeira nos Xogos Ol\u00edmpicos en 1928, participando nun total de dezaseis edici\u00f3ns dos Xogos Ol\u00edmpicos de Ver\u00e1n e d\u00faas dos Xogos Ol\u00edmpicos de Inverno. Ning\u00fan deportista malt\u00e9s ga\u00f1ou nunca unha medalla ol\u00edmpica.\nO Comit\u00e9 Ol\u00edmpico Malt\u00e9s foi creado en 1928 e reco\u00f1ecido oficialmente polo Comit\u00e9 Ol\u00edmpico Internacional (COI) en 1936."}
{"id": "506996", "revid": "1131", "url": "https://gl.wikipedia.org/wiki?curid=506996", "title": "Galicia Nomeada", "text": "Galicia Nomeada \u00e9 un proxecto da Real Academia Galega para recoller a microtoponimia tradicional de Galicia. \nDescrici\u00f3n.\n\u00c9 un proxecto aberto \u00e1 cidadan\u00eda. Comezou a andar en 2020 coordinado por Vicente Feixoo."}
{"id": "506997", "revid": "1131", "url": "https://gl.wikipedia.org/wiki?curid=506997", "title": "Pazo de Vilardefrancos", "text": ""}
{"id": "506998", "revid": "5863", "url": "https://gl.wikipedia.org/wiki?curid=506998", "title": "Elena Ojea Fern\u00e1ndez-Colmeiro", "text": ""}
{"id": "506999", "revid": "5863", "url": "https://gl.wikipedia.org/wiki?curid=506999", "title": "Neus Sabat\u00e9 Vizcarra", "text": ""}
{"id": "507006", "revid": "5863", "url": "https://gl.wikipedia.org/wiki?curid=507006", "title": "Andrea Muras Mora", "text": ""}
{"id": "507013", "revid": "1131", "url": "https://gl.wikipedia.org/wiki?curid=507013", "title": "Ermide, Barxas", "text": "Ermide (en castel\u00e1n e oficialmente, \"Hermide\") \u00e9 unha parroquia localizada no concello berciano de Barxas. Segundo o INE, ten 4 habitantes."}
{"id": "507014", "revid": "1131", "url": "https://gl.wikipedia.org/wiki?curid=507014", "title": "Moldes, Barxas", "text": "Moldes \u00e9 unha parroquia do concello leon\u00e9s de Barxas, na comarca do Bierzo. Segundo o INE, no 2019 ti\u00f1a 50 habitantes, 77 menos ca no ano 2000.\nDemograf\u00eda.\n&lt;/small&gt;"}
{"id": "507015", "revid": "1131", "url": "https://gl.wikipedia.org/wiki?curid=507015", "title": "Mosteiros, Barxas", "text": "Mosteiros \u00e9 unha parroquia localizada no concello leon\u00e9s de Barxas na comarca do Bierzo. No ano 2019, ti\u00f1a 12 habitantes segundo o INE.\nDemograf\u00eda.\n&lt;/small&gt;"}
{"id": "507016", "revid": "1131", "url": "https://gl.wikipedia.org/wiki?curid=507016", "title": "Penacaira, Barxas", "text": "Penacaira (en castel\u00e1n e oficialmente, \"Pe\u00f1acaira\") \u00e9 un lugar localizado no concello leon\u00e9s de Barxas, na comarca do Bierzo, preto dos Currais. Segundo o INE, no 2019 ti\u00f1a 1 habitante (1 home)."}
{"id": "507017", "revid": "1131", "url": "https://gl.wikipedia.org/wiki?curid=507017", "title": "Quintela, Barxas", "text": "Quintela \u00e9 unha parroquia localizada no concello leon\u00e9s de Barxas, na comarca do Bierzo. Segundo o INE, entre o 2000 e o 2019 non variou a s\u00faa poboaci\u00f3n en ning\u00fan ano, sendo esta sempre de 1 habitante (1 home).\nNeste lugar e coa participaci\u00f3n do seu \u00fanico habitante, Sergio Cela, f\u00edxose o filme \"As bestas\", de Rodrigo Sorogoyen."}
{"id": "507018", "revid": "1131", "url": "https://gl.wikipedia.org/wiki?curid=507018", "title": "Veigas do Seo, Barxas", "text": "Veigas do Seo (en castel\u00e1n e oficialmente, \"Vegas do Seo\") \u00e9 unha parroquia localizada no concello leon\u00e9s de Barxas, na comarca do Bierzo. Segundo o INE, no 2019 ti\u00f1a 6 habitantes, 4 homes e 2 mulleres."}
{"id": "507019", "revid": "1131", "url": "https://gl.wikipedia.org/wiki?curid=507019", "title": "Arnadelo, Oencia", "text": "Arnadelo \u00e9 unha parroquia localizada no concello leon\u00e9s de Oencia, na comarca do Bierzo. Segundo o INE, no 2019 ti\u00f1a 55 habitantes, 31 mulleres e 24 homes."}
{"id": "507020", "revid": "1131", "url": "https://gl.wikipedia.org/wiki?curid=507020", "title": "Arnado, Oencia", "text": "Arnado \u00e9 unha parroquia localizada no concello leon\u00e9s de Oencia, na comarca do Bierzo. Segundo o INE, no 2019 viv\u00edan 31 persoas, 20 homes e 11 mulleres."}
{"id": "507021", "revid": "1131", "url": "https://gl.wikipedia.org/wiki?curid=507021", "title": "Castropetre, Oencia", "text": "Castropetre \u00e9 unha parroquia localizada no concello leon\u00e9s de Oencia, na comarca do Bierzo. Segundo o INE, no 2019 viv\u00edan 13 persoas na parroquia, 8 homes e 5 mulleres."}
{"id": "507022", "revid": "1131", "url": "https://gl.wikipedia.org/wiki?curid=507022", "title": "Leiroso, Oencia", "text": "Leiroso \u00e9 unha parroquia localizada no concello leon\u00e9s de Oencia, na comarca do Bierzo. Segundo o INE, no 2019 viv\u00eda 1 persoa do sexo masculino."}
{"id": "507023", "revid": "1131", "url": "https://gl.wikipedia.org/wiki?curid=507023", "title": "Lusio, Oencia", "text": "Lusio \u00e9 unha parroquia localizada no concello leon\u00e9s de Oencia, na comarca do Bierzo. Segundo o INE, viv\u00edan 9 persoas na parroquia (8 homes e 1 muller)."}
{"id": "507027", "revid": "1131", "url": "https://gl.wikipedia.org/wiki?curid=507027", "title": "Sanvitul, Oencia", "text": "Sanvitul \u00e9 unha parroquia localizada no concello leon\u00e9s de Oencia, na comarca do Bierzo. Segundo o INE, viv\u00edan 6 persoas na parroquia (3 homes e 3 mulleres)."}
{"id": "507028", "revid": "23204", "url": "https://gl.wikipedia.org/wiki?curid=507028", "title": "Comit\u00e9 Ol\u00edmpico Malt\u00e9s", "text": "Comit\u00e9 Ol\u00edmpico Malt\u00e9s (en ) \u00e9 o Comit\u00e9 Ol\u00edmpico Nacional que representa a Malta. \u00c9 o organismo responsable de representar a Malta nos Xogos Ol\u00edmpicos, nos Xogos da Commonwealth, nos Xogos Europeos, nos Xogos Mediterr\u00e1neos, nos Xogos dos Estados Pequenos de Europa e nos Xogos Europeos da Xuventude.\nHistoria.\nO Comit\u00e9 Ol\u00edmpico Malt\u00e9s foi fundado o 5 de xu\u00f1o de 1928 na Valeta e foi reco\u00f1ecido oficialmente polo Comit\u00e9 Ol\u00edmpico Internacional (COI) en 1936."}
{"id": "507029", "revid": "1131", "url": "https://gl.wikipedia.org/wiki?curid=507029", "title": "Xestoso, Oencia", "text": "Xestoso, (en castel\u00e1n e oficialmente, \"Gestoso\") \u00e9 unha parroquia localizada no concello leon\u00e9s de Oencia, na comarca do Bierzo. Segundo o INE, na localidade resid\u00edan 33 persoas (16 homes e 17 mulleres)."}
{"id": "507030", "revid": "23204", "url": "https://gl.wikipedia.org/wiki?curid=507030", "title": "Kumitat Olimpiku Malti", "text": ""}
{"id": "507031", "revid": "23204", "url": "https://gl.wikipedia.org/wiki?curid=507031", "title": "Sud\u00e1n do Sur nos Xogos Ol\u00edmpicos", "text": "Sud\u00e1n do Sur competiu por vez primeira nos Xogos Ol\u00edmpicos na edici\u00f3n de 2016 en R\u00edo de Xaneiro. O Comit\u00e9 Ol\u00edmpico do Sud\u00e1n do Sur foi reco\u00f1ecido oficialmente polo Comit\u00e9 Ol\u00edmpico Internacional (COI) na 128\u00aa sesi\u00f3n do COI o 2 de agosto de 2015."}
{"id": "507033", "revid": "23204", "url": "https://gl.wikipedia.org/wiki?curid=507033", "title": "Comit\u00e9 Ol\u00edmpico do Sud\u00e1n do Sur", "text": "O Comit\u00e9 Ol\u00edmpico do Sud\u00e1n do Sur (en ) \u00e9 o Comit\u00e9 Ol\u00edmpico Nacional que representa ao Sud\u00e1n do Sur. Foi fundado en Juba o 8 de xu\u00f1o de 2015, e foi reco\u00f1ecido oficialmente como membro do Comit\u00e9 Ol\u00edmpico Internacional e do Movemento Ol\u00edmpico o 2 de agosto de 2015. O presidente fundador do comit\u00e9 \u00e9 o Tenente Wilson Deng Kuoirot."}
{"id": "507034", "revid": "23204", "url": "https://gl.wikipedia.org/wiki?curid=507034", "title": "South Sudan National Olympic Committee", "text": ""}
{"id": "507035", "revid": "89787", "url": "https://gl.wikipedia.org/wiki?curid=507035", "title": "Ryszard Kiersnowski", "text": "Ryszard Kiersnowski, nado o 4 de novembro de 1925 (inscrito o 4 de xaneiro de 1926) en Vilnius, Lituania (daquela cidade anexionada por Polonia), e finado o 7 de xullo de 2006 en Varsovia, foi un numism\u00e1tico medievalista polaco e profesor na Academia Polaca de Ciencias.\nTraxectoria.\nRyszard Kiersnowski en Vilnius, fillo de Tadeusz Kiersnowski, un avogado establecido nesa cidade, e de Anna Rymsz. Estudou o ensino secundario no prestixioso instituto masculino Zygmunt August, en Vilnius, e posteriormente formou parte do \"Armia Krajowa\", movemento de resistencia polaco na segunda guerra mundial. Da s\u00faa etapa militar deixou constancia no seu libro de 1994 titulado \"Tam i wtedy. W Podweryszkach, w Wilnie i w puszczy. 1939-1945\" (\"Al\u00e1 e despois. En Podweryszki, en Vilnius e no bosque\").\nLogo da guerra, para evitar ser arrestado polas novas autoridades, conseguiu chegar a Cracovia con documentaci\u00f3n falsa, e entre os anos 1945 e 1948 estudou Historia na Facultade de Filosof\u00eda e Historia da Universidade Iaguel\u00f3nica, desa cidade. No derradeiro ano deses estudos colaborou tam\u00e9n como axudante no Departamento de Ciencias Auxiliares da Historia. Tras a s\u00faa graduaci\u00f3n, mudouse de Cracovia a Varsovia, onde formou parte de diversos grupos de investigaci\u00f3n sobre as orixes do Estado polaco. Acadou o seu doutoramento en 1951 cun traballo sobre as murallas medievais de Silesia. En 1953 ingresou no Instituto de Historia da Academia de Ciencias, onde desde 1961 foi profesor de Historia da Polonia Medieval e a partir de 1970 xefe do Departamento de Edici\u00f3ns e de Ciencias Auxiliares da Historia, postos que ocupou ata a s\u00faa xubilaci\u00f3n en 1997.\nNo seu labor como investigador, Ryszard Kiersnowski centrouse na historia dos territorios occidentais de Polonia, especialmente Pomerania e Silesia. As achegas m\u00e1is significativas desta dedicaci\u00f3n investigadora foron dous volumes da serie \"Zycie codzienne\" (\"Vida coti\u00e1\"), un sobre a Idade Media en Silesia (publicados en 1977) e outro en Pomerania (publicada xunto coa s\u00faa muller en 1970).\nKiersnowski foi un dos impulsores da constituci\u00f3n da Sociedade Numism\u00e1tica Polaca, da que foi o seu primeiro presidente, entre 1971 e 1981. Ademais, de 1973 a 1979 foi vicepresidente da Comisi\u00f3n Internacional de Numism\u00e1tica. Entre outras entidades de diversos pa\u00edses, foi membro destacado da \"American Numismatic Society\", da \"Royal Numismatic Society\" (membro honorario) e da Sociedade Numism\u00e1tica H\u00fangara.\nEstivo casado con Teresa Kiersnowska, unha arque\u00f3loga pioneira no estudo dos achados da alta Idade Media en Polonia despois da segunda guerra mundial, coa que asinou conxuntamente varios dos seus artigos e diversos traballos. \nLogo do seu falecemento en Varsovia o 7 de xullo de 2006, foi soterrado no cemiterio de Powazki, nesa cidade. \nReco\u00f1ecementos.\nAdemais destes reco\u00f1ecementos e premios, en 1985, co gallo do 60 aniversario de Ryszard Kiersnowski, diversos amigos, colaboradores e estudantes honr\u00e1rono coa publicaci\u00f3n dun volume conxunto dirixido por Stefan K, Kuczynski e titulado \"Nummus et Historia. Pieniadz Europy \u0161red-niowiecznej\" (\"Moeda e historia. O di\u00f1eiro da Idade Media en Europa\").\nPublicaci\u00f3ns.\nKiersnowski \u00e9 autor de 11 monograf\u00edas e arredor de 200 artigos, colaboraci\u00f3ns e obras menores, fundamentalmente acerca da numism\u00e1tica e da historia do di\u00f1eiro na Idade Media."}
{"id": "507036", "revid": "89787", "url": "https://gl.wikipedia.org/wiki?curid=507036", "title": "Rally Terra da Auga de 2020", "text": "O Rally Terra da Auga de 2020 foi a s\u00e9tima edici\u00f3n de dito rally e a segunda proba da tempada 2020 do Campionato de Espa\u00f1a de Rallys de Terra, as\u00ed como do S\u00faper Campionato de Espa\u00f1a de Rally. Disputouse o 26 de setembro nos concellos de Arz\u00faa, Touro e O Pino, e o vencedor foi o catal\u00e1n Nil Solans, a bordo dun \u0160koda Fabia R5.\nParticipantes.\nInscrib\u00edronse 73 equipos, destacando a presenza do tres veces ga\u00f1ador do Rally Dakar, Nasser Al-Attiyah, inscrito cun Volkswagen Polo GTI R5 de AR Vidal, as\u00ed como de Pepe L\u00f3pez, Nil Solans, Alberto Heller ou Alexander Villanueva.\nProtocolo COVID-19.\nAo celebrarse no contexto da pandemia por coronavirus os organizadores dispuxeron varias medidas sanitarias, entre elas a obrigaci\u00f3n dun rexistro previo para asistir como espectador, o uso obrigatorio de m\u00e1scara, a distancia de seguridade entre os espectadores e a prohibici\u00f3n para estes de entrar no parque de asistencias e na cerimonia de trofeos.\nItinerario.\nA pesar de co\u00f1ecerse o nome dos treitos, o CSD, a RFEDA e a Secretar\u00eda Xeral do Deporte decidiron que non se publicasen os percorridos dos treitos. Finalmente o xoves 24 public\u00e1ronse os accesos aos treitos e varios esbozos do percorrido pero con poucos detalles. O rally consta de 8 treitos e 102,16 km cronometrados."}
{"id": "507037", "revid": "23204", "url": "https://gl.wikipedia.org/wiki?curid=507037", "title": "Kosovo nos Xogos Ol\u00edmpicos", "text": "Kosovo participou por vez primeira nos Xogos Ol\u00edmpicos na edici\u00f3n de 2016 en R\u00edo de Xaneiro. O seu equipo est\u00e1 organizado polo Comit\u00e9 Ol\u00edmpico de Kosovo (COK), creado en 1992 e reco\u00f1ecido polo Comit\u00e9 Ol\u00edmpico Internacional o 9 de decembro de 2014. Ga\u00f1ou a s\u00faa primeira medalla nos Xogos de R\u00edo cando a judoka Majlinda Kelmendi conseguiu o ouro na categor\u00eda de -52\u00a0kg feminina."}
{"id": "507042", "revid": "89787", "url": "https://gl.wikipedia.org/wiki?curid=507042", "title": "Tempada 2020 do Campionato de Espa\u00f1a de Rallys de Terra", "text": "A tempada 2020 foi a 38\u00aa edici\u00f3n do Campionato de Espa\u00f1a de Rallys de Terra. Comezou o 7 de marzo co Rally Terras Altas de Lorca e rematou o 15 de novembro co Rally de Terra de Madrid.\nA pandemia por coronavirus obrigou \u00e1 suspensi\u00f3n da maior\u00eda de probas, disput\u00e1ndose s\u00f3 tres, resultando como campi\u00f3n final Nil Solans.\nCalendario.\nCalendario final.\nTras a disputa do Rally Terra Altas de Lorca, a pandemia por coronavirus paralizou o campionato durante meses e obrigou a cancelar a maior\u00eda de probas, quedando o calendario con s\u00f3 tres rallys."}
{"id": "507043", "revid": "23204", "url": "https://gl.wikipedia.org/wiki?curid=507043", "title": "Comit\u00e9 Ol\u00edmpico de Kosovo", "text": "O Comit\u00e9 Ol\u00edmpico de Kosovo (en ) \u00e9 o Comit\u00e9 Ol\u00edmpico Nacional que representa a Kosovo. Foi estabecelido oficialmente en 1992, sendo reco\u00f1ecido oficialmente polo Comit\u00e9 Ol\u00edmpico Internacional e o Movemento Ol\u00edmpico o 9 de decembro de 2014. \u00c9 o organismo responsable da participaci\u00f3n de Kosovo nos Xogos Ol\u00edmpicos.\nKosovo tam\u00e9n ten previsto a creaci\u00f3n dunha federaci\u00f3n Paral\u00edmpica."}
{"id": "507044", "revid": "23204", "url": "https://gl.wikipedia.org/wiki?curid=507044", "title": "Komiteti Olimpik i Kosov\u00ebs", "text": ""}
{"id": "507045", "revid": "89787", "url": "https://gl.wikipedia.org/wiki?curid=507045", "title": "Mongolia nos Xogos Ol\u00edmpicos", "text": "Mongolia participou por vez primeira nos Xogos Ol\u00edmpicos en 1964, e dende ent\u00f3n participou en cada unha das edici\u00f3ns dos Xogos Ol\u00edmpicos de Ver\u00e1n ag\u00e1s nunha soa ocasi\u00f3n, na que non participou como parte do boicot liderado pola Uni\u00f3n Sovi\u00e9tica aos Xogos Ol\u00edmpicos de 1984. Mongolia tam\u00e9n participou nos Xogos Ol\u00edmpicos de Inverno dende 1964, perdendo s\u00f3 os Xogos de Inverno de 1976.\nOs atletas mongois ga\u00f1aron un total de 30 medallas, todas elas nas competici\u00f3ns de ver\u00e1n, nas disciplinas de loita libre, boxeo, tiro e judo. Antes dos Xogos Ol\u00edmpicos de 2008, Mongolia era o pa\u00eds que m\u00e1is medallas de prata e bronce ga\u00f1ara sen conseguir ningunha de ouro. Mongolia ga\u00f1ou a s\u00faa primeira medalla de ouro en judo con Naidangiin T\u00fcvshinbayar, que ga\u00f1ou na proba de 100 kg masculina.\nO Comit\u00e9 Ol\u00edmpico Nacional Mongol foi creado en 1956 e foi reco\u00f1ecido oficialmente polo Comit\u00e9 Ol\u00edmpico Internacional en 1962."}
{"id": "507046", "revid": "1131", "url": "https://gl.wikipedia.org/wiki?curid=507046", "title": "Escuder\u00eda Centollo", "text": "A Escuder\u00eda Centollo \u00e9 unha escudar\u00eda galega fundada na Coru\u00f1a en 1966.\nHistoria.\nFundouse en abril de 1966 como a secci\u00f3n automobil\u00edstica do Moto Club Coru\u00f1a e o doutor e piloto Jos\u00e9 Larrea foi o seu primeiro presidente ata 1972. Xa en 1966 organizaron diversas probas como o Rally de Primavera, o Rally de San Pedro, o Rally a Fisterra ou a I Proba de Velocidade da Coru\u00f1a. En 1967 a escudar\u00eda comezou a organizar o Rally da Coru\u00f1a, continuando de xeito interrompido ata 1990, cando lle cedeu os dereitos do rally a Senra Sport. Ten organizado tam\u00e9n carreiras de monta\u00f1a como a Subida a Vilouz\u00e1s, e carreiras de coches cl\u00e1sicos, como o Rally R\u00edas Altas Hist\u00f3rico."}
{"id": "507048", "revid": "98629", "url": "https://gl.wikipedia.org/wiki?curid=507048", "title": "Impedancia de onda", "text": "Def\u00ednese a impedancia de onda (Z) dun cable coaxial como a resistencia el\u00e9ctrica expresada en \u03a9 (ohmios). Isto \u00e9 a impedancia que describe a relaci\u00f3n entre a tensi\u00f3n e a corrente en calquera punto do cable. O que significa que a impedancia de onda do cable debe ser igual \u00e1 impedancia de sa\u00edda do transmisor en ausencia de reflexi\u00f3ns e considerando un cable ali\u00f1ado. Inclu\u00edndo a ali\u00f1aci\u00f3n de conectores que te\u00f1en diferentes valores de impedancia.\nTanto no caso ideal como nas medici\u00f3ns pr\u00e1cticas nun punto dado dunha onda electromagn\u00e9tica o cociente do campo el\u00e9ctrico sobre o valor do campo magn\u00e9tico, o primeiro expresado en Voltios/metro e o segundo en Amperio-volta/metro, resulta nunha impedancia de onda que sempre ter\u00e1 a representaci\u00f3n en \u03a9 (ohmios)\nDita impendancia, Z , da onda electromagn\u00e9tica v\u00e9n dada pola ecuaci\u00f3n:\nOnde formula_2 representa \u00e1 permeabilidade magn\u00e9tica e a constante diel\u00e9ctrica sendo formula_3. No baleiro, estes valores acadan a orde de 4 \u00d7 10-7 H/m (henrios/ metro) e (1/36) F/m, do que se obt\u00e9n o resultado en ohmnios. En materiais diel\u00e9ctricos, a impendancia de onda \u00e9 de 377/n, onde n \u00e9 o \u00edndice de refracci\u00f3n. N\u00f3tese que pese a que a este cociente se lle denomina impedancia de onda tam\u00e9n representa \u00e1 impendancia do baleiro e do medio material. \nUsos.\nOs valores m\u00e1is com\u00fans na industria son 75 \u03a9 e 50 \u03a9. \nCables coaxiais cunha impedancia de 75 \u03a9 \u2013 util\u00edzanse principalmente na tecnolox\u00eda da televisi\u00f3n e na tecnolox\u00eda CCTV. Os cables coaxiais populares cunha impedancia de onda de 75 \u03a9 son os RG-6/U ou TRISET-113.\nCables coaxiais cunha impedancia de 50 \u03a9 \u2013 util\u00edzanse na tecnolox\u00eda de radiocomunicaci\u00f3ns (por exemplo, radios CB) ou na transferencia de datos por radio (v\u00e9xase WLAN de 2,4 GHz). Os cables coaxiais cunha impedancia de 50 \u03a9 tam\u00e9n son com\u00fans nas redes de ordenadores, actualmente substitu\u00eddos por cables UTP e FTP, comunmente chamado par trenzado.\nA impedancia dun cable depende estritamente do di\u00e1metro do condutor interior, di\u00e1metro exterior do cable e da permitividade diel\u00e9ctrica do illamento. Debido \u00e1s regras xeralmente aceptadas, os di\u00e1metros de cables deben ter as dimensi\u00f3ns espec\u00edficas, polo tanto, a correcta impedancia do cable p\u00f3dese obter adecuando un diel\u00e9ctrico en base \u00e1 permitividade procurada, por exemplo expandindo a s\u00faa estrutura ou empregando un diel\u00e9ctrico feito con materiais diferentes.\nO dispositivo m\u00e1is com\u00fan para medir a impendancia de onda en taller son os p\u00e9s de rei.\nAo medir o di\u00e1metro do condutor e o di\u00e1metro interno da pantalla p\u00f3dese calcular a impedancia de onda do cable de acordo coa seguinte f\u00f3rmula:\nZo - impedancia do cable [ohmios]\nD - di\u00e1metro da pantalla [mm]\nd - di\u00e1metro do condutor [mm]\nEr - permitividade do diel\u00e9ctrico [unidade absoluta]\nformula_4\nSendo o coeficiente para o aire Er=1, mentres que para o polietileno s\u00f3lido Er=2,3. Para o polietileno expandido, Er depende do grao de expansi\u00f3n ou da forma espec\u00edfica das celas de aire.\nNo caso de se fundir un fusible para a reparaci\u00f3n mantendo a funcionalidade da impendancia esperada cubrir\u00edase cunha secci\u00f3n m\u00e1is grosa do f\u00edo."}
{"id": "507049", "revid": "85894", "url": "https://gl.wikipedia.org/wiki?curid=507049", "title": "Barbara Morgan", "text": "Barbara Radding Morgan, nada en Fresno, California, o 28 de novembro de 1951, \u00e9 unha astronauta estadounidense retirada que formou parte da misi\u00f3n STS-118.\nTraxectoria.\nMorgan graduouse en biolox\u00eda humana na Universidade Stanford en 1973, ten credenciais de ensino pola facultade de Notre Dame en Belmont, California en 1974 e un doutoramento honorario pola Universidade do Estado en Boise en 2008.\nFoi seleccionado pola NASA como substituta de Christa McAuliffe para o programa \"Un profesor no espazo\" o 19 de xullo de 1985. Participou na misi\u00f3n STS-118, pasando un total de 12,75 d\u00edas no espazo."}
{"id": "507052", "revid": "25871", "url": "https://gl.wikipedia.org/wiki?curid=507052", "title": "Lee Morin", "text": "Lee Miller Emile Morin, nado en Manchester, Nova Hampshire, o 9 de setembro de 1952, \u00e9 un astronauta estadounidense que formou parte da misi\u00f3n STS-110.\nTraxectoria.\nMorin graduouse en matem\u00e1ticas e ciencias el\u00e9ctricas pola Universidade de Nova Hampshire en 1974. \u00c9 m\u00e1ster en bioqu\u00edmica pola Universidade de Nova York en 1978 e ten un doutoramento en medicina, as\u00ed como un grao en microbiolox\u00eda, pola Universidad de Nova York en 1981 e 1982 respectivamente. Tam\u00e9n ten un m\u00e1ster en sa\u00fade p\u00fablica pola Universidade de Alabama en Birmingham en 1998.\nFoi seleccionado como astronauta pola NASA en abril de 1996, participando na misi\u00f3n STS-110 e pasando un total de 10,82 d\u00edas no espazo."}
{"id": "507053", "revid": "12452", "url": "https://gl.wikipedia.org/wiki?curid=507053", "title": "Reino de Galicia na historiograf\u00eda tradicional espa\u00f1ola", "text": ""}
{"id": "507054", "revid": "12452", "url": "https://gl.wikipedia.org/wiki?curid=507054", "title": "O Reino de Galicia na historiograf\u00eda tradicional espa\u00f1ola", "text": ""}
{"id": "507055", "revid": "12452", "url": "https://gl.wikipedia.org/wiki?curid=507055", "title": "Reino de Galicia segundo a historiograf\u00eda tradicional espa\u00f1ola", "text": ""}
{"id": "507056", "revid": "12452", "url": "https://gl.wikipedia.org/wiki?curid=507056", "title": "O Reino de Galicia segundo a historiograf\u00eda tradicional espa\u00f1ola", "text": ""}
{"id": "507057", "revid": "72012", "url": "https://gl.wikipedia.org/wiki?curid=507057", "title": "Boris Morukov", "text": "Boris Vladimirovich Morukov, nado en Moscova o 1 de outubro de 1950 e finado o 1 de xaneiro de 2015, foi un cosmonauta ruso que formou parte da misi\u00f3n STS-106.\nTraxectoria.\nMorukov doutorouse en medicina Instituto M\u00e9dico de Moscova (hoxe Universidade M\u00e9dica de Moscova). Foi seleccionado como cosmonauta en 1976, participando na misi\u00f3n STS-106 e pasando un total de 11,80 d\u00edas no espazo."}
{"id": "507058", "revid": "12452", "url": "https://gl.wikipedia.org/wiki?curid=507058", "title": "O Reino de Galicia conforme a historiograf\u00eda tradicional espa\u00f1ola", "text": ""}
{"id": "507059", "revid": "12452", "url": "https://gl.wikipedia.org/wiki?curid=507059", "title": "Reino de Galicia conforme a historiograf\u00eda tradicional espa\u00f1ola", "text": ""}
{"id": "507060", "revid": "5863", "url": "https://gl.wikipedia.org/wiki?curid=507060", "title": "Isabel Pardo de Vera Posada", "text": ""}
{"id": "507061", "revid": "5863", "url": "https://gl.wikipedia.org/wiki?curid=507061", "title": "Ana Pardo de Vera Posada", "text": ""}
{"id": "507062", "revid": "5863", "url": "https://gl.wikipedia.org/wiki?curid=507062", "title": "Ana Mar\u00eda Ulla Miguel", "text": ""}
{"id": "507063", "revid": "5863", "url": "https://gl.wikipedia.org/wiki?curid=507063", "title": "Ana Mar\u00eda Ulla", "text": ""}
{"id": "507064", "revid": "5863", "url": "https://gl.wikipedia.org/wiki?curid=507064", "title": "Ana Ulla Miguel", "text": ""}
{"id": "507065", "revid": "72012", "url": "https://gl.wikipedia.org/wiki?curid=507065", "title": "MSG", "text": ""}
{"id": "507066", "revid": "5863", "url": "https://gl.wikipedia.org/wiki?curid=507066", "title": "Teatro Tamberlick", "text": ""}
{"id": "507067", "revid": "5863", "url": "https://gl.wikipedia.org/wiki?curid=507067", "title": "Cine Tamberlick de Vigo", "text": ""}
{"id": "507068", "revid": "5863", "url": "https://gl.wikipedia.org/wiki?curid=507068", "title": "Tamberlick de Vigo", "text": ""}
{"id": "507069", "revid": "5863", "url": "https://gl.wikipedia.org/wiki?curid=507069", "title": "Gran Teatro Circo Tamberlick", "text": ""}
{"id": "507070", "revid": "5863", "url": "https://gl.wikipedia.org/wiki?curid=507070", "title": "Cine Tamberlick", "text": ""}
{"id": "507071", "revid": "1888", "url": "https://gl.wikipedia.org/wiki?curid=507071", "title": "Jaime Sousa Pacheco", "text": ""}
{"id": "507072", "revid": "1888", "url": "https://gl.wikipedia.org/wiki?curid=507072", "title": "Jaime de S. Pacheco", "text": ""}
{"id": "507124", "revid": "5863", "url": "https://gl.wikipedia.org/wiki?curid=507124", "title": "Manuel Bujados", "text": "Arcadio Manuel Bujados Fern\u00e1ndez, nado en Viveiro o 12 de xaneiro de 1889 e finado en Bell Ville, Provincia de C\u00f3rdoba, Arxentina, o 21 de xu\u00f1o de 1954, foi un pintor e debuxante galego marcado polo simbolismo franc\u00e9s. \nTraxectoria.\nTraballou en ilustraci\u00f3n de libros, e algunhas cubertas para \"El a\u00f1o art\u00edstico\" (1915-22) e colaborou nas revistas \"La Esfera\", \"Blanco y Negro\", \"Nuevo Mundo\", \"Tribuna\", \"Arte Musical\" ou a sevillana \"B\u00e9tica\". Ilustrou portadas de libros, de autores como Jos\u00e9 Franc\u00e9s, Concha Espina ou Manuel Machado. \nTam\u00e9n colaborou en \"C\u00e9ltiga\" e participou nas exposici\u00f3ns de artistas galegos, a\u00ednda que viviu entre Madrid, Par\u00eds e a Arxentina. S\u00e1bese da s\u00faa amizade con M\u00e1ximo Ramos, Francisco Asorey, Federico Ribas, Amando Su\u00e1rez Couto e o pintor Juan Luis."}
{"id": "507143", "revid": "1505", "url": "https://gl.wikipedia.org/wiki?curid=507143", "title": "Cangues d'On\u00eds", "text": ""}
{"id": "507144", "revid": "23204", "url": "https://gl.wikipedia.org/wiki?curid=507144", "title": "Comit\u00e9 Ol\u00edmpico Nacional Mongol", "text": "Comit\u00e9 Ol\u00edmpico Nacional Mongol (en ) \u00e9 o Comit\u00e9 Ol\u00edmpico Nacional que representa a Mongolia. \u00c9 a instituci\u00f3n encargada de rexer a participaci\u00f3n de Mongolia nos Xogos Ol\u00edmpicos e nas distintas competici\u00f3ns dentro e f\u00f3ra do continente asi\u00e1tico. \u00c9 membro do Consello Ol\u00edmpico de Asia.\nHistoria.\nO Comit\u00e9 foi fundado en febreiro de 1956 e foi reco\u00f1ecido oficialmente polo Comit\u00e9 Ol\u00edmpico Internacional en 1962."}
{"id": "507145", "revid": "23204", "url": "https://gl.wikipedia.org/wiki?curid=507145", "title": "Mal\u00ed nos Xogos Ol\u00edmpicos", "text": "Mal\u00ed participou por vez primeira nos Xogos Ol\u00edmpicos en 1964, e dende ent\u00f3n competiu en cada unha das edici\u00f3ns dos Xogos de Ver\u00e1n, ag\u00e1s no ano 1976. Ning\u00fan atleta maliano ga\u00f1ou unha medalla ol\u00edmpica.\nO Comit\u00e9 Ol\u00edmpico Nacional de Mal\u00ed foi creado en 1962 e foi reco\u00f1ecido internacionalmente polo Comit\u00e9 Ol\u00edmpico Internacional en 1963."}
{"id": "507146", "revid": "23204", "url": "https://gl.wikipedia.org/wiki?curid=507146", "title": "Armand Duplantis", "text": "Armand Gustav Duplantis, nado en Lafayette, Luisiana o 10 de novembro de 1999 \u00e9 un atleta sueco de orixe estadounidense especializado na proba de salto con p\u00e9rtega, na que ostenta a plusmarca mundial de 6.18 m e conseguiu ser campi\u00f3n ol\u00edmpico nos Xogos Ol\u00edmpicos de Toquio 2020.\nCarreira deportiva.\n\u00c9 fillo dun pertiguista estadounidense e dunha heptatleta sueca, nacionalidade esta \u00faltima baixo a cal compite. Empezou a saltar p\u00e9rtega aos seis anos, animado polo seu pai.\nMentres crec\u00eda nunha casa de fala inglesa, Duplantis aprendeu o sueco como segunda lingua. Animado pola s\u00faa nai, Duplantis tomou extensas clases de Skype para mellorar a s\u00faa fluidez e en 2020 sentiu que entend\u00eda a fala nativa e m\u00e1is r\u00e1pida moito mellor que no pasado. A s\u00faa nai afirmou ao mesmo tempo que, a\u00ednda que Duplantis sent\u00eda vergonza por falar sueco en p\u00fablico, estaba moi feliz de falar en privado, onde hab\u00eda menos presi\u00f3n. En 2021, despois de ga\u00f1ar o ouro ol\u00edmpico, o seu co\u00f1ecemento da lingua mellorara ata o punto de que se sent\u00eda c\u00f3modo facendo entrevistas completas en sueco. No pasado, Duplantis lamentou que mellorar o seu sueco se viu un pouco obstaculizado polo alto nivel de ingl\u00e9s en Suecia, o que leva aos falantes nativos a preferir falar ingl\u00e9s cando falan con el.\nNo Campionato Mundial Xuvenil de Atletismo de 2015 ga\u00f1ou a medalla de ouro no salto con p\u00e9rtega, cun salto por encima de 5.30 metros, por diante do ucra\u00edno Vladyslav Malykhin (prata tam\u00e9n con 5.30 metros pero en m\u00e1is intentos) e o grego Emmanouil Karal\u00eds (bronce con 5.20 metros). En 2017 repetiu \u00e9xito ga\u00f1ando o ouro no Europeo Sub-20, esta vez sobre 5.65. Xa en categor\u00eda absoluta, nos Europeos de Berl\u00edn de 2018 levou o ouro cun salto de 6,05 metros.\nO 8 de febreiro de 2020 bateu a marca mundial, que estaba en posesi\u00f3n do atleta franc\u00e9s Renaud Lavillenie (6,16), en Torun (Polonia) cunha marca de 6.17 m. Unha semana despois volveu superar a s\u00faa marca en Glasgow (Escocia) cunha marca de 6.18 m. En setembro do mesmo ano conseguiu a mellor marca de todos os tempos ao aire libre cun salto de 6,15 m na Golden Gala de Roma, superando os 6,14 m que conseguise Sergu\u00e9i Bubka en 1994.\nO 8 de febreiro de 2020 bateu a marca mundial, que estaba en posesi\u00f3n do atleta franc\u00e9s Renaud Lavillenie (6,16), en Torun (Polonia) cunha marca de 6.17 m. Unha semana despois volveu superar a s\u00faa marca en Glasgow (Escocia) cunha marca de 6.18 m. En setembro do mesmo ano conseguiu a mellor marca de todos os tempos ao aire libre cun salto de 6,15 m na Golden Gala de Roma, superando os 6,14 m que conseguise Sergu\u00e9i Bubka en 1994.\nEn 2021 proclamouse campi\u00f3n ol\u00edmpico nos Xogos Ol\u00edmpicos de Toquio 2020."}
{"id": "507148", "revid": "89787", "url": "https://gl.wikipedia.org/wiki?curid=507148", "title": "Bolivia nos Xogos Ol\u00edmpicos", "text": "Bolivia participou por vez primeira nos Xogos Ol\u00edmpicos en 1936. A naci\u00f3n enviou atletas para competir en cada un dos Xogos de Ver\u00e1n dende 1964, ag\u00e1s cando participaron no boicot liderado polos Estados Unidos aos Xogos de 1980 en Moscova. O pa\u00eds tam\u00e9n participou nos Xogos Ol\u00edmpicos de Inverno en varias ocasi\u00f3ns dende 1956. Ning\u00fan deportista boliviano conseguiu unha medalla ol\u00edmpica, sendo o \u00fanico pa\u00eds de Am\u00e9rica do Sur que nunca logrou obter unha."}
{"id": "507154", "revid": "23204", "url": "https://gl.wikipedia.org/wiki?curid=507154", "title": "Comit\u00e9 Ol\u00edmpico Boliviano", "text": "O Comit\u00e9 Ol\u00edmpico Boliviano (COB) \u00e9 o Comit\u00e9 Ol\u00edmpico Nacional que representa a Bolivia no Comit\u00e9 Ol\u00edmpico Internacional (COI). Foi creado en 1932 e reco\u00f1ecido polo COI en 1936.\nTen a s\u00faa sede na Paz, Bolivia. O presidente do Comit\u00e9 Ol\u00edmpico Boliviano \u00e9 Marco Arze Mendoza dende o ano 2015."}
{"id": "507155", "revid": "1505", "url": "https://gl.wikipedia.org/wiki?curid=507155", "title": "Rally San Marti\u00f1o de 1976", "text": "O Rally San Marti\u00f1o de 1976 foi a oitava edici\u00f3n de dito rally e a derradeira proba da tempada 1976 do Campionato Galego de Automobilismo. Disputouse en Ourense o 19 de setembro de 1976 e o vencedor foi Antonio Freire \"Ventura\"."}
{"id": "507157", "revid": "23204", "url": "https://gl.wikipedia.org/wiki?curid=507157", "title": "Illas Virxes Estadounidenses nos Xogos Ol\u00edmpicos", "text": "As Illas Virxes Estadounidenses competiron por vez primeira nos Xogos Ol\u00edmpicos en 1968, e dende ent\u00f3n enviaron atletas para competir en cada edici\u00f3n dos Xogos de Ver\u00e1n, ag\u00e1s en 1980, cando participaron no boicot aos Xogos de 1980 en Moscova. Tam\u00e9n participaron en sete Xogos Ol\u00edmpicos de Inverno dende 1988, perdendo soamente os Xogos de Inverno de 2010. A \u00fanica medalla ol\u00edmpica conseguida por un deportista das Illas Virxes Estadounidenses foi unha prata lograda por Peter Holmberg na competici\u00f3n de vela dos Xogos de 1988.\nO Comit\u00e9 Ol\u00edmpico das Illas Virxes Estadounidenses foi creado en 1967 e reco\u00f1ecido oficialmente polo Comit\u00e9 Ol\u00edmpico Internacional ese mesmo ano."}
{"id": "507163", "revid": "27155", "url": "https://gl.wikipedia.org/wiki?curid=507163", "title": "Contido G + C", "text": ""}
{"id": "507164", "revid": "88215", "url": "https://gl.wikipedia.org/wiki?curid=507164", "title": "Subida \u00e1s Neves de 1977", "text": "A Subida \u00e1s Neves de 1977 foi a segunda edici\u00f3n de dita carreira de monta\u00f1a. Celebrouse nas Neves, no concello da Capela, o 24 de abril de 1977 e foi puntuable para a tempada 1977 do Campionato de Galicia de Monta\u00f1a, as\u00ed como para o Campionato Galego de Automobilismo. O vencedor foi o pontevedr\u00e9s Alberto Gonz\u00e1lez \"Camba\", a bordo dun Selex 1800."}
{"id": "507168", "revid": "89787", "url": "https://gl.wikipedia.org/wiki?curid=507168", "title": "Premio Nacional de Cinematograf\u00eda de Espa\u00f1a", "text": "O Premio Nacional de Cinematograf\u00eda de Espa\u00f1a, outorgado polo Ministerio de Cultura e Deporte, \u00e9 un premio destinado a recompensar a aportaci\u00f3n m\u00e1is importante, no eido cinematogr\u00e1fico, durante o ano anterior \u00e1 concesi\u00f3n. Conc\u00e9dese tam\u00e9n, excepcionalmente, para premiar toda unha traxectoria profesional. \nTraxectoria.\nCreouse en 1980 e foi dotado con 1.000.000 de pesetas. En 2020, a dotaci\u00f3n era de 30.000 euros.\nEn 2011, catro d\u00edas antes da concesi\u00f3n do galard\u00f3n, configur\u00e1rase un xurado con maior\u00eda masculina, con nove homes e tres mulleres, polo que se tivo que suspender segundo indicaba a Lei de igualdade de 2007 at\u00e9 establecer outro m\u00e1is igualitario."}
{"id": "507171", "revid": "23204", "url": "https://gl.wikipedia.org/wiki?curid=507171", "title": "Comit\u00e9 Ol\u00edmpico das Illas Virxes Estadounidenses", "text": "O Comit\u00e9 Ol\u00edmpico das Illas Virxes Estadounidenses (en ) \u00e9 o Comit\u00e9 Ol\u00edmpico Nacional que representa as Illas Virxes Estadounidenses. Foi fundado en 1967 e reco\u00f1ecido ese mesmo ano polo Comit\u00e9 Ol\u00edmpico Internacional. \u00c9 o organismo responsable da participaci\u00f3n das Illas Virxes Estadounidenses nos Xogos Ol\u00edmpicos."}
{"id": "507172", "revid": "23204", "url": "https://gl.wikipedia.org/wiki?curid=507172", "title": "Virgin Islands Olympic Committee", "text": ""}
{"id": "507174", "revid": "72012", "url": "https://gl.wikipedia.org/wiki?curid=507174", "title": "Bohemia nos Xogos Ol\u00edmpicos", "text": "O Reino de Bohemia, unha parte aut\u00f3noma do Imperio Austroh\u00fangaro at\u00e9 1918, competiu nalg\u00fans dos primeiros Xogos Ol\u00edmpicos da historia. O pa\u00eds fixo o seu debut nos Xogos Ol\u00edmpicos de 1900. Despois da primeira guerra mundial, Bohemia converteuse nunha parte de Checoslovaquia, e os poetas de Bohemia competiron para Checoslovaquia nos Xogos Ol\u00edmpicos. Despois dos Xogos Ol\u00edmpicos de 1992 e coa disoluci\u00f3n de Checoslovaquia entre a Rep\u00fablica Checa e Eslovaquia en 1993, os deportistas bohemios competiron para a Rep\u00fablica Checa nos Xogos Ol\u00edmpicos."}
{"id": "507178", "revid": "98629", "url": "https://gl.wikipedia.org/wiki?curid=507178", "title": "Fidxi nos Xogos Ol\u00edmpicos", "text": "Fidxi participou por vez primeira nos Xogos Ol\u00edmpicos en 1956, competindo nun total de catorce Xogos de Ver\u00e1n e tres Xogos de Inverno. Os seus atletas participaron en tiro con arco, atletismo, boxeo, f\u00fatbol, judo, vela, tiro, nataci\u00f3n, halterofilia e rugby a 7.\nNos Xogos Ol\u00edmpicos de 2016 en R\u00edo de Xaneiro, Fidxi ga\u00f1ou a s\u00faa primeira medalla cando o equipo de rugby a 7 masculino acadou a medalla de ouro."}
{"id": "507181", "revid": "1505", "url": "https://gl.wikipedia.org/wiki?curid=507181", "title": "Rally R\u00edas Baixas de 1980", "text": "O Rally R\u00edas Baixas de 1980 foi a 16\u00aa edici\u00f3n de dito rally. Foi puntuable para a tempada 1980 do Campionato de Galicia de Rally, as\u00ed como para o Campionato de Espa\u00f1a. Celebrouse entre o 8 e o 10 de agosto de 1980 e o vencedor foi o vascofranc\u00e9s Marc Etchebers, a bordo dun Porsche 911 SC.\nItinerario.\nO rally dividiuse en d\u00faas etapas. Na primeira delas disput\u00e1ronse os treitos de Chandebrito (5,9 km), Chenlo (9 km) e San Antoni\u00f1o (10,3 km), a d\u00faas pasadas cada un, mentres que a segunda etapa consistiu nos treitos de Ponteareas - Guillade (6,1 km), Mondariz - Co\u00advelo (10,7 ), A Ermida - Barcia de Mera (7 km), Barcia de Mera - As Estacas (13 km), Moscoso (5,5 km) e San Colmado (5,3 km)."}
{"id": "507183", "revid": "23204", "url": "https://gl.wikipedia.org/wiki?curid=507183", "title": "Asociaci\u00f3n de Deportes e Comit\u00e9 Ol\u00edmpico Nacional de Fidxi", "text": "A Asociaci\u00f3n de Deportes e Comit\u00e9 Ol\u00edmpico Nacional de Fidxi foi fundada o 25 de marzo de 1949 e foi reco\u00f1ecida oficialmente polo Comit\u00e9 Ol\u00edmpico Internacional (COI) o 20 de setembro de 1955. \u00c9 o organismo respons\u00e1bel de representar a Fidxi nos Xogos Ol\u00edmpicos, nos Xogos do Pac\u00edfico Sur e nos Xogos da Commonwealth. Tam\u00e9n proporciona asistencia t\u00e9cnica e financiamento aos seus afiliados nas \u00e1reas de adestramento, desenvolvemento dos atleta, medicina e administraci\u00f3n de deportes."}
{"id": "507185", "revid": "23204", "url": "https://gl.wikipedia.org/wiki?curid=507185", "title": "Participantes Independentes nos Xogos Ol\u00edmpicos", "text": "Os deportistas competiron como Participante Independentes nos Xogos Ol\u00edmpicos por varias raz\u00f3ns, inclu\u00edndo transici\u00f3n pol\u00edtica, sanci\u00f3ns internacionais, suspensi\u00f3ns de Comit\u00e9s Ol\u00edmpicos Nacionais e compaix\u00f3n. Os atletas independentes nos Xogos prove\u00f1en de Macedonia do Norte, Timor Leste, Sud\u00e1n do Sur e Cura\u00e7ao motivados por cambios xeopol\u00edticos nos anos anteriores das Olimp\u00edadas, da Rep\u00fablica Federal de Iugoslavia (os actuais Montenegro e Serbia) por mor de sanci\u00f3ns internacionais, da India e Kuwait debido \u00e1s suspensi\u00f3ns dos seus Comit\u00e9s Ol\u00edmpicos Nacionais, e Rusia por mor das violaci\u00f3ns masivas das regras antidopaxe."}
{"id": "507186", "revid": "23204", "url": "https://gl.wikipedia.org/wiki?curid=507186", "title": "Participantes Independentes", "text": ""}
{"id": "507189", "revid": "15490", "url": "https://gl.wikipedia.org/wiki?curid=507189", "title": "Equipo Ol\u00edmpico de Refuxiados nos Xogos Ol\u00edmpicos de 2016", "text": "O Equipo Ol\u00edmpico de Refuxiados competiu nos Xogos Ol\u00edmpicos de 2016 en R\u00edo de Xaneiro, no Brasil, entre o 5 e o 21 de agosto de 2016, como Participantes Ol\u00edmpicos independentes. En marzo de 2016, o presidente do Comit\u00e9 Ol\u00edmpico Internacional (COI), Thomas Bach, declarou que o COI escoller\u00eda entre cinco e dez deportistas refuxiados para competir nos Xogos de R\u00edo no contexto da \"crise mundial dos refuxiados\", da cal a crise migratoria en Europa \u00e9 unha parte prominente. Os atletas competiron baixo a bandeira ol\u00edmpica. Nun principio, foron chamados \"Equipo de Atletas Ol\u00edmpicos Refuxiados\", co c\u00f3digo ROA, mais foi actualizado a Equipo Ol\u00edmpico de Refuxiados co c\u00f3digo de pa\u00eds ROT."}
{"id": "507190", "revid": "23204", "url": "https://gl.wikipedia.org/wiki?curid=507190", "title": "Refuxiados", "text": ""}
{"id": "507195", "revid": "23204", "url": "https://gl.wikipedia.org/wiki?curid=507195", "title": "Cabo Verde nos Xogos Ol\u00edmpicos", "text": "Cabo Verde participou por vez primeira nos Xogos Ol\u00edmpicos en 1996, competindo en cada unha das edici\u00f3ns dos Xogos de Ver\u00e1n dende ent\u00f3n. Ning\u00fan deportista caboverdiano conseguiu ga\u00f1ar unha medalla ol\u00edmpica e Cabo Verde nunca competiu nos Xogos Ol\u00edmpicos de Inverno.\nO Comit\u00e9 Ol\u00edmpico Nacional de Cabo Verde \u00e9 o Comit\u00e9 Ol\u00edmpico Caboverdiano, que foi fundado en 1989 e foi reco\u00f1ecido oficialmente polo Comit\u00e9 Ol\u00edmpico Internacional en 1993."}
{"id": "507197", "revid": "89787", "url": "https://gl.wikipedia.org/wiki?curid=507197", "title": "Comit\u00e9 Ol\u00edmpico Caboverdiano", "text": "O Comit\u00e9 Ol\u00edmpico Caboverdiano (COC) \u00e9 un membro do Comit\u00e9 Ol\u00edmpico Internacional e como Comit\u00e9 Ol\u00edmpico Nacional organiza os eventos de car\u00e1cter ol\u00edmpico de Cabo Verde e organiza os deportes que ter\u00e1n representaci\u00f3n do pa\u00eds nos Xogos Ol\u00edmpicos. Foi creado en 1989, forma parte da Asociaci\u00f3n dos Comit\u00e9s Ol\u00edmpicos Nacionais de \u00c1frica e \u00e9 membro fundador da Asociaci\u00f3n dos Comit\u00e9s Ol\u00edmpicos de Lingua Oficial Portuguesa."}
{"id": "507198", "revid": "111586", "url": "https://gl.wikipedia.org/wiki?curid=507198", "title": "Cory Doctorow", "text": "Cory Efram Doctorow (/\u02c8k\u0252ri \u02c8d\u0252kt\u0259ro\u028a/), nado en Toronto (Ontario) o 17 de xullo de 1971 \u00e9 un blogger, xornalista, e autor de ciencia ficci\u00f3n canadense-brit\u00e1nico que foi co-editor do blog \"Boing Boing\". \u00c9 un activista a favor de liberalizar leis de copyright e un proponente da organizaci\u00f3n de Creative Commons, utilizando algunha das s\u00faas licenzas para os seus libros. Alg\u00fans os temas com\u00fans do seu traballo incl\u00faen a administraci\u00f3n de dereitos dixitais, a compartici\u00f3n de arquivos, e a econom\u00eda da post-escaseza.\nTraxectoria.\nCory Efram Doctorow naceu en Toronto, Ontario o 17 de xullo 1971. \u00c9 de orixe xud\u00eda do leste de Europa. O seu av\u00f3 paterno naceu no que \u00e9 agora Polonia, ent\u00f3n Belar\u00fas, e a s\u00faa avoa paterna era de Leningrado. Ambos eran desertores do Ex\u00e9rcito Vermello, e como resultado o pai de Doctorow naceu nun campamento de persoas desprazadas preto de Bak\u00fa, Acerbaixan. Emigrou xunto cos seus pais ao Canad\u00e1 desde a Uni\u00f3n Sovi\u00e9tica. A nai era de familia romanesa de orixe ucra\u00edna-rusa.. A lingua dos seus devanceiros foi principalmente o yiddish, e a\u00ednda que a lingua materna de Cory foi o ingl\u00e9s estudou nunha escola yiddish rexida pola entidade pro xustiza social Workers Circle.\nEn xu\u00f1o de 1999, Doctorow foi un dos fundadores da compa\u00f1\u00eda de software libre P2P Opencola (con John Henson e Grad Conn), que foi vendida \u00e1 Open Text Corporation de Waterloo, Ontario no 2003.\nDoctorow mudouse m\u00e1is tarde a Londres e traballou como coordinador de asuntos europeos para a Electronic Frontier Foundation durante catro anos, axudando a establecer o Open Rights Group, antes de deixar a EFF para seguir escribindo a tempo completo en xaneiro de 2006. Permaneceu como membro do EFF por alg\u00fan tempo despois da s\u00faa sa\u00edda do persoal do EFF. Foi nomeado catedr\u00e1tico canadense Fulbright de Diplomacia P\u00fablica 2006-2007 no Centro de Diplomacia P\u00fablica da USC (Universidade do Sur de California), patrocinado conxuntamente pola Royal Fulbright Commission, o Integrated Media Systems Center e o Centro de Diplomacia P\u00fablica da USC. A c\u00e1tedra inclu\u00edu unha residencia dun ano como escritor e docente na Universidade do Sur de California nos \u00c1nxeles, Estados Unidos. Despois regresou a Londres, pero seguiu a ser un orador p\u00fablico frecuente sobre cuesti\u00f3ns de dereitos de autor.\nEn 2009 converteuse no primeiro estudoso independente en residencia virtual na Universidade de Waterloo en Ontario. Foi estudante do programa entre 1993 e 1994, pero marchou sen completar unha tese. Tam\u00e9n \u00e9 profesor visitante na Open University do Reino Unido. En 2012 foi galardoado doutor honoris causa pola Open University.\nEn 2015 decidiu deixar Londres e trasladarse aos \u00c1nxeles, expresando a s\u00faa decepci\u00f3n pola \"morte\" de Londres despois da elecci\u00f3n do goberno \"tory\" de Gran Breta\u00f1a; afirmou no seu momento: \"Londres \u00e9 unha cidade cuxas d\u00faas prioridades son ser un parque infantil para as elites mundiais corruptas que converten os barrios en colecci\u00f3ns sen alma de caixas de seguridade baleiras no ceo e fomentan a impecable criminalidade da industria financeira. Estes dous os feitos non te\u00f1en ningunha relaci\u00f3n\". \nReincorporouse \u00e1 EFF en xaneiro de 2015 para facer campa\u00f1a para a erradicaci\u00f3n da xesti\u00f3n de dereitos dixitais (DRM).\nOutro traballo, activismo e colaboraci\u00f3ns.\nDoctorow foi director rexional canadense da Science Fiction and Fantasy Writers of America no 1999.\nO 31 de outubro de 2005 Doctorow estivo involucrado nunha pol\u00e9mica sobre a xesti\u00f3n dos dereitos dixitais con Sony-BMG, segundo se conta no ensaio \"Wikinomics\".\nEn 2007, xunto co grupo de arte austr\u00edaco Monochrom, iniciou o proxecto Instant Blitz Copy Fight, coa idea de pedirlle a persoas de todo o mundo que tomen fotos con flash das advertencias de copyright das salas de cinema.\nComo usuario da rede de anonimato Tor durante m\u00e1is dunha d\u00e9cada, nas s\u00faas viaxes globais Doctorow publica regularmente na rede dende un nodo de sa\u00edda de alta velocidade e alta calidade.\nDoctorow foi o relator principal na conferencia Hackers on planet Earth en xullo de 2016.\n\u00c9 membro dos Socialistas Democr\u00e1ticos de Am\u00e9rica.\nVida persoal.\nDoctorow casou con Alice Taylor en outubro de 2008; te\u00f1en unha filla chamada Poesy Emmeline Fibonacci Nautilus Taylor Doctorow, que naceu en 2008. Converteuse en cidad\u00e1n brit\u00e1nico por naturalizaci\u00f3n o 12 de agosto de 2011.\nOutros traballos, activismo, e asociaci\u00f3ns.\nDoctorow exerceu como director rexional canadense dos cient\u00edficos de ficci\u00f3n cient\u00edfica e fantas\u00eda de Am\u00e9rica en 1999.\nEn 2007, xunto co grupo de arte austr\u00edaco monochrom, iniciou o proxecto Instant Blitz Copy Fight, que pide a persoas de todo o mundo que tomen fotos flash das advertencias de copyright nas salas de cine.\nO 25 de outubro de 2005, Doctorow estivo involucrado nunha controversia sobre a xesti\u00f3n de dereitos dixitais con Sony-BMG, como se conta en Wikinomics.\nComo usuario da rede de anonimato Tor durante m\u00e1is dunha d\u00e9cada durante as s\u00faas viaxes globais, Doctorow apoia publicamente a rede; ademais, Boing Boing opera un \"nodo de sa\u00edda de alta velocidade e alta calidade\".\nDoctorow foi o orador principal na conferencia Hackers on Planet Earth de xullo de 2016.\nPresenza na cultura popular.\nCory Doctorow ten un personaxe no xogo de aventuras \"Soviet Unterzoegersdorf: Sector 2\" (2009)"}
{"id": "507199", "revid": "89787", "url": "https://gl.wikipedia.org/wiki?curid=507199", "title": "Helen Wang", "text": "Helen Kay Wang (chin\u00e9s simplificado: ; chin\u00e9s tradicional: ; pinyin: \"Wang Hail\u00e1n\"), de solteira Helen Below, nada en 1965, \u00e9 unha sin\u00f3loga e tradutora inglesa que ocupa o posto de conservadora de numism\u00e1tica da Asia Central no Departamento de Moedas e Medallas do Museo brit\u00e1nico, en Londres. \nPublicou un gran n\u00famero de traduci\u00f3ns literarias do chin\u00e9s ao ingl\u00e9s.\nWang est\u00e1 casada co arque\u00f3logo chin\u00e9s Wang Tao.\nTraxectoria.\nHelen Wang acadou a s\u00faa licenciatura en Lingua Chinesa en 1988 na Escola de Estudos Orientais e Africanos (SOAS) da Universidade de Londres, cunha estad\u00eda previa dun ano (entre 1984 e 1985) no Instituto de Lingua de Pequ\u00edn.\nEn 2002 accedeu ao doutoramento en Arqueolox\u00eda no University College London, cunha tese sobre o di\u00f1eiro na Ruta da Seda titulada \"Money on the Silk Road: the evidence from Eastern Central Asia to c. AD 800.\"\nComo numism\u00e1tica.\nEn 1991, Wang ingresou no Museo Brit\u00e1nico como axudante de Joe Cribb na secci\u00f3n asi\u00e1tica do Departamento de Moedas e Medallas, e en 1993 empezou a encargarse da secci\u00f3n de moeda da Asia Oriental. Os seus traballos al\u00ed est\u00e1n relacionados principalmente coas colecci\u00f3ns das que \u00e9 responsable e tam\u00e9n sobre a historia da colecci\u00f3n e o desenvolvemento do seu \u00e1mbito, en particular a numism\u00e1tica de Asia Oriental e a da Ruta da Seda, as colecci\u00f3ns de Sir Aurel Steine os artigos t\u00e9xtiles utilizados como di\u00f1eiro.\nFoi co-secretaria honoraria da \"Royal Numismatic Society\" entre 2011 e 2016, e vicepresidenta en 2018. Tam\u00e9n \u00e9 membro honorario do equipo editorial de \"Zhongguo Qianbi\" \"\u4e2d\u56fd\u94b1\u5e01\" (\"China numism\u00e1tica\"), a revista da Sociedade Numism\u00e1tica Chinesa. \nEn 2016, Wang foi elixida membro da Asociaci\u00f3n Internacional para o Estudo dos T\u00e9xtiles da Ruta da Seda (IASSRT). Desde 2017, fai divulgaci\u00f3n de numism\u00e1tica chinesa a trav\u00e9s do blog \"Chinese Money Matters\".\nComo tradutora.\nAs primeiras publicaci\u00f3ns de traduci\u00f3ns literarias de Wang produc\u00edronse no inicio da d\u00e9cada de 1990; trat\u00e1base de contos e ensaios de Yu Hua, de Zhang Chengzhi, de Ma Yuan, de Du Ma e de Zhang Langlang. Logo dun descanso na s\u00faa vida profesional, regresou \u00e1 traduci\u00f3n na d\u00e9cada de 2010, traducindo m\u00e1is relatos, ensaios e contos infant\u00eds. \nAdemais, Wang colabora con entidades como o Club do Libro de Ficci\u00f3n da China (con Nicky Harman), co portal \"Paper Republic\" e coa iniciativa \"Global Literature in Libraries\". \nEn 2016, Wang foi unha das fundadoras do grupo \"Chinese Books for Young Readers\" (\"Libros chineses para Lectores Novos\"), con Anna Gustafsson Chen e Minjie Chen. \nEntre 2012 e 2015 foi membro do comit\u00e9 de direcci\u00f3n da Asociaci\u00f3n de Tradutores do Reino Unido.\nWang foi xu\u00edza de catro competici\u00f3ns de traduci\u00f3n Writing Chinese, da Universidade de Leeds.\nEscolma de publicaci\u00f3ns.\nEntre os abundantes traballos de investigaci\u00f3n e divulgaci\u00f3n de Helen Wang, p\u00f3dense salientar os seguintes:"}
{"id": "507200", "revid": "26585", "url": "https://gl.wikipedia.org/wiki?curid=507200", "title": "Tempada 1978 do Campionato Galego de Automobilismo", "text": "A tempada 1978 foi a cuarta edici\u00f3n do Campionato Galego de Automobilismo. Comezou o 8 de febreiro de 1978 coa Subida a Manzaneda e rematou o 27 de decembro co Rally San Marti\u00f1o. O vencedor foi P\u00edo Alonso."}
{"id": "507201", "revid": "17467", "url": "https://gl.wikipedia.org/wiki?curid=507201", "title": "Ministerio de Fomento de Espa\u00f1a", "text": ""}
{"id": "507202", "revid": "5863", "url": "https://gl.wikipedia.org/wiki?curid=507202", "title": "Alejandro Blanco Bravo", "text": ""}
{"id": "507203", "revid": "865", "url": "https://gl.wikipedia.org/wiki?curid=507203", "title": "Hellcat Records", "text": "Hellcat Records \u00e9 un selo discogr\u00e1fico independente estadounidense baseado nos \u00c1nxeles, California. O selo \u00e9 unha filial de Epitaph Records e naceu como unha colaboraci\u00f3n entre Brett Gurewitz de Bad Religion, o dono de Epitaph, e Tim Armstrong de Rancid, este \u00faltimo normalmente responsable de fichar as bandas.\nHellcat especial\u00edzase en bandas de ska, punk, oi!, psychobilly e hardcore. A discogr\u00e1fica publicou o seu sampler \"Give 'Em the Boot\" a partir de 1997, lanzando un total de sete volumes ata o ano 2009. "}
{"id": "507204", "revid": "5863", "url": "https://gl.wikipedia.org/wiki?curid=507204", "title": "Medalla de Bronce da Xunta de Galicia", "text": ""}
{"id": "507205", "revid": "5863", "url": "https://gl.wikipedia.org/wiki?curid=507205", "title": "Medallas de Ouro de Galicia", "text": ""}
{"id": "507206", "revid": "5863", "url": "https://gl.wikipedia.org/wiki?curid=507206", "title": "Medalla de Bronce de Galicia", "text": ""}
{"id": "507207", "revid": "5863", "url": "https://gl.wikipedia.org/wiki?curid=507207", "title": "Medalla de Prata de Galicia", "text": ""}
{"id": "507208", "revid": "5863", "url": "https://gl.wikipedia.org/wiki?curid=507208", "title": "Xosefina Vilas Ra\u00f1a", "text": ""}
{"id": "507211", "revid": "5863", "url": "https://gl.wikipedia.org/wiki?curid=507211", "title": "Arcadio Manuel Bujados Fern\u00e1ndez", "text": ""}
{"id": "507212", "revid": "5863", "url": "https://gl.wikipedia.org/wiki?curid=507212", "title": "Manuel Bujados Fern\u00e1ndez", "text": ""}
{"id": "507214", "revid": "19415", "url": "https://gl.wikipedia.org/wiki?curid=507214", "title": "K\u00e4rp\u00e4t Naiset", "text": "O K\u00e4rp\u00e4t Naiset, ou simplemente K\u00e4rp\u00e4t, \u00e9 un equipo feminino de h\u00f3ckey sobre xeo da cidade de Oulu (Finlandia). Actualmente compite na Naisten Liiga, a m\u00e1xima categor\u00eda do h\u00f3ckey sobre xeo feminino finland\u00e9s.\nFoi fundado a principios da d\u00e9cada de 1990, e na tempada 1994-95 debutou na m\u00e1xima categor\u00eda do h\u00f3ckey sobre xeo feminino de Finlandia. Con tres campionatos, conquistados nas tempadas 2011-12, 2016-17 e 2017-18, sete medallas de prata e outras sete de bronce, K\u00e4rp\u00e4t \u00e9 un dos equipos femininos m\u00e1is exitosos do pa\u00eds.\nHistoria.\nA pr\u00e1ctica do h\u00f3ckey sobre xeo en categor\u00eda feminina en K\u00e4rp\u00e4t comezou na tempada 1990-91, cando anunciou que crear\u00eda un equipo de nenas e comezou a procura de xogadoras. Inicialmente o equipo xogou na liga distrital de nenos.\nNa tempada 1992-93 participou por primeira vez na liga, xogando no grupo tres da I-divisioona xunto co SoPan, Te-Kin, KaTen, PaKan, EtPon e KeKin. As achegas de Anne Haapalainen (14+5=19), Annakaisa Pahkala (10+8=18) e Sari R\u00e4is\u00e4nen (5+2=7) axudaron ao equipo a finalizar a liga na terceira posici\u00f3n.\nNon foi ata a tempada 1994-95 cando o equipo debutou na m\u00e1xima categor\u00eda do h\u00f3ckey sobre xeo feminino de Finlandia, daquela denominada Naisten SM-sarja. Na s\u00faa primeira tempada entre os mellores equipos do pa\u00eds n\u00f3rdico salientaron Katja Riipi, Sanna Lankosaari e Niina Siren."}
{"id": "507215", "revid": "1131", "url": "https://gl.wikipedia.org/wiki?curid=507215", "title": "Francisco Prieto Mera", "text": "Francisco Prieto Mera, nado en M\u00e1laga en 1852 e finado en Madrid o 17 de febreiro de 1916, foi un avogado e pol\u00edtico espa\u00f1ol.\nTraxectoria.\nFundou a primeira Sociedad Propagand\u00edstica del Clima y la reforma, para o fomento do turismo malague\u00f1o. Foi alcalde de M\u00e1laga de 1894 a 1895, e logo de ser suspendido como alcalde trasladouse a Madrid onde fundou e dirixiu o peri\u00f3dico \"La Reforma\" en 1898. Avogado do bufete de Rafael Gasset Chinchilla, nas elecci\u00f3ns a Cortes de 1910 foi designado deputado polo distrito de Noia polo artigo 29 en agosto. Foi elixido senador pola provincia da Coru\u00f1a en 1914."}
{"id": "507217", "revid": "98629", "url": "https://gl.wikipedia.org/wiki?curid=507217", "title": "A Igrexa, Baldr\u00e1ns, Tui", "text": "A Igrexa \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. No ano 2019 ti\u00f1a 112 habitantes (59 homes e 53 mulleres), segundo o padr\u00f3n municipal de habitantes do Instituto Galego de Estat\u00edstica. Isto sup\u00f3n un descenso do 12,5 por cento respecto ao ano 2000.\nToponimia.\nA orixe do top\u00f3nimo \u00e9 o lat\u00edn , o lugar da igrexa.\nPatrimonio.\nO lugar recibe o seu nome por ser onde se atopa a igrexa parroquial de Baldr\u00e1ns, consagrada a Santiago. Esta igrexa \u00e9 de orixe medieval, pero foi fortmente remodelada nos s\u00e9culos XVII e XVIII. Ao lado da igrexa est\u00e1 a Casa Reitoral da parroquia, en estado de abandono."}
{"id": "507218", "revid": "15490", "url": "https://gl.wikipedia.org/wiki?curid=507218", "title": "Premio Nacional de Cinematograf\u00eda", "text": ""}
{"id": "507219", "revid": "4817", "url": "https://gl.wikipedia.org/wiki?curid=507219", "title": "Mars Science Laboratory", "text": "Mars Science Laboratory ou MSL, tam\u00e9n co\u00f1ecido polo nome do r\u00f3ver, Curiosity, \u00e9 unha sonda espacial da NASA lanzada o 26 de novembro de 2011 mediante un foguete Atlas 5 desde Cabo Ca\u00f1averal para estudar Marte.\nCaracter\u00edsticas.\nMSL \u00e9 un r\u00f3ver de exploraci\u00f3n marci\u00e1n enviado para estudar a superficie do planeta vermello e determinar se foi habitabla nalg\u00fan momento da s\u00faa historia. Os seus obxectivos cient\u00edficos son:\nO r\u00f3ver ten seis rodas e mide uns 2,8 m de lonxitude, cunha masa de 750 kg. O corpo principal do veh\u00edculo est\u00e1 formado pola caixa que cont\u00e9n a electr\u00f3nica e os procesadores, chamada WEB (\"Warm Electronics Box\"). Sobre ela at\u00f3pase a cuberta de equipamento, co mastro, as c\u00e1maras e outro equipamento cient\u00edfico. O r\u00f3ver tam\u00e9n conta cun brazo robotizado con instrumentaci\u00f3n cient\u00edfica. A velocidade m\u00e1xima do r\u00f3ver \u00e9 de 4 cm/s e obt\u00e9n a s\u00faa enerx\u00eda dun xerador termoel\u00e9ctrico de radiois\u00f3topos (RTG polas s\u00faas siglas en ingl\u00e9s) alimentado por plutonio que produc\u00eda 125 W de potencia ao inicio da misi\u00f3n.\nPerfil da misi\u00f3n.\nMSL foi lanzado dentro dun escudor protector acaroado a unha etapa de cruceiro o 26 de novembro de 2011 \u00e1s 15:02 UTC mediante un Atlas V na s\u00faa versi\u00f3n 541. Chegou a Marte en agosto de 2012, tras 8 meses de traves\u00eda espacial. O 6 de agosto a c\u00e1psula con Curiosity no seu interior entrou na atmosfera marciana, protexido por un escudo t\u00e9rmico e facendo unha serie de manobras en S para reducir a s\u00faa velocidade. Tres minutos antes da aterraxe a c\u00e1psula despregou un paraca\u00eddas, usando retrofoguetes na etapa final do descenso. O r\u00f3ver tocou solo \u00e1s 5:32 UTC do 6 de agosto de 2012 no cr\u00e1ter Gale. Tras varios d\u00edas de comprobaci\u00f3ns, Curiosity p\u00faxose en marcha o 22 de agosto para comezar o seu estudo de Marte."}
{"id": "507220", "revid": "72012", "url": "https://gl.wikipedia.org/wiki?curid=507220", "title": "MSL", "text": ""}
{"id": "507221", "revid": "72012", "url": "https://gl.wikipedia.org/wiki?curid=507221", "title": "Curiosity", "text": ""}
{"id": "507224", "revid": "12452", "url": "https://gl.wikipedia.org/wiki?curid=507224", "title": "O reino de Galicia e a historiograf\u00eda tradicional espa\u00f1ola", "text": ""}
{"id": "507226", "revid": "1505", "url": "https://gl.wikipedia.org/wiki?curid=507226", "title": "Castro de Moh\u00edas", "text": ""}
{"id": "507230", "revid": "65337", "url": "https://gl.wikipedia.org/wiki?curid=507230", "title": "Juan Maldacena", "text": "Juan Mart\u00edn Maldacena (Caballito, Bos Aires, 10 de setembro de 1968) \u00e9 un f\u00edsico te\u00f3rico arxentino. O seu campo principal \u00e9 a teor\u00eda de supercordas \u2014ou Teor\u00eda M\u2014, na que en 1997 publicou a co\u00f1ecida como \u00abconxetura de Maldacena\u00bb, \u00abdualidade de Maldacena\u00bb ou correspondencia AdS/CFT (anti-de Sitter/conformal field theory), que prop\u00f3n a equivalencia entre teor\u00edas de gravedade cu\u00e1ntica e calquera teor\u00eda conforme de campos baixo determinadas condici\u00f3ns que satisf\u00e1n o principio hologr\u00e1fico.\nFormaci\u00f3n.\nEstudou na Universidade de Bos Aires, e logo no Instituto Balseiro en Bariloche, ata o 1991. Pasou despois a Princeton, onde comezou a colaboraci\u00f3n con Nathan Seiberg e se graduou en 1996. \nEn 2020 \u00e9 f\u00edsico no Institute for Advanced Study en Princeton, Nova Jersey, USA."}
{"id": "507231", "revid": "6", "url": "https://gl.wikipedia.org/wiki?curid=507231", "title": "Juan Mart\u00edn Maldacena", "text": ""}
{"id": "507232", "revid": "6", "url": "https://gl.wikipedia.org/wiki?curid=507232", "title": "Teor\u00eda de supercordas", "text": ""}
{"id": "507237", "revid": "865", "url": "https://gl.wikipedia.org/wiki?curid=507237", "title": "Ultimate Success Today", "text": "Ultimate Success Today \u00e9 o quinto \u00e1lbum de estudio da banda estadounidense de post-punk Protomartyr, publicado o 17 de xullo de 2020 a trav\u00e9s do selo Domino Recording Company. Tematicmante inspirado na crise dos 40 do vocalista Joe Casey, o disco foi concibido como unha \"despedida\" da primeira d\u00e9cada da banda e foi gravado en 2019 nos Dreamland Recording Studios de Hurley, Nova York, coa axuda do produtor David Tolomei. Nas sesi\u00f3ns a banda comportouse como unha unidade, incluso ata o punto de seguir rutinas semellantes cada d\u00eda. O \u00e1lbum conta con destacadas colaboraci\u00f3ns de m\u00fasicos como Jemeel Moondoc e Fred Lonberg-Holm. As letras foron descritas como escuras e apocal\u00edpticas, mentres que a m\u00fasica resulta m\u00e1is sutil e din\u00e1mica que nos seus anteriores lanzamentos.\nTitulado polos infocomerciais de tipo \"f\u00e1gase rico rapidamente\" (a traduci\u00f3n do t\u00edtulo vir\u00eda a ser algo como \"\u00e9xito final hoxe\"), o \u00e1lbum deber\u00eda ser publicado no mes de maio, pero adiouse ata xullo debido \u00e1 pandemia por coronavirus. Lanz\u00e1ronse tres sinxelos acompa\u00f1ados dos seus respectivos v\u00eddeos, e unha versi\u00f3n visual do \u00e1lbum estivo dispo\u00f1ible dous d\u00edas despois da s\u00faa edici\u00f3n. O traballo foi aclamado pola cr\u00edtica, e moitos cr\u00edticos atoparon que reflect\u00eda o estado do mundo en xeral no ano 2020, a pesar de estar escrito o anos anterior, ademais de loubar a s\u00faa evoluci\u00f3n estil\u00edstica. "}
{"id": "507238", "revid": "89787", "url": "https://gl.wikipedia.org/wiki?curid=507238", "title": "Ioannis Svoronos", "text": "Ioannis Nikolaos Svoronos (grego: \"\u0399\u03c9\u03ac\u03bd\u03bd\u03b7\u03c2 \u039d. \u03a3\u03b2\u03bf\u03c1\u03ce\u03bd\u03bf\u03c2\"), nado o 27 de abril de 1863 en M\u00edconos e finado o 7 de setembro de 1922 en Atenas, foi un numism\u00e1tico e arque\u00f3logo grego.\nTraxectoria.\nSvoronos naceu nunha familia de mari\u00f1os mercantes que se ocupaban do comercio de trigo entre Rusia e Grecia. \nEntre 1974 e 1978 cursou a s\u00faa educaci\u00f3n secundaria, e xa os seus mestres advertiron a s\u00faa atracci\u00f3n pola numism\u00e1tica e a arqueolox\u00eda. Seguindo o desexo da familia, Svoronos matriculouse na Escola de Dereito da Universidade de Atenas, mais abandonou os seus estudos para se dedicar \u00e1 arqueolox\u00eda e \u00e1 numism\u00e1tica, inicialmente de xeito autodidacta, con frecuentes visitas a Atenas para comprar libros sobre esas materias. \nAo seu regreso a Grecia ingresou no Museo Numism\u00e1tico de Atenas, coa axuda do seu t\u00edo, Alexander Meletopoulos, un influente coleccionista de moedas e antig\u00fcidades que o recomendou ao daquela director do museo. A s\u00faa adscrici\u00f3n a esta instituci\u00f3n permitiulle facer frecuentes viaxes para visitar as principais colecci\u00f3ns numism\u00e1ticas europeas e, entre os anos 1883 e 1887, para se formar nas universidades de Berl\u00edn, de Londres e de Par\u00eds, cos mellores profesores do seu tempo. \nAo remate deste per\u00edodo formativo, en 1887 regresou ao Museo Numism\u00e1tico de Atenas, onde ocupou un posto de axudante, a\u00ednda que axi\u00f1a foi reclamado por Theodor Mommsen para volver a Berl\u00edn e colaborar un tempo con Friedrich Imhoof-Blumer. \nEn 1889, cando Svoronos ti\u00f1a 26 anos, foi nomeado director do Museo Numism\u00e1tico de Grecia, posto que ocupou durante m\u00e1is de tres d\u00e9cadas, ata a s\u00faa morte en 1922. \nEn 1898, fundou e dirixiu a publicaci\u00f3n de periodicidade anual \"Journal International d\u2019Arch\u00e9ologie Numismatique\", na que el mesmo foi un destacado colaborador, coa publicaci\u00f3n de m\u00faltiples artigos. \nNo per\u00edodo 1918-1920 exerceu a docencia na Universidade de Atenas, como titular da c\u00e1tedra de Numism\u00e1tica, Metrolox\u00eda e Escultura. \nIoannis Svoronos faleceu en Atenas en setembro de 1922 v\u00edtima dun derramo cerebral que se atrib\u00fae ao exceso de traballo, xa que naqueles momentos estaba a elaborar seis traballos simultaneamente. \nPublicaci\u00f3ns.\nEsta \u00e9 unha escolma das monograf\u00edas de Ioannis Svoronos ao longo da s\u00faa carreira:"}
{"id": "507239", "revid": "65337", "url": "https://gl.wikipedia.org/wiki?curid=507239", "title": "Ioannis Nikolaos Svoronos", "text": ""}
{"id": "507241", "revid": "65337", "url": "https://gl.wikipedia.org/wiki?curid=507241", "title": "Ioannis N. Svoronos", "text": ""}
{"id": "507243", "revid": "98629", "url": "https://gl.wikipedia.org/wiki?curid=507243", "title": "Pere Ubu", "text": "Pere Ubu \u00e9 unha banda estadounidense de rock formada en Cleveland, Ohio en 1975. A pesar de contar cunha gran cantidade de membros de longa de duraci\u00f3n, o cantante David Thomas \u00e9 o \u00fanico membro constante do grupo. Pere Ubu publicou o seu \u00e1lbum de estrea, \"The Modern Dance\", en 1978, ao que lle seguiron catro discos m\u00e1is antes de separarse en 1982. Thomas reformou a banda no ano 1987, e continuou gravando \u00e1lbums e xirando.\nO traballo de Pere Ubu inspirouse en distintas fontes como a musique concr\u00e8te, o rock dos 60, a performance, e os ambientes industriais do medio oeste dos Estados Unidos. A pesar de que o grupo acadou moi pouco \u00e9xito comercial, Pere Ubu exerceu unha grande influencia na m\u00fasica underground posterior. "}
{"id": "507244", "revid": "65337", "url": "https://gl.wikipedia.org/wiki?curid=507244", "title": "Jean N. Svoronos", "text": ""}
{"id": "507245", "revid": "65337", "url": "https://gl.wikipedia.org/wiki?curid=507245", "title": "Jean Svoronos", "text": ""}
{"id": "507246", "revid": "1131", "url": "https://gl.wikipedia.org/wiki?curid=507246", "title": "Gjulistana \u041c\u0430rkovska", "text": "Gjulistana Jumerovska Markovska, nada en Kumanovo en 1961, \u00e9 unha oftalm\u00f3loga e pol\u00edtica macedonia de etnia roman\u00ed.\nTraxectoria.\nFormouse na Facultade de Medicina da Universidade Santos Cirilo e Metodio de Skopje, e especializouse en enfermidades oculares. Traballou como m\u00e9dica de familia no centro de sa\u00fade de Kumanovo e como especialista no Hospital Militar de Skopje. Accedeu \u00e1 Asemblea de Macedonia nas listas da Uni\u00f3n de Forzas Reformistas e despois actuou como independente. Pasou catro anos m\u00e1is, de 1998 a 2002, como parlamentaria polo VMRO-DPMNE, dirixido por Ljubcho Georgievski. Despois de 2002 retirouse da pol\u00edtica activa para exercer a pr\u00e1ctica m\u00e9dica privada e mais tam\u00e9n \u00e9 vicepresidenta da Sociedade Oftalmol\u00f3xica Macedonia."}
{"id": "507247", "revid": "1131", "url": "https://gl.wikipedia.org/wiki?curid=507247", "title": "A Carballiza, Baldr\u00e1ns, Tui", "text": "A Carballiza \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. No ano 2019 ti\u00f1a 44 habitantes (18 homes e 26 mulleres), segundo o padr\u00f3n municipal de habitantes do Instituto Galego de Estat\u00edstica, cinco m\u00e1is ca no ano 2000.\nPatrimonio.\nO lugar conta cunha pequena presa de auga e varios mu\u00ed\u00f1os."}
{"id": "507248", "revid": "1131", "url": "https://gl.wikipedia.org/wiki?curid=507248", "title": "A Malladoura, Baldr\u00e1ns, Tui", "text": "A Carballiza \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 36 habitantes (21 homes e 15 mulleres), tres menos ca no ano 2000.\nPatrimonio.\nO elemento hist\u00f3rico m\u00e1is sobranceiro deste barrio \u00e9 o pazo hom\u00f3nimo, actualmente moi alterado, de influencias arquitect\u00f3nicas portuguesas. Preto do pazo hai un mu\u00ed\u00f1o e o Penedo da Malladoura. Neste barrio cel\u00e9brase a tradicional Romar\u00eda do Polbo."}
{"id": "507249", "revid": "1131", "url": "https://gl.wikipedia.org/wiki?curid=507249", "title": "Lugares de Coa\u00f1a", "text": "Esta \u00e9 unha lista de todos os lugares de Coa\u00f1a."}
{"id": "507250", "revid": "23204", "url": "https://gl.wikipedia.org/wiki?curid=507250", "title": "O Cerqueiro, Baldr\u00e1ns, Tui", "text": "O Cerqueiro \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 86 habitantes (43 homes e 43 mulleres), a mesma cantidade ca no ano 2000.\nToponimia.\nCerqueiro \u00e9 top\u00f3nimo derivado do lat\u00edn , unha especie de carballo caducifolio, tam\u00e9n co\u00f1ecida como cerqui\u00f1o.\nPatrimonio.\nNeste barrio foron atopados de maneira casual varios bifaces de tipolox\u00eda paleol\u00edtica (seixos de cuarcita tallados en ambas as caras). O barrio conta cun mu\u00ed\u00f1o, o mu\u00ed\u00f1o de Nogueira.\nEconom\u00eda e agricultura.\nO barrio est\u00e1 situado na Denominaci\u00f3n de Orixe Protexida R\u00edas Baixas, concretamente dentro da \u00e1rea do Condado do Tea. Na actualidade hai d\u00faas adegas comerciais activas no barrio. "}
{"id": "507253", "revid": "1131", "url": "https://gl.wikipedia.org/wiki?curid=507253", "title": "O Facho, Baldr\u00e1ns, Tui", "text": "O Facho \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. No ano 2019 ti\u00f1a 27 habitantes (13 homes e 14 mulleres), segundo o padr\u00f3n municipal de habitantes do Instituto Galego de Estat\u00edstica. Isto sup\u00f3n un descenso de 9 habitantes respecto ao ano 2000."}
{"id": "507254", "revid": "23204", "url": "https://gl.wikipedia.org/wiki?curid=507254", "title": "Nemonte Nenquimo", "text": "Nemonte Nenquimo, nada na comunidade de Nemompare en 1985, preto do r\u00edo Curaray, \u00e9 unha l\u00edder dos huaorani de Pastaza, presidenta de Conconawep e cofundadora da organizaci\u00f3n ind\u00edxena Alianza Ceibo. No ano 2020 foi considerada pola revista \"Time\" como unha das 100 persoas m\u00e1is influintes do mundo ese ano polo seu liderado na defensa do territorio dos huaorani fronte ao extractivismo das compa\u00f1\u00edas petroleiras, o cal culminou no ano 2019 coa protecci\u00f3n legal de m\u00e1is de 180\u00a0000 hect\u00e1reas do territorio ancestral huaorani.\nTraxectoria.\nCriouse na comunidade de Nemompare, na Amazonia ecuatoriana. O seu nome quere dicir \"estrela\" e p\u00faxollo o seu av\u00f3. A s\u00faa lingua nai \u00e9 o huaorani, da cal \u00e9 activista, e aprendeu castel\u00e1n nun colexio evanx\u00e9lico en Quito. Posteriormente, comezar\u00eda a aprender kichwa e ingl\u00e9s. Deixou a s\u00faa comunidade para estudar nun colexio misioneiro, pero acabou abandon\u00e1ndoo logo de decatarse que estaba sendo obrigada polos misioneiros a desbotar a s\u00faa cultura e identidade. \nRegresou ao territorio huaorani co obxectivo de axudar ao seu pobo e comezou a s\u00faa traxectoria como activista ling\u00fc\u00edstica e como dirixente xuvenil de mulleres e familias. Posteriormente dedicouse ao ensino dos nenos da s\u00faa comunidade. \u00c9 unha dos membros fundadores da organizaci\u00f3n ind\u00edxena Alianza Ceibo, creada no ano 2015. Alianza Ceibo \u00e9 a primeira organizaci\u00f3n amaz\u00f3nica que engloba os pobos siona, secoya, cof\u00e1n e huaorani, e ten como obxectivo defender os seus territorios da minar\u00eda, da extracci\u00f3n petroleira e dos colonos.\nA s\u00faa loita acadou sona internacional logo de que aparecese en varias reportaxes do escritor e produtor Mitch Anderson, fundador da organizaci\u00f3n Amazon Frontlines. Posteriormente, Nenquimo liderou varias demandas contra o estado de Ecuador en 2019, conseguindo unha vitoria xudicial para frear o avance de explotaci\u00f3n petroleira na Amazon\u00eda.\nAwards.\nEn 2020, Nenquimo foi galardoada co Premio Medioambiental Goldman."}
{"id": "507261", "revid": "22570", "url": "https://gl.wikipedia.org/wiki?curid=507261", "title": "Third Man Records", "text": "Third Man Records \u00e9 un selo discogr\u00e1fico independente fundado polo m\u00fasico Jack White en Detroit, M\u00edchigan, no ano 2001. Third Man fundou a s\u00faa primeira localizaci\u00f3n f\u00edsica (unha combinaci\u00f3n de tenda de discos, local de concertos e sede do selo) en Nashville, Tennessee, en 2009. A discogr\u00e1fica inaugurou unha nova localizaci\u00f3n en Detroit en 2015, que inclu\u00edu unha planta de prensado (Third Man Pressing) en 2017. O lema do selo \u00e9 \"O teu tocadiscos non est\u00e1 morto\". \nHistoria.\nJack White fundou Third Man Records en Detroit, M\u00edchigan, no ano 2001. White orixinalmente mercou o edificio para almacenar o seu equipo e ti\u00f1a plans para reeditar os primeiros traballos de The White Stripes. Third Man, que publica \u00e1lbums e sinxelos principalmente en vinilo, creou a s\u00faa primeira localizaci\u00f3n f\u00edsica en Nashville, Tennessee, o d\u00eda 11 de marzo de 2009. O local de Nashville serve como unha tenda de discos, a sede do selo e local de concertos. Incl\u00fae a The Blue Room (un local para actuaci\u00f3ns e proxecci\u00f3ns para The Light and Sound Machine, unha serie de proxecci\u00f3ns mensual de filmes en colaboraci\u00f3n con The Belcourt Theater), un estudio de fotograf\u00eda, espazo de almacenamento para cintas m\u00e1ster, e o almac\u00e9n da discogr\u00e1fica. The Blue Room \u00e9 o \u00fanico local do mundo en gravar actuaci\u00f3ns directamente a acetato, producindo un m\u00e1ster en vinilo a tempo real. Para celebrar a apertura de Third Man Records en Nashville, White estreouse co seu novo proxecto, The Dead Weather, realizando un pequeno concerto para uns 100 convidados. \nO nome do selo incorpora varios elementos de importancia persoal para White. A s\u00faa afecci\u00f3n polo n\u00famero tres est\u00e1 ben documentada. O nome ref\u00edrese ao filme de Carol Reed \"The Third Man\", protagonizado por Joseph Cotten e Orson Welles. A antiga empresa de tapicer\u00eda de White cham\u00e1base Third Man Upholstery, e tam\u00e9n xiraba ao redor das cores amarela e negra. Nunha entrevista con Conan O'Brien dixo que o n\u00famero tres tam\u00e9n prov\u00e9n do n\u00famero m\u00ednimo de peches que se precisan para tapizar. White tam\u00e9n se refire a si mesmo como o \"terceiro home\" dunha muller na canci\u00f3n \"Ball and Biscuit\" do \u00e1lbum de The White Stripes \"Elephant\"."}
{"id": "507262", "revid": "26585", "url": "https://gl.wikipedia.org/wiki?curid=507262", "title": "Tempada 1980 do Campionato de Galicia de Rally", "text": "A tempada 1980 foi a 2\u00aa edici\u00f3n do Campionato de Galicia de Rally. Comezou o 6 de abril de 1980 no Rally San Telmo e rematou o 9 de novembro do mesmo ano no Rally San Marti\u00f1o. O vencedor foi o coru\u00f1\u00e9s Carlos Pi\u00f1eiro."}
{"id": "507265", "revid": "1505", "url": "https://gl.wikipedia.org/wiki?curid=507265", "title": "Tapia", "text": ""}
{"id": "507269", "revid": "25871", "url": "https://gl.wikipedia.org/wiki?curid=507269", "title": "Tempada 1980 do Campionato de Galicia de Monta\u00f1a", "text": "A tempada 1980 do Campionato de Galicia de Monta\u00f1a comezou o 10 de febreiro de 1980 coa Subida a Manzaneda e rematou o 10 de outubro coa Subida a Vilouz\u00e1s. O vencedor foi Alberto Gonz\u00e1lez \"Camba\"."}
{"id": "507270", "revid": "25871", "url": "https://gl.wikipedia.org/wiki?curid=507270", "title": "Tempada 1980 do Campionato Galego de Automobilismo", "text": "A tempada 1980 foi a 6\u00aa edici\u00f3n do Campionato Galego de Automobilismo. Comezou o 10 de febreiro de 1980 na Subida a Manzaneda e rematou o 9 de novembro do mesmo ano no Rally San Marti\u00f1o. O vencedor foi o coru\u00f1\u00e9s Carlos Pi\u00f1eiro."}
{"id": "507272", "revid": "1131", "url": "https://gl.wikipedia.org/wiki?curid=507272", "title": "A Parceira, Baldr\u00e1ns, Tui", "text": "A Parceira \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 5 habitantes (3 homes e 2 mulleres), un descenso do 50% respecto ao ano 2000."}
{"id": "507273", "revid": "72012", "url": "https://gl.wikipedia.org/wiki?curid=507273", "title": "Pegasus H", "text": ""}
{"id": "507274", "revid": "1131", "url": "https://gl.wikipedia.org/wiki?curid=507274", "title": "O Rapado, Baldr\u00e1ns, Tui", "text": "O Rapado \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 49 habitantes (26 homes e 23 mulleres), un lixeiro descenso do 7,5% desde o ano 2000.\nPatrimonio.\nNeste barrio hai dous mu\u00ed\u00f1os, o Fuchaco de Arriba e o Fuchaco de Abaixo."}
{"id": "507275", "revid": "23204", "url": "https://gl.wikipedia.org/wiki?curid=507275", "title": "Miniature Sensor Technology Integration", "text": "Miniature Sensor Technology Integration ou MSTI foi unha familia de sat\u00e9lites estadounidense militares.\nCaracter\u00edsticas.\nOs sat\u00e9lites MSTI conceb\u00edronse como sat\u00e9lites de baixo custo lanzados para probar novos sensores no marco da Iniciativa de Defensa Estrat\u00e9xica da Forza A\u00e9rea dos Estados Unidos. Planific\u00e1ronse cinco sat\u00e9lites MSTI, a\u00ednda que finalmente se enviaron tres a \u00f3rbita, cos outros dous cancelados.\nMSTI 1.\nMSTI 1 tivo a misi\u00f3n de obter imaxes no infravermello de varias illas no oc\u00e9ano Pac\u00edfico oriental durante catro d\u00edas. Ti\u00f1a unha masa de 150 kg e estaba estabilizado por un sistema a reacci\u00f3n usando gas fr\u00edo. As imaxes eran enviadas a estaci\u00f3ns en terra mediante un transmisor en frecuencia modulada. Foi lanzado o 21 de novembro de 1992 mediante un foguete Scout G1 a unha \u00f3rbita de 289 x 366 km e 96,7\u00ba de inclinaci\u00f3n orbital.\nMSTI 2.\nMSTI 2 foi lanzado mediante outro Scout G1 na \u00faltima engalaxe desde modelo de foguete o 9 de maio de 1994. A s\u00faa misi\u00f3n, de seis meses de duraci\u00f3n, foi demostrar a capacidade de seguimento de m\u00edsiles desde sat\u00e9lite. Conseguiu localizar e seguir con \u00e9xito o lanzamento dun m\u00edsil de proba Minuteman 3. O sat\u00e9lite obtivo m\u00e1is de tres mill\u00f3ns de imaxes no infravermello durante a s\u00faa misi\u00f3n e fallou aos cinco meses en \u00f3rbita, posiblemente a un impacto con lixo espacial.\nMSTI 3.\nMSTI 3 levaba tres sensores a bordo:\nA s\u00faa misi\u00f3n, dun ano de duraci\u00f3n, foi recoller datos do fondo de radiaci\u00f3n infravermello da superficie terrestre para o seu uso en detecci\u00f3n e seguimento de m\u00edsiles bal\u00edsticos. O sensor no visible usouse para recoller datos medioambientais para estudos do medio ambiente e ecol\u00f3xicos. MSTI 3 foi lanzado mediante un foguete Pegasus H o 17 de maio de 1996."}
{"id": "507276", "revid": "72012", "url": "https://gl.wikipedia.org/wiki?curid=507276", "title": "MSTI 3", "text": ""}
{"id": "507277", "revid": "72012", "url": "https://gl.wikipedia.org/wiki?curid=507277", "title": "MSTI 2", "text": ""}
{"id": "507278", "revid": "72012", "url": "https://gl.wikipedia.org/wiki?curid=507278", "title": "MSTI 1", "text": ""}
{"id": "507279", "revid": "1131", "url": "https://gl.wikipedia.org/wiki?curid=507279", "title": "A Teixeira, Baldr\u00e1ns, Tui", "text": "A Teixeira \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 38 habitantes (17 homes e 21 mulleres), un aumento de 7 habitantes con respecto ao ano 2000."}
{"id": "507280", "revid": "1131", "url": "https://gl.wikipedia.org/wiki?curid=507280", "title": "As Veigas, Baldr\u00e1ns, Tui", "text": "As Veigas \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 60 habitantes (28 homes e 32 mulleres), un descenso de 7 habitantes respecto ao ano 2000.\nPatrimonio.\nO elemento hist\u00f3rico m\u00e1is relevante do barrio \u00e9 o petr\u00f3glifo das Carneiras, no que hai un gravado dun c\u00e9rvido e outros elementos non descifrados."}
{"id": "507283", "revid": "89787", "url": "https://gl.wikipedia.org/wiki?curid=507283", "title": "Friedrich Imhoof-Blumer", "text": "Friedrich Imhoof-Blumer, nado o 11 de maio de 1838 en Winterthur, no Cant\u00f3n de Z\u00fcrich, e finado o 26 de abril de 1920 na mesma cidade, foi un numism\u00e1tico su\u00edzo.\nA partir do seu matrimonio en 1862 con Elisabeth Blumer, cambiou o seu apelido orixinal \"Imhoof\" polo composto \"Imhoof-Blumer\".\nTraxectoria.\nFriedrich Imhoof-Blumer era fillo do empresario Friedrich Ludwig Imhoof e da s\u00faa esposa Sophie Hotze, naturais de Glaris. Logo da s\u00faa formaci\u00f3n inicial cursou estudos de comercio en Winterthur e uniuse \u00e1 empresa familiar.\nO seu interese polo coleccionismo de moedas manifestouse xa de neno, e en 1862 adquiriu a primeira peza da s\u00faa colecci\u00f3n. Grazas aos negocios de importaci\u00f3n e exportaci\u00f3n do seu pai, Imhoof-Blumer puido establecer contactos con Grecia, Turqu\u00eda e Oriente Medio, que aproveitou para facer numerosas adquisici\u00f3ns de pezas. As s\u00faas clases de linguas e de historia co profesor Hermann Hitzig (1843-1918) serv\u00edronlle para dotar a s\u00faa colecci\u00f3n dunha s\u00f3lida dimensi\u00f3n cient\u00edfica, que se manifestou nas s\u00faas publicaci\u00f3ns.\nA s\u00faa colecci\u00f3n experimentou un notable avance en 1866, aos seus 28 anos, cando puido adquirir unha extensa colecci\u00f3n de moeda su\u00edza aos herdeiros do conselleiro do Goberno de Berna Carl Friedrich Ludwig Lohner. En 1870, cando ti\u00f1a 32 anos, retirouse definitivamente dos negocios da s\u00faa familia e pasou a ocuparse en exclusiva do coleccionismo de moedas e o seu estudo ata o final da s\u00faa vida.\nFinalmente, Imhoof-Blumer acabou por vender en 1900 a s\u00faa nutrida colecci\u00f3n ao Gabinete Numism\u00e1tico de Winterthur (\"M\u00fcnzkabinett und Antikensammlung der Stadt Winterthur\"), naquel momento ao abeiro da biblioteca da cidade, da que el fora director desde 1861. Con esta operaci\u00f3n, que contou con Theodor Mommsen como mediador, o \"M\u00fcnzkabinett\" incrementou os seus fondos en arredor de 21.000 pezas e pasou a posu\u00edr a mellor colecci\u00f3n de moeda su\u00edza de todo o pa\u00eds. Pola s\u00faa banda, Imhoof-Blumer empregou o di\u00f1eiro recadado en establecer unha fundaci\u00f3n coa que financiar, mediante bolsas, a formaci\u00f3n de novos numism\u00e1ticos, entre os destacan, entre outros, alg\u00fans da relevancia de Kurt Regling ou Behrendt Pick. \nNesa \u00e9poca, Imhoof-Blumer comezou a conformar a s\u00faa segunda colecci\u00f3n numism\u00e1tica, que tras a s\u00faa morte pasou \u00e1s mans do seu xenro, o doutor Oscar Bernhard (1861-1939). En 1927, Kurt Regling puido adquirir arredor de 2.000 destas moedas e doarllas ao Gabinete Numism\u00e1tico de Berl\u00edn.\nParalelamente \u00e1 s\u00faa colecci\u00f3n de moedas, Imhoof-Blumer foi elaborando unha colecci\u00f3n de moldes en cera de moedas da Antiga Grecia que \u00eda conseguindo facer durante as s\u00faas viaxes. A partir destes moldes, a s\u00faa neta, Lily Sulzer, foi elaborando ao longo dos anos arredor de 100.000 xogos de reproduci\u00f3ns en xeso destas moedas, que a\u00ednda son na actualidade unha ferramenta de referencia para o estudo da moeda grega.\nImhoof-Blumer foi quen de complementar a s\u00faa dedicaci\u00f3n ao coleccionismo numism\u00e1tico co afondamento noutros temas relacionados, como a mitolox\u00eda grega, a filolox\u00eda e a arqueolox\u00eda, e das s\u00faas publicaci\u00f3ns xurdiron novos m\u00e9todos de investigaci\u00f3n que a\u00ednda permanecen vixentes. \nFoi membro correspondente das academias de Ciencias de Prusia, Baviera, os Pa\u00edses Baixos e Austria. Tam\u00e9n foi membro correspondente estranxeiro da \"Acad\u00e9mie des inscriptions et belles-Lettres\" de Par\u00eds."}
{"id": "507284", "revid": "53322", "url": "https://gl.wikipedia.org/wiki?curid=507284", "title": "Anta, Areas, Tui", "text": "Anta \u00e9 un lugar da parroquia de Areas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 189 habitantes (92 homes e 97 mulleres), un descenso de 3 habitantes respecto ao ano 2000.\nToponimia.\nO top\u00f3nimo Anta \u00e9 bastante antigo, aparece por primeira vez nun documento de 1095. \u00c9 moi prob\u00e1bel que faga referencia \u00e1 presenza de m\u00e1moas ou t\u00famulos funerarios. Curiosamente o lugar de Anta \u00e9 mencionado antes na documentaci\u00f3n hist\u00f3rica ca parroquia de Areas, \u00e1 que pertence (citada por primeira vez no ano 1112).\nPatrimonio.\nA nivel patrimonial destaca a Pedra do Aire, localizada nos montes adxuntos ao barrio, que conta cunha cruz latina gravada na pedra de orixe medieval, e a m\u00e1moa de Seixos Albos."}
{"id": "507285", "revid": "1131", "url": "https://gl.wikipedia.org/wiki?curid=507285", "title": "A Bouza Valada, Areas, Tui", "text": "Anta \u00e9 un lugar da parroquia de Baldr\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 131 habitantes (68 homes e 63 mulleres), un aumento de 22 habitantes respecto ao ano 2000.\nToponimia.\nO top\u00f3nimo \u00e9 escrito en ocasi\u00f3ns como Bouzabalada.\nPatrimonio.\nNeste barrio existe un pequeno edificio relixioso, a Capela de San Bieito, na que se celebra unha congregaci\u00f3n festivo-relixiosa de car\u00e1cter anual. Xusto ao lado do barrio, a\u00ednda que en territorio do concello de Tomi\u00f1o, est\u00e1 o Pazo de Bouza Valada (ou Pazo das Marabillas), constru\u00eddo en 1726."}
{"id": "507289", "revid": "98629", "url": "https://gl.wikipedia.org/wiki?curid=507289", "title": "H\u00e9rcules Poirot", "text": "H\u00e9rcules Poirot \u00e9 un detective ficticio belga creado por Agatha Christie. Poirot \u00e9 un dos personaxes m\u00e1is famosos e de longa duraci\u00f3n de Christie, que aparece en 33 novelas, 2 obras de teatro (\"Black Coffee\" e \" Alibi\"), e m\u00e1is de 50 relatos curtos publicados entre 1920 e 1975.\nPoirot foi recreado na radio, no cine e na televisi\u00f3n por varios actores, inclu\u00eddo Austin Trevor, John Moffatt, Albert Finney, Peter Ustinov, Ian Holm, Tony Randall, Alfred Molina, Orson Welles, David Suchet, Kenneth Branagh e John Malkovich.\nVisi\u00f3n xeral.\nInfluencias.\nO nome de Poirot deriva doutros dous detectives de ficci\u00f3n da \u00e9poca: Hercule Popeau, de Marie Belloc Lowndes e Monsieur Poiret de Frank Howel Evans, un oficial de polic\u00eda xubilado franc\u00e9s que viv\u00eda en Londres.\nUnha influencia m\u00e1is evidente nas primeiras historias de Poirot \u00e9 a de Arthur Conan Doyle. En \"An Autobiography\", Christie afirma: \"Eu a\u00ednda escrib\u00eda na tradici\u00f3n de Sherlock Holmes: un detective exc\u00e9ntrico, un axudante t\u00edtere, un inspector de Scotland Yard tipo Lestrade, o inspector Japp\". Pola s\u00faa banda, Conan Doyle reco\u00f1eceu basear as s\u00faas historias de detectives no modelo de detective C. Auguste Dupin creado por Edgar Allan Poe e o seu narrador an\u00f3nimo, e baseando o seu personaxe Sherlock Holmes en Joseph Bell, que no seu uso \"de razoamento\" prefigurou a confianza de Poirot nas s\u00faas \"pequenas c\u00e9lulas grises\".\nPoirot tam\u00e9n ten un parecido sorprendente co detective de ficci\u00f3n Inspector Hanaud da S\u00fbret\u00e9 francesa de A.E.W. Mason, que apareceu por primeira vez na novela de 1910 \"At the Villa Rose\" e \u00e9 anterior \u00e1 primeira novela de Poirot por dez anos.\nA diferenza dos modelos mencionados anteriormente, o Poirot de Christie foi claramente o resultado do seu desenvolvemento inicial do detective no seu primeiro libro, escrito en 1916 e publicado en 1920. A s\u00faa nacionalidade belga era interesante pola ocupaci\u00f3n de B\u00e9lxica por Alema\u00f1a, que tam\u00e9n proporcionou unha explicaci\u00f3n plausible de por que un detective tan h\u00e1bil estar\u00eda sen traballo e dispo\u00f1ible para resolver misterios nunha casa de campo inglesa. No momento de escribir Christie, consider\u00e1base patri\u00f3tico expresar simpat\u00eda polos belgas, desde que a invasi\u00f3n do seu pa\u00eds constitu\u00edra para Gran Breta\u00f1a \"casus belli\" para entrar na primeira guerra mundial e a propaganda brit\u00e1nica de guerra enfatizou a \"Violaci\u00f3n de B\u00e9lxica\".\nPopularidade.\nPoirot apareceu por primeira vez en \"The Mysterious Affair at Styles\" (en galego: \"O misterioso caso de Styles\") publicado en 1920, e sa\u00edu en \"Pano\" (publicado en 1975). Despois desta \u00faltima, Poirot foi o \u00fanico personaxe de ficci\u00f3n que recibiu unha necrol\u00f3xica na portada do \"The New York Times\". \nEn 1930, Agatha Christie pensaba que Poirot era \"insufrible\" e en 1960 sentia que era un \"pequeno cretino, detestable, grandilocuente, aburrido e egoc\u00e9ntrico\". Con todo, o p\u00fablico am\u00e1bao e Christie negouse a matalo, alegando que era o seu deber producir o que lle gustaba ao p\u00fablico.\nAspecto e tendencias.\nPrimeira descrici\u00f3n de Poirot polo capit\u00e1n Arthur Hastings:\nDescrici\u00f3n inicial de Poirot de Agatha Christie en \"Asasinato no Orient Express\":\nNos libros posteriores non se mencionou a coxeira, o que suxire que puido ser unha lesi\u00f3n temporal durante a guerra a\u00ednda que en \"Pano\", Poirot admite que estaba ferido cando chegou a Inglaterra por primeira vez. Poirot ten uns ollos verdes que repetidamente se describen como brillantes \"coma os dun gato\" cando se lle ocorre unha idea intelixente, e pelo escuro, que tingu\u00eda a medida que envellec\u00eda. En \"Pano\", admite a Hastings que leva perruca e un bigote falso. Non obstante, en moitas das s\u00faas encarnaci\u00f3ns na pantalla, est\u00e1 calvo ou estase quedando calvo.\nHai menci\u00f3ns frecuentes aos seus zapatos de charol, que acostuman ser fonte de desgusto para el cando os mancha, a\u00ednda que iso resulta c\u00f3mico para o lector. A aparencia de Poirot, considerada delicada durante o comezo da s\u00faa carreira, m\u00e1is tarde pasa de moda irremediablemente. Emprega quevedos como lentes.\nEntre os atributos persoais m\u00e1is significativos de Poirot est\u00e1 a sensibilidade do seu est\u00f3mago:\nPadece cinetose, e, en \"Morte nas nubes\", afirma que a s\u00faa enfermidade a\u00e9rea imped\u00edralle estar m\u00e1is alerta no momento do asasinato. M\u00e1is tarde na s\u00faa vida, dinos:\nPoirot \u00e9 extremadamente puntual e usa un reloxo de peto case ata o final da s\u00faa carreira. Preoc\u00fapase, tam\u00e9n, sobre as s\u00faas finanzas persoais preferindo manter un saldo bancario de 444 libras, 4 xilins e 4 peniques. O actor David Suchet, que interpretou a Poirot na televisi\u00f3n, dixo \"non hai d\u00fabida de que era obsesivo-compulsivo\". O actor e director de cine Kenneth Branagh dixo que \"gustaballe atopar o tipo de obsesivo-compulsivo\" en Poirot. \nComo se mencionou en \"Pano\" e \"Os reloxos\", \u00e9 afeccionado \u00e1 m\u00fasica cl\u00e1sica, en particular Mozart e Bach.\nM\u00e9todos.\nEn \"O misterioso caso de Styles\", Poirot opera como un detective bastante convencional, bas\u00e9ase en pistas e na l\u00f3xica; reflectido no seu vocabulario por d\u00faas frases com\u00fans: o seu uso de \"as pequenas c\u00e9lulas grises\" e \"orde e m\u00e9todo\". Hastings irr\u00edtase polo feito de que Poirot \u00e1s veces oculta detalles importantes dos seus plans, como en \"Os catro grandes\". Nesta novela, Hastings mantense na ignorancia durante todo o cl\u00edmax. Este aspecto de Poirot \u00e9 menos evidente nas novelas posteriores, en parte porque poucas veces hai un narrador ao que poida enganar.\nEn \"Asasinato no campo de golf\", a\u00ednda dependendo en gran medida das pistas, Poirot burlase dun detective \"sabuxo\" rival que se centra no rastro tradicional de pistas establecida na ficci\u00f3n de detectives (por exemplo, Sherlock Holmes dependendo de pegadas, pegadas dactilares e cinza de puro). A partir deste momento, Poirot establece a s\u00faa boa fe psicol\u00f3xica. En vez de examinar minuciosamente as escenas do crime, indaga sobre a natureza da v\u00edtima ou a psicolox\u00eda do asasino. Predica as s\u00faas acci\u00f3ns nas novelas posteriores na s\u00faa suposici\u00f3n subxacente de que determinados tipos de persoas cometen delitos particulares.\nPoirot c\u00e9ntrase en que a xente fale. Nas primeiras novelas, presentase no papel de \"Papa Poirot\", un confesor benigno, especialmente para as mulleres novas. En obras posteriores, Christie apuntou a que Poirot proporcionase informaci\u00f3n falsa ou enganosa sobre si mesmo ou sobre os seus antecedentes para axudalo a obter informaci\u00f3n. En \"O asasinato de Roger Ackroyd\", Poirot fala dun sobri\u00f1o con discapacidade mental inexistente para descubrir informaci\u00f3n sobre residencias para os non aptos mentalmente. En \"A testemu\u00f1a muda\", Poirot inventa a unha nai anci\u00e1 inv\u00e1lida coa pretensi\u00f3n de investigar \u00e1s enfermeiras locais. En \"Os catro grandes\", Poirot finxe ter (e faise pasar como) un irm\u00e1n xemelgo id\u00e9ntico chamado Aquiles, con todo, este irm\u00e1n menci\u00f3nase de novo en \"Os traballos de H\u00e9rcules\".\n \"Se lembro ben, a\u00ednda que a mi\u00f1a memoria non \u00e9 a que era, tam\u00e9n ti\u00f1as un irm\u00e1n chamado Aquiles, non si?\" A mente de Poirot lembrou os detalles da carreira de Aquiles Poirot. \u00bfAcontecera realmente todo iso? \"S\u00f3 por un curto espazo de tempo\", respondeu. \nPoirot tam\u00e9n est\u00e1 disposto a parecer m\u00e1is estranxeiro ou vaidoso nun esforzo por facer que a xente o subestime. Adm\u00edteo:\n \u00c9 certo que sei falar correctamente o ingl\u00e9s. Pero, meu amigo, falar mal o ingl\u00e9s \u00e9 un enorme activo. Leva \u00e1 xente a desprezarte. Din que un estranxeiro nin sequera pode falar ingl\u00e9s correctamente. ... Ademais presumo! Un ingl\u00e9s que di a mi\u00fado: \"Un tipo que pensa tanto en si mesmo como ese non pode valer moito\". ... E as\u00ed, xa ves, deixo a xente coa garda baixa. \nTam\u00e9n ten tendencia a referirse a si mesmo en terceira persoa. Nas novelas posteriores, Christie usa a mi\u00fado a palabra \"charlat\u00e1n\" cando os personaxes describen a Poirot, mostrando que se fixo pasar con \u00e9xito por un charlat\u00e1n ou unha fraude.\nAs t\u00e9cnicas de investigaci\u00f3n de Poirot ax\u00fadano a resolver casos; \"Porque a longo prazo, xa sexa a trav\u00e9s dunha mentira ou a trav\u00e9s da verdade, a xente esta obrigada a delatarse...\" Ao final, Poirot adoita revelar a s\u00faa descrici\u00f3n da secuencia de feitos e as s\u00faas deduci\u00f3ns a unha sala chea de sospeitosos, que a mi\u00fado conducen \u00e1 detenci\u00f3n do culpable.\nVida.\nOrixes.\nChristie foi intencionadamente vaga sobre as orixes de Poirot, xa que se pensa que \u00e9 un home anci\u00e1n, incluso nas primeiras novelas. En \"Autobiography\", admitiu que xa o imaxinaba como un home vello en 1920. Naquela \u00e9poca, con todo, non ti\u00f1a nin idea de que escribir\u00eda obras con el durante as pr\u00f3ximas d\u00e9cadas.\nUnha breve pasaxe de \"Os catro grandes\" proporciona informaci\u00f3n orixinal sobre o nacemento ou polo menos a infancia de Poirot en ou preto da cidade de Spa, B\u00e9lxica: \"Pero non entramos ao propio Spa. Deixamos a estrada principal e nos adentramos na revirada pista entre os frondosos bosques dos outeiros, ata chegar a unha pequena aldea e a unha vila branca illada no alto da ladeira. \" Christie insin\u00faa firmemente que este \"tranquilo retiro nas Ardenas \" preto de Spa \u00e9 a situaci\u00f3n da casa da familia de Poirot.\nUnha tradici\u00f3n alternativa sost\u00e9n que Poirot naceu na aldea de Ellezelles (provincia de Hainaut, B\u00e9lxica). P\u00f3dense ver alg\u00fans monumentos conmemorativos dedicados a H\u00e9rcules Poirot no centro desta vila. Parece que non hai ningunha referencia a isto nos escritos de Christie, pero a cidade de Ellezelles garda unha copia do certificado de nacemento de Poirot nun monumento local que \"acredita\" o nacemento de Poirot, e nomea ao seu pai e nai, Jules-Louis Poirot e Godelieve Poirot.\nChristie escribiu que Poirot \u00e9 cat\u00f3lico de nacemento, pero non se describe moito sobre as s\u00faas convicci\u00f3ns relixiosas posteriores, ag\u00e1s referencias espor\u00e1dicas ao seu \"ir \u00e1 igrexa\". Christie ofrece pouca informaci\u00f3n sobre a infancia de Poirot, s\u00f3 mencionando en \"Traxedia en tres actos\" que prov\u00e9n dunha familia numerosa pobre e que ten polo menos unha irm\u00e1 m\u00e1is nova. Ademais do franc\u00e9s e o ingl\u00e9s, Poirot tam\u00e9n domina o alem\u00e1n con fluidez.\nPolic\u00eda.\n Gustave ... non era polic\u00eda. Tratei con polic\u00edas toda a vida e \"sei\". Poder\u00eda pasar por detective ante un civil pero non ante un home que fora polic\u00eda.\nH\u00e9rcules Poirot estivo activo na polic\u00eda de Bruxelas desde 1893. Moi pouca menci\u00f3n faise sobre esta parte da s\u00faa vida, pero en \"O le\u00f3n de Nemea \"(1939) Poirot ref\u00edrese a un caso belga seu no que \"un rico fabricante de xab\u00f3n ... envelenou \u00e1 s\u00faa muller para ser libre de casar coa s\u00faa secretaria\". Como Poirot ment\u00eda a mi\u00fado sobre o seu pasado para obter informaci\u00f3n, desco\u00f1\u00e9cese a veracidade desa afirmaci\u00f3n; con todo asusta a un posible asasino da s\u00faa muller.\nNo conto \"\"A caixa de chocolate\" (1923), Poirot revela ao capit\u00e1n Arthur Hastings un relato do que el considera o seu \u00fanico fracaso. Poirot admite que non resolveu un delito \"innumerables\" veces:\n Cham\u00e1ronme demasiado tarde. Moitas veces outro traballando cara ao mesmo obxectivo, chegou primeiro. D\u00faas veces ca\u00edn enfermo xusto cando estaba a punto de ter \u00e9xito.\nNon obstante, considera o caso de 1893 en \"A caixa de chocolate\", como o seu \u00fanico fracaso real de detecci\u00f3n. Unha vez m\u00e1is, Poirot non \u00e9 fiable como narrador da s\u00faa historia persoal e non hai probas de que Christie o esbozara con profundidade. Durante a s\u00faa carreira policial, Poirot disparou a un home que disparaba desde o tellado ao xent\u00edo de debaixo. En \"A morte de Lord Edgware\", Poirot revela que aprendeu a ler a escritura ao rev\u00e9s durante a s\u00faa carreira policial. Nesa \u00e9poca co\u00f1eceu a Xavier Bouc, director da Compagnie Internationale des Wagons-Lits. Poirot tam\u00e9n se converteu en director uniformado, traballando nos ferrocarr\u00eds.\nO inspector Japp ofrece alg\u00fans datos sobre a carreira de Poirot coa polic\u00eda belga ao presentarlle a un colega:\n Escoitaches falar do se\u00f1or Poirot? Foi en 1904, el e eu traballamos xuntos (o caso de falsificaci\u00f3n Abercrombie). Lembras que foi atropelado en Bruxelas. Ah, eses foron os d\u00edas Moosier. Ent\u00f3n, recordas ao \"Bar\u00f3n\" Altara? Era un gran canalla para ti! Eludiu as garras da metade da polic\u00eda en Europa. Pero atrap\u00e1molo en Antuerpen, grazas ao se\u00f1or Poirot aqu\u00ed presente. \nEn \"The Double Clue\", Poirot menciona que foi xefe de polic\u00eda de Bruxelas, ata que \"a Gran Guerra\" (primeira guerra mundial) o obrigou a marchar a Inglaterra. (En \"O misterioso caso de Styles\" Poirot retirouse aos 55 anos en 1905)\nDetective privado.\n Chamara \u00e1s habitaci\u00f3ns do meu amigo Poirot para atopalo tristemente con exceso de traballo. Tanto furor fac\u00eda que todas as mulleres ricas que perderan unha pulseira ou perderan un gati\u00f1o se apresuraban a asegurar os servizos do gran H\u00e9rcules Poirot. \nDurante a primeira guerra mundial, Poirot marchou de B\u00e9lxica cara a Inglaterra como refuxiado, a\u00ednda que regresou algunhas veces. O 16 de xullo de 1916 volveu reencontrarse co seu amigo de toda a vida, o capit\u00e1n Arthur Hastings, e resolveu o primeiro dos seus casos que se publicou, \"O misterioso caso de Styles\". Est\u00e1 claro que Hastings e Poirot xa son amigos cando se atopan no cap\u00edtulo 2 da novela, xa que Hastings dille a Cynthia que non o ve desde hai \"alg\u00fans anos\". Detalles como a data de 1916 para o caso e que Hastings co\u00f1ecera a Poirot en B\u00e9lxica danse no cap\u00edtulo 1. \"Tel\u00f3n: o \u00faltimo caso de Poirot \". Despois dese caso, Poirot aparentemente chamou a atenci\u00f3n do servizo secreto brit\u00e1nico e traballou en casos para o goberno brit\u00e1nico, inclu\u00eddo frustrar o intento de secuestro do Primeiro ministro. Aos lectores dixoselles que as autoridades brit\u00e1nicas souberon da aguda capacidade investigadora de Poirot a trav\u00e9s de certos membros da Familia real de B\u00e9lxica.\nDespois da guerra, Poirot converteuse en detective privado e comezou a resolver casos civ\u00eds. Trasladouse ao que se converteu tanto no seu domicilio como no seu despacho de traballo, o piso 203 no 56B Whitehaven Mansions. Hastings visita o piso por primeira vez cando regresa a Inglaterra en xu\u00f1o de 1935 desde Arxentina en \"O misterio da gu\u00eda de ferrocarr\u00eds\", cap\u00edtulo 1. As series de TV sit\u00faano en Florin Court, Charterhouse Square, na parte mala de Londres. Segundo Hastings, Poirot escolleuno \"enteiramente pola s\u00faa estrita aparencia xeom\u00e9trica e as s\u00faas proporci\u00f3ns\" e describese como o \"novo tipo de piso de servizo\". (O edificio de Florin Court constru\u00eduse en 1936, d\u00e9cadas despois de que Poirot se mudara de xeito ficticio.) O seu primeiro caso neste per\u00edodo foi \"The Affair at the Victory Ball\", que permitiu a Poirot entrar na alta sociedade e comezar a s\u00faa carreira como detective privado.\nEntre as guerras mundiais, Poirot viaxou por toda Europa, \u00c1frica, Asia e media Am\u00e9rica do Sur investigando crimes e resolvendo asasinatos. A maior\u00eda dos seus casos ocorreron durante este tempo e estivo no auxe dos seus poderes neste momento da s\u00faa vida. En \"Asasinato no campo de golf\", o belga enfronta as s\u00faas c\u00e9lulas grises a un asasino franc\u00e9s. En Oriente Pr\u00f3ximo, resolveu os casos \"Morte no Nilo\" e \"Asasinato en Mesopotamia\" con facilidade e incluso sobreviviu a \"Unha cita coa morte\". Cando pasaba por Europa do Leste na s\u00faa viaxe de volta, resolveu \"O asasinato no Orient Express\". Non obstante, non viaxou a Norteam\u00e9rica, \u00e1s Indias Occidentais, ao Caribe ou a Ocean\u00eda, probablemente para evitar o mareo.\n \u00c9 este mar vil\u00e1n o que me molesta. O \"mal de mer\" - \u00a1\u00e9 un sufrimento horrible! \nFoi durante este tempo cando co\u00f1eceu \u00e1 condesa Vera Rossakoff, unha glamurosa ladroa de xoias. A historia da condesa est\u00e1, como a de Poirot, chea de misterio. Afirma que foi membro da aristocracia rusa antes da Revoluci\u00f3n Rusa e que sufriu moito como resultado, pero o que desa historia \u00e9 certa \u00e9 unha cuesti\u00f3n aberta. Incluso Poirot reco\u00f1ece que Rossakoff ofreceu relatos variados sobre a s\u00faa vida temper\u00e1. Poirot namorouse da muller e permitiulle escapar da xustiza.\n \u00c9 a desgraza de homes pequenos e precisos que sempre buscan \u00e1s mulleres grandes e extravagantes. Poirot nunca fora capaz de librarse da fatal fascinaci\u00f3n que a condesa ti\u00f1a por el. \nA\u00ednda que deixar que a condesa escapase era moralmente cuestionable, non era raro. En \"O le\u00f3n de Nemea\", Poirot p\u00faxose do lado da criminal, Miss Amy Carnaby, permit\u00edndolle eludir o procesamento chantaxeando ao seu cliente Sir Joseph Hoggins, quen, descubriu Poirot, ti\u00f1a plans para cometer un asasinato. Poirot incluso enviou a Miss Carnaby douscentas libras como recompensa final antes da conclusi\u00f3n da s\u00faa campa\u00f1a de secuestro de cans. En \"O asasinato de Roger Ackroyd\", Poirot permitiu ao asasino fuxir da xustiza mediante o suicidio e despois retivo a verdade para preservar os sentimentos dos familiares do asasino. En \"The Stables Augean\", axudou ao goberno a tapar unha enorme corrupci\u00f3n. En \"Asasinato no Orient Express\", Poirot permitiu aos asasinos sa\u00edr libres despois de descubrir que doce persoas diferentes participaron no asasinato, cada unha acoitelando \u00e1 v\u00edtima nun vag\u00f3n a escuras despois de drogalo ata deixalo inconsciente para que non houbese xeito de ningu\u00e9n puidera determinar definitivamente cal deles deu o golpe mortal. A v\u00edtima cometera un delito repugnante que provocou a morte de polo menos cinco persoas. Non houbo d\u00fabida da s\u00faa culpa, pero fora absolto nos Estados Unidos por un erro da xustiza. Considerando unha xustiza po\u00e9tica que doce xurados o absolveran e doce persoas o acoitelaran, Poirot produciu unha secuencia alternativa de eventos para explicar a morte, inculpando a un pasaxeiro adicional desco\u00f1ecido no tren, o m\u00e9dico forense adaptou o seu propio informe para apoiar isto. teor\u00eda.\nDespois dos seus casos en Oriente Medio, Poirot regresou a Gran Breta\u00f1a. Ademais dalg\u00fans dos chamados \"Traballos de H\u00e9rcules\" (ver secci\u00f3n seguinte) moi raramente marchou ao estranxeiro durante a s\u00faa posterior carreira. Trasladouse a Styles Court cara ao final da s\u00faa vida.\nA\u00ednda que Poirot normalmente era pagado de xeito abondoso polos clientes, tam\u00e9n era co\u00f1ecido por asumir casos que lle provocaban a curiosidade, a\u00ednda que non pagaban ben.\nPoirot mostra amor polos trens a vapor, que Christie contrasta co amor aos autos de Hastings: isto m\u00f3strase en \"The Plymouth Express\", \"O misterio do tren azul\", \"Asasinato no Orient Express\" e \"O misterio da gu\u00eda de ferrocarr\u00eds\" (na serie de TV vense trens a vapor en case todos os episodios).\nXubilaci\u00f3n.\n Esa \u00e9 a forma de facelo. S\u00f3 un caso ou dous, s\u00f3 un caso m\u00e1is: a actuaci\u00f3n de despedida da Prima Donna non estar\u00e1 na t\u00faa, Poirot. \nA confusi\u00f3n rodea a retirada de Poirot. A maior\u00eda dos casos cubertos pola axencia de detectives privados de Poirot prod\u00facense antes da s\u00faa xubilaci\u00f3n para plantar cabazas, momento no que resolve \"O asasinato de Roger Ackroyd\". D\u00edxose que os doce casos relacionados en \"Os traballos de H\u00e9rcules\" (1947) deben referirse a unha xubilaci\u00f3n diferente, pero o feito de que Poirot diga especificamente que pretende cultivar cabazas indica que estas historias tam\u00e9n te\u00f1en lugar antes de 'Roger Ackroyd', e presuntamente Poirot pechou a s\u00faa axencia unha vez que os completou. Hai menci\u00f3n espec\u00edfica en \"A captura de Cerbero\" da brecha de vinte anos entre o anterior encontro de Poirot coa condesa Rossakoff e este. Se os \"Traballos\" preceden aos acontecementos en \"Roger Ackroyd\", ent\u00f3n o caso Ackroyd debe ter lugar uns vinte anos \"m\u00e1is tarde\" do que foi publicado, e tam\u00e9n o debe facelo calquera dos casos que se refiran a el. Unha alternativa ser\u00eda que, ao non lograr cultivar cabazas unha vez, Poirot decida probar outra vez, pero isto \u00e9 especificamente negado polo propio Poirot. Ademais, en \"porco bravo de Erimanto\", dise que un personaxe foi expulsado de Austria. polos nazis, dando a entender que os acontecementos de \"Os traballos de H\u00e9rcules\" tiveron lugar despois de 1937. Outra alternativa ser\u00eda suxerir que o prefacio dos \"traballos\" te\u00f1a lugar nunha data pero que os traballos se completaron en cuesti\u00f3n de vinte anos. Ningunha das explicaci\u00f3ns \u00e9 especialmente atractiva.\nEn termos dunha rudimentaria cronolox\u00eda, Poirot fala de retirarse a cultivar cabazas no cap\u00edtulo 18 de \"Os catro grandes\" (1927) que sit\u00faa esa novela f\u00f3ra da orde publicada antes de \"Roger Ackroyd\". Non quere resolver un caso para o ministro do Interior porque est\u00e1 xubilado no cap\u00edtulo primeiro de \"Perigo inminente\" (1932). Certamente est\u00e1 xubilado no momento da \"Tragedia de tres actos\" (1935), pero non goza da s\u00faa xubilaci\u00f3n e leva repetidamente casos cando a s\u00faa curiosidade est\u00e1 comprometida. Segue empregando \u00e1 s\u00faa secretaria, Miss Lemon, no momento dos casos contados en \"Asasinato na r\u00faa Hickory\" e \"O templete de Nasse House\", que te\u00f1en lugar a mediados dos anos cincuenta. Polo tanto, \u00e9 mellor asumir que Christie non proporcionou ningunha cronolox\u00eda autorizada para a xubilaci\u00f3n de Poirot, pero asumiu que pod\u00eda ser un detective activo, un detective consultor ou un detective retirado segundo o requirisen as necesidades do caso.\nUn elemento consistente da xubilaci\u00f3n de Poirot \u00e9 que a s\u00faa fama dimin\u00fae durante a mesma, de xeito que nas novelas posteriores a mi\u00fado decepcionase cando os personaxes (especialmente os personaxes m\u00e1is novos) non o reco\u00f1ecen nin a el nin ao seu nome:\n \"Quizais, se\u00f1ora, deber\u00eda contarlle un pouco m\u00e1is sobre min. Son \"H\u00e9rcules Poirot\". \nA revelaci\u00f3n deixou inm\u00f3bil \u00e1 se\u00f1ora Summerhayes. \n\"Que bonito nome\", dixo amablemente. \"Grego, non si?\" \nPost-segunda guerra mundial.\nPoirot \u00e9 menos activo durante os casos que te\u00f1en lugar ao final da s\u00faa carreira. Comezando con \"Traxedia en tres actos\" (1934), Christie perfeccionou durante os anos de entreguerras un subx\u00e9nero da novela de Poirot no que o propio detective pasou gran parte do primeiro terzo da novela na periferia dos acontecementos. En novelas como \"Pleamares da vida\", \"Despois do funeral\" e \"Hickory Dickory Dock\", \u00e9 a\u00ednda menos evidente, pasando frecuentemente as funci\u00f3ns do detective principal entrevistador a un car\u00e1cter subsidiario. No \"Gato entre as pombas\", a entrada de Poirot \u00e9 tan tard\u00eda que \u00e9 case unha ocorrencia tard\u00eda. \u00c9 imposible avaliar se isto era un reflexo da s\u00faa idade ou do desgusto de Christie por el. \"Crooked House\" (1949) e \"Ordeal by Innocence\" (1957), que facilmente poder\u00edan ser novelas de Poirot, representan un punto final l\u00f3xico da diminuci\u00f3n xeral da s\u00faa presenza en tales obras.\nCara ao final da s\u00faa carreira, queda claro que a xubilaci\u00f3n de Poirot xa non \u00e9 unha ficci\u00f3n conveniente. Asume un estilo de vida realmente inactivo durante o cal se preocupa por estudar famosos casos non resoltos do pasado e ler novelas de detectives. Incluso escribe un libro sobre ficci\u00f3n de misterio no que trata severamente a Edgar Allan Poe e Wilkie Collins. A falta dun crebacabezas m\u00e1is axeitado, resolve adivi\u00f1as dom\u00e9sticas tan intranscendentes como a presenza de tres pezas de casca de laranxa no seu paraugueiro. \nPoirot (e, \u00e9 razoable supo\u00f1er, a s\u00faa creadora) t\u00f3rnase cada vez m\u00e1is desconcertada polo vulgarismo dos mozos da nova xeraci\u00f3n. En \"Hickory Dickory Dock\", investiga os estra\u00f1os acontecementos nun albergue de estudantes, mentres que en \"Third Girl\" (1966) vese obrigado a contactar cun elegante grupo de mozos de Chelsea. Na crecente cultura das drogas e pop dos anos sesenta, demostra unha vez m\u00e1is a s\u00faa val\u00eda, pero depende moito doutros investigadores (especialmente do investigador privado, Mr. Goby) que lle proporcionan as pistas que xa non pode reunir por si mesmo.\nCabe destacar que durante este tempo as s\u00faas caracter\u00edsticas f\u00edsicas tam\u00e9n cambian drasticamente e cando Arthur Hastings volve atoparse con Poirot en \"Pano\", ten un aspecto moi diferente \u00e1s s\u00faas aparici\u00f3ns anteriores, xa que se adelgazou coa idade e ten o pelo obviamente tinguido.\nMorte.\nNa serie de televisi\u00f3n ITV, Poirot morreu en outubro de 1949 por complicaci\u00f3ns dunha enfermidade card\u00edaca ao final de \"Pano. O derradeiro caso de Poirot\". Isto ocorreu en Styles Court, escena do seu primeiro caso ingl\u00e9s en 1916. Nas novelas de Christie viviu a finais dos anos sesenta, quizais ata 1975 cando se publicou \"Pano\". Tanto na novela como na adaptaci\u00f3n televisiva, sacara as p\u00edlulas de nitrito de amilo f\u00f3ra do seu alcance, posiblemente debido \u00e1 culpa. Converteuse no asasino de \"Pano\", a\u00ednda que foi para beneficio doutros. O propio Poirot sinalou que quer\u00eda matar \u00e1 s\u00faa v\u00edtima pouco antes da s\u00faa propia morte para evitar sucumbir \u00e1 arrogancia do asasino, preocupado de que puidese considerar que ti\u00f1a dereito a matar a aqueles que consideraba necesarios eliminar.\nO \"asasino\" que cazaba nunca matara a ningu\u00e9n, pero manipulaba a outros para matar por el, manipulando de forma sutil e psicoloxicamente os momentos nos que outros desexaban cometer un asasinato para que cometeran o crime, cando doutro xeito poder\u00edan desbotar os seus pensamentos, como nada m\u00e1is que unha paix\u00f3n moment\u00e1nea. Poirot viuse obrigado a matar ao home el mesmo, xa que doutro xeito continuar\u00eda as s\u00faas acci\u00f3ns e nunca ser\u00eda condenado oficialmente, xa que legalmente non fixera nada malo. Ao final de \"Pano\" rev\u00e9lase que finxe a s\u00faa necesidade dunha cadeira de rodas para enganar \u00e1 xente a crer que padece artrite, para dar a impresi\u00f3n de que est\u00e1 m\u00e1is enfermo do que realmente est\u00e1. As s\u00faas \u00faltimas palabras gravadas son \"Cher ami!\", Ditas a Hastings cando o capit\u00e1n sa\u00eda do seu cuarto. (A adaptaci\u00f3n \u00e1 televisi\u00f3n engade que, como Poirot est\u00e1 a morrer s\u00f3, susurra a s\u00faa \u00faltima oraci\u00f3n a Deus con estas palabras: \"Perd\u00f3ame ... perd\u00f3n ...\") Poirot foi enterrado en Styles e o seu funeral foi organizado polo seu mellor amigo Hastings e a filla de Hastings Judith. Hastings razoou: \"Aqu\u00ed foi o lugar onde viviu cando chegou a este pa\u00eds por primeira vez. Deber\u00eda xacer aqu\u00ed ao final\".\nA morte e o funeral de Poirot ocorreron en \"Pano\", anos despois da s\u00faa retirada da investigaci\u00f3n activa, pero non era a primeira vez que Hastings asist\u00eda ao funeral do seu mellor amigo. En \"Os catro grandes\" (1927), Poirot finxiu a s\u00faa morte e o seu posterior funeral para lanzar un ataque sorpresa contra os catro grandes.\nRelatos nos que aparece H\u00e9rcules Poirot.\nO detective H\u00e9rcules Poirot aparece en 41 dos libros de Agatha Christie. Alg\u00fans deles conte\u00f1en varios casos de Poirot.\nPersonaxes recorrentes.\nCapit\u00e1n Arthur Hastings.\nHastings, antigo oficial do ex\u00e9rcito brit\u00e1nico, co\u00f1ece a Poirot durante os anos de Poirot como oficial de polic\u00eda en B\u00e9lxica e case inmediatamente despois de que ambos cheguen a Inglaterra. Faise amigo de Poirot de toda a vida e aparece en moitos casos. Poirot considera a Hastings como un pobre detective privado, non especialmente intelixente, pero \u00fatil pola s\u00faa forma de deixarse \u200b\u200benganar polo criminal ou ver as cousas como as ver\u00eda o home com\u00fan e pola s\u00faa tendencia a \"tropezar\" sen sabelo coa verdade. Hastings casa e ten catro fillos: dous fillos e d\u00faas fillas. Como un compa\u00f1eiro leal, a\u00ednda que un tanto inxenuo, Hastings \u00e9 para Poirot o que Watson \u00e9 para Sherlock Holmes.\nHastings \u00e9 capaz de ter gran valent\u00eda e afouteza, enfront\u00e1ndose \u00e1 morte de xeito inflexible cando se enfronta a \"Os catro grandes\" e amosa unha lealdade inquebrantable cara a Poirot. Non obstante, cando se ve obrigado a escoller entre Poirot e a s\u00faa muller nesa novela, inicialmente elixe traizoar a Poirot para protexer \u00e1 s\u00faa muller. M\u00e1is tarde, con todo, dille a Poirot que retroceda e fuxa da trampa.\nOs dous forman un equipo herm\u00e9tico ata que Hastings co\u00f1ece e casa con Dulcie Duveen, unha fermosa int\u00e9rprete de music hall coa metade da s\u00faa idade, despois de investigar o asasinato no campo de golf. M\u00e1is tarde emigran a Arxentina, deixando a Poirot como un \"vello moi infeliz\". Non obstante, Poirot e Hastings re\u00fanense nas novelas \"The Big Four\", \"Peril at End House\", \"The ABC Murders\", \"Lord Edgware Dies\" e \"Dumb Witness\". cando Hastings chega a Inglaterra por negocios, Poirot sinala no \"ABC Murders\" que lle gusta ter a Hastings porque sente que sempre ten os seus casos m\u00e1is interesantes con Hastings. Os dous colaboran por \u00faltima vez en \"Pano. O derradeiro caso de Poirot\", cando o aparentemente paralizado Poirot pide a Hastings que o axude no seu caso final. Cando o asasino que est\u00e1n a rastrexar case manipula a Hastings para cometer un asasinato, Poirot describe isto na s\u00faa \u00faltima carta de despedida a Hastings como o catalizador que o levou a eliminar ao home el mesmo, xa que Poirot \"sab\u00eda\" que o seu amigo non era un asasino e rexeitou deixar vivo a un home capaz de manipular a Hastings de tal xeito.\nSra. Ariadne Oliver.\nA novelista de detectives Ariadne Oliver \u00e9 a autocaricatura humor\u00edstica de Agatha Christie. Como a Christie, non lle gusta demasiado a personaxe m\u00e1is famoso que creou, no seu caso o detective finland\u00e9s Suth Hjerson. Nunca sabemos nada sobre o seu marido, pero sabemos que odia o alcol e as aparici\u00f3ns en p\u00fablico e que lle gusta moito as maz\u00e1s ata que os acontecementos da \"Hallowe'en Party\" a fan cambiar. Tam\u00e9n ten o costume de cambiar constantemente o seu peiteado e, en todas as s\u00faas aparici\u00f3ns, ela faise moita da s\u00faa roupa e sombreiros. A s\u00faa empregada Mar\u00eda impide que a adoraci\u00f3n p\u00fablica se converta nunha carga excesiva para a s\u00faa empregadora, pero non fai nada para impedir que ela conv\u00e9rtase nunha carga excesiva para os demais.\n\u00c9 autora de m\u00e1is de 56 novelas e non lle gusta moito que a xente modifique as s\u00faas personaxes. Ela \u00e9 a \u00fanica do universo de Poirot que observou que \"non \u00e9 natural que cinco ou seis persoas estean no lugar cando B \u00e9 asasinado e todos te\u00f1en un motivo para matar a B.\" Co\u00f1eceu a Poirot por primeira vez na historia \"Cartas sobre a mesa\" e molestouno desde ent\u00f3n.\nMiss Felicity Lemon.\nA secretaria de Poirot, Miss Felicity Lemon, ten poucas debilidades humanas. Os \u00fanicos erros que comete dentro da serie son un erro tipogr\u00e1fico durante os acontecementos de \"Hickory Dickory Dock\" e o env\u00edo incorrecto dunha factura de electricidade, a\u00ednda que nese momento estaba preocupada polos estra\u00f1os acontecementos que rodeaban \u00e1 s\u00faa irm\u00e1. Poirot describiuna como \"incriblemente fea e incriblemente eficiente. Todo o que mencionaba que merec\u00eda ser considerado normalmente merec\u00eda a pena consideralo\". \u00c9 unha experta en case todo e planea crear o sistema de arquivo perfecto. Tam\u00e9n traballou para o estat\u00edstico gobernamental convertido en fil\u00e1ntropo Parker Pyne. Desco\u00f1\u00e9cese se foi durante unha das numerosas xubilaci\u00f3ns de Poirot ou antes de que entrase no seu emprego. En \"A hora de Agatha Christie\", interpretouna Angela Easterling mentres que en \"Poirot de Agatha Christie\" interpretouna Pauline Moran. En varias ocasi\u00f3ns, \u00fanese a Poirot nas s\u00faas investigaci\u00f3ns ou busca respostas soa a petici\u00f3n del.\nInspector xefe James Harold Japp.\nJapp \u00e9 un inspector de Scotland Yard e aparece en moitas das historias intentando resolver casos nos que Poirot est\u00e1 a traballar. Japp \u00e9 extravagante, forte e \u00e1s veces desconsiderado por natureza, e a s\u00faa relaci\u00f3n co refinado belga \u00e9 un dos aspectos m\u00e1is estra\u00f1os do mundo de Poirot. Co\u00f1eceu a Poirot por primeira vez en B\u00e9lxica en 1904, durante o Abercrombie Forgery. M\u00e1is tarde ese mesmo ano volveron unir forzas para cazar a un criminal co\u00f1ecido como bar\u00f3n Altara. Tam\u00e9n se atopan en Inglaterra, onde Poirot axuda a mi\u00fado a Japp e d\u00e9ixalle levar cr\u00e9ditos a cambio de favores especiais. Estes favores normalmente implican que Poirot se subministre con outros casos interesantes. En \"Poirot de Agatha Christie\", Japp foi interpretado por Philip Jackson. Na pel\u00edcula, \"Trece na cea\" (1985), adaptada de \"Lord Edgware Dies\", o papel de Japp foi asumido polo actor David Suchet, que m\u00e1is tarde ser\u00eda o protagonista de Poirot nas adaptaci\u00f3ns de ITV.\nNovelas principais.\nOs libros de Poirot levan aos lectores ao longo de toda a s\u00faa vida en Inglaterra, desde o primeiro libro (\"O misterioso caso de Styles\"), onde \u00e9 un refuxiado aloxado en Styles, ata o \u00faltimo libro de Poirot (\"Pano\") ), onde visita Styles antes da s\u00faa morte. No medio, Poirot resolve casos f\u00f3ra de Inglaterra, inclu\u00eddo o seu caso m\u00e1is famoso, \"Asasinato no Orient Express\" (1934).\nH\u00e9rcules Poirot f\u00edxose famoso en 1926 coa publicaci\u00f3n de \"O asasinato de Roger Ackroyd\", cuxa sorprendente soluci\u00f3n resultou pol\u00e9mica. A novela segue sendo unha das m\u00e1is famosas de todas as novelas de detectives: Edmund Wilson alude a ela no t\u00edtulo do seu co\u00f1ecido ataque \u00e1 ficci\u00f3n de detectives, \"A quen lle importa quen matou a Roger Ackroyd?\" Ademais de \"Roger Ackroyd\", as novelas de Poirot m\u00e1is aclamadas pola cr\u00edtica apareceron de 1932 a 1942, inclu\u00edndo \"Asasinato no Orient Express\" (1934); \"O misterio da gu\u00eda de ferrocarr\u00eds\" (1935) \"Cartas sobre a mesa\" (1936); e \"Morte no Nilo\" (1937), un relato de homicidio m\u00faltiple nun vapor do Nilo. O novelista de detectives John Dickson Carr xulgou que \"Morte no Nilo\" figura entre as dez novelas de misterio m\u00e1is grandes de todos os tempos. \nA novela de 1942 \"Cinco porqui\u00f1os\" (tam\u00e9n co\u00f1ecida como \"Asasinato en retrospectiva\"), na que Poirot investiga un asasinato cometido dezaseis anos antes, analizando varios relatos da traxedia, \u00e9 unha historia parecida a \"Rashomon\". Na s\u00faa an\u00e1lise deste libro, o cr\u00edtico e novelista de misterio Robert Barnard referiuse a el como \"o mellor Christie de todos\".\nEn 2014, Sophie Hannah asumiu ao personaxe de Poirot, a primeira autora aos que os herdeiros de Christie encarg\u00e1ronlle que escribise unha historia orixinal. A novela chamouse \"The Monogram Murders\", e ambientouse a finais dos anos 20, situ\u00e1ndoa cronoloxicamente entre \"O misterio do tren azul\" e \"Perigo inminente\". Un segundo Poirot escrito por Hannah sa\u00edu en 2016, chamouse \"Closed Casket\", e un terceiro, \"The Mystery of Three Quarters\", en 2018."}
{"id": "507290", "revid": "15490", "url": "https://gl.wikipedia.org/wiki?curid=507290", "title": "Chiaki Mukai", "text": "Chiaki Mukai, nada en Tatebayashi (prefectura de Gunma) o 6 de maio de 1952, \u00e9 unha astronauta xaponesa que formou parte das misi\u00f3ns STS-65 e STS-95.\nTraxectoria.\nMukai doutorouse en medicina pola Escola Universitaria de Medicina de Keio en 1977 e en fisiolox\u00eda polo mesmo centro en 1988. Est\u00e1 certificada como cirurx\u00edan cardiovascular pola Sociedade Cirurxi\u00e1 do Xap\u00f3n en 1989.\nFoi seleccionado como astronauta pola NASDA en 1985. Participou nas misi\u00f3ns STS-65 e STS-95, pasando un total de 23,65 d\u00edas no espazo."}
{"id": "507291", "revid": "4817", "url": "https://gl.wikipedia.org/wiki?curid=507291", "title": "Mike Mullane", "text": "Richard Michael \"Mike\" Mullane, nado en Wichita Falls, Texas, o 10 de setembro de 1945, \u00e9 un astronauta estadounidense retirado que formou parte das misi\u00f3ns STS-41-D, STS-27 e STS-36.\nTraxectoria.\nMullane graduouse en enxe\u00f1ar\u00eda militar pola Academia Militar dos Estados Unidos en 1967 e \u00e9 m\u00e1ster en enxe\u00f1ar\u00eda aeron\u00e1utica polo Instituto de Tecnolox\u00eda da Forza A\u00e9rea en 1975.\nFoi seleccionado como astronauta pola NASA en xaneiro de 1978, participando nas misi\u00f3ns STS-41-D, STS-27 e STS-36 e pasando un total de 14,85 d\u00edas no espazo."}
{"id": "507292", "revid": "4817", "url": "https://gl.wikipedia.org/wiki?curid=507292", "title": "Richard Mullane", "text": ""}
{"id": "507293", "revid": "839", "url": "https://gl.wikipedia.org/wiki?curid=507293", "title": "Talgat Musabaiev", "text": "Talgat Amangeldiuli Musabaiev, nado en Karaganda (Casaquist\u00e1n) o 7 de xaneiro de 1951, \u00e9 un cosmonauta ruso que formou parte das misi\u00f3ns Soiuz TM-19, Soiuz TM-27, Soiuz TM-32 e Soiuz TM-31.\nTraxectoria.\nMusabaiev foi seleccionado como cosmonauta en 1990, participando nas misi\u00f3ns Soiuz TM-19, Soiuz TM-27, Soiuz TM-32 e Soiuz TM-31 e pasando un total de 341,41 d\u00edas no espazo. Deixou a axencia espacial rusa en 2003."}
{"id": "507294", "revid": "88215", "url": "https://gl.wikipedia.org/wiki?curid=507294", "title": "Subida \u00e1s Neves de 1981", "text": "A Subida \u00e1s Neves de 1981 foi a sexta edici\u00f3n de dita carreira de monta\u00f1a. Celebrouse nas Neves, no concello da Capela, o 16 de abril de 1981 e foi a derradeira proba da tempada 1981 do Campionato de Galicia de Monta\u00f1a. O vencedor foi o asturiano Monchu, a bordo dun Martini 1800. Alberto Gonz\u00e1lez \"Camba\" ga\u00f1ou o seu cuarto t\u00edtulo consecutivo de campi\u00f3n galego, tras quedar segundo."}
{"id": "507296", "revid": "23204", "url": "https://gl.wikipedia.org/wiki?curid=507296", "title": "Aslaug Nyrnes", "text": "Aslaug Nyrnes, nada en Lom o 27 de novembro de 1953, \u00e9 unha pedagoga e investigadora norueguesa especializada en estudos literarios e did\u00e1ctica.\nTraxectoria.\nNyrnes estudou nas universidades de Trondheim e de Bergen, e graduouse en 1981 como cand.philol. no Instituto N\u00f3rdico. A partir de 1982 exerceu como docente na Escola de Maxisterio de Bergen (que dende 1994 forma parte da Universidade de Ciencias Aplicadas de Bergen ou \"H\u00f8gskolen\"). Doutorouse en 2002 cunha tese sobre os aspectos did\u00e1cticos da obra \"Moralske Tanker\" de Ludvig Holberg e desenvolveu unha nova teor\u00eda sobre a a did\u00e1ctica da ret\u00f3rica. Dende 2007 \u00e9 profesora da H\u00f8gskolen.\nEntre 2004 e 2007 dirixiu o proxecto \"Kunstfagdidaktikk\" financiado polo Norges Forskningsr\u00e5d que procuraba desenvolver novas did\u00e1cticas art\u00edsticas por medio da exploraci\u00f3n de m\u00faltiples aspectos de diversas disciplinas: arte e artesan\u00eda, teatro, danza, m\u00fasica ou literatura. En 2007 pasou a dar clases no departamento de educaci\u00f3n art\u00edstica como profesora de did\u00e1ctica da arte.\nNa s\u00faa obra \"Det (ny)norske mennesket. Ein litter\u00e6r analyse av familiebladet For bygd og by\" de 1985 realizou unha an\u00e1lise literaria da revista \"For bygd og by\" que se publicou en nynorsk entre 1912 e 1932. Tam\u00e9n publicou artigos sobre pedagox\u00eda e an\u00e1lises de autores como Holberg ou Knut Hamsun."}
{"id": "507297", "revid": "4817", "url": "https://gl.wikipedia.org/wiki?curid=507297", "title": "Story Musgrave", "text": "Franklin Story Musgrave, nado en Boston, Massachusetts, o 19 de agosto de 1935, \u00e9 un astronauta estadounidense retirado que formou parte das misi\u00f3ns STS-6, STS-51-F, STS-33, STS-44, STS-61 e STS-80.\nTraxectoria.\nMusgrave graduouse en matem\u00e1ticas e estat\u00edstica pola Universidade de Siracusa en 1958 e \u00e9 m\u00e1ster en an\u00e1lise de operaci\u00f3ns e programaci\u00f3n pola Universidade de California nos \u00c1nxeles en 1959. Ten un grao en qu\u00edmica pola facultade Marietta en 1960, un doutoramento en medicina pola Universidade de Columbia en 1964 e \u00e9 m\u00e1ster en fisiolox\u00eda e biof\u00edsica pola Universidade de Kentucky en 1966, cun m\u00e1ster tam\u00e9n en literatura pola Universidade de Houston en 1987.\nFoi seleccionado como astronauta pola NASA en agosto de 1967, participando nas misi\u00f3ns STS-6, STS-51-F, STS-33, STS-44, STS-61 e STS-80 e pasando un total de 53,41 d\u00edas no espazo."}
{"id": "507298", "revid": "55340", "url": "https://gl.wikipedia.org/wiki?curid=507298", "title": "Sheikh Muszaphar Shukor", "text": "Sheikh Muszaphar Shukor, nado en Kuala Lumpur (Malaisia) o 26 de xullo de 1972, \u00e9 o primeiro astronauta malaio. Formou parte das misi\u00f3ns Soiuz TMA-10 e Soiuz TMA-11.\nTraxectoria.\nMuszaphar graduouse en cirurx\u00eda ortop\u00e9dica pola Universidade Kebangsaan e foi seleccionado como astronauta en 2003, participando nas misi\u00f3ns Soiuz TMA-10 e Soiuz TMA-11 e pasando un total de 10,88 d\u00edas no espazo."}
{"id": "507300", "revid": "35560", "url": "https://gl.wikipedia.org/wiki?curid=507300", "title": "M-V", "text": "M-V ou M-5 \u00e9 un foguete espacial xapon\u00e9s de catro etapas e propulsado por propelente s\u00f3lido. \u00c9 lanzado desde o Centro Espacial de Uchinoura."}
{"id": "507301", "revid": "4817", "url": "https://gl.wikipedia.org/wiki?curid=507301", "title": "M-5", "text": ""}
{"id": "507302", "revid": "1131", "url": "https://gl.wikipedia.org/wiki?curid=507302", "title": "O Atrio, Areas, Tui", "text": "O Atrio \u00e9 un lugar da parroquia de Areas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 49 habitantes (22 homes e 27 mulleres), un aumento de 18 habitantes respecto ao ano 2000.\nToponimia.\nO barrio tam\u00e9n \u00e9 nomeado nalgunhas fontes coma O Adro.\nPatrimonio.\nEste barrio \u00e9 o tradicional centro relixioso da parroquia de Areas. A igrexa parroquial (adicada a santa Mari\u00f1a) \u00e9 de orixe baixomedieval, a\u00ednda que a maior\u00eda do edificio actual \u00e9 da idade moderna. Tam\u00e9n da idade moderna \u00e9 a reitoral que se atopa na mesma praza."}
{"id": "507303", "revid": "1131", "url": "https://gl.wikipedia.org/wiki?curid=507303", "title": "Os Gaios, Areas, Tui", "text": "Os Gaios \u00e9 un lugar da parroquia de Areas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 88 habitantes (40 homes e 48 mulleres), exactamente a mesma poboaci\u00f3n ca no ano 2000."}
{"id": "507304", "revid": "1131", "url": "https://gl.wikipedia.org/wiki?curid=507304", "title": "O Carballo, Areas, Tui", "text": "O Carballo \u00e9 un lugar da parroquia de Areas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 37 habitantes (18 homes e 19 mulleres), o que sup\u00f3n un aumento 5 habitantes respecto ao ano 2000."}
{"id": "507305", "revid": "1131", "url": "https://gl.wikipedia.org/wiki?curid=507305", "title": "O Regueiro, Areas, Tui", "text": "O Regueiro \u00e9 un lugar da parroquia de Areas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 199 habitantes (91 homes e 108 mulleres), o que sup\u00f3n un aumento de 30 habitantes respecto ao ano 2000.\nPatrimonio.\nNeste barrio cons\u00e9rvanse as ru\u00ednas do fort\u00edn do r\u00edo San Marti\u00f1o, unha pequena construci\u00f3n militar erixida con motivo da Guerra de Restauraci\u00f3n Portuguesa. Tam\u00e9n neste barrio est\u00e1 o cruceiro e peto de \u00e1nimas de San Marti\u00f1o (s. XIX) e a fonte da Leiri\u00f1a.\nEconom\u00eda.\nEste barrio ten unha grande importancia comercial e industrial debido \u00e1 presenza de numerosas grandes superficies e do pol\u00edgono industrial de Areas-Tui."}
{"id": "507306", "revid": "1131", "url": "https://gl.wikipedia.org/wiki?curid=507306", "title": "A Toxeira, Areas, Tui", "text": "A Toxeira \u00e9 un lugar da parroquia de Areas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 126 habitantes (91 homes e 108 mulleres), o que sup\u00f3n un aumento de 36 habitantes respecto ao ano 2000.\nPatrimonio.\nO elemento patrimonial m\u00e1is destacado do barrio \u00e9 o Viveiro Forestal. Este edificio foi fundado polo enxe\u00f1eiro de montes Rafael Areses en 1906 co obxectivo de fornecer \u00e1rbores \u00e1s incipientes reforestaci\u00f3ns nos montes galegos. Na actualidade segue en funcionamento."}
{"id": "507307", "revid": "104999", "url": "https://gl.wikipedia.org/wiki?curid=507307", "title": "The Social Dilemma", "text": "The Social Dilemma \u00e9 un filme estadounidense de 2020 dirixido por Jeff Orlowski e escrito por Orlowski, Davis Coombe e Vickie Curtis. O filme explora o uso das redes sociais e o dano que causa na sociedade, centr\u00e1ndose na explotaci\u00f3n dos usuarios para beneficio financeiro a trav\u00e9s do capitalismo de vixilancia e a minar\u00eda de datos, as\u00ed como o seu dese\u00f1o pensado para xerar adicci\u00f3n, o seu uso na pol\u00edtica e o impacto na sa\u00fade mental. Por outra banda, o filme tam\u00e9n aborda a s\u00faa funci\u00f3n de estender teor\u00edas da conspiraci\u00f3n como Pizzagate e uso que fan delas grupos como Flat Earth Society.\n\"The Social Dilemma\" estreouse no Festival de Cinema de Sundance de 2020 e estreouse a trav\u00e9s de Netflix o 9 de setembro de 2020."}
{"id": "507308", "revid": "85894", "url": "https://gl.wikipedia.org/wiki?curid=507308", "title": "Marta Sanz", "text": "Marta Sanz Pastor, nada en Madrid en 1967, \u00e9 unha escritora espa\u00f1ola. Recibiu importantes premios, como o Premio Herralde de novela (2015), o Ojo Cr\u00edtico de Narrativa (2001) ou o XI Premio Vargas Llosa de relatos. Foi finalista do Premio Nadal en 2006. \u00c9 cr\u00edtica literaria en distintos medios (entre outros, no suplemento \"Babelia\" de \"El Pa\u00eds\", a revista \"Mercurio\" ou a p\u00e1xina \"La tormenta en un vaso\"). Exerceu a docencia na Universidade Antonio de Nebrija de Madrid e dirixiu a revista literaria \"Ni hablar\".\nTraxectoria.\nDoutora en Literatura Contempor\u00e1nea pola Universidade Complutense de Madrid, a s\u00faa tese tratou sobre \"La poes\u00eda espa\u00f1ola durante la transici\u00f3n\" (1975-1986). A carreira literaria de Marta Sanz comezou cando se matriculou nun obradoiro de escritura da Escuela de Letras de Madrid e co\u00f1eceu o editor Constantino B\u00e9rtolo, quen publicou as s\u00faas primeiras novelas na editorial Debate. \nNarrativa.\nQuedou finalista do Premio Nadal en 2006 con outra novela: \"Susana y los viejos\". Na s\u00faa novela \"La lecci\u00f3n de anatom\u00eda\" (RBA, 2008, reeditada en Anagrama en 2014 con pr\u00f3logo de Rafael Chirbes) utilizou a s\u00faa propia biograf\u00eda como material literario. Na novela negra \"Black, black, black\" (Anagrama, 2010) creou o personaxe do detective homosexual Arturo Zarco e quedou semifinalista do Premio Herralde en 2009. A autora recuperou o personaxe de Zarco na s\u00faa novela \"Un buen detective no se casa jam\u00e1s\" (Anagrama, 2012). O detective reaparece novamente en \"Peque\u00f1as mujeres rojas\" (Anagrama, 2020), obra coa que pecha a trilox\u00eda. En 2013 publicou \"Daniela Astor y la caja negra\" (Ed. Anagrama, 2013), onde recrea o mundo da cultura popular e as actrices da Transici\u00f3n espa\u00f1ola como Susana Estrada, Mar\u00eda Jos\u00e9 Cantudo ou Amparo Mu\u00f1oz. Tras a s\u00faa publicaci\u00f3n, esta novela recibiu distintos premios (o premio Tigre Juan, o Premio C\u00e1lamo \"Otra mirada\" 2013 e o da p\u00e1xina de cr\u00edtica literaria \"Estado Cr\u00edtico\").\nOutros x\u00e9neros.\n\u00c1 parte da s\u00faa obra como novelista, tam\u00e9n escribiu contos, poes\u00eda, ensaios, artigos de viaxes e de opini\u00f3n. Colabora habitualmente nos xornais \"El Pa\u00eds\" (con cr\u00f3nicas de viaxes no suplemento \u00abEl Viaxeiro\u00bb) e en \"P\u00fablico\" (na secci\u00f3n \u00abCulturas\u00bb) e coa revista \"El Cultural\" de El Mundo. En InfoLibre adoita colaborar na secci\u00f3n \u00abEl cuento de todos\u00bb, onde varios escritores desenvolven un relato.\nIdeas pol\u00edticas.\nDurante a campa\u00f1a electoral das elecci\u00f3ns xerais de 2011, manifestou o seu apoio \u00e1 candidatura de Esquerda Unida. Considera \"que toda literatura \u00e9 pol\u00edtica a\u00ednda que nos fixeron crer que a pol\u00edtica luxa a concepci\u00f3n literaria\"."}
{"id": "507312", "revid": "23204", "url": "https://gl.wikipedia.org/wiki?curid=507312", "title": "Amazonia", "text": ""}
{"id": "507313", "revid": "5749", "url": "https://gl.wikipedia.org/wiki?curid=507313", "title": "Jos\u00e9 Larrea P\u00e9rez", "text": "Jos\u00e9 Larrea P\u00e9rez, nado c. 1920 e finado o 3 de maio de 1973 en Villalpando (Zamora), foi un doutor e piloto de automobilismo galego.\nTraxectoria.\nTraballou como doutor e director no Sanatorio Riazor, que el mesmo fundou en 1946 na Coru\u00f1a.\nFoi un dos principais impulsores do automobilismo na Coru\u00f1a, participando na organizaci\u00f3n das primeiras carreiras deste tipo celebradas na cidade, inmediatamente despois de fundar en 1966 a Escuder\u00eda Centollo. Competiu tam\u00e9n como piloto e foi director do Gran Premio da Coru\u00f1a e das primeiras edici\u00f3ns do Rally da Coru\u00f1a. En 1972 abandonou a presidencia da escudar\u00eda para deixar paso a xente m\u00e1is nova.\nFaleceu nun accidente de tr\u00e1fico en Villalpando, na provincia de Zamora, o 3 de maio de 1973 aos 53 anos de idade, xunto a unha sobri\u00f1a de 16 anos."}
{"id": "507314", "revid": "88215", "url": "https://gl.wikipedia.org/wiki?curid=507314", "title": "Jos\u00e9 Larrea", "text": ""}
{"id": "507320", "revid": "26585", "url": "https://gl.wikipedia.org/wiki?curid=507320", "title": "Campionato de Velocidade da Coru\u00f1a", "text": "O Campionato de Velocidade da Coru\u00f1a foi un campionato automobil\u00edstico celebrado entre 1980 e 1984 na Grela, no concello da Coru\u00f1a. Cada edici\u00f3n do campionato estaba formado por varias carreiras de monta\u00f1a, denominadas cada unha delas como Subida \u00e1 Grela, e que eran puntuables para o Campionato de Galicia de Monta\u00f1a. \nHistoria.\nA primeira edici\u00f3n comezou en xullo de 1980, organizada pola Escuder\u00eda La Coru\u00f1a, e constou de tres subidas, contando as tres para o Campionato de Galicia de Monta\u00f1a. O pontevedr\u00e9s Alberto Gonz\u00e1lez \"Camba\" foi o vencedor, despois de lograr tres vitorias nas tres subidas. O dominio de Camba continuou ao ano seguinte, no que ga\u00f1ou de novo as tres carreiras e o campionato.\nEn 1982 Manuel Neira conseguiu ga\u00f1ar o campionato grazas \u00e1 s\u00faa regularidade. Obtivo un segundo posto, un cuarto e logrou a vitoria na segunda carreira, aproveitando un erro de Camba que lle fixo perder moitas posici\u00f3ns, tendo que conformarse este co subcampionato final, a pesar de ga\u00f1ar as outras d\u00faas carreiras. En 1983 o formato do campionato variou, pasando a disputarse as tres subidas na mesma fin de semana. O vencedor volveu ser Camba, logo de ga\u00f1ar d\u00faas das tres carreiras.\nEn 1984 disputouse a \u00faltima edici\u00f3n do campionato, onde Neira conseguiu a vitoria nas tres probas e o seu segundo triunfo absoluto, despois de que Camba sufrise problemas mec\u00e1nicos e tivese que retirarse."}
{"id": "507321", "revid": "88215", "url": "https://gl.wikipedia.org/wiki?curid=507321", "title": "Subida \u00e1 Grela", "text": ""}
{"id": "507322", "revid": "88215", "url": "https://gl.wikipedia.org/wiki?curid=507322", "title": "Campionato de Velocidade Cidade da Coru\u00f1a", "text": ""}
{"id": "507323", "revid": "89787", "url": "https://gl.wikipedia.org/wiki?curid=507323", "title": "Pobo munduruc\u00fa", "text": "Os munduruc\u00fas, tam\u00e9n co\u00f1ecidos como munduruku ou wuy jugu, son un pobo ind\u00edxena do Brasil que vive na bac\u00eda do r\u00edo Amazonas. Habita as \u00e1reas ind\u00edxenas Cayabi, Munduruku, Munduruku II, Praia do \u00cdndio, Praia do Mangue e Sai-Cinza, no suroeste do estado do Par\u00e1; as terras ind\u00edxenas Coat\u00e1-Laranjal e S\u00e3o Jos\u00e9 do Cip\u00f3, no leste do estado do Amazonas; e a Reserva Ind\u00edxena Apiak\u00e1-Kayabi, no oeste do estado do Mato Grosso. Ten unha poboaci\u00f3n de 13\u00a0755 (2014) ou m\u00e1is individuos, distribu\u00eddos en arredor de trinta aldeas."}
{"id": "507324", "revid": "23204", "url": "https://gl.wikipedia.org/wiki?curid=507324", "title": "Munduruc\u00fas", "text": ""}
{"id": "507325", "revid": "23204", "url": "https://gl.wikipedia.org/wiki?curid=507325", "title": "Munduruku", "text": ""}
{"id": "507326", "revid": "23204", "url": "https://gl.wikipedia.org/wiki?curid=507326", "title": "Pobo munduruku", "text": ""}
{"id": "507327", "revid": "23204", "url": "https://gl.wikipedia.org/wiki?curid=507327", "title": "Wuy jugu", "text": ""}
{"id": "507329", "revid": "102241", "url": "https://gl.wikipedia.org/wiki?curid=507329", "title": "Lingua munduruc\u00fa", "text": "O munduruc\u00fa \u00e9 unha lingua tup\u00ed falada polo pobo munduruc\u00fa que habita na rexi\u00f3n brasileira da bac\u00eda do r\u00edo Amazonas. O munduruc\u00fa constit\u00fae, xunto co kuruaya, a subfamilia das linguas munduruc\u00fas. \u00c9 falada por unhas 7\u00a0500 persoas que habitan na bac\u00eda do r\u00edo Tapaj\u00f3s, das cales a maior\u00eda dos nenos e das mulleres son monoling\u00fces."}
{"id": "507330", "revid": "98629", "url": "https://gl.wikipedia.org/wiki?curid=507330", "title": "Jos\u00e9 dos Santos Ferreira", "text": "Jos\u00e9 Inoc\u00eancio dos Santos Ferreira , nado en Macau o 28 de xullo de 1919 e finado en Hong Kong o 24 de marzo de 1993, m\u00e1is co\u00f1ecido por Ad\u00e9, foi un poeta de Macau e gran defensor do patu\u00e1 macaense, lingua crioula da rexi\u00f3n.\nTraxectoria.\nNaceu o 28 de xullo de 1919 e viviu en Macau a meirande parte da s\u00faa vida. O seu pai, Francisco dos Santos Ferreira, era un portugu\u00e9s oriundo de Portugal e a s\u00faa nai, Florentina Mar\u00eda dos Pasos, era unha macaense.\nAl\u00e9n de poeta e defensor do patu\u00e1, Jos\u00e9 dos Santos Ferreira foi un funcionario p\u00fablico, desempe\u00f1ando nesa calidade as funci\u00f3ns de xefe da secretar\u00eda do Liceu Nacional Infante D. Henrique. Despois de xubilado, foi secretario-xeral da Sociedade de Turismo e Diversi\u00f3ns de Macau (STDM) e profesor de portugu\u00e9s a alumnos chineses. Foi tam\u00e9n un colaborador asiduo do \"\"China Mail\" de Hong Kong, da axencia de noticias norteamericana \"Associated Press\" e de moitos xornais portugueses editados en Macau, como o semanario \"O Clarim\"\".\nGran parte da s\u00faa vida, Ad\u00e9 dedicouse \u00e1 divulgaci\u00f3n do patu\u00e1 macaense, sendo o \u00faltimo poeta popular macaense que deixou unha vasta obra composta de poemas, recitais, pezas de teatro, libros, programas radiof\u00f3nicos e operetas en patu\u00e1 macaense. \nO 3 de setembro de 1979 foi condecorado co grado de Cabaleiro da Orde do Infante D. Henrique., e en 1984 o Gobernador de Macau atribu\u00edulle a Medalla de M\u00e9rito Cultural. O Goberno de Macau homenaxeouno ao mandar erguer unha estatua no Xard\u00edn das Artes.\nMorreu en Hong Kong, o 24 de marzo de 1993, con 73 anos de idade."}
{"id": "507331", "revid": "89787", "url": "https://gl.wikipedia.org/wiki?curid=507331", "title": "Zeitschrift f\u00fcr Numismatik", "text": "O Zeitschrift f\u00fcr Numismatik (\"Revista de Numism\u00e1tica\") foi unha publicaci\u00f3n peri\u00f3dica alem\u00e1 de periodicidade anual especializada en numism\u00e1tica, publicada en Berl\u00edn entre 1874 e 1935 pola compa\u00f1\u00eda editora \"Weidmannsche Buchhandlung\", fundada en 1680. A revista estivo vinculada \u00e1 Sociedade Numism\u00e1tica de Berl\u00edn (\"Numismatische Gesellschaft zu Berlin\").\nContidos.\nA introduci\u00f3n do seu primeiro director, Alfred von Sallet, no n\u00famero inicial da revista in\u00edciase con estas palabras:\nOs artigos, nunha cantidade variable mais cunha media de 20 en cada n\u00famero, est\u00e1n organizados en diversas categor\u00edas ou secci\u00f3ns: \"Antig\u00fcidade\", \"Idade Media\"... \"Colaboraci\u00f3ns menores\" \"Literatura\" e \"Obituarios\". \nA\u00ednda que o n\u00famero de p\u00e1xinas \u00e9 diferente en cada tiraxe, habitualmente est\u00e1 comprendido entre as 300 e as 400 en cada n\u00famero. No ap\u00e9ndice de cada edici\u00f3n pres\u00e9ntanse varias t\u00e1boas e l\u00e1minas de ilustraci\u00f3ns. Ademais, entre os anos 1879 e 1909, despois desas t\u00e1boas at\u00f3pase informaci\u00f3n das actividades da Sociedade Numism\u00e1tica de Berl\u00edn.\nAutores.\nForon moi numerosos os autores que contribu\u00edron cos seus artigos en \"Zeitschrift f\u00fcr Numismatik\", alg\u00fans ocasionalmente ou mesmo unha soa vez e outros, sinaladamente os editores, con regularidade ao longo dos anos. Estes son alg\u00fans dos m\u00e1is salientables:"}
{"id": "507333", "revid": "23204", "url": "https://gl.wikipedia.org/wiki?curid=507333", "title": "Costa do Marfil nos Xogos Ol\u00edmpicos", "text": "Costa do Marfil participou por vez primeira nos Xogos Ol\u00edmpicos en 1964, participando dende ent\u00f3n en cada unha das edici\u00f3ns dos Xogos Ol\u00edmpicos de Ver\u00e1n, ag\u00e1s en 1980 que non participou como parte do boicot liderado polos Estados Unidos de Am\u00e9rica. O pa\u00eds ga\u00f1ou a s\u00faa primeira medalla cunha prata nos 400 metros lisos masculinos nos Xogos de 1984. En 2016, o pa\u00eds ga\u00f1ou as s\u00faas primeiras medallas de ouro e de bronce en taekwondo. Costa do Marfil non participou nunca nos Xogos Ol\u00edmpicos de Inverno."}
{"id": "507338", "revid": "89787", "url": "https://gl.wikipedia.org/wiki?curid=507338", "title": "Per\u00fa nos Xogos Ol\u00edmpicos", "text": "O Per\u00fa participou por vez primeira nos Xogos Ol\u00edmpicos en 1936, competindo un total de dezasete veces nos Xogos de Ver\u00e1n e d\u00faas veces nos Xogos Ol\u00edmpicos de Inverno. O Per\u00fa non enviou deportistas aos Xogos Ol\u00edmpicos de 1952 en Helsinqui. O Comit\u00e9 Ol\u00edmpico Peruano \u00e9 o Comit\u00e9 Ol\u00edmpico Nacional do pa\u00eds, o cal foi fundado en 1924 e foi oficialmente reco\u00f1ecido polo Comit\u00e9 Ol\u00edmpico Internacional en 1936."}
{"id": "507339", "revid": "26585", "url": "https://gl.wikipedia.org/wiki?curid=507339", "title": "Campionato de Velocidade da Coru\u00f1a de 1980", "text": "O Campionato de Velocidade da Coru\u00f1a de 1980 foi a primeira edici\u00f3n de dito campionato. Celebrouse na Grela, no concello da Coru\u00f1a, entre xullo e setembro de 1980, e foi puntuable para a tempada 1980 do Campionato de Galicia de Monta\u00f1a. O vencedor foi o pontevedr\u00e9s Alberto Gonz\u00e1lez \"Camba\"."}
{"id": "507343", "revid": "88215", "url": "https://gl.wikipedia.org/wiki?curid=507343", "title": "I Campionato de Velocidade da Coru\u00f1a", "text": ""}
{"id": "507344", "revid": "23204", "url": "https://gl.wikipedia.org/wiki?curid=507344", "title": "Comit\u00e9 Ol\u00edmpico Peruano", "text": "O Comit\u00e9 Ol\u00edmpico Peruano \u00e9 o Comit\u00e9 Ol\u00edmpico Nacional que representa os atletas peruanos no Comit\u00e9 Ol\u00edmpico Internacional (COI), nos Xogos Panamericanos e os Xogos de Am\u00e9rica Central e do Caribe. Foi creado en 1924 e foi reco\u00f1ecido oficialmente polo COI en 1936.\nO Comit\u00e9 Ol\u00edmpico Peruano ten a s\u00faa sede en Lima, no Per\u00fa."}
{"id": "507346", "revid": "1131", "url": "https://gl.wikipedia.org/wiki?curid=507346", "title": "Club Turista", "text": ""}
{"id": "507347", "revid": "89787", "url": "https://gl.wikipedia.org/wiki?curid=507347", "title": "Kurt Regling", "text": "Kurt Ludwig Regling, nado o 8 de novembro de 1876 en Berl\u00edn e finado o 10 de agosto de 1935 na mesma cidade, foi un numism\u00e1tico alem\u00e1n especializado en numism\u00e1tica antiga.\nTraxectoria.\nKurt Regling cursou a educaci\u00f3n secundaria no instituto Friedrich Wilhelm, de Berl\u00edn, entre 1886 e 1895, ano en que comezou a s\u00faa formaci\u00f3n superior na Universidade de Berl\u00edn, grazas a unha das bolsas de estudos establecidas por Friedrich Imhoof-Blumer. En 1899 acadou o doutoramento coa tese titulada \"De belli Parthici Crassiani fontibus\". \nRegling obtivo a s\u00faa habilitaci\u00f3n como profesor universitario na Universidade de Berl\u00edn en 1907 e a partir dese ano impartiu docencia de Numism\u00e1tica nesa instituci\u00f3n acad\u00e9mica, desde 1921 en condici\u00f3n de profesor honorario.\nParalelamente, en 1899 ingresou no Gabinete Numism\u00e1tico (\"M\u00fcnzkabinett\") de Berl\u00edn como voluntario, inicialmente como axudante de investigaci\u00f3n, a partir de 1902 como axudante da direcci\u00f3n e desde 1919 como conservador do Gabinete. En 1921 foi nomeado director do \"M\u00fcnzkabinett\", posto que desempe\u00f1ou ata o seu falecemento en 1935. \nO \u00e1mbito principal das investigaci\u00f3ns de Regling foi a numism\u00e1tica antiga, e tam\u00e9n se sentiu atra\u00eddo pola arte da medall\u00edstica renacentista. De feito, Regling estudou a moeda fundamentalmente desde a s\u00faa perspectiva art\u00edstica.\nFoi tam\u00e9n colaborador do proxecto acad\u00e9mico \"Griechisches M\u00fcnzwerk\" (\"Moeda grega\") da Academia de Ciencias de Prusia, no marco do cal publicou o volume \"Dacien und Moesien\", xunto con Behrendt Pick. \nKurt Regling foi membro honorario da \"Royal Numismatic Society\", de Londres. \nReco\u00f1ecementos.\nAdemais destes premios, os Museos Estatais de Berl\u00edn (\"Staatliche Museen zu Berlin\"), instituci\u00f3n na que se encadra o Gabinete Numism\u00e1tico de Berl\u00edn, institu\u00edron na s\u00faa homenaxe a Medalla Kurt Regling (\"Kurt-Regling-Medaille\").\nPublicaci\u00f3ns.\nArtigos publicados en \"Zeitschrift f\u00fcr Numismatik\".\nEstes son os artigos publicados por Kurt Regling en \"Zeitschrift f\u00fcr Numismatik\", a revista do Sociedade Numism\u00e1tica de Berl\u00edn, da que el foi editor entre 1921 e 1935, xunto con Julius Menadier:"}
{"id": "507348", "revid": "23204", "url": "https://gl.wikipedia.org/wiki?curid=507348", "title": "100 Humans", "text": "100 Humans \u00e9 unha serie web documental estadounidense de 2020. A premisa xira arredor de 100 persoas que son sometidas a experimentos diferentes no tema de comportamento. \"100 Humans\" estreouse a trav\u00e9s de Netflix o 13 de marzo de 2020."}
{"id": "507349", "revid": "65337", "url": "https://gl.wikipedia.org/wiki?curid=507349", "title": "Kurt Ludwig Regling", "text": ""}
{"id": "507350", "revid": "65337", "url": "https://gl.wikipedia.org/wiki?curid=507350", "title": "Kurt L. Regling", "text": ""}
{"id": "507355", "revid": "19415", "url": "https://gl.wikipedia.org/wiki?curid=507355", "title": "RoKi Naiset", "text": "O Rovaniemen Kiekko Naiset, ou simplemente RoKi Naiset ou RoKi, \u00e9 un equipo feminino de h\u00f3ckey sobre xeo da cidade de Rovaniemi (Finlandia). Dende 2020 compite na Naisten Liiga, a m\u00e1xima categor\u00eda do h\u00f3ckey sobre xeo feminino finland\u00e9s. Xoga os seus partidos como local no Lappi Areena, un pavill\u00f3n con capacidade para 3\u00a0500 persoas.\nHistoria.\nO RoKi de Rovaniemi participou por primeira vez nunha competici\u00f3n oficial na tempada 1999-2000, cando xogou no grupo de Laponia na II-divisioona.\nEn 2012 conseguiu o ascenso \u00e1 segunda categor\u00eda do h\u00f3ckey sobre xeo finland\u00e9s, a Naisten Mestis, onde axi\u00f1a se converteu nun equipo competitivo e exitoso. Finalmente, na primavera de 2020 o equipo conseguiu o ascenso \u00e1 m\u00e1xima categor\u00eda, a Naisten Liiga.\nNa tempada 2014-15 o RoKi ga\u00f1ou o grupo 1 da Mestis, mais non puido conseguir o ascenso \u00e1 m\u00e1xima categor\u00eda ao finalizar na cuarta posici\u00f3n na serie final superior. Con todo cinco anos despois, na tempada 2019-20, o equipo de Rovainemi conseguiu o obxectivo de xogar cos mellores equipos femininos de Finlandia logo de ga\u00f1ar o seu grupo na Mestis e finalizar por detr\u00e1s do Lukko na liga de clasificaci\u00f3n. Esa tempada salientaron a nivel individual Essi Jaako, Jenna Hietala e Oona Parviainen.\nPara a tempada 2021-22 Rovaniemen Kiekko ry anunciou que comezar\u00eda a apoiar \u00e1s xogadoras do RoKi seleccionadas para os campamentos do equipo nacional e torneos de avaliaci\u00f3n con bolsas dende uns poucos centos ata mil euros. Tam\u00e9n ofreceu \u00e1s s\u00faas xogadoras na selecci\u00f3n nacional a posibilidade de adestrar e xogar co equipo masculino. O adestrador de RoKi Naiset Tuomas Liitola sinalou que a meta a longo prazo era reducir os custos de xogo das xogadoras de RoKi a cero.\nPersonalidades.\nXogadoras.\nCapit\u00e1s do equipo.\nAo longo da s\u00faa historia RoKi Naiset tivo catro capit\u00e1s, todas elas de nacionalidade finlandesa. A primeira capit\u00e1 do equipo foi Arja Oja, quen exerceu o liderado na pista durante as tempadas 2014-15 e 2015-16, mentres que Janina Jatkola \u00e9 a xogadora que m\u00e1is tempadas exerceu como capit\u00e1 cun total de tres entre a 2016-17 e a 2018-19. A continuaci\u00f3n am\u00f3sanse todas as capit\u00e1s do equipo:\nAdestradoras e adestradores.\nA principios de xu\u00f1o de 2023 anunciouse que Teemu Koivula pasar\u00eda a ser o adestrador xefe do equipo para a tempada 2023-24 en substituci\u00f3n de Tuomas Liitola, que deixou o equipo a mediados do mes de maio para adestrar na segunda categor\u00eda do h\u00f3ckey sobre xeo feminino sueco."}
{"id": "507358", "revid": "5863", "url": "https://gl.wikipedia.org/wiki?curid=507358", "title": "Armand Gustav Duplantis", "text": ""}
{"id": "507359", "revid": "5863", "url": "https://gl.wikipedia.org/wiki?curid=507359", "title": "Cory Efram Doctorow", "text": ""}
{"id": "507360", "revid": "72012", "url": "https://gl.wikipedia.org/wiki?curid=507360", "title": "Gran Premio de Rusia de 2020", "text": "O Gran Premio de Rusia de 2020, (), oficialmente co\u00f1ecido como Formula 1 VTB Russian Grand Prix 2020, foi unha carreira de F\u00f3rmula Un, que se celebrou o 27 de setembro de 2020 sobre 53 voltas ao Circu\u00edto urbano de Sochi, na cidade de Sochi no Krai de Krasnodar, Rusia. A carreira foi a d\u00e9cima rolda da tempada , o noveno Gran Premio de Rusia e a s\u00e9tima vez que a carreira se disputou como unha rolda do Campionato Mundial de F\u00f3rmula 1 desde que se iniciou a serie en .\nCualificaci\u00f3n.\nLewis Hamilton f\u00edxose coa pole, 0,563 segundos por diante de Max Verstappen. Valtteri Bottas terminou 3\u00ba con Sergio P\u00e9rez no 4\u00ba posto para Racing Point. O Renault de Daniel Ricciardo clasificouse 5\u00ba seguido de Carlos Sainz, Esteban Ocon, Lando Norris, Pierre Gasly e Alexander Albon.\nNa Q1 (a primeira quenda da clasificaci\u00f3n) quedaron eliminados Romain Grosjean, Antonio Giovinazzi, Kevin Magnussen, Nicholas Latifi e Kimi R\u00e4ikk\u00f6nen.\nNa Q2, Charles Leclerc terminou 11\u00ba, perdendo a Q3 despois de que o seu compa\u00f1eiro de equipo, Sebastian Vettel, se estrelase, provocando a bandeira vermella, Hamilton chegou \u00e1 li\u00f1a para establecer un tempo na s\u00faa \u00faltima volta na Q2 segundos antes do remate da sesi\u00f3n. Daniil Kvyat foi 12\u00ba seguido de Lance Stroll 13\u00ba que sobrecalentou o motor imped\u00edndolle sa\u00edr por unha segunda volta na Q2, o piloto de Williams] George Russell e Vettel foron os outros pilotos eliminados.\nCarreira.\nLewis Hamilton recibiu d\u00faas penalizaci\u00f3ns de 5 segundos por facer adestramentos f\u00f3ra das \u00e1reas designadas, que cumpr\u00edu no seu primeiro pitstop. Daniel Ricciardo recibiu unha pena de 5 segundos por superar os l\u00edmites da pista na curva 2. Carlos Sainz sa\u00edu \u00e1 zona de escorrent\u00eda e bateu contra a parede intentando unirse de novo ao circu\u00edto na carreira comezar. Charles Leclerc chocou con Lance Stroll facendo que este chocase contra un muro. Kimi R\u00e4ikk\u00f6nen empatou a maior cantidade de sa\u00eddas en 322, empatando as sa\u00eddas de Rubens Barrichello. \nGrella de sa\u00edda.\n&lt;br&gt;"}
{"id": "507361", "revid": "23204", "url": "https://gl.wikipedia.org/wiki?curid=507361", "title": "Shahzoda", "text": "Zilola Bahodirovna Musayeva, nada en Fergana o 28 de xullo de 1979 e m\u00e1is co\u00f1ecida polo nome art\u00edstico de Shahzoda, \u00e9 unha cantante a actriz uzbeka.\nTraxectoria.\nAo pouco de nacer, en 1980, por mor do traballo de seu pai, o soci\u00f3logo e fil\u00f3sofo Bahodir Musayev a familia aveci\u00f1ouse en Moscova e Shahzoda viviu al\u00ed ata que en 1987 se estableceu en Tashkent. No instituto co\u00f1ecera a Aziza Halilova coa que formou tras pasar un par de anos nunha universidade de K\u00ediv a banda de pop Jonim, que se fixo famosa coa canci\u00f3n \"Qarama ko'zlarimga\" en 1999. O ano seguinte a banda desf\u00edxose, e as d\u00faas compo\u00f1entes, Aziza e Shahzoda, comezaron carreiras en solitario, e as\u00ed xa como Shahzoda publicou en 2002 o seu primeiro sinxelo \"Bor ekan\" que se converteu nun \u00e9xito en Uzbekist\u00e1n e que a animou a publicar un \u00e1lbum, co t\u00edtulo hom\u00f3nimo ao do sinxelo.\nO seu segundo \u00e1lbum \"Baxt bo'ladi\" apareceu en 2003 e foi tam\u00e9n un \u00e9xito. O terceiro, \"Keragimsan\", sa\u00edu en 2004 e como os anteriores foi un \u00e9xito de vendas. Tam\u00e9n foron \u00e9xitos en radio e televisi\u00f3n os sinxelos \"Baxtliman\", \"Sevgi\" e \"Tamannozi\". Realizou un dueto, \"Qayt\", co rapeiro Shohruh, que recibiu opini\u00f3ns positivas da cr\u00edtica. O seu sinxelo \"Hayot ayt\" formou parte da banda sonora do filme \"Fotima va Zuhra\" que protagonizou a propia Shahzoda. O cuarto \u00e1lbum \"Baxtliman\" sa\u00edu en 2005\nAdemais de en uzbeco, tam\u00e9n cantou temas en taxico como \"Manu tanho\" e \"Naghz mebinam\" que tiveron boa acollida en Taxiquist\u00e1n. Tam\u00e9n gozaron de certa fama en Rusia os seus sinxelos en ruso \"1000 i Odna Noch\" e \"Mezhdu Nebom i Zemley\", en colaboraci\u00f3n co Dj Smash e que chegou en 2009 \u00e1 oitava posici\u00f3n das listas da Muz-TV e a partir de 2012 principiou a lanzar canci\u00f3ns en ingl\u00e9s, como \"Afghana\", \"All Alone feat Akcent\" e \"Flying Tonight\". Para al\u00e9n tam\u00e9n gravou canci\u00f3ns en persa e casaco. As s\u00faas canci\u00f3ns son no estilo pop occidental con alg\u00fans elementos da m\u00fasica tradicional uzbeka e \u00e9 popular na antigas rep\u00fablicas sovi\u00e9ticas de Asia central. \nComo actriz Shahzoda interpretou papeis destacados en varios filmes uzbekos. Protagonizou en 2006 \"Fotima va Zuhra\", con boa recadaci\u00f3n no pa\u00eds e tam\u00e9n realizou papeis principais en \"Zumrad va Qimmat\" en 2007 e en \"O Maryam, Maryam\" en 2012."}
{"id": "507365", "revid": "53322", "url": "https://gl.wikipedia.org/wiki?curid=507365", "title": "Vilapouca, Pexegueiro, Tui", "text": "Vilapouca \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 35 habitantes (19 homes e 16 mulleres), un descenso de 8 habitantes respecto ao ano 1999.\nHistoria.\nEsta localidade xurdiu durante a Idade Media. A primeira menci\u00f3n na documentaci\u00f3n hist\u00f3rica \u00e9 nunha escritura do Mosteiro de Oia datada de 1139 onde aparece mencionada coma Vilapauca."}
{"id": "507366", "revid": "53322", "url": "https://gl.wikipedia.org/wiki?curid=507366", "title": "Vilanova, Pexegueiro, Tui", "text": "Vilanova \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 76 habitantes (37 homes e 39 mulleres), un descenso de 9 habitantes respecto ao ano 1999."}
{"id": "507367", "revid": "1131", "url": "https://gl.wikipedia.org/wiki?curid=507367", "title": "O Souto, Pexegueiro, Tui", "text": "O Souto \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 74 habitantes (37 homes e 37 mulleres), un descenso de 1 habitante respecto ao ano 1999.\nPatrimonio.\nNeste barrio at\u00f3panse varios elementos patrimoniais."}
{"id": "507368", "revid": "55340", "url": "https://gl.wikipedia.org/wiki?curid=507368", "title": "Bichkek", "text": ""}
{"id": "507369", "revid": "53322", "url": "https://gl.wikipedia.org/wiki?curid=507369", "title": "A Salgosa, Pexegueiro, Tui", "text": "A Salgosa \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 29 habitantes (16 homes e 13 mulleres), un descenso de 1 habitante respecto ao ano 1999."}
{"id": "507370", "revid": "53322", "url": "https://gl.wikipedia.org/wiki?curid=507370", "title": "A Salgosa", "text": ""}
{"id": "507371", "revid": "53322", "url": "https://gl.wikipedia.org/wiki?curid=507371", "title": "Sa\u00eddes, Pexegueiro, Tui", "text": "Sa\u00eddes \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 57 habitantes (27 homes e 30 mulleres), un aumento de 27 habitantes respecto ao ano 1999."}
{"id": "507372", "revid": "53322", "url": "https://gl.wikipedia.org/wiki?curid=507372", "title": "Sa\u00eddes", "text": ""}
{"id": "507373", "revid": "85894", "url": "https://gl.wikipedia.org/wiki?curid=507373", "title": "A Corredoura, Pexegueiro, Tui", "text": "A Corredoura \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a cinco habitantes (dous homes e tres mulleres), oito menos ca en 1999.\nPatrimonio.\nNeste barrio at\u00f3panse varios elementos patrimoniais."}
{"id": "507374", "revid": "53322", "url": "https://gl.wikipedia.org/wiki?curid=507374", "title": "Carraveda, Pexegueiro, Tui", "text": "Carraveda \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 13 habitantes (7 homes e 6 mulleres), un descenso de 5 habitantes respecto ao ano 1999."}
{"id": "507375", "revid": "53322", "url": "https://gl.wikipedia.org/wiki?curid=507375", "title": "Carraveda", "text": ""}
{"id": "507376", "revid": "1131", "url": "https://gl.wikipedia.org/wiki?curid=507376", "title": "A Fonte Seca, Pexegueiro, Tui", "text": "A Fonte Seca \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 84 habitantes (40 homes e 44 mulleres), un descenso de 19 habitantes respecto ao ano 1999."}
{"id": "507377", "revid": "1131", "url": "https://gl.wikipedia.org/wiki?curid=507377", "title": "A Regueira, Pexegueiro, Tui", "text": "A Regueira \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 5 habitantes (12 homes e 14 mulleres), un descenso de 8 habitantes respecto ao ano 1999."}
{"id": "507378", "revid": "1131", "url": "https://gl.wikipedia.org/wiki?curid=507378", "title": "A Pereira, Pexegueiro, Tui", "text": "A Pereira \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 19 habitantes (8 homes e 11 mulleres), un descenso de 14 habitantes respecto ao ano 1999."}
{"id": "507379", "revid": "53322", "url": "https://gl.wikipedia.org/wiki?curid=507379", "title": "Pall\u00e1ns, Pexegueiro, Tui", "text": "Pall\u00e1ns \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 19 habitantes (10 homes e 9 mulleres), un descenso de 6 habitantes respecto ao ano 1999."}
{"id": "507380", "revid": "53322", "url": "https://gl.wikipedia.org/wiki?curid=507380", "title": "Pall\u00e1ns", "text": ""}
{"id": "507381", "revid": "1131", "url": "https://gl.wikipedia.org/wiki?curid=507381", "title": "O Monte, Pexegueiro, Tui", "text": "O Monte \u00e9 un lugar da parroquia de Pexegueiro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 16 habitantes (7 homes e 9 mulleres), un descenso de 3 habitantes respecto ao ano 1999."}
{"id": "507382", "revid": "1131", "url": "https://gl.wikipedia.org/wiki?curid=507382", "title": "A Cruz, Malvas, Tui", "text": "A Cruz \u00e9 un lugar da parroquia de Malvas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 75 habitantes (33 homes e 42 mulleres), un descenso de 6 habitantes respecto ao ano 1999.\nPatrimonio.\nNeste lugar est\u00e1 o centro tradicional da parroquia, que incl\u00fae os seguintes elementos patrimoniais:"}
{"id": "507383", "revid": "23204", "url": "https://gl.wikipedia.org/wiki?curid=507383", "title": "If Beale Street Could Talk (filme)", "text": "If Beale Street Could Talk \u00e9 un filme estadounidense de 2018 escrito e dirixido por Barry Jenkins, e baseado na novela hom\u00f3nima de 1974, escrita por James Baldwin. Est\u00e1 protagonizado por KiKi Layne, Stephan James, Colman Domingo, Teyonah Parris, Michael Beach, Dave Franco, Diego Luna, Pedro Pascal, Ed Skrein, Brian Tyree Henry e Regina King. O filme conta a historia dunha muller nova, que co apoio da s\u00faa familia, tenta limpar o nome do seu amante quen foi inxustamente acusado de violaci\u00f3n antes do nacemento do seu fillo."}
{"id": "507384", "revid": "85894", "url": "https://gl.wikipedia.org/wiki?curid=507384", "title": "Juan Bautista Garra Ola\u00f1eta", "text": "Juan Bautista Garra Ola\u00f1eta, nado en Santiago de Compostela o 11 de novembro de 1831 e finado en Ponteareas o 19 de xu\u00f1o de 1905, foi un industrial e empresario galego.\nTraxectoria.\nFillo de Juan Garra Arriaga, curtidor franc\u00e9s, e Mar\u00eda Antonia Ola\u00f1eta Bascar\u00e1n, vasca, naceu en Santiago de Compostela. Instalouse en Ponteareas, onde fundou as f\u00e1bricas de curtidos La Perillana e La Casti\u00f1eira en 1872. Apoiou a Jos\u00e9 Ram\u00f3n Bugallal. En 1902 cedeu ao seu fillo Rafael Garra Castellanzuelo a ferreter\u00eda La Perillana. Finou en Ponteareas aos 74 anos. A familia continuou cos negocios coa denominaci\u00f3n Viuda e Hijos de Garra.\nVida persoal.\nCasou con Francisca Castellanzuelo Alfaya, que finou en 1922, e foi pai de Amado, Emilio e Camila Garra Castellanzuelo, que casou con Wenceslao Gonz\u00e1lez Jimeno; foi av\u00f3 de Wenceslao Gonz\u00e1lez Garra."}
{"id": "507386", "revid": "98629", "url": "https://gl.wikipedia.org/wiki?curid=507386", "title": "The Devil All the Time (filme)", "text": "The Devil All the Time \u00e9 un filme estadounidense de 2020 dirixido por Antonio Campos. O filme explora os temas do mal, da relixi\u00f3n e do abuso de poder nunha pequena vila rural dos Estados Unidos. Est\u00e1 basead na novela hom\u00f3nima de Donald Ray Pollock, quen tam\u00e9n \u00e9 o narrador do filme. \nO filme foi coescrito por Antonio Campos xunto co seu irm\u00e1n Paulo Campos. Est\u00e1 protagonizado por Tom Holland, Bill Skarsg\u00e5rd, Riley Keough, Jason Clarke, Sebastian Stan, Haley Bennett, Eliza Scanlen, Mia Wasikowska e Robert Pattinson.\n\"The Devil All the Time\" estreouse nuns cinemas escollidos dos Estados Unidos o 11 de setembro de 2020, e estreouse dixitalmente a trav\u00e9s de Netflix o 16 de setembro de 2020. Recibiu valoraci\u00f3ns dispares por parte da cr\u00edtica."}
{"id": "507387", "revid": "23204", "url": "https://gl.wikipedia.org/wiki?curid=507387", "title": "Sambade, Malvas, Tui", "text": "Sambade \u00e9 un lugar da parroquia de Malvas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 83 habitantes (43 homes e 40 mulleres), un descenso de 14 habitantes respecto ao ano 1999."}
{"id": "507388", "revid": "1131", "url": "https://gl.wikipedia.org/wiki?curid=507388", "title": "A Devesa, Malvas, Tui", "text": "A Devesa \u00e9 un lugar da parroquia de Malvas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 92 habitantes (44 homes e 48 mulleres), un aumento de 8 habitantes respecto ao ano 1999."}
{"id": "507390", "revid": "1131", "url": "https://gl.wikipedia.org/wiki?curid=507390", "title": "A Estrada, Malvas, Tui", "text": "A Estrada \u00e9 un lugar da parroquia de Malvas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 78 habitantes (36 homes e 42 mulleres), un aumento de 16 habitantes respecto ao ano 1999.\nPatriomonio.\nNeste barrio est\u00e1 localizado a antigo serradoiro de madeira da parroquia, co\u00f1ecido coma Serradoiro da Ponte."}
{"id": "507391", "revid": "53322", "url": "https://gl.wikipedia.org/wiki?curid=507391", "title": "Recarei, Malvas, Tui", "text": "Recarei \u00e9 un lugar da parroquia de Malvas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 5 habitantes (2 homes e 3 mulleres), un aumento de 16 habitantes respecto ao ano 1999.\nPatriomonio.\nA Ermida de Sanomedio de Malvas est\u00e1 localizada no monte adxacente ao barrio, restaurada no ano 1981."}
{"id": "507392", "revid": "23204", "url": "https://gl.wikipedia.org/wiki?curid=507392", "title": "Paderne, Malvas, Tui", "text": "Paderne \u00e9 un lugar da parroquia de Malvas, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 50 habitantes (26 homes e 24 mulleres), un aumento de 6 habitantes respecto ao ano 1999."}
{"id": "507393", "revid": "54336", "url": "https://gl.wikipedia.org/wiki?curid=507393", "title": "Frinxo, Pazos de Reis, Tui", "text": "Frinxo \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 78 habitantes (36 homes e 42 mulleres), un descenso de 27 habitantes respecto ao ano 1999.\nXeograf\u00eda.\nFrinxo forma unha aldea separada polo Alto dos Cubos do resto do conxunto habitado de Pazos de Reis.\nHistoria.\nNa contorna de Frinxo houbo un castro galaico, co\u00f1ecido localmente coma Castro do Castelo. Xa na Idade Contempor\u00e1nea, Frinxo experimentou un certo crecemento que fixo que a aldea puidese dispor dunha capela propia, constru\u00edda entre os anos 1856 e 1860 polo bispo tudense Maceira. \nDivisi\u00f3n eclesi\u00e1stica.\nEclesiasticamente, d\u00e1lle nome \u00e1 parroquia de Nosa Se\u00f1ora das Dores de Frinxo, civilmente co\u00f1ecida como O Sagrario de Pazos de Reis. Polo tanto, a capela \u00e9 usada coma igrexa parroquial polos veci\u00f1os. Pertence \u00f3 arciprestado de Tui-Entenza, na diocese de Tui-Vigo.\nPatrimonio.\nNesta aldea hai varios elementos patrimoniais:"}
{"id": "507394", "revid": "53322", "url": "https://gl.wikipedia.org/wiki?curid=507394", "title": "Frinxo", "text": ""}
{"id": "507395", "revid": "23204", "url": "https://gl.wikipedia.org/wiki?curid=507395", "title": "Chile nos Xogos Ol\u00edmpicos", "text": "Chile participou por vez primeira nos Xogos Ol\u00edmpicos na edici\u00f3n inaugural de 1896, e dende ent\u00f3n enviou deportistas para competir na maior\u00eda dos Xogos de Ver\u00e1n e de Inverno. Os deportistas chilenos ga\u00f1aron un total de trece medallas, co tenis como o deporte que m\u00e1is medallas lles reportou.\nO Comit\u00e9 Ol\u00edmpico Nacional de Chile foi creado en 1934."}
{"id": "507397", "revid": "1505", "url": "https://gl.wikipedia.org/wiki?curid=507397", "title": "Xenera", "text": "Xenera Compa\u00f1\u00eda El\u00e9ctrica S.A.U. \u00e9 unha empresa galega con sede en Vigo, comercializadora de electricidade e gas. \nFoi fundada en 1896 como Compa\u00f1\u00eda El\u00e9ctrica de Tui."}
{"id": "507398", "revid": "35560", "url": "https://gl.wikipedia.org/wiki?curid=507398", "title": "Grupo da T\u00e1boa Peri\u00f3dica", "text": ""}
{"id": "507401", "revid": "89787", "url": "https://gl.wikipedia.org/wiki?curid=507401", "title": "Lillian Sanderson", "text": "Lillian Kemper, m\u00e1is co\u00f1ecida co sobrenome art\u00edstico de Lillian Sanderson, nada en Herman o 13\u00a0de xaneiro de 1866 e finada en Dresden o 9 de abril de 1947, foi unha cantante e profesora estadounidense que fixo carreira en Alema\u00f1a. \nTraxectoria.\nNaceu na vila de Herman (condado de Dogde, en Wisconsin), e foi a bisneta por parte de nai do fundador da localidade, de orixe alem\u00e1 e procedente de Hamelin. En 1880 marchou a Europa para estudar no Conservatorio Hoch de Frankfurt baixo a direcci\u00f3n de Julius Stockhausen. Debutou en 1890 en Berl\u00edn coa Berliner Philharmoniker.\nEntre 1891 e 1900 realizou unha intensa actividade musical por Europa, con cinco xiras europeas que atinxiron Alema\u00f1a, Austria, Suecia e mais Noruega, principalmente acompa\u00f1ada polo pianista Ernest Hoffzimmer e no sur de Alema\u00f1a pola pianista Clotilde Kleeberg. Actuou tres veces na cidade natal do av\u00f3 e, en recordo da s\u00faa orixe, dedicou a recadaci\u00f3n dos concertos \u00e1 mellora da cidade; a doaz\u00f3n resultou tan significativa que en Hamelin se levantou unha placa coa inscrici\u00f3n \"\u00c1 mestra de canto en veneraci\u00f3n\" (\"Meisterin des Gesanges in Verehrung\"). Na s\u00faa \u00e9poca estivo considerda unha das grandes voces da Alema\u00f1a imperial.\nEn 1900 casou co pintor Richard M\u00fcller e deixou de dar concertos para se centrar na docencia. Durante a \u00e9poca nazi negouse a renunciar \u00e1 cidadan\u00eda estadounidense e o r\u00e9xime expropioulle as s\u00faas propiedades e sen ser rehabilitada polas autoridades comunistas morreu na pobreza no barrio de Loschwitz de Dresden."}
{"id": "507402", "revid": "53322", "url": "https://gl.wikipedia.org/wiki?curid=507402", "title": "Albelos, Guillarei, Tui", "text": "Albelos \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 318 habitantes (161 homes e 157 mulleres), un descenso de 48 habitantes respecto ao ano 1999.\nHistoria.\nA primeira menci\u00f3n hist\u00f3rica a este barrio \u00e9 do 1095, co top\u00f3nimo \"Alvillos\"."}
{"id": "507403", "revid": "15490", "url": "https://gl.wikipedia.org/wiki?curid=507403", "title": "San Caetano, Paramos, Tui", "text": "San Caetano \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 114 habitantes (67 homes e 77 mulleres), un descenso de 62 habitantes respecto ao ano 1999.\nFestividades.\nNesta barrio cel\u00e9branse as Festas de San Caetano todos os primeiros domingos de agosto."}
{"id": "507404", "revid": "785", "url": "https://gl.wikipedia.org/wiki?curid=507404", "title": "R\u00edo Carballido", "text": "O r\u00edo Carballido p\u00f3dese referir a:"}
{"id": "507405", "revid": "15490", "url": "https://gl.wikipedia.org/wiki?curid=507405", "title": "Sombraboa, Randufe, Tui", "text": "Sombraboa \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 30 habitantes (14 homes e 16 mulleres), un descenso de 6 habitantes respecto ao ano 1999."}
{"id": "507406", "revid": "23204", "url": "https://gl.wikipedia.org/wiki?curid=507406", "title": "Behrendt Pick", "text": "Behrendt Pick, nado o 21 de decembro de 1861 en Poznan, Reino de Prusia (actual Polonia), e finado o 4 de maio de 1940, en Berl\u00edn, foi un numism\u00e1tico alem\u00e1n especializado na numism\u00e1tica antiga.\nTraxectoria.\nLogo da s\u00faa graduaci\u00f3n na ensinanza secundaria, en 1880, no instituto Friedrich Wilhelms de Poznam, Behrendt Pick ingresou na Universidade de Berl\u00edn para cursar os seus estudos superiores, grazas a unha das bolsas de estudos establecidas por Friedrich Imhoof-Blumer. En 1884 graduouse en Filolox\u00eda Cl\u00e1sica, cunha tese dirixida por Theodor Mommsen e titulada \"De senatus consultis Romanorum\". A influencia de Theodor Mommsen fixo que o seu futuro como investigador se centrase fundamentalmente na numism\u00e1tica.\nLogo dunha breve etapa como bibliotecario na Biblioteca Real (\"K\u00f6nigliche Bibliothek\"), en 1888 Pick ingresou na Universidade de Z\u00faric, onde o ano seguinte obtivo a habilitaci\u00f3n para a docencia universitaria de Arqueolox\u00eda. Nesa universidade foi nomeado profesor axudante de Antig\u00fcidades Romanas, Historia e Numism\u00e1tica en 1891.\nEn 1893 comezou a traballar na biblioteca ducal de Gotha xestionando a colecci\u00f3n de moedas do seu gabinete numism\u00e1tico (\"M\u00fcnzkabinett\"), do que pasou a ocupar o posto de director en 1899.\nEn 1897 ingresou como profesor asociado de Numism\u00e1tica Antiga na Universidade de Jena, instituci\u00f3n na que de 1903 a 1905 se ocupou da ordenaci\u00f3n e da catalogaci\u00f3n dos fondos do Gabinete de Moeda Oriental de Jena. En 1911, esta universidade nomeouno profesor honorario e en 1931 acabou al\u00ed o seu per\u00edodo como docente.\nA obra m\u00e1is representativa de Pick \u00e9 o volume dedicado a Dacia e Mesia na serie \"Die Antiken M\u00fcnzen Nordgriechenlands\" (Berl\u00edn, 1898), en colaboraci\u00f3n con Kurt Regling, unha publicaci\u00f3n da Real Academia de Ciencias de Prusia (\"K\u00f6niglich-Preu\u00dfische Akademie der Wissenschaften\"), no marco do \"proxecto Griechisches M\u00fcnzwerk\", concibido por Theodor Momsen e dirixido por Friedrich Imhoof-Blumer.\nEn 1934, Pick retirouse por mor da s\u00faa \"fe mosaica\". Trasladouse a Berl\u00edn, onde se suicidou en 1940.\nPublicaci\u00f3ns.\nEstas son algunhas das publicaci\u00f3ns de Pick ao longo da s\u00faa carreira acad\u00e9mica:"}
{"id": "507407", "revid": "89787", "url": "https://gl.wikipedia.org/wiki?curid=507407", "title": "Pano. O derradeiro caso de Poirot", "text": "Pano. O derradeiro caso de Poirot (orixinalmente Curtain: Poirot's Last Case) \u00e9 unha obra de ficci\u00f3n detectivesca da escritora brit\u00e1nica Agatha Christie, publicada por primeira vez no Reino Unido polo Collins Crime Club en setembro de 1975 e nos Estados Unidos por Dodd, Mead and Company m\u00e1is tarde no mesmo ano, vend\u00e9ndose por 7,95 $. En galego publicouno por primeira vez Editorial Galaxia en 2003.\nA novela conta con H\u00e9rcules Poirot e Arthur Hastings na s\u00faa \u00faltima aparici\u00f3ns nas obras de Christie. \u00c9 unha novela de casa rural, con todos os personaxes e o asasinato ambientados na casa. Non s\u00f3 a novela devolve aos personaxes ao seu primeiro escenario, \"O mistetioso caso de Styles\", sen\u00f3n que re\u00fane a Poirot e Hastings, que apareceron xuntos por \u00faltima vez en \"Dumb Witness\" en 1937. O detective de ficci\u00f3n morre ao final. Foi adaptada para televisi\u00f3n no 2013.\n\u00c9 a \u00faltima novela publicada por Christie antes da s\u00faa morte. \"Sleeping Murder\", publicada a t\u00edtulo p\u00f3stumo, \u00e9 a s\u00faa novela final.\nTrama.\nNin a polic\u00eda nin as familias das v\u00edtimas sospeitan de que existe un asasino en serie na participaci\u00f3n en cinco asasinatos. En todos os casos, houbo un claro sospeitoso. Catro destes sospeitosos morreron desde ent\u00f3n (un deles aforcado); no caso de Freda Clay, que lle deu \u00e1 t\u00eda unha sobredose de morfina, hab\u00eda poucas probas para procesalo. Poirot chama ao recentemente vi\u00favo Hastings para que se una a el na resoluci\u00f3n deste caso. S\u00f3 Poirot ve o patr\u00f3n de participaci\u00f3n. Poirot, usa unha cadeira de rodas debido a artrite, e \u00e9 axudado polo seu novo valet Curtiss, non revelar\u00e1 o nome da persoa sospeitosa, usando \"X\" no seu lugar. X est\u00e1 entre os invitados de Styles Court con eles. A antiga casa \u00e9 agora un hotel de h\u00f3spedes baixo a direcci\u00f3n dos novos propietarios, o coronel e a se\u00f1ora Luttrell. Os h\u00f3spedes co\u00f1\u00e9cense, esta reuni\u00f3n iniciase cando Sir William Boyd-Carrington invita aos Franklins a acompa\u00f1alo para unhas vacaci\u00f3ns de ver\u00e1n. Os cinco asasinatos anteriores tiveron lugar na zona, entre persoas co\u00f1ecidas por este grupo.\nElizabeth Cole dille a Hastings que \u00e9 unha irm\u00e1 de Margaret Litchfield, quen confesou o asasinato do seu pai nun dos cinco casos. Margaret morreu no Hospital psiqui\u00e1trico de Broadmoor e Elizabeth est\u00e1 estigmatizada polo trauma. Nos seguintes d\u00edas prod\u00facense tres incidentes, que mostran a pegada de X. En primeiro lugar, Hastings e outros escoitan unha discusi\u00f3n entre os Luttrells. Pouco despois, Luttrell fere \u00e1 s\u00faa muller cun rifle de caza, dicindo que a confundiu cun coello. A se\u00f1ora Luttrell recup\u00e9rase e o incidente ten un bo efecto no seu matrimonio. A continuaci\u00f3n, a Hastings preoc\u00fapalle que a s\u00faa filla Judith pase tempo co maior Allerton, un home casado. Mentres Hastings e Elizabeth est\u00e1n f\u00f3ra avistandor de aves, Stephen Norton, Norton ve algo a trav\u00e9s dos seus binoculares que o molesta. Hastings asume que ten que ver con Allerton. Cando os seus intentos de persuadir a Judith para que renuncie a Allerton s\u00f3 os distancian, o pai preocupado planea o asasinato de Allerton. Queda durmido mentres agarda envelenar a Allerton, aliviado de non facelo cando esperta ao d\u00eda seguinte. Por \u00faltimo, Barbara Franklin, muller do xefe de Judith, o doutor Franklin, morre \u00e1 noite seguinte. Envelenada con sulfato de fisostigmina, un extracto do faba de Calabar que o investiga o seu marido. O testemu\u00f1o de Poirot na investigaci\u00f3n, de que a se\u00f1ora Franklin estaba alterada e que a viu sa\u00edr do laboratorio do doutor Franklin cunha pequena botella, convence ao xurado para que decida un veredicto de suicidio.\nNorton a\u00ednda est\u00e1 preocupado polo que viu d\u00edas antes cando sa\u00eda con Hastings e Cole. Hastings aconsella a Norton que conf\u00ede en Poirot. Re\u00fanense na habitaci\u00f3n de Poirot. Esa noite, Hastings \u00e9 espertado por un ru\u00eddo e ve a Norton entrar no seu cuarto. \u00c1 ma\u00f1\u00e1 seguinte, Norton \u00e9 atopado morto no seu cuarto pechado cun burato de bala no centro da testa, a chave no peto da bata e unha pistola preto.\nCando Hastings dille a Poirot que viu a Norton regresar \u00e1 s\u00faa habitaci\u00f3n a noite anterior, Poirot di que son probas fr\u00e1xiles, que non lle veu a cara: a bata, o pelo, a coxeira poden imitarse. Non obstante, non hai ning\u00fan home na casa que poida suplantar a Norton, que era baixo. Poirot morre dun ataque card\u00edaco \u00e1s poucas horas. Deixa tres pistas a Hastings: unha copia de \"Otelo\", unha copia de \"John Ferguson\" (unha obra de teatro de 1915 de St. John Greer Ervine) e unha nota para falar co seu valet de toda a vida, Georges. Despois de que Poirot sexa enterrado en Styles, Hastings dec\u00e1tase de que Judith sempre estivo namorada do doutor Franklin. Ela casar\u00e1 con el e irase a investigar con el a \u00c1frica. Cando Hastings fala con Georges, dec\u00e1tase de que Poirot levaba unha perruca e que as raz\u00f3ns de Poirot para empregar a Curtiss eran vagas.\nCatro meses despois da morte de Poirot, Hastings recibe un manuscrito no que Poirot explica todo. X era Norton, un home que perfeccionara a t\u00e9cnica da que Iago en \"Otelo\" (e un personaxe da obra de Ervine) \u00e9 mestre: aplicar a presi\u00f3n psicol\u00f3xica necesaria para incitar a algu\u00e9n a cometer un asasinato, sen que a s\u00faa v\u00edtima dese conta do que est\u00e1 a suceder. Norton demostrara esta habilidade, co coronel Luttrell, con Hastings e a se\u00f1ora Franklin. Poirot interveu metendo pastillas para durmir no chocolate quente de Hastings esa noite, para evitar unha desastrosa precipitada acci\u00f3n. Ironicamente, Hastings intervira sen querer no plan da se\u00f1ora Franklin de envelenar ao seu marido, xirando unha mesa de librar\u00eda xiratoria mentres buscaba un libro para resolver unha pista de palabras cruzadas (\"Otelo\" de novo), trocando as\u00ed as cuncas de caf\u00e9, polo que a se\u00f1ora Franklin envelenouse. Poirot non puido demostralo. Comprendeu que Norton, que fora deliberadamente vago sobre quen vira a trav\u00e9s dos binoculares, deu a entender que vira a Franklin e Judith para implicalos no asasinato da se\u00f1ora Franklin, non nun suicidio involuntario como era. Isto explica o testemu\u00f1o de Poirot na s\u00faa investigaci\u00f3n para garantir que a polic\u00eda deter\u00eda a s\u00faa investigaci\u00f3n.\nDado o seu d\u00e9bil coraz\u00f3n, Poirot concibe que debe acabar coa cadea de asasinatos matando a Norton. Poirot invita a Norton a tomar chocolate quente: na s\u00faa reuni\u00f3n, dille a Norton o que sospeita e o seu plan para executalo. Norton, arrogante e seguro de se mesmo, insiste en intercambiar copas: anticipando este movemento, Poirot drogara ambas as copas, sabendo que ti\u00f1a unha maior tolerancia a unha dose que incapacitar\u00eda a Norton. Poirot traslada a Norton durmido de volta \u00e1 s\u00faa habitaci\u00f3n usando a cadeira de rodas: Poirot pod\u00eda cami\u00f1ar todo o tempo, unha raz\u00f3n pola que necesitaba un novo valet que non o sab\u00eda. Despois, tendo a mesma altura que Norton, disfr\u00e1zase de Norton quit\u00e1ndose a perruca e o falso bigote e tinguindo o pelo, despois vestindo a bata de Norton e cami\u00f1ando coxeando. Hastings establece que Norton estaba vivo despois de sa\u00edr da habitaci\u00f3n de Poirot, Poirot dispara a Norton, deixa a pistola sobre a mesa e pecha a habitaci\u00f3n cunha chave duplicada. Poirot escribe ent\u00f3n a s\u00faa historia e deixa de tomar o seu medicamento de nitrito de amilo para o coraz\u00f3n. Non pode dicir que fose correcto cometer un asasinato, pero, en suma, estaba seguro de que impedira a\u00ednda m\u00e1is asasinatos instigados por Norton. O seu \u00faltimo desexo para Hastings \u00e9 t\u00edpico de Poirot, de casamenteiro: suxire que Hastings deber\u00eda cortexar a Elizabeth Cole.\nSignificado literario e recepci\u00f3n.\nNun comentario titulado \"O \u00faltimo traballo de H\u00e9rcules\", Matthew Coady en \"The Guardian\", o 9 de outubro de 1975, escribiu que o libro era \"unha curiosidade e un triunfo\". Repetiu o conto do libro que se escribiu uns trinta anos antes e logo afirmou que, \"a trav\u00e9s del, Dama Agatha, cuxo traballo recente mostrou un declive, vese unha vez m\u00e1is no cumio do seu enxe\u00f1o\". Coady chamou ao capit\u00e1n Hastings o \"m\u00e1is denso dos doutores Watsons [pero] ... nunca a estupidez do fiel compa\u00f1eiro-cronista foi explotada con tanta astucia como aqu\u00ed\". Coady resumiu os conceptos b\u00e1sicos absolutos da trama e as preguntas formuladas dentro dela e despois dixo: Ao proporcionar as respostas, o gran ilusionista da ficci\u00f3n criminal ofrece unha demostraci\u00f3n modelo da manipulaci\u00f3n do lector. A prosa de Christie aparentemente sen arte e simplista \u00e9 minada con enganos. Dentro das vellas e absurdas convenci\u00f3ns do misterio Country House, ela reelabora o truco da persoa menos probable cunha frescura que rivaliza coa orixinalidade que amosou hai case 50 anos en '[O asasinato de Roger Ackroyd\". Para o ego\u00edsta Poirot, heroe duns 40 libros ... \u00e9 un final teatralmente abraiante. \"Adeus, cher ami\", dirixe a s\u00faa mensaxe final ao desgraciado Hastings. \"Foron bos d\u00edas\". Para os adictos, en todas partes, estaban entre os mellores. \nDous meses despois, Coady nomeou a \"Pano\" como o seu \"Libro do ano\" nunha columna de elecci\u00f3ns da cr\u00edtica. El dixo: \"Ningunha historia de crimes de 1975 me deu un pracer m\u00e1is puro. Como cr\u00edtico, doulle a benvida, como recordatorio de que o enxe\u00f1o a\u00ednda pode sorprender.\" \nMaurice Richardson en \"The Observer\" do 5 de outubro de 1975 resumiu: \"Un dos seus traballos m\u00e1is inventados, artificial como unha gaiola mec\u00e1nica, pero un canto de cisne incontestable.\" \nRobert Barnard, en \"Un talento para enganar\", escribe de xeito menos favorable: Escrito nos anos corenta, dese\u00f1ado para a s\u00faa publicaci\u00f3n despois da morte de Christie, pero de feito emitido xusto antes dela. Baseado nunha idea xogada en \"Peril at End House\" (cap\u00edtulo 9): intelixente e interesante, pero que precisa unha maior sutileza no manexo que o estilo ou caracterizaci\u00f3n de Christie permitir\u00e1 (os personaxes aqu\u00ed est\u00e1n en en calquera caso bastante excepcionalmente p\u00e1lido). De feito, para unha idea moi estimada e como unha sa\u00edda para Poirot, isto \u00e9 estra\u00f1amente superficial na execuci\u00f3n. "}
{"id": "507408", "revid": "85894", "url": "https://gl.wikipedia.org/wiki?curid=507408", "title": "O Gate\u00f1o, Randufe, Tui", "text": "O Gate\u00f1o \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 16 habitantes (8 homes e 8 mulleres), un aumento de 13 habitantes respecto ao ano 1999."}
{"id": "507409", "revid": "53322", "url": "https://gl.wikipedia.org/wiki?curid=507409", "title": "O Gate\u00f1o", "text": ""}
{"id": "507411", "revid": "89787", "url": "https://gl.wikipedia.org/wiki?curid=507411", "title": "Enrique G\u00f3mez Pato", "text": "Enrique G\u00f3mez Pato, co\u00f1ecido como O Pato, nado en M\u00e9xico en 1922 e finado en Ver\u00edn en decembro de 1979, foi un xoieiro, xornalista e escritor galego.\nTraxectoria.\nDe familia orixinaria de Nogueira de Ramu\u00edn, que emigrou a Cuba. Naceu en M\u00e9xico cando a familia retornaba da emigraci\u00f3n. Cr\u00edouse na r\u00faa Santo Domingo de Ourense onde aprendeu o oficio de xoieiro. Despois trasladouse a Ver\u00edn onde montou unha xoier\u00eda. Foi correspondente de \"La Noche\" e \"La Regi\u00f3n\" en Ver\u00edn. \u00c9 autor de d\u00faas obras de teatro, \"Estreli\u00f1a\" e \"Os dous irm\u00e1ns\", que se representaron na provincia de Ourense. Impulsou os maios de Ver\u00edn en 1951 e foi promotor da homenaxe aos afiadores."}
{"id": "507412", "revid": "65337", "url": "https://gl.wikipedia.org/wiki?curid=507412", "title": "Schweizerische Numismatische Rundschau", "text": "A Schweizerische Numismatische Rundschau, cabeceira triling\u00fce tam\u00e9n titulada Revue Suisse de Numismatique e Rivista Svizzera di Numismatica (en galego: \"Revista Su\u00edza de Numism\u00e1tica\") \u00e9 unha revista numism\u00e1tica de periodicidade anual publicada pola Sociedade Su\u00edza de Numism\u00e1tica desde 1891. \nA revista cont\u00e9n artigos do m\u00e1ximo rigor cient\u00edfico no campo da numism\u00e1tica internacional e da historia monetaria desde a Antig\u00fcidade ata os tempos modernos, redactados en calquera das s\u00faas tres linguas oficiais da Sociedade Numism\u00e1tica Su\u00edza (alem\u00e1n, franc\u00e9s e italiano), ademais do ingl\u00e9s.\nInicialmente a revista tivo a s\u00faa sede en Xenebra, mais en 1925 foi trasladada a Berna.\nConsello editorial.\nO consello editorial das revistas publicadas pola Sociedade Su\u00edza de Numism\u00e1tica est\u00e1 composto polas seguintes persoas:"}
{"id": "507413", "revid": "65337", "url": "https://gl.wikipedia.org/wiki?curid=507413", "title": "Revue Suisse de Numismatique", "text": ""}
{"id": "507414", "revid": "65337", "url": "https://gl.wikipedia.org/wiki?curid=507414", "title": "Rivista Svizzera di Numismatica", "text": ""}
{"id": "507415", "revid": "65337", "url": "https://gl.wikipedia.org/wiki?curid=507415", "title": "Revista Su\u00edza de Numism\u00e1tica", "text": ""}
{"id": "507421", "revid": "98629", "url": "https://gl.wikipedia.org/wiki?curid=507421", "title": "Daniela Ospina", "text": "Daniela Ospina Ram\u00edrez, nada en Itag\u00fc\u00ed o 22 de setembro de 1992, \u00e9 unha modelo e empresaria colombiana, antiga xogadora de voleibol.\nTraxectoria.\nDaniela naceu no seo dunha familia afeccionada ao deporte, seu irm\u00e1n m\u00e1is novo \u00e9 David Ospina, porteiro do Napoli e da selecci\u00f3n colombiana de f\u00fatbol. Afeccionada ao voleibol o seu primeiro equipo foi o Itag\u00fc\u00ed Voleibol Club e posteriormente xogou no Sabaneta Voleibol Club, o Club Leca de Portugal e o seu \u00faltimo equipo foi o Voley Playa Madrid que deixou en 2017. Formou parte das selecci\u00f3ns de voleibol de Antioquia e de Colombia.\nNo ano 2016 debutou como modelo facendo en campa\u00f1as para a marca de roupa deportiva BrandFit Colombia e tam\u00e9n como imaxe principal da marca de vaqueiros de Colombia, Joy Staz Jeans e da empresa de maquillaxe N\u00e1car Make-Up, xunto coa presentadora de Caracol TV, Vanessa Pel\u00e1ez.\nParticipou na versi\u00f3n colombiana de \"Bailando con las Estrelas\" que emitiu RCN Televisi\u00f3n en 2016, e permaneceu no concurso durante un mes ata que a eliminaron. En 2016 graduouse en administraci\u00f3n de empresas na Instituci\u00f3n Universitaria Polit\u00e9cnico Grancolombiano.\nEn 2017 quitou a s\u00faa propia li\u00f1a de roupa deportiva co nome de \"Danfive\" e que a partir de 2018 conta con tendas f\u00edsicas . Dende 2019 colabora co programa de radio El VBar da emisora colombiana Caracol \nEntre 2010 e 2017 estivo casada co xogador do Everton FC e da selecci\u00f3n colombiana, James Rodr\u00edguez e tras o seu divorcio foi vivir a Medell\u00edn coa s\u00faa filla e en 2019 aveci\u00f1ouse en Miami."}
{"id": "507432", "revid": "23204", "url": "https://gl.wikipedia.org/wiki?curid=507432", "title": "Dinamarca nos Xogos Ol\u00edmpicos", "text": "Dinamarca participou por vez primeira nos Xogos Ol\u00edmpicos na edici\u00f3n inaugural de 1896, e enviou deportistas para competir en cada edici\u00f3n dos Xogos de Ver\u00e1n dende ent\u00f3n, ag\u00e1s nos Xogos de 1904. Dinamarca tam\u00e9n participou nos Xogos Ol\u00edmpicos de Inverno varias veces dende 1948, competindo en t\u00f3dolos Xogos dende 1988.\nOs deportistas dinamarqueses ga\u00f1aron un total de 206 medallas, sendo a vela o deporte que m\u00e1is medallas lles reportou. Dinamarca s\u00f3 ga\u00f1ou unha \u00fanica medalla nos Xogos de Inverno, na categor\u00eda de curling.\nO Comit\u00e9 Ol\u00edmpico Nacional de Dinamarca foi creado en 1905."}
{"id": "507434", "revid": "72012", "url": "https://gl.wikipedia.org/wiki?curid=507434", "title": "Inez Haynes Irwin", "text": "Inez Haynes Irwin, nada en R\u00edo de Xaneiro o 2 de marzo de 1873 e finada en Scituate (Massachusetts) o 25 de setembro de 1970, foi unha autora feminista estadounidense, xornalista, membro do Partido Nacional das Mulleres e presidenta do Gremio de Autores. Moitas das s\u00faas obras public\u00e1ronse co seu antigo nome Inez Haynes Gillmore. Escribiu m\u00e1is de 40 libros e foi unha activista do movemento sufraxista a principios dos anos 1900. Irwin era unha \"muller destemida e rebelde\", pero refer\u00edase a si mesma como \"a m\u00e1is t\u00edmida dos seres creados\".\nTraxectoria.\nInez Haynes naceu o 2 de marzo de 1873, en R\u00edo de Xaneiro, Brasil, froito da uni\u00f3n de Gideon Haynes e Emma Jane Hopkins Haynes. Os seus pais eran de Boston, nos Estados Unidos, pero estiveron no Brasil debido aos problemas empresariais do seu pai. A s\u00faa nai foi a segunda esposa do seu pai, vinte e catro anos m\u00e1is nova ca el, e tivo que criar a unha familia con 17 fillos (10 dos cales eran seus). A familia regresou a Boston onde Inez Haynes se criou. Asistiu a catro escolas p\u00fablicas e despois a Radcliffe College entre 1897 e 1900. Naquel tempo Radcliffe era un \"centro de sentimento sufraxista\", e Inez Haynes con Maud Wood Park fundaron o College Equal Suffrage League o cal se converter\u00eda m\u00e1is tarde no National College Equal Suffrage League.\nInez Haynes asumiu o apelido do seu marido ao casar en agosto de 1897 co editor Rufus H. Gillmore, quen a apoiou na s\u00faa actividade no feminismo. Os Gillmore visitaron a Europa da preguerra onde co\u00f1eceron a revolucionarios rusos e pintores impresionistas franceses. O matrimonio rematou en divorcio.\nPublicou a s\u00faa primeira novela, \"June Jeopardy\", en 1908 e pouco despois converteuse en editora de ficci\u00f3n para \"The Masses\", unha revista mensual de esquerdas. Amiga \u00edntima da escritora feminista americana Mary MacLane, esta inclu\u00edu o seu retrato a cor nos seus artigos xornal\u00edsticos en Butte, Montana, en 1910.\nEn xaneiro de 1916 casou co escritor William Henry Irwin, e o seu nome cambiou a Inez Haynes Irwin, a pesar de que continuou publicando baixo o seu nome anterior, Inez Haynes Gillmore. Os Irwin pasaron o ver\u00e1n de principios do s\u00e9culo XX en Scituate, Massachusetts. Durante a Primeira Guerra mundial viviron en Europa, onde ela traballou como correspondente de guerra en Inglaterra, Francia e Italia. Inez Haynes calculou que entre 500 000 e 750 000 mulleres foron asasinadas na guerra.\nInez Haynes foi unha l\u00edder feminista e activista pol\u00edtica que fundou e pertenceu a varias asociaci\u00f3ns. Foi membro do Consello Consultivo do National Women's Party e escribiu a biograf\u00eda do partido, \"The Story of the Women's Party\", en 1921. Tam\u00e9n escribiu \"A History of American Women\", \"Angels and Amazons: One Hundred Years of American Women\" (1933). Foi unha colaboradora habitual do semanario do Women's Party.\nAo quedar vi\u00fava en 1948, regresou a Scituate, onde viviu ata a s\u00faa morte aos noventa e sete anos, o 25 de setembro de 1970. \nCarreira de escritora.\nAdemais das obras de non ficci\u00f3n mencionadas anteriormente, publicou m\u00e1is de 30 novelas, inclu\u00edndo \"Angel Island\" (1914), unha novela que trata sobre un grupo de homes que naufragan nunha illa ocupada por mulleres aladas. Ese mesmo ano, o New York Times describiuno como \"un libro decididamente infrecuente\" que \u00e9 \"parte alegor\u00eda, parte conto de fadas, parte realista\". A cr\u00edtica do xornal eloxiou a Haynes Gillmore polo seu tratamento dos sexos, subli\u00f1ando que non menospreza a un a expensas do outro. Agregou que gran parte do texto est\u00e1 nun \"alto nivel po\u00e9tico\", e que \u00e9 unha novela de \"verdades sonoras, prosaicas\" e \"altos ideais e belas imaxinaci\u00f3ns.\n\"Angel Island\" foi reimpreso na edici\u00f3n de febreiro de 1949 de Famous Fantastic Mysteries, e novamente en 1978 por Arno Press. Volveuse a publicar en 1988 como \"cl\u00e1sico de literatura feminista temper\u00e1\" cunha introduci\u00f3n da escritora de ciencia ficci\u00f3n e fantas\u00eda Ursula K. Le Guin. A s\u00faa ficci\u00f3n a mi\u00fado abordaba asuntos feministas e a dif\u00edcil situaci\u00f3n das mulleres, inclu\u00edndo o divorcio, a maternidade solteira e os problemas no lugar de traballo.\nA s\u00faa serie de 15 libros para \"Maida foi\" escrita durante 45 anos e narra a historia dunha nena en idade escolar cuxa nai morreu e cuxo pai \u00e9 moi rico. As obras foron publicadas pola editorial Grosset &amp; Dunlap entre 1909 e 1945.\nTam\u00e9n escribiu relatos para revistas e cun deles, \"O voo da primavera\", ga\u00f1ou o premio O. Henry Memorial en 1924.\nObra.\nEntre as obras publicadas p\u00f3dense destacar:"}
{"id": "507441", "revid": "15490", "url": "https://gl.wikipedia.org/wiki?curid=507441", "title": "Poci\u00f1o, Randufe, Tui", "text": "Poci\u00f1o \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 64 habitantes (26 homes e 38 mulleres), un descenso de 4 habitantes respecto ao ano 1999."}
{"id": "507442", "revid": "85894", "url": "https://gl.wikipedia.org/wiki?curid=507442", "title": "As Chans do Carrasco, Randufe, Tui", "text": "As Chans do Carrasco \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 135 habitantes (61 homes e 74 mulleres), un descenso de 15 habitantes respecto ao ano 1999."}
{"id": "507444", "revid": "23204", "url": "https://gl.wikipedia.org/wiki?curid=507444", "title": "Federaci\u00f3n Deportiva de Dinamarca", "text": "A Federaci\u00f3n Deportiva de Dinamarca (en ) \u00e9 o Comit\u00e9 Ol\u00edmpico Nacional que representa a Dinamarca. Foi fundado en 1905 e foi reco\u00f1ecido oficialmente polo Comit\u00e9 Ol\u00edmpico Internacional ese mesmo ano.\nLista de presidentes.\nA seguinte \u00e9 a lista de presidentes dende a s\u00faa creaci\u00f3n en 1905. "}
{"id": "507445", "revid": "23204", "url": "https://gl.wikipedia.org/wiki?curid=507445", "title": "Danmarks Idr\u00e6tsforbund", "text": ""}
{"id": "507447", "revid": "89787", "url": "https://gl.wikipedia.org/wiki?curid=507447", "title": "Eiry Thomas", "text": "Eiry Thomas, nada en Cardiff o 11 de maio de 1968, \u00e9 unha actriz galesa.\nTraxectoria.\nAsistiu \u00e1 Ysgol Gynradd Gymraeg Bryntaf e \u00e1 Ysgol Gyfun Gymraeg Glantaf en Cardiff. Tras graduarse estudou teatro no Rose Bruford College de Londres. Comezou a actuar na \u00d3pera Nacional de Gales e en 1982 participou na serie infantil da BBC Cymru \"Wrth draed y meirw\" e en 1990 na drama da S4C \"Mwy Na Phapur Newydd\" e ao longo da d\u00e9cada de 1990 sa\u00edu esporadicamente nalgunha serie de televisi\u00f3n. En 2001 apareceu de xeito relevante en catro episodios da serie en ingl\u00e9s \"The Bench\" que se emitiu a BBC One Wales e polo que levou o BAFTA Cymru \u00e1 mellor actriz. En 2003 protagonizou a miniserie \"Triongl\" para a S4C baseada nunha serie ga\u00e9lica irlandesa e pola que foi candidata ao BAFTA Cymru \u00e1 mellor actriz en 2004 sa\u00edu nun episodio de \"Pobol y Cwm\", a serie m\u00e1is longa e emblem\u00e1tica galesa. Entre 2005 e 2008 apareceu na serie en gal\u00e9s \"Con Passionate\" de S4C que foi a primeira serie galesa en ga\u00f1ar un Rose d'Our . En 2006 apareceu nun episodio de \"Torchwood\" e nese ano e en 2008 apareceu nun total de catro episodios da serie galesa en ingl\u00e9s \"Belonging\". En 2008 actuou no filme \"Cwcw\" e que lle valeu o premio BAFTA Cymru \u00e1 mellor actriz e tam\u00e9n foi un dos protagonistas da primeira tempada da serie \"Teulu\". En 2009 apareceu en dous episodios de \"Eastenders\". En 2010 desempe\u00f1ou un dos papeis principais da serie da S4C \"Pen Talar\". En 2013 apareceu en cinco episodios de \"The Indian Doctor\". Apareceu tam\u00e9n nalg\u00fans episodios de \"Stella\" entre 2012 e 2016, tivo un papel principal na miniserie \"Rillington Place\" (2016) e sa\u00edu nun episodio de \"Sherlock\" en 2017. Foi un dos personaxes principais de \"Byw Celwydd\" (2016-2017), de \"Un Bore Mercherd\" (2017-2019), \"Enid a Lucy\" (2019) e da miniserie de Channel 4 \"The Accident\" (2019).\nFoi unha das fundadores da compa\u00f1\u00eda teatral Theatr Pena, que intentaba crear oportunidades para as mulleres no teatro e produc\u00eda obras de teatro cl\u00e1sicas e modernas, nalgunhas das cales Eiry tam\u00e9n actuaba nalgunha das s\u00faas produci\u00f3ns como \"The Royal Bed\" (2015), \"The Glass Menagerie\" (2016) ou \"Woman of Flowers\" (2018). Por falta de fondos a compa\u00f1\u00eda disolveuse en febreiro de 2019. Est\u00e1 casada co actor e arque\u00f3logo Iestyn Jones e te\u00f1en dous fillos, Gruffudd e Branwen. "}
{"id": "507448", "revid": "23204", "url": "https://gl.wikipedia.org/wiki?curid=507448", "title": "Costa Rica nos Xogos Ol\u00edmpicos", "text": "Costa Rica participou por primeira vez nos Xogos Ol\u00edmpicos en 1936, mais perdeu as seguintes catro edici\u00f3ns das Olimp\u00edadas. O pa\u00eds regresou aos Xogos en 1964, e dende ent\u00f3n participou en cada unha das edici\u00f3ns dos Xogos Ol\u00edmpicos de Ver\u00e1n. Costa Rica tam\u00e9n participou nalgunhas edici\u00f3ns dos Xogos Ol\u00edmpicos de Inverno. Os deportistas de Costa Rica ga\u00f1aron un total de catro medallas, todas elas ga\u00f1adas por Silvia Poll e Claudia Poll en nataci\u00f3n.\nO Comit\u00e9 Ol\u00edmpico Nacional de Costa Rica foi creado en 1936 e foi reco\u00f1ecido oficialmente polo Comit\u00e9 Ol\u00edmpico Internacional ese mesmo ano."}
{"id": "507456", "revid": "89787", "url": "https://gl.wikipedia.org/wiki?curid=507456", "title": "R\u00edo Carregal", "text": "O r\u00edo Carregal ou r\u00edo do Carregal \u00e9 un curso fluvial galego, afluente do r\u00edo Deo, que discorre polo concello de Curtis.\nToponimia.\nO top\u00f3nimo Carregal \u00e9 un fit\u00f3nimo que fai referencia, tanto en galego como en portugu\u00e9s, a un terreo pantanoso no cal abunda a \u00abc\u00e1rrega\u00bb ou \u00abcarrega\u00bb, planta gram\u00ednea tam\u00e9n denominada carriza que nace nese tipo de lugares h\u00famidos ou bra\u00f1as. Procede do lat\u00edn (de ra\u00edz *) co sufixo derivativo .\nPercorrido.\nNace e morre na parroquia e concello de Curtis. O seu nacemento prod\u00facese a car\u00f3n da N-634, \u00e1 altura de Teixeiro, \u00f3 se uniren o rego de Abaixo e o rego do Medio. Atravesa en direcci\u00f3n norte a parroquia de Curtis, deixando \u00e1 marxe esquerda os lugares do distrito de Santaia e \u00e1 marxe dereita os do distrito de Teixeiro. No seu cami\u00f1o recibe as augas dalg\u00fan regato menor. Preto da Ponte, no l\u00edmite entre as parroquias de Curtis e Fisteus, forma o r\u00edo Deo xunto co r\u00edo Carballido. Mentres que alg\u00fans autores consideran que o Carregal \u00e9 o curso alto do r\u00edo Deo, outros consideran que \u00e9 o Carballido.\nUnha ruta de sendeirismo chamada \"Paseo Fluvial do Carregal\" acompa\u00f1a parte do curso do r\u00edo. Conecta co Centro Etnogr\u00e1fico do R\u00edo Mandeo, situado en Teixeiro."}
{"id": "507457", "revid": "785", "url": "https://gl.wikipedia.org/wiki?curid=507457", "title": "R\u00edo do Carregal", "text": ""}
{"id": "507458", "revid": "785", "url": "https://gl.wikipedia.org/wiki?curid=507458", "title": "Rego do Carregal", "text": ""}
{"id": "507459", "revid": "785", "url": "https://gl.wikipedia.org/wiki?curid=507459", "title": "Rego Carregal", "text": ""}
{"id": "507460", "revid": "53322", "url": "https://gl.wikipedia.org/wiki?curid=507460", "title": "Eidos, Guillarei, Tui", "text": "Eidos \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 50 habitantes (22 homes e 28 mulleres), un descenso de 2 habitantes respecto ao ano 1999."}
{"id": "507461", "revid": "1131", "url": "https://gl.wikipedia.org/wiki?curid=507461", "title": "As Penizas, Guillarei, Tui", "text": "As Penizas \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 26 habitantes (12 homes e 14 mulleres), un aumento de 11 habitantes respecto ao ano 1999.\nFestividades.\nNeste barrio cel\u00e9brase o Festival Penizas Folk todos os agostos."}
{"id": "507462", "revid": "1131", "url": "https://gl.wikipedia.org/wiki?curid=507462", "title": "O Pombal, Guillarei, Tui", "text": "O Pombal \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 48 habitantes (25 homes e 23 mulleres), un aumento de 18 habitantes respecto ao ano 1999."}
{"id": "507467", "revid": "23204", "url": "https://gl.wikipedia.org/wiki?curid=507467", "title": "R\u00edo Curaray", "text": "O r\u00edo Curaray (tam\u00e9n chamado r\u00edo Ewenguno) \u00e9 un r\u00edo do Per\u00fa e do leste de Ecuador. \u00c9 un afluente do r\u00edo Napo, o cal forma parte da bac\u00eda do Amazonas. Ten unha lonxitude de 800 km, dos cales uns 414 km discorren polo territorio amaz\u00f3nico peruano do departamento de Loreto. Nas terras ao longo do r\u00edo habitan varios pobos ind\u00edxenas, como os kichwa e os huaorani. O r\u00edo \u00e9 o fogar de caim\u00e1ns e pira\u00f1as.\nO caso Palm Beach.\nO r\u00edo \u00e9 co\u00f1ecido internacionalmente polo \"Caso Palm Beach\". En 1956, misi\u00f3ns evanx\u00e9licas estadounidenses constru\u00edron un campamento no banco de area que foi chamado por eles \"Palm Beach\", no r\u00edo Curaray. Cinco misioneiros foron asasinados por membros da tribo huaorani durante a operaci\u00f3n Auca, un intento de cristianizalos. Hoxe en d\u00eda, a comunidade cristi\u00e1 evanx\u00e9lica huaorani emprega a mi\u00fado o r\u00edo Curaray como un sitio para bautizos."}
{"id": "507468", "revid": "23204", "url": "https://gl.wikipedia.org/wiki?curid=507468", "title": "R\u00edo Ewenguno", "text": ""}
{"id": "507469", "revid": "89787", "url": "https://gl.wikipedia.org/wiki?curid=507469", "title": "Alfred von Sallet", "text": "Alfred Friedrich Constantin von Sallet, nado o 19 de xullo de 1842 en Niemcza, Reino de Prusia (actualmente en Polonia), e finado o 25 de novembro de 1897 en Berl\u00edn, foi un numism\u00e1tico alem\u00e1n. \nTraxectoria.\nAlfred von Sallet naceu na vila de Niemcza, na Silesia prusiana, fillo do escritor Friedrich von Sallet e de Caroline von Burgsdorff. Cursou a s\u00faa educaci\u00f3n primaria en Wroc\u0142aw e fixo os seus estudos secundarios en G\u00f6rlitz, onde se graduou en 1862. Nese momento comezou o seu interese polas moedas, que comezou a coleccionar, xunto con outros obxectos, como os minerais. Posteriormente estudou Arqueolox\u00eda e Historia na Universidade de Berl\u00edn, onde tivo profesores como August Boeckh e Theodor Mommsen.\nGraduouse na universidade en 1865 e catro anos m\u00e1is tarde foi contratado por Julius Friedl\u00e4nder no Gabinete Numism\u00e1tico (\"M\u00fcnzkabinett\") de Berl\u00edn. En 1870 ascendeu a asistente da direcci\u00f3n e a partir de 1884 pasou a exercer como director da instituci\u00f3n, logo do falecemento de Friedl\u00e4nder, posto que ocupou ata a s\u00faa morte en 1897.\nVon Sallet foi un dos impulsores dos estudos numism\u00e1ticos en Alema\u00f1a, non s\u00f3 polo seu labor no \"M\u00fcnzkabinett\" sen\u00f3n tam\u00e9n na s\u00faa abundante produci\u00f3n cient\u00edfica, centrada fundamentalmente na moeda cl\u00e1sica e na medalla renacentista. Moitos dos seus artigos (m\u00e1is de 80) foron publicados en \"Zeitschrift f\u00fcr Numismatik\", unha revista da que foi cofundador e que dirixiu entre 1874 e 1897, editada pola Sociedade Numism\u00e1tica de Berl\u00edn (\"Numismatische Gesellschaft zu Berlin\"). \nAlfred von Sallet morreu como consecuencia da gripe o 25 de novembro de 1897.\nPublicaci\u00f3ns.\nEscolma de monograf\u00edas.\nEsta \u00e9 unha relaci\u00f3n das monograf\u00edas m\u00e1is salientables publicadas ao longo da carreira acad\u00b4\u00f1emica de Alfred von Sallet."}
{"id": "507470", "revid": "65337", "url": "https://gl.wikipedia.org/wiki?curid=507470", "title": "Alfred Friedrich Constantin von Sallet", "text": ""}
{"id": "507471", "revid": "65337", "url": "https://gl.wikipedia.org/wiki?curid=507471", "title": "A. F. C. von Sallet", "text": ""}
{"id": "507472", "revid": "1131", "url": "https://gl.wikipedia.org/wiki?curid=507472", "title": "M\u00e9xico nos Xogos Ol\u00edmpicos", "text": "M\u00e9xico participou por vez primeira nos Xogos Ol\u00edmpicos en 1900 e enviou atletas para competir en cada edici\u00f3n dos Xogos de Ver\u00e1n dende 1924. M\u00e9xico tam\u00e9n participou en varios Xogos de Inverno dende 1928, a\u00ednda as\u00ed nunca conseguiu unha medalla nesas competici\u00f3ns.\nOs deportistas mexicanos ga\u00f1aron un total de 71 medallas, co salto ornamental como o deporte que m\u00e1is medallas lles reportou.\nO Comit\u00e9 Ol\u00edmpico Nacional de M\u00e9xico \u00e9 o Comit\u00e9 Ol\u00edmpico Mexicano e foi creado en 1923."}
{"id": "507475", "revid": "5591028", "url": "https://gl.wikipedia.org/wiki?curid=507475", "title": "Saikojiman gwaenchana", "text": "Saikojiman gwaenchana (en ) \u00e9 unha serie de televisi\u00f3n surcoreana de 2020 protagonizada por Kim Soo-hyun, Seo Ye-ji, Oh Jung-se e Park Kyu-young. Foi estreada en tvN o 20 de xu\u00f1o de 2020."}
{"id": "507477", "revid": "89787", "url": "https://gl.wikipedia.org/wiki?curid=507477", "title": "Comit\u00e9 Ol\u00edmpico Mexicano", "text": "O Comit\u00e9 Ol\u00edmpico Mexicano (COM) \u00e9 a organizaci\u00f3n que representa os deportistas mexicanos no Comit\u00e9 Ol\u00edmpico Internacional (COI), nos Xogos Panamericanos e nos Xogos de Am\u00e9rica Central e o Caribe. Foi creado e formalmente reco\u00f1ecido polo COI en 1923. A organizaci\u00f3n \u00e9 dirixida por Carlos Padilla Becerra.\nO Comit\u00e9 Ol\u00edmpico Mexicano ten a s\u00faa sede en Cidade de M\u00e9xico."}
{"id": "507478", "revid": "23204", "url": "https://gl.wikipedia.org/wiki?curid=507478", "title": "Francia nos Xogos Ol\u00edmpicos", "text": "Francia competiu en cada unha das edici\u00f3n dos Xogos Ol\u00edmpicos modernos, dende os Xogos de 1896 en Atenas. Os deportistas franceses ga\u00f1aron un total de 749 medallas nos Xogos Ol\u00edmpicos de Ver\u00e1n, con esgrima e ciclismo como os deportes que m\u00e1is medallas lle reportaron. Francia tam\u00e9n ga\u00f1ou outras 124 medallas nos Xogos Ol\u00edmpicos de Inverno, a maior\u00eda delas en esqu\u00ed alpino."}
{"id": "507480", "revid": "23204", "url": "https://gl.wikipedia.org/wiki?curid=507480", "title": "Elliott Smith", "text": "Steven Paul \"Elliott\" Smith, nado en Omaha (Nebrasca) o 6 de agosto de 1969 e finado en Echo Park (Os \u00c1nxeles, California) o 21 de outubro de 2003, foi un cantante, compositor e multiinstrumentista estadounidense.\nTraxectoria.\nMedrou principalmente en Texas, e pasou gran parte da s\u00faa vida en Portland, Oreg\u00f3n, onde comezou a conseguir popularidade. O seu instrumento principal foi a guitarra, a\u00ednda que tam\u00e9n tocaba o piano, o clarinete, o baixo, a bater\u00eda e a harm\u00f3nica. Smith ti\u00f1a un estilo vocal peculiar, caracterizado pola s\u00faa \"entrega susurrante\", e adoitaba a usar gravaci\u00f3ns multipista para crear capas, texturas e harmon\u00edas de voces.\nDespois de tocar na banda de rock Heatmiser durante varios anos, Smith comezou a s\u00faa carreira en solitario en 1994, publicando traballos a trav\u00e9s dos selos independentes Cavity Search e Kill Rock Stars. No ano 1997 fichou por DreamWorks Records e publicou dous \u00e1lbums coa discogr\u00e1fica. A m\u00fasica de Smith chegou ao gran p\u00fablico cando a s\u00faa canci\u00f3n \"Miss Misery\", inclu\u00edda na banda sonora da pel\u00edcula \"Good Will Hunting\" (1997), foi nomeada ao \u00d3scar \u00e1 Mellor canci\u00f3n orixinal en 1998.\nSmith beb\u00eda e usaba drogas e diagnostic\u00e1ronlle trastorno por d\u00e9ficit de atenci\u00f3n con hiperactividade (TDAH) e trastorno depresivo maior. Os seus problemas coas drogas e a s\u00faa sa\u00fade mental afectaron \u00e1 s\u00faa vida e ao seu traballo, e adoitaban a aparecer nas s\u00faas letras. En 2003, con 34 anos, morreu nos \u00c1nxeles, California, por d\u00faas pu\u00f1aladas no peito. A autopsia non puido determinar se as feridas foran autoinflixidas ou se se trataba dun homicidio. No momento da s\u00faa morte Smith estaba traballando no seu sexto \u00e1lbum de estudio, \"From a Basement on the Hill\", que foi postumamente rematado e publicado no 2004."}
{"id": "507481", "revid": "26585", "url": "https://gl.wikipedia.org/wiki?curid=507481", "title": "Tempada 1984 do Campionato de Galicia de Rally", "text": "A tempada 1984 foi a sexta edici\u00f3n do Campionato de Galicia de Rally. \nComezou o 17 de marzo co Crit\u00e9rium Arrojo e rematou o 9 de decembro no Rally de Pontevedra. Os vencedor foi o piloto coru\u00f1\u00e9s Carlos Pi\u00f1eiro, xunto ao copiloto Julio Orozco e a bordo dun Porsche 911 SC."}
{"id": "507482", "revid": "23204", "url": "https://gl.wikipedia.org/wiki?curid=507482", "title": "Comit\u00e9 Nacional Ol\u00edmpico e Deportivo Franc\u00e9s", "text": "O Comit\u00e9 Nacional Ol\u00edmpico e Deportivo Franc\u00e9s (en ) \u00e9 o Comit\u00e9 Ol\u00edmpico Nacional de Francia. \u00c9 o organismo responsables da participaci\u00f3n de Francia nos Xogos Ol\u00edmpicos, as\u00ed de todos os territorios e departamentos ultramarinos de Francia, ag\u00e1s a Polinesia Francesa.\nHistoria.\nO \"Comit\u00e9 Ol\u00edmpico Franc\u00e9s\" foi creado en 1894 en Par\u00eds. En 1972, fusionouse co Comit\u00e9 Deportivo Nacional, mudando o seu nome a \"Comit\u00e9 Nacional Ol\u00edmpico e Deportivo Franc\u00e9s\"."}
{"id": "507483", "revid": "23204", "url": "https://gl.wikipedia.org/wiki?curid=507483", "title": "Comit\u00e9 national olympique et sportif fran\u00e7ais", "text": ""}
{"id": "507484", "revid": "23204", "url": "https://gl.wikipedia.org/wiki?curid=507484", "title": "Az\u0259rbaycan Milli Olimpiya Komit\u0259si", "text": ""}
{"id": "507485", "revid": "23204", "url": "https://gl.wikipedia.org/wiki?curid=507485", "title": "Comit\u00e9 Ol\u00edmpico Franc\u00e9s", "text": ""}
{"id": "507486", "revid": "17467", "url": "https://gl.wikipedia.org/wiki?curid=507486", "title": "Lamprididae", "text": ""}
{"id": "507487", "revid": "72012", "url": "https://gl.wikipedia.org/wiki?curid=507487", "title": "Lampr\u00eddidos", "text": ""}
{"id": "507488", "revid": "89787", "url": "https://gl.wikipedia.org/wiki?curid=507488", "title": "L\u00e1mpridos", "text": "A dos l\u00e1mpridos (\"Lampridae\") \u00e9 unha familia de peixes oste\u00edctios da orde dos lampriformes, clase dos actinopterixios, subclase dos neopterixios, e infraclase dos tele\u00f3steos. \nTaxonom\u00eda.\nDescrici\u00f3n.\nA familia foi descrita en 1862 polo icti\u00f3logo estadounidense Theodore Nicholas Gill.\nEtimolox\u00eda.\nO nome cient\u00edfico \"Lampridae\" est\u00e1 formado, de acordo coa norma, sobre a base da ra\u00edz do nome do seu x\u00e9nero tipo \"Lampris\" coa adici\u00f3n do sufixo do lat\u00edn cient\u00edfico \"-\u012ddae\", propio das familias de animais.\nX\u00e9neros.\nEsta familia \u00e9 monot\u00edpica, xa que conta tan s\u00f3 cun \u00fanico x\u00e9nero actual, \"Lampris\" .\nAdemais, co\u00f1\u00e9cese tam\u00e9n un \u00fanico x\u00e9nero f\u00f3sil, \"\u2020 Megalampris\", cunha \u00fanica especie, \"\u2020 Megalampris keyesi\" , que viviu no Oligoceno na actual Nova Zelandia, \nEste f\u00f3sil, do que se descubriron en 2006 \u00f3sos da cola, parece que a s\u00faa aparencia deber\u00eda ser moi similar \u00e1 da especie actualmente vivente, \"Lampris guttatus\", coa que estaba estreitamente relacionada. \nCaracter\u00edsticas.\nSon grandes peixes arredondados coas aletas caudal e pectorais vermellas. A coloraci\u00f3n do corpo \u00e9 vari\u00e1bel. Un suposto esp\u00e9cime morto, sen escamas, e de cor cinza, foi desbotado. E outro supesto esp\u00e9cime vivo recentemente capturado, de cor que var\u00eda da cinza clara \u00e1 alaranxda avermellada, foi as\u00ed mesmo desbotado."}
{"id": "507490", "revid": "72012", "url": "https://gl.wikipedia.org/wiki?curid=507490", "title": "Lampridae", "text": ""}
{"id": "507491", "revid": "1888", "url": "https://gl.wikipedia.org/wiki?curid=507491", "title": "\u00d3scar Horta \u00c1lvarez", "text": ""}
{"id": "507492", "revid": "54334", "url": "https://gl.wikipedia.org/wiki?curid=507492", "title": "Oscar Horta \u00c1lvarez", "text": ""}
{"id": "507493", "revid": "98629", "url": "https://gl.wikipedia.org/wiki?curid=507493", "title": "Lampris", "text": "Lampris \u00e9 un x\u00e9nero de peixes oste\u00edctios da orde dos lampriformes, clase dos actinopterixios, subclase dos neopterixios, infraclase dos tele\u00f3steos, que \u00e9 o tipo da familia dos l\u00e1mpridos.\nTaxonom\u00eda.\nDescrici\u00f3n.\nO x\u00e9nero foi descrito en 1799 polo naturalista sueco Anders Retzius.\nEtimolox\u00eda.\nO nome cient\u00edfico \"Lampris\" deriva do grego antigo \u03bb\u03b1\u03bc\u03c0\u03c1\u03cc\u03c2 \"lampr\u00f3s\" \"brillante\", en referencia \u00e1 coloraci\u00f3n brillante destes peixes.\nEspecie tipo.\nA especie tipo do x\u00e9nero \u00e9 \"Zeus guttatus\" , hoxe reclasificada como \"Lampris guttatus\" .\nEspecies.\nO x\u00e9nero comprende tan s\u00f3 d\u00faas especies: \nCo\u00f1\u00e9cese tam\u00e9n unha especie f\u00f3sil, \"\u2020 Lampris zatima\" , que viviu no Mioceno na sur de California.\nDistribuci\u00f3n xeogr\u00e1fica.\n\"Lampris guttatus\" enc\u00f3ntrase nas augas tropicaies e subtropicais temperadas de todos os oc\u00e9anos do mundo, e \"Lampris immaculatus\", nunha \u00e1rea de distribuci\u00f3n limitada, circundante ao oc\u00e9ano Ant\u00e1rtico, co paralelo 34\u00b0 como o seu l\u00edmite norte.\nCaracter\u00edsticas.\nVistos de perfil estes peixes te\u00f1en unha forma ovalada, presentan unha coloraci\u00f3n rechamante, caracterizada pola s\u00faa atractivo ventre dunha cor azul aceiro, nos costados presenta unha gran cantidade de pequenas manchas brancas, e as aletas son de cor vermella, contrastando fortemente co resto do corpo. Esta combinaci\u00f3n de cores e puntos brancos, que recorda a un vestido de \"flamenga\", valeuulles a denominaci\u00f3n de \"gitanilla\" nos portos espa\u00f1ois do sur da pen\u00ednsula.\u200b Tam\u00e9n destacan os seus grandes ollos, que est\u00e1n rodeados por un anel amarelo dourado. O foci\u00f1o \u00e9 acentuado, coa boca pequena, desdentada e terminal. A li\u00f1a lateral forma un arco alto sobre as aletas pectorais antes de baixar at\u00e9 p ped\u00fanculo caudal.\nGastronom\u00eda.\nFrecuentemente enc\u00f3ntrase a especie m\u00e1is co\u00f1ecida, \"L. guttattus\", nos mercados asi\u00e1ticos e da Polinesia. Nas culinarias destas rexi\u00f3ns son moi prezados. Pero s\u00f3 se encontran sporadicamente nos mercados dos pa\u00edses de Europa, Am\u00e9rica, Oriente Medio e \u00c1frica. O alto contido en graxa destes peixes supera ao do salm\u00f3n. A s\u00faa carne, que ten catro texturas diferentes, ten un sabor doce natural, e mant\u00e9n unha natureza firme despois da cocci\u00f3n.\nAs capturas desta especie en Europa \u00e9 normalmente accidental, durante a pesca doutras especies, pese a ter valor comercial. \u00dasase como trofeo para alg\u00fans pescadores deportivos de profundidade pois o seu gran tama\u00f1o e a s\u00faa forma atractiva pr\u00e9stase ben \u00e1 taxidermia. Adoita aparecer como captura accesoria na pesca do at\u00fan vermello con palangre e adoita prepararse como sashimi, as\u00ed como asado e afumado. A s\u00faa carne, a\u00ednda que fibrosa, \u00e1 prexada, en especial en Hawai, onde aumenta o interese dos restaurantes na s\u00faa introduci\u00f3n no sector alimenticio. O 35 % do seu peso corporal medio \u00e9 utilizado para o consumo humano."}
{"id": "507494", "revid": "89787", "url": "https://gl.wikipedia.org/wiki?curid=507494", "title": "Vampire on Titus", "text": "Vampire on Titus \u00e9 o sexto \u00e1lbum de estudio da banda estadounidense de indie rock Guided by Voices, publicado no ano 1993 a trav\u00e9s do selo Scat Records. A imaxe da portada \u00e9 un Cordeiro vexetal de Tartaria do \"Libro das marabillas do mundo\" de Xo\u00e1n de Mandeville. "}
{"id": "507495", "revid": "23204", "url": "https://gl.wikipedia.org/wiki?curid=507495", "title": "Panam\u00e1 nos Xogos Ol\u00edmpicos", "text": "Panam\u00e1 participou por vez primeira nos Xogos Ol\u00edmpicos en 1928. Nunca participou nos Xogos de Inverno. O pa\u00eds ga\u00f1ou tres medallas (un ouro e d\u00faas medallas de bronce), todas elas en probas de atletismo. O saltador de lonxitude Irving Saladino ga\u00f1ou o primeiro e \u00fanico ouro ol\u00edmpico de Panam\u00e1."}
{"id": "507497", "revid": "23204", "url": "https://gl.wikipedia.org/wiki?curid=507497", "title": "Comit\u00e9 Ol\u00edmpico de Panam\u00e1", "text": "O Comit\u00e9 Ol\u00edmpico de Panam\u00e1 \u00e9 o Comit\u00e9 Ol\u00edmpico Nacional que representa a Panam\u00e1. \u00c9 tam\u00e9n o organismo responsable da representaci\u00f3n de Panam\u00e1 nos Xogos Ol\u00edmpicos.\nHistoria.\nO Comit\u00e9 Ol\u00edmpico de Panam\u00e1 foi fundado en 1934 e foi reco\u00f1ecido oficilmente polo Comit\u00e9 Ol\u00edmpico Internacional en 1947."}
{"id": "507498", "revid": "1888", "url": "https://gl.wikipedia.org/wiki?curid=507498", "title": "El Varapalo de Pica\u00f1os", "text": "El Varapalo de Pica\u00f1os foi un semanario editado no Carril (Vilagarc\u00eda de Arousa) en 1884.\nHistoria e caracter\u00edsticas.\nPeri\u00f3dico joco-serio, apareceu en setembro de 1884. Fundado por Francisco Su\u00e1rez Salgado. S\u00f3 hai novas da publicaci\u00f3n dun segundo n\u00famero."}
{"id": "507499", "revid": "98629", "url": "https://gl.wikipedia.org/wiki?curid=507499", "title": "Angela White", "text": "Angela White, nada en Sidney o 4 de marzo de 1985, \u00e9 unha actriz e directora de cinema porno australiana. En 2020 converteuse na primeira lograr a menci\u00f3n \u00e1 mellor artista feminina da AVN tres veces.\nTraxectoria.\nEmpezou na industria no porno con Score en 2003 e gravou a s\u00faa primeira escena xusto despois de facer 18 anos de idade. En 2007 recibiu o t\u00edtulo de modelo voluptuosa do ano de Score e tam\u00e9n debutou na televisi\u00f3n, ao aparecer en catro episodios da serie de comedia australiana \"Pizza\" e nese ano matriculouse na Universidade de Melbourne para realizar estudos de x\u00e9nero no que se graduou en 2010 cunha tesi\u00f1a sobre as experiencias das mulleres na industria pornogr\u00e1fica australiana. que se publicou en 2017 como o cap\u00edtulo \"The Porn Performer\" da obra \"The Routledge Companion to Media, Sex and Sexuality\".. \nEn 2010 foi candidata polo Partido do Sexo Australiano nas elecci\u00f3ns do estado de Victoria e centrou a s\u00faa campa\u00f1a na defensa dos dereitos dos traballadores do sexo. \nAta o ano 2011 s\u00f3 participou en escenas con mulleres e foi nese ano no que realizou a s\u00faa primeira escena cun home para o DVD \"Angela White Finally Fucks\" o que relanzou a s\u00faa carreira. En outubro de 2014 asinou un contrato de distribuci\u00f3n con Girlfriends Films para a realizaci\u00f3n de pel\u00edculas, a primeira foi, \"Angela\" e a relaci\u00f3n rematou cando en 2016 se trasladou aos Estados Unidos e asinou con Spiegler Girls para filmar con Brazzers, Naughty America e Jules Jordan.\nEn xaneiro de 2018 presentou a 35\u00aa entrega dos premios AVN en Las Vegas, xunto co comediante Aries Spears e a estrela de webcam Harli Lotts. Nesa mesma gala White entrou no Sal\u00f3n da Fama da AVN e foi reco\u00f1ecida como artista feminina da AVN de 2018. Na 36\u00aa gala da AVN de 2019 de novo reco\u00f1ec\u00e9rona como a artista feminina do ano, con Tori Black, a \u00fanica en ser reco\u00f1ecida d\u00faas veces. En xaneiro de 2020, na 37\u00ba gala da AVN outra volta volveu ser reco\u00f1ecida por terceiro ano consecutivo mellor artista feminina do ano, a \u00fanica que tivo esa menci\u00f3n tres veces e ademais ga\u00f1ou o premio \u00e1 mellor actriz. Xunto con Ashlyn Gere e Hillary Scott son as \u00fanicas en conseguir a menci\u00f3n da mellor artista feminina e mais o premio \u00e1 mellor actriz o mesmo ano.\nDende 2013 dirixiu m\u00e1is de 130 pel\u00edculas, moitas protagonizadas por ela e baixo o selo da s\u00faa propia produtora AGW Entertainment. Ademais tam\u00e9n \u00e9 modelo de c\u00e1mara web."}
{"id": "507507", "revid": "1131", "url": "https://gl.wikipedia.org/wiki?curid=507507", "title": "Retzius", "text": "O apelido Retzius pode referirse a:"}
{"id": "507508", "revid": "23204", "url": "https://gl.wikipedia.org/wiki?curid=507508", "title": "Pandemia pola COVID-19", "text": ""}
{"id": "507510", "revid": "65337", "url": "https://gl.wikipedia.org/wiki?curid=507510", "title": "Medalla Anders Retzius", "text": "A medalla Anders Retzius foi un premio concedido pola Sociedade Sueca de Antropolox\u00eda e Xeograf\u00eda a un xe\u00f3grafo ou a un antrop\u00f3logo. O seu nome foi unha homenaxe ao antrop\u00f3logo e anatomista sueco Anders Adolph Retzius. A partir de 2015 a medalla non foi nunca m\u00e1is concedida."}
{"id": "507515", "revid": "1131", "url": "https://gl.wikipedia.org/wiki?curid=507515", "title": "A Arrotea, Guillarei, Tui", "text": "A Arrotea \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 36 habitantes (17 homes e 19 mulleres), un aumento de 3 habitantes respecto ao ano 1999."}
{"id": "507516", "revid": "1131", "url": "https://gl.wikipedia.org/wiki?curid=507516", "title": "O Calvario, Guillarei, Tui", "text": "O Calvario \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 31 habitantes (18 homes e 13 mulleres), un aumento de 3 habitantes respecto ao ano 1999."}
{"id": "507517", "revid": "1131", "url": "https://gl.wikipedia.org/wiki?curid=507517", "title": "As Cego\u00f1eiras, Guillarei, Tui", "text": "As Cego\u00f1eiras \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 163 habitantes (88 homes e 75 mulleres), un descenso de 41 habitantes respecto ao ano 1999."}
{"id": "507518", "revid": "1131", "url": "https://gl.wikipedia.org/wiki?curid=507518", "title": "A Estaci\u00f3n, Guillarei, Tui", "text": "A Estaci\u00f3n \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 59 habitantes (25 homes e 23 mulleres), un descenso de 26 habitantes respecto ao ano 1999.\nToponimia.\nRecibe o nome pola estaci\u00f3n de tren de Guillarei. "}
{"id": "507519", "revid": "1131", "url": "https://gl.wikipedia.org/wiki?curid=507519", "title": "A Fenteira, Guillarei, Tui", "text": "A Fenteira \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 31 habitantes (12 homes e 19 mulleres), un descenso de 2 habitantes respecto ao ano 1999."}
{"id": "507524", "revid": "89787", "url": "https://gl.wikipedia.org/wiki?curid=507524", "title": "Hope Jahren", "text": "Anne Hope Jahren, nada en Austin (Minnesota) o 27 de setembro de 1969, \u00e9 unha xeoqu\u00edmica e xeobi\u00f3loga estadounidense. \nTraxectoria.\nO seu pai ensinou ciencias nun colexio comunitario e ela \u00e9 a menor de catro irm\u00e1ns, os outros tres homes. Completou os seus estudos de Xeolox\u00eda na Universidade de Minnesota, gradu\u00e1ndose cum laude en 1991. Obtivo o seu doutoramento en 1996 na Universidade de California, Berkeley. De 1996 a 1999 foi profesora asistente no Instituto de Tecnolox\u00eda de Xeorxia e logo trasladouse \u00e1 Universidade Johns Hopkins onde permaneceu at\u00e9 2008.\nEn Xeorxia levou a cabo unha investigaci\u00f3n pioneira en paleoatmosferas utilizando plantas fosilizadas, e descubriu o segundo evento de liberaci\u00f3n de hidratos de metano que ocorreu hai 117 mill\u00f3ns de anos. Tam\u00e9n pasou un ano cunha bolsa Fulbright na Universidade de Copenhague, aprendendo t\u00e9cnicas de an\u00e1lises de ADN.\nDurante a s\u00faa estancia en Johns Hopkins, recibiu a atenci\u00f3n dos medios de comunicaci\u00f3n polo seu traballo cos bosques f\u00f3siles da illa Axel Heiberg (Canad\u00e1). Os seus estudos das \u00e1rbores permit\u00edronlle estimar as condici\u00f3ns ambientais na illa hai 45 mill\u00f3ns de anos. Cos seus colaboradores analizou o esgotamento dos is\u00f3topos de os\u00edxeno para determinar os patr\u00f3ns clim\u00e1ticos que permitiron que grandes bosques de Metasequoia prosperasen durante o Eoceno. A s\u00faa investigaci\u00f3n en Johns Hopkins tam\u00e9n inclu\u00edu a primeira extracci\u00f3n e an\u00e1lise do ADN atopado no paleosolo e o primeiro descubrimento de is\u00f3topos est\u00e1beis existentes no ADN dun organismo multicelular.\nDeixou a Johns Hopkins para exercer a c\u00e1tedra na Universidade de Hawai. A s\u00faa investigaci\u00f3n centrouse no uso da an\u00e1lise de is\u00f3topos est\u00e1beis para determinar as caracter\u00edsticas do ambiente en diferentes escalas de tempo. Desde o 1 de setembro de 2016 \u00e9 profesora no Centro para a Evoluci\u00f3n da Terra e a Din\u00e1mica da Universidade de Oslo, onde estuda a forma en que os organismos viventes e f\u00f3siles est\u00e1n quimicamente relacionados co ambiente.\nO seu libro \"Lab Girl\" foi aplaudido como \"unha memoria persoal e un himno ao mundo natural\", unha fusi\u00f3n literaria de memorias e escritos cient\u00edficos, e \"unha narrativa convincentemente terreal\"; \"a historia dunha vocaci\u00f3n cient\u00edfica que xorde no laboratorio de ciencias dunha vila pequena de Estados Unidos e termina, de momento, na Universidade de Hawai. No medio, todas as plantas e moita vida\".\nDistinci\u00f3ns e honras.\nRecibiu tres bolsas Fulbright: en 1992 para traballos de xeolox\u00eda en Noruega, en 2003 para ciencias ambientais en Dinamarca e en 2010 para ciencias \u00e1rticas en Noruega. En 2001, ga\u00f1ou a Medalla Donath, outorgada pola Geological Society of America. En 2005 foi galardoada coa Medalla Macelwane, convert\u00e9ndose na primeira muller e o cuarto cient\u00edfico en ga\u00f1ar tanto a Medalla Macelwane como a Medalla Donath. En 2016, a revista \"Time Magazine\" nomeouna unha das \"100 persoas m\u00e1is influentes do mundo\".&lt;ref name=\"cccb\"&gt;"}
{"id": "507526", "revid": "22570", "url": "https://gl.wikipedia.org/wiki?curid=507526", "title": "Lampris immaculatus", "text": "Lampris immaculatus \u00e9 unha especie de peixe oste\u00edctio da clase dos actinopterixios, subclase dos neopterixios, infraclase dos tele\u00f3steos, orde dos lampriformes, e familia dos l\u00e1mpridos, unha das d\u00faas que comprende na actualidade (2020) o x\u00e9nero \"Lampris\".\nTaxonom\u00eda.\nDescrici\u00f3n.\nA especie foi descrita en 1904 polo icti\u00f3logo suraficano de orixe escocesa John Dow Fisher Gilchrist, baixo o nome de \"Lampris immaculata\".\nEtimolox\u00eda.\nPara a do x\u00e9nero, ver \"Lampris\".\nO ep\u00edteto espec\u00edfico, \"immaculatus\", fai referencia a que o seu corpo non ten \"manchas\", como o seu conx\u00e9nere \"Lampris guttatus\".\nSin\u00f3nimo.\nAdemais de polo nome v\u00e1lido actualmente, a especie co\u00f1eceuse tam\u00e9n polo sin\u00f3nimo:\nCaracter\u00edsticas.\n\u00c9 un peixe mari\u00f1o, pel\u00e1xico, oce\u00e1nico, de corpo deprimido lateralmente, de coloraco\u00f3n de tons azuis e vermellos brillantes e manchas met\u00e1licas.\nPode alcanzar at\u00e9 os 110 cm de lonxitude e acadar unha masa corporal de at\u00e9 os 30 kg.\nA aleta dorsal est\u00e1 sustentada por de 55 a 56 raios brandos, e a anal por de 36 a 40 raios igualmente brandos.\nAlim\u00e9ntase de cefal\u00f3podos, krill e peixes. \nDistribuci\u00f3n e h\u00e1bitat.\nA s\u00faa distribuci\u00f3n \u00e9 cosmopolita, encontr\u00e1ndose nos mares austrais desde os 34\u00b0 S at\u00e9 os 69\u00b0 S (no l\u00edmite da fronte polar ant\u00e1rtica), a profundidades de entre os 50 e os 500 m. A maior\u00eda das capturas fix\u00e9ronse ao sur dos 40\u00b0 S.\nAmeazas.\nNon se co\u00f1ecen ameazas importantes para esta especie. Por\u00e9n, parece que segue aos barcos pesqueiros para alimentarse das especies desbotadas, o que pode afectar o seu comportamento de busca e provocar unha inxesti\u00f3n consider\u00e1bel de pl\u00e1sticos. \nEstado de conservaci\u00f3n.\nSegundo a Uni\u00f3n Internacional para a Conservaci\u00f3n da Natureza e dos Recursos Naturais (UICN), esta especie que habita en augas profundas est\u00e1 amplamente distribu\u00edda, e a\u00ednda que se pode tomar como captura accesoria nas pescar\u00edas de palangre e arrastre, non se co\u00f1ecen ameazas importantes e non se sabe se a pesca est\u00e1 causando descensos a nivel mundial neste momento; polo tanto, cualif\u00edcase o status da especie como \"LC\" (pouco preocupante)."}
{"id": "507528", "revid": "1131", "url": "https://gl.wikipedia.org/wiki?curid=507528", "title": "A Fonte, Guillarei, Tui", "text": "A Fonte \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 32 habitantes (15 homes e 17 mulleres), un descenso de 9 habitantes respecto ao ano 1999."}
{"id": "507529", "revid": "1131", "url": "https://gl.wikipedia.org/wiki?curid=507529", "title": "A G\u00e1ndara, Guillarei, Tui", "text": "A G\u00e1ndara \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 295 habitantes (159 homes e 136 mulleres), un descenso de 6 habitantes respecto ao ano 1999."}
{"id": "507530", "revid": "23204", "url": "https://gl.wikipedia.org/wiki?curid=507530", "title": "John Dow Fisher Gilchrist", "text": "John Dow Fisher Gilchrist , nado en Anstruther, concello de Fife, Escocia en 1866 e finado o 22 de outubro de 1926 na Cidade do Cabo, Sur\u00e1frica, foi un icti\u00f3logo surafricano de orixe escocesa. \nEstableceu a ictiolox\u00eda como disciplina cient\u00edfica en Sur\u00e1frica. Foi fundamental no desenvolvemento da biolox\u00eda mari\u00f1a neste pa\u00eds africano e da s\u00faa industria pesqueira con base cient\u00edfica.\nTraxectoria.\nGilchrist fixo os seus estudos primarios na s\u00faa localidade natal, e os secundarios no \"Madras College\" de St Andrews. Estudo na Universidade de St Andrews e na Universidade de Edimburgo, gradu\u00e1ndose como \"Bachelor of Science\" (BSc) e como \"Master of Arts\" (MA). Obtivo unha bolsa de estudos para escolares na Exposici\u00f3n de 1851 para estudos e investigaci\u00f3ns avanzadas, o que lle permitiu estudar a alimentaci\u00f3n dos peixes mari\u00f1os. Despois de m\u00e1is estudos realizados na Universidade de M\u00fanic e na de Z\u00faric, acadou o t\u00edtulo de doutor en Xeolox\u00eda en 1894 na Universidade de Iena (Alema\u00f1a).\nGilchrist estudou biolox\u00eda mari\u00f1a en N\u00e1poles, M\u00f3naco e na illa de Man antes de volver a ensinar zoolox\u00eda na Universidade de Edimburgo. Durante este tempo traduciu ao ingl\u00e9s \"Monismus als Band zwischen Religion und Wissenschaft\", de Ernst Haeckel, en dous volumes titulados por separado, \"Monism as Connecting Religion and Science\" en 1894, e, as\u00ed mesmo de Haeckel, \"Confessions of faith of a man of science\" (Confesi\u00f3ns de fe dun home de ciencia) en 1903.\nPouco despois desprazouse a Sur\u00e1frica, onde ocupou o primeiro posto de director do \"Marine Biological Survey\" desde 1896 a 1907. Pechada por falta de fondos, a instituci\u00f3n retomou as s\u00faas actividades cun novo nome en 1920; as expedici\u00f3ns realiz\u00e1ronse no barco baleeiro a vapor \"SS Pickle\" cedido polo almirantado.\nGilchrist describiu numerosos taxons de x\u00e9neros e especies de peixes.\nAlgunhas publicaci\u00f3ns.\nGilchrist contribu\u00edu con numerosos traballos cient\u00edficos en numerosas revistas cient\u00edficas, entre elas:\nAdemais publicou, enmtro ourtos, os seguintes libros:\nEp\u00f3nimos.\nO x\u00e9nero \"Gilchristella\" da familia dos clupeidos foi nomeado na s\u00faa honra por Henry Weed Fowler en 1935.\nAbreviatura.\nA abreviatura Gilchrist empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda.\nNotas.\n "}
{"id": "507531", "revid": "98629", "url": "https://gl.wikipedia.org/wiki?curid=507531", "title": "A Igrexa, Guillarei, Tui", "text": "A Igrexa \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 52 habitantes (27 homes e 25 mulleres), non houbo cambios de poboaci\u00f3n respecto ao ano 1999.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "507532", "revid": "53322", "url": "https://gl.wikipedia.org/wiki?curid=507532", "title": "Estilo neocl\u00e1sico", "text": ""}
{"id": "507533", "revid": "1131", "url": "https://gl.wikipedia.org/wiki?curid=507533", "title": "A Millada, Guillarei, Tui", "text": "A Millada \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 53 habitantes (24 homes e 29 mulleres), un aumento de 12 habitantes respecto ao ano 1999."}
{"id": "507534", "revid": "23204", "url": "https://gl.wikipedia.org/wiki?curid=507534", "title": "O Outeiro, Guillarei, Tui", "text": "O Outeiro \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 52 habitantes (28 homes e 24 mulleres), un descenso de 22 habitantes respecto ao ano 1999.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "507535", "revid": "1131", "url": "https://gl.wikipedia.org/wiki?curid=507535", "title": "As Peteiras, Guillarei, Tui", "text": "As Peteiras \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 24 habitantes (16 homes e 8 mulleres), un descenso de 1 habitante respecto ao ano 1999."}
{"id": "507536", "revid": "1131", "url": "https://gl.wikipedia.org/wiki?curid=507536", "title": "A Pinza, Guillarei, Tui", "text": "A Pinza \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 11 habitantes (6 homes e 5 mulleres), un aumento de 6 habitantes respecto ao ano 1999."}
{"id": "507537", "revid": "1131", "url": "https://gl.wikipedia.org/wiki?curid=507537", "title": "A Ponte Nova, Guillarei, Tui", "text": "A Ponte Nova \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 122 habitantes (56 homes e 66 mulleres), un descenso de 1 habitante respecto ao ano 1999."}
{"id": "507538", "revid": "53322", "url": "https://gl.wikipedia.org/wiki?curid=507538", "title": "Ribe, Guillarei, Tui", "text": "Ribe \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 75 habitantes (36 homes e 39 mulleres), un aumento de 5 habitantes respecto ao ano 1999."}
{"id": "507539", "revid": "53322", "url": "https://gl.wikipedia.org/wiki?curid=507539", "title": "Rodas, Guillarei, Tui", "text": "Rodas \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 29 habitantes (11 homes e 18 mulleres), un descenso de 4 habitantes respecto ao ano 1999."}
{"id": "507540", "revid": "1131", "url": "https://gl.wikipedia.org/wiki?curid=507540", "title": "O Souto, Guillarei, Tui", "text": "O Souto \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 48 habitantes (25 homes e 23 mulleres), un descenso de 2 habitantes respecto ao ano 1999."}
{"id": "507541", "revid": "1131", "url": "https://gl.wikipedia.org/wiki?curid=507541", "title": "A Teixugueira, Guillarei, Tui", "text": "A Teixugueira \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 20 habitantes (10 homes e 10 mulleres), un aumento de 7 habitantes respecto ao ano 1999."}
{"id": "507542", "revid": "1131", "url": "https://gl.wikipedia.org/wiki?curid=507542", "title": "A Torre, Guillarei, Tui", "text": "A Torre \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 69 habitantes (35 homes e 34 mulleres), un aumento de 10 habitantes respecto ao ano 1999."}
{"id": "507543", "revid": "1131", "url": "https://gl.wikipedia.org/wiki?curid=507543", "title": "Sobredo, Guillarei, Tui", "text": "Sobredo \u00e9 un lugar da parroquia de Guillarei, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 210 habitantes (101 homes e 109 mulleres), un descenso de 26 habitantes respecto ao ano 1999.\nHistoria.\nA primeira menci\u00f3n hist\u00f3rica a este lugar \u00e9 do 1095, co nome de Sobereto.\nM\u00e1rtires de Sobredo.\n\"Artigo principal: M\u00e1rtires de Sobredo\"\nO 28 de novembro de 1922, C\u00e1ndida Rodr\u00edguez Gonz\u00e1lez, embarazada e veci\u00f1a de Pazos de Reis, Joaqu\u00edn Besada, de Soutelo, e Venancio Gonz\u00e1lez Romero, de Budi\u00f1o, foron asasinados a tiros pola Garda Civil por defender un veci\u00f1o contra o pagamento dos foros."}
{"id": "507544", "revid": "5863", "url": "https://gl.wikipedia.org/wiki?curid=507544", "title": "Fernando R. Tato", "text": "Fernando Rafael Tato Plaza, nado en Santiago de Compostela en 1962 e finado no Sisto (Ribasar, Rois) o 8 de xaneiro de 2000, foi un fil\u00f3logo e tradutor galego.\nTraxectoria.\nEstudou Filolox\u00eda Galega na Universidade de Santiago de Compostela. Impartiu docencia nas Escola Universitaria de Formaci\u00f3n de Profesorado de EXB na cidade de Lugo, na Universidade da Coru\u00f1a e na Facultade de Filolox\u00eda de Compostela. Foi membro do Instituto da Lingua Galega.\nColaborou na elaboraci\u00f3n de dicionarios de l\u00e9xico com\u00fan, linguaxe administrativa e antrop\u00f3nimos. Publicou artigos relacionados coa lexicograf\u00eda, onom\u00e1stica, edici\u00f3n e gram\u00e1tica hist\u00f3rica. Na s\u00faa faceta de editor, ocupouse, conxuntamente con Ana Boull\u00f3n, da edici\u00f3n de \"Teatro de M\u00e1scaras\" de Ram\u00f3n Otero Pedrayo (1989) e, en solitario, do \"Libro de Notas de \u00c1lvaro P\u00e9rez, notario da terra de Rianxo e Postmarcos\" (1457), distinguido co premio Lois Pe\u00f1a Novo de 1999.\nFoi tradutor literario, na combinaci\u00f3n ingl\u00e9s-galego; por exemplo, s\u00faa foi a primeira traduci\u00f3n ao galego do \"Frankenstein\" de Mary Shelley.\nFoi membro fundador da Asociaci\u00f3n de Tradutores Galegos e da Asociaci\u00f3n Galega de Onom\u00e1stica.\nVida persoal.\nFoi parella de Ana Isabel Boull\u00f3n Agrelo."}
{"id": "507545", "revid": "6939", "url": "https://gl.wikipedia.org/wiki?curid=507545", "title": "Fernando Rafael Tato Plaza", "text": ""}
{"id": "507546", "revid": "6939", "url": "https://gl.wikipedia.org/wiki?curid=507546", "title": "Fernando Tato Plaza", "text": ""}
{"id": "507548", "revid": "5863", "url": "https://gl.wikipedia.org/wiki?curid=507548", "title": "Heinrich Dressel", "text": "Heinrich August Edgar Felix Dressel, nado o 16 de xu\u00f1o de 1845 en Roma e finado o 17 de xullo de 1920 en Teisendorf, Baviera, foi un numism\u00e1tico, arque\u00f3logo e epigrafista alem\u00e1n.\nTraxectoria.\nHeinrich Dressel era fillo do doutor Albert Dressel (1808-1875) e de Anna Baldassari (1810-1883). Naceu en Roma, onde o seu pai estaba destinado como secretario do representante de Prusia ante o Vaticano, e nesa cidade pasou a s\u00faa infancia, onde se lle espertou a curiosidade polo coleccionismo de moedas e outras antig\u00fcidades, e por descifrar as inscrici\u00f3ns que estas conti\u00f1an.\nTrasladouse a Alema\u00f1a aos 23 anos, onde estudou entre 1868 e 1869 con profesores como Curtius ou Theodor Mommsen no \u00e1mbito da epigraf\u00eda na Universidade de Berl\u00edn. En 1873, a Academia de Ciencias de Prusia premiou un traballo seu sobre as fontes de \"Origines\", de Isidoro de Sevilla, e parte deste traballo serviulle o ano seguinte para presentar como tese no seu doutoramento, acadado \"in absentia\" na Universidade de Gotinga, co t\u00edtulo de \"De Isidori Originum fontibus\". \nViaxou a Italia entre 1874 e 1878 e recolleu material para varios volumes do \"Corpus Inscriptionum Latinarum\". En 1877 ingresou como membro do Instituto Arqueol\u00f3xico Alem\u00e1n de Roma, e en 1878 foi nomeado profesor da Universidade de Roma.\nEn 1885 entrou a formar parte da secci\u00f3n de antig\u00fcidades do Gabinete Numism\u00e1tico (\"M\u00fcnzkabinett\") de Berl\u00edn, o ano seguinte xa se converteu en director adxunto e, finalmente, entre 1898 e 1919 acadou a direcci\u00f3n do Gabinete, xunto con Julius Menadier. Durante m\u00e1is de d\u00faas d\u00e9cadas (1898-1920), foi tam\u00e9n coeditor, xunto co propio Menadier e tam\u00e9n con Hermann Dannenberg, da revista \"Zeitschrift f\u00fcr Numismatik\", editada pola Sociedade Numism\u00e1tica de Berl\u00edn.\nEn 1902 ingresou na Academia de Ciencias de Prusia, onde desde ese ano ata 1911 dirixiu a secci\u00f3n de moeda grega. Nesta instituci\u00f3n dedicouse \u00e1 confecci\u00f3n do \"Corpus Nummorum Antiquorum\", do que sa\u00edron \u00e1 luz tres fasc\u00edculos.\nDressel foi un reco\u00f1ecido experto en inscrici\u00f3ns latinas, tema de varias das s\u00faas obras, e foi o descubridor da \"Inscrici\u00f3n Duenos\" en 1880 no Monte Quirinal de Roma, baseada no estilo de escrita manual do primeiro lat\u00edn escrito, probablemente antes do 600 a. de C. Dressel tam\u00e9n desenvolveu unha tipolox\u00eda para a clasificaci\u00f3n de \u00e1nforas antigas, con 45 tipos, baseada nas s\u00faas escavaci\u00f3ns no Monte Testaccio, de Roma, comezadas xa en 1872 e que tiveron car\u00e1cter de pioneiras. Os seus achados de \u00e1nforas e a determinaci\u00f3n da s\u00faa orixe puxeron de manifesto, entre outras cousas, a base da econom\u00eda de mercado da Antiga Roma, e contribu\u00edron con datos in\u00e9ditos ao co\u00f1ecemento da historia econ\u00f3mica do Imperio Romano e das s\u00faas provincias. Das s\u00faas achegas ao \"Corpus Inscriptionum Latinarum\", no que traballou entre 1874 e 1878 baixo a direcci\u00f3n de Mommsen, xurdiron varias das denominaci\u00f3ns das formas de \u00e1nforas do Imperio Romano.\nDressel Xubilouse o 1 de outubro de 1919. Pasou os seus derradeiros meses nun hospital de Reichenhall, na Alta Baviera, convalecente dunha lesi\u00f3n na columna vertebral consecuencia dunha ca\u00edda, que finalmente o conduciu \u00e1 morte en Teisendorf en 1920. Foi soterrado no cemiterio do mosteiro de St. Zeno.\nReco\u00f1ecementos.\nEntre outros reco\u00f1ecementos, Dressel foi nomeado correspondente da Academia Pontificia de Arqueolox\u00eda, membro do Instituto Arqueol\u00f3xico de Viena (1902) e membro de honra da Sociedade Numism\u00e1tica de Londres (1898) e da Sociedade Numism\u00e1tica de Viena (1902). \nPublicaci\u00f3ns.\nMonograf\u00edas.\nEsta \u00e9 unha escolma das monograf\u00edas m\u00e1is significativa publicadas por Dressel ao longo da s\u00faa carreira acad\u00e9mica:\nArtigos publicados en \"Zeitschrift f\u00fcr Numismatik\".\nEstes son os artigos publicados por Heinrich Dressel en \"Zeitschrift f\u00fcr Numismatik\", a revista do Sociedade Numism\u00e1tica de Berl\u00edn, da que el foi editor entre 1898 e a s\u00faa morte en 1920:"}
{"id": "507549", "revid": "65337", "url": "https://gl.wikipedia.org/wiki?curid=507549", "title": "Heinrich August Edgar Felix Dressel", "text": ""}
{"id": "507550", "revid": "65337", "url": "https://gl.wikipedia.org/wiki?curid=507550", "title": "Heinrich A. E. F. Dressel", "text": ""}
{"id": "507558", "revid": "67458", "url": "https://gl.wikipedia.org/wiki?curid=507558", "title": "Inez Haynes Gillmore", "text": ""}
{"id": "507559", "revid": "23204", "url": "https://gl.wikipedia.org/wiki?curid=507559", "title": "Rep\u00fablica Dominicana nos Xogos Ol\u00edmpicos", "text": "A Rep\u00fablica Dominicana participou por vez primeira nos Xogos Ol\u00edmpicos en 1964. A Rep\u00fablica Dominicana participou en t\u00f3dalas edici\u00f3ns dos Xogos de Ver\u00e1n dende ent\u00f3n, mais nunca participou nos Xogos de Inverno.\nA Rep\u00fablica Dominicana ga\u00f1ou un total de doce medallas nas Olimp\u00edadas. Pedro Nolasco ga\u00f1ou a primeira medalla nos Xogos Ol\u00edmpicos de 1984 ao ga\u00f1ar unha medalla de bronce en boxeo. En 2004, F\u00e9lix S\u00e1nchez ga\u00f1ou unha medalla de ouro nos 400 metros valados. Nos Xogos Ol\u00edmpicos de 2008 Manuel F\u00e9lix D\u00edaz ga\u00f1ou unha medalla de ouro en boxeo e Gabriel Mercedes ga\u00f1ou a prata en taekwondo. Nos Xogos Ol\u00edmpicos de 2012 en Londres, S\u00e1nchez ga\u00f1ou outra vez a medalla de ouro nos 400 metros valados. Esa mesma noite, Luguel\u00edn Santos ga\u00f1ou a medalla de prata nos 400 metros lisos, convert\u00e9ndose no medallista ol\u00edmpico m\u00e1is novo do evento. Luisito Pie ga\u00f1ou unha medalla de taekwondo nos Xogos Ol\u00edmpicos de 2016 en R\u00edo de Xaneiro.\nO pa\u00eds est\u00e1 representado polo Comit\u00e9 Ol\u00edmpico Dominicano."}
{"id": "507562", "revid": "89787", "url": "https://gl.wikipedia.org/wiki?curid=507562", "title": "Comit\u00e9 Ol\u00edmpico Dominicano", "text": "O Comit\u00e9 Ol\u00edmpico Dominicano \u00e9 a organizaci\u00f3n que representa os atletas dominicanos no Comit\u00e9 Ol\u00edmpico Internacional (COI) e nos Xogos Panamericanos. Foi creado en 1946 e foi reco\u00f1ecido oficilmente polo COI en 1954. O Comit\u00e9 Ol\u00edmpico Dominicano ten a s\u00faa sede en Santo Domingo, e a organizaci\u00f3n est\u00e1 dirixida no present por Luis Mej\u00eda Oviedo."}
{"id": "507564", "revid": "55340", "url": "https://gl.wikipedia.org/wiki?curid=507564", "title": "Albina Iuratu", "text": "Albina Iuratu, nada como Albina Vasilevna Liubimova en N\u0103rvash Sh\u0103khalo o 25 de agosto de 1959, \u00e9 unha poeta chuvaxa.\nTraxectoria.\nFilla de Vasilii Iakovlev e de Klaudia Kiseleva. Dende moi pronto comezou a escribir contos e poemas que apareceron en publicaci\u00f3ns locais como \"Avangard\" ou \"Tantash\". Durante a s\u00faa etapa escolar publicou un peri\u00f3dico mural e ga\u00f1ou unha competici\u00f3n do peri\u00f3dico dos pioneiros. Tras rematar a escola traballou durante alg\u00fan tempo nunha f\u00e1brica de Cheboksary e a partir de 1976 estudou lingua chuvaxa na Universidade Estatal de Chuvaquia e colaborou cos xornais \"Ulyanovesk\" e \"\u041colodoii Kommunist\". En 1979 foi a Moscova para estudar xornalismo na Universidade Estatal de Moscova e colaborou coa revista da facultade e con outras publicaci\u00f3ns. En 1982 ao ano de licenciarse volveu a Chuvaquia e traballou como correspondente nesa rep\u00fablica do xornal \"Kolchoz Ialave\" e entre 1983 e 1990 foi editora da emisora de radio dunha f\u00e1brica de Cheboksary e entre 1990 e 2004 foi secretaria de prensa do departamento de recursos naturais da Rep\u00fablica dos Chuvaxos.\nObra.\nA s\u00faa poes\u00eda, fundamentalmente amatoria, apareceu en numerosas publicaci\u00f3ns e revistas: \"Avangard\", \"Pioner Sassi\", \"Pionerskaya Pravda\", \"Molodoii Kommunist\", \"Kommunizm Ialav\u0115\", \"Khypar\", \"Tavan Atal\", \"Yalav\", \"Samant\" ou \"Tette\". A s\u00faa primeira recolleita po\u00e9tica apareceu en 1992 co t\u00edtulo \"Kaiakh, syv\u0103 pul\" que sa\u00edu do prelo nunha colecci\u00f3n do xornal \"Vuchakh\". Dous anos m\u00e1is tarde a a editorial da revista \"Pike\" publicoulle \"Ep\u0115 sana iuratat\u0103p.\" En 1995 en Moscova apareceu \"Liubob moia, boli moia\" e un ano m\u00e1is tarde \"Ch\u0115rem bit\u0115r ikk\u0115n u\u0442as \u015ful byrtat\". \nEn 1997 estivo entre os dezaseis autores recollidos na antolox\u00eda da Compa\u00f1\u00eda Editora de Chuvaquia \"\u015e\u00fcl t\u00fcpere \u015fich \u015f\u0103lt\u0103r\". En 2001 publicouse unha colecci\u00f3n da s\u00faa poes\u00eda traducida ao ruso: \"I mnogotochie stavliu ia opiat\". Nos anos seguintes publicou \"K\u0115tet\u0115p sana, \u043ailsem ...\" (2004), \"Sim\u0115s ku\u015fl\u0103 yurat\u0103v\u0103m\" (2006), \"Iura pultar parne\" (recolleita colectiva, 2007), \"Ep kiln\u0115 iuratma ...\" (2008), \"Ep chi puian khuraram \u015f\u0115r \u015finche ...\" (2010), \"Ai, iurlar-i iurrine\" (recolleita colectiva, 2010), \"Shuramast\u0103p \u015f\u0103lt\u0103r t\u00fcpere\" (recolleita colectiva, 2010), \"Ch\u0103vash iurri\" (recolleita colectiva, 2012), e \"Tusla \u015f\u0115mie\" (2014).\nNa obra po\u00e9tica de Albina o amor expr\u00e9sase conscientemente a trav\u00e9s do amor \u00e1 natureza, \u00e1 terra, \u00e1s persoas, aos pa\u00eds, aos fillos cos sentimentos m\u00e1is agarimosos e devotos. O seu \u00e9 un amor orgulloso, forte, brillante, puro, xentil, fermoso e quente que procura un mundo m\u00e1is amable e feliz para facer fronte \u00e1 inxustiza, \u00e1 ambivalencia, ao odio e \u00e1 envexa. \u00c9 unha poeta popular, moitos dos seus versos torn\u00e1ronse canci\u00f3ns co\u00f1ecidas na voz dos principais cantantes chuvaxos.\nEn 2017 traduciu ao chuvaxo un libro de contos de Nina Abramov que se publicou nunha edici\u00f3n biling\u00fce ruso-chuvaxo."}
{"id": "507567", "revid": "23204", "url": "https://gl.wikipedia.org/wiki?curid=507567", "title": "Ecuador nos Xogos Ol\u00edmpicos", "text": "Ecuador competiu por vez primeira Xogos Ol\u00edmpicos en 1924. Debutou nos Xogos Ol\u00edmpicos de Inverno en 2018. O pa\u00eds ga\u00f1ou a s\u00faa primeira medalla ol\u00edmpica cando Jefferson P\u00e9rez ga\u00f1ou a medalla de ouro na proba de 20 km marcha nos Xogos de 1996. O Comit\u00e9 Ol\u00edmpico Ecuatoriano creouse en 1948 e foi reco\u00f1ecido oficialmente polo Comit\u00e9 Ol\u00edmpico Internacional en 1959."}
{"id": "507569", "revid": "89787", "url": "https://gl.wikipedia.org/wiki?curid=507569", "title": "Julius Menadier", "text": "Julius Menadier, nado o 7 de agosto de 1854 en Gandersheim, na Baixa Saxonia, e finado o 12 de xaneiro de 1939 en Berl\u00edn, foi un numism\u00e1tico alem\u00e1n especializado na numism\u00e1tica medieval.\nTraxectoria.\nLogo de cursar os seus estudos de educaci\u00f3n secundaria no instituto Martino-Katharineums en Braunschweig, estudou Historia Antiga na Universidade de Gotinga en 1874 e posteriormente na Universidade de Berl\u00edn, onde se graduou en 1880.\nLogo de encargarse da organizaci\u00f3n da colecci\u00f3n de moedas do Museo Ducal de Braunschweig (o actual Museo Herzog Anton Ulrich), en 1884 ingresou como colaborador voluntario no Gabinete Numism\u00e1tico (\"M\u00fcnzkabinett\") de Berl\u00edn, en 1885 pasou a ser asistente da direcci\u00f3n e entre 1898 e 1921 accedeu \u00e1 direcci\u00f3n da instituci\u00f3n, ata 1919 compartindo o cargo con Heinrich Dressel. Durante o seu tempo de dedicaci\u00f3n ao \"M\u00fcnzabinett\", renovouse completamente a s\u00faa colecci\u00f3n numism\u00e1tica.\nNas s\u00faas publicaci\u00f3ns pon de manifesto un amplo co\u00f1ecemento da tradici\u00f3n escrita da Idade Media, que nalgunhas ocasi\u00f3ns se entendeu como unha postura dogm\u00e1tica fronte \u00e1s fontes arqueol\u00f3xicas. Menadier realizou varios dos seus traballos xunto co tam\u00e9n medievalista Hermann Dannenberg.\nEn dous per\u00edodos foi coeditor de \"Zeitschrift f\u00fcr Numismatik\", revista da Sociedade Numism\u00e1tica de Berl\u00edn: entre 1898 e 1906, formando equipo con Hermann Dannenberg e Heinrich Dressel, e de 1907 a 1920, unicamente con Dressel.\nOs seus dous fillos, Karl (1889-1914) e Dorothea (1891-19??) foron tam\u00e9n uns reco\u00f1ecidos numism\u00e1ticos.\nPublicaci\u00f3ns.\nEsta \u00e9 unha selecci\u00f3n dalgunhas das monograf\u00edas publicadas por Julius Menadier ao longo da s\u00faa carreira acad\u00e9mica. Tassilo Hoffmann recolleu a s\u00faa bibliograf\u00eda completa en 1929, nun artigo que lle dedicou con motivo do 75 aniversario de Menadier.\nEscolma de artigos en \"Zeitschrift f\u00fcr Numismatik\".\nEstes son alg\u00fans dos artigos publicados por Julius Menadier en \"Zeitschrift f\u00fcr Numismatik\", a revista do Sociedade Numism\u00e1tica de Berl\u00edn, da que el foi editor entre 1898 e 1920:"}
{"id": "507571", "revid": "85894", "url": "https://gl.wikipedia.org/wiki?curid=507571", "title": "Dorothea Menadier", "text": "Dorothea Menadier, nada o 11 de decembro de 1891 en Berl\u00edn e finada en data e lugar incertos, foi unha numism\u00e1tica alem\u00e1 especializada na moeda medieval.\nTraxectoria.\nDorothea Menadier era filla do eminente numism\u00e1tico medievalista Julius Menadier (1854-1939), director do Gabinete Numism\u00e1tico (\"M\u00fcnzkabinett\") de Berl\u00edn, e da s\u00faa muller, Ida Menadier, baronesa de D\u00fcring (1858-1934). \nO seu irm\u00e1n, Karl Menadier, tam\u00e9n foi un reco\u00f1ecido numism\u00e1tico. \nLogo de cursar a s\u00faa educaci\u00f3n secundaria en Sch\u00f6neberg, estudou Historia na Universidade de Tubinga e posteriormente na Universidade de Berl\u00edn. Nesta \u00faltima doutorouse o 21 de xu\u00f1o de 1915, na Facultade de Filosof\u00eda, baixo a direcci\u00f3n de Michael Tangl, cunha tese titulada \"Die M\u00fcnzen und das M\u00fcnzwesen der deutschen Reichs\u00e4btissinnen im Mittelalter\" (\"As moedas e as cu\u00f1axes das abad\u00edas imperiais alem\u00e1s na Idade Media\")."}
{"id": "507572", "revid": "1131", "url": "https://gl.wikipedia.org/wiki?curid=507572", "title": "A Torre, Paramos, Tui", "text": "A Torre \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 142 habitantes (72 homes e 70 mulleres), un aumento de 3 habitantes respecto ao ano 1999.\nHistoria.\nO nome do barrio prov\u00e9n dun antigo torre\u00f3n medieval, do que hoxe xa non queda ning\u00fan resto..\nAccidente de 2018.\nO 23 de maio a explosi\u00f3n dunha pirotecnia ilegal localizada no barrio causou abundantes destrozos e d\u00faas mortes entre os veci\u00f1os. \u00c1 consecuencia da destruci\u00f3n moitos habitantes tiveron que trasladarse temporalmente a outras localidades."}
{"id": "507574", "revid": "85894", "url": "https://gl.wikipedia.org/wiki?curid=507574", "title": "O Aloqueiro, Salcidos, A Guarda", "text": "O Aloqueiro \u00e9 un lugar da parroquia de Salcidos no concello da Guarda, na comarca do Baixo Mi\u00f1o. Segundo o IGE en 2019 ti\u00f1a 96 habitantes (51 mulleres e 45 homes), o que sup\u00f3n unha diminuci\u00f3n respecto do ano 1999 cando ti\u00f1a 112 habitantes."}
{"id": "507575", "revid": "85894", "url": "https://gl.wikipedia.org/wiki?curid=507575", "title": "A Barreira, Salcidos, A Guarda", "text": "A Barreira \u00e9 un lugar da parroquia de Salcidos no concello da Guarda, na comarca do Baixo Mi\u00f1o. Segundo o IGE en 2019 ti\u00f1a 56 habitantes (28 mulleres e 28 homes), o que sup\u00f3n unha diminuci\u00f3n respecto do ano 1999 cando ti\u00f1a 70 habitantes."}
{"id": "507576", "revid": "85894", "url": "https://gl.wikipedia.org/wiki?curid=507576", "title": "Bux\u00e1n, Salcidos, A Guarda", "text": "Bux\u00e1n \u00e9 un lugar da parroquia de Salcidos no concello da Guarda, na comarca do Baixo Mi\u00f1o. Segundo o IGE en 2019 ti\u00f1a 85 habitantes (44 mulleres e 41 homes), o que sup\u00f3n unha diminuci\u00f3n respecto do ano 1999 cando ti\u00f1a 109 habitantes."}
{"id": "507577", "revid": "89787", "url": "https://gl.wikipedia.org/wiki?curid=507577", "title": "Aphia minuta", "text": "O lorcho transparente (Aphia minuta) \u00e9 unha especie de peixe, a \u00fanica do x\u00e9nero Aphia, da familia dos Gobiidae da orde dos Perciformes.\nHistoria.\nNa Idade Media de Italia, en X\u00e9nova era un prato tradicional da s\u00faa coci\u00f1a e chamaban a esta especie \"zanchette\", e toda a costa mediterr\u00e1nea ti\u00f1a naquela \u00e9poca intercambios comerciais con esta cidade mercantil.\nOs antigos gregos e latinos cham\u00e1banlle \"apua\", distingu\u00edan ben esta especie dos individuos novos de sardi\u00f1a e bocareu. Pola s\u00faa transparencia e aspecto inmaturo dos adultos, tanto Arist\u00f3teles na antiga Grecia como Plinio o Vello na antiga Roma coincid\u00edan en que o lorcho transparente non se reproduc\u00eda sen\u00f3n que nac\u00edan por xeraci\u00f3n espont\u00e1nea, como dic\u00eda Plinio \"a partir da \"espuma de mar\"\"\nAnatom\u00eda.\n\u00c9 un peixe de tama\u00f1o moi pequeno e de aspecto delicado, a lonxitude m\u00e1xima descrita foi un macho que ti\u00f1a 7,9 cm, pero alcanzan a madurez sexual con menos de 4 cm de lonxitude. Non adoitan vivir m\u00e1is dun ano.\nTen de 4 a 6 espi\u00f1as na longa aleta dorsal xunto a m\u00e1is de cen raios brandos, m\u00e1is unha espi\u00f1a na aleta anal. \u00c9 moi caracter\u00edstico que o seu pequeno corpo \u00e9 case transparente, de tonalidade de cor m\u00e1is ou menos avermellada, cunha fila de cromat\u00f3foros situados entre a base das aletas medianas e a cabeza.\nPos\u00faen dimorfismo sexual, de maneira que os machos te\u00f1en as aletas tanto dorsal como anal moito m\u00e1is longas que as femias.\nH\u00e1bitat e distribuci\u00f3n.\nVive en augas mari\u00f1as e salobres, nun ambiente pel\u00e1xico-ner\u00edtico da plataforma costeira e en estuarios, onde \u00e9 ocean\u00f3dromo en bancos de moitos individuos, a profundidades comprendidas entre os 5 e os 80 metros. Prefire as augas subtropicais, nun rango de temperatura \u00f3ptimo entre 13 e 16 \u00b0C.\nDistrib\u00faese por todo o mar Mediterr\u00e1neo, inclu\u00eddo o mar Negro e o mar de Azov, e polo nordeste do oc\u00e9ano Atl\u00e1ntico desde Noruega at\u00e9 Marrocos.\nPasa o tempo cerca do fondo mari\u00f1o, sobre a area, o barro ou a vexetaci\u00f3n mergullada, onde se alimenta de zooplancto, especialmente de moluscos cop\u00e9podos, larvas de cirr\u00edpedes e m\u00edcidos.\nReproduci\u00f3n.\nReprod\u00facese no ver\u00e1n, cando migra a augas m\u00e1is profundas para desovar no interior de cunchas de bivalvos baleiras. Unha vez postos uns ovos en forma de pera, os adultos morren inmediatamente despois.\nPesca.\nTradicionalmente foi un peixe cunha grande importancia comercial, pois \u00e9 considerado unha exquisitez e alcanza un prezo moi alto no mercado. Isto levouno \u00e1 pr\u00e1ctica extinci\u00f3n no sur de Espa\u00f1a onde o seu consumo era m\u00e1is tradicional e onde est\u00e1 prohibida a s\u00faa pesca e comercializaci\u00f3n desde o ano 1988. Segue existindo noutras partes de Europa.\nEst\u00e1n facendo estudos para o seu cultivo en piscifactor\u00edas, para ser viable tecnicamente e pechar o ciclo reprodutivo en catividade.\nGastronom\u00eda.\nHai varias especies de peixes mi\u00fados que se usan en Espa\u00f1a como peixe frito. As tres especies m\u00e1is importantes son:\nMentres que noutros peixes se desbota a cabeza e v\u00edsceras, este c\u00f3mese todo. Debido \u00e1 s\u00faa escaseza ou prohibici\u00f3n de consumo en moitas zonas, ofr\u00e9cese a especie \"Salanx acuticeps\" de orixe asi\u00e1tica como substituto. Nas Illas Baleares cons\u00f3mese un peixe de tama\u00f1o parecido pero doutra especie, o \"Gymnammodytes cicerelus\".\nA forma m\u00e1is tradicional de coci\u00f1alos na costa mediterr\u00e1nea espa\u00f1ola \u00e9 enfari\u00f1\u00e1ndoos en fari\u00f1a e friti\u00edndoos a poucos, moi pouco tempo, en aceite moi quente. Esta fritura parece ser a forma na que tradicionalmente se consum\u00eda este peixe na antiga Roma."}
{"id": "507578", "revid": "35560", "url": "https://gl.wikipedia.org/wiki?curid=507578", "title": "N1", "text": "N1 foi un foguete espacial sovi\u00e9tico de cinco etapas e propulsado por propelente l\u00edquido desenvolvido para enviar tripulaci\u00f3ns \u00e1 L\u00faa. Estaba dese\u00f1ado para ser lanzado desde o cosm\u00f3dromo de Baikonur.\nCaracter\u00edsticas.\nO N1 foi desenvolvido durante os anos 1960 como a resposta sovi\u00e9tica ao Saturno V para realizar misi\u00f3ns lunars primeiro e m\u00e1is al\u00e1, ata Marte, despois, as\u00ed como para po\u00f1er enormes estaci\u00f3ns espaciais en \u00f3rbita. O proxecto do foguete N1 comezou m\u00e1is tarde que o do Saturno V, estivo lastrado por problemas de presuposto e pol\u00edticos e pola competici\u00f3n entre as diferentes oficinas t\u00e9cnicas sovi\u00e9ticas que compet\u00edan entre si. Como resultado, de catro lanzamentos de proba todos fallaron. O N1 non chegou a estar listo para a carreira \u00e1 L\u00faa (na que a Uni\u00f3n Sovi\u00e9tica posteriormente negou participar) e foi cancelado en 1972.\nO N1 naceu polos esforzos de Korolev, que instou aos pol\u00edticos sovi\u00e9ticos a aprobar un proxecto para crear un lanzador pesado. O decreto polo que se aprobou o proxecto foi emitido o 23 de xu\u00f1o de 1960 pero o dese\u00f1o definitivo non foi decidido ata maio de 1962. O foguete deb\u00eda ser capaz de po\u00f1er en \u00f3rbita terrestre naves pesadas, poder enviar misi\u00f3ns tripuladas \u00e1 L\u00faa, enviar misi\u00f3ns tripuladas de sobreevoo a Venus e Marte, lanzamento de sondas pesadas ao sistema solar exterior e posta en \u00f3rbita de estaci\u00f3ns espaciais pesadas.\nA oficina de Korolev planteou diferentes posibilidades t\u00e9cnicas para o foguete, inclu\u00edndo o uso de diferentes tipos de propelente e configuraci\u00f3ns, para poder defender o proxecto fronte o resto de oficinas. Finalmente o N1 ser\u00eda capaz de situar 70 toneladas en \u00f3rbita baixa usando os\u00edxeno l\u00edquido e queroseno como propelentes."}
{"id": "507579", "revid": "1131", "url": "https://gl.wikipedia.org/wiki?curid=507579", "title": "Man de Camelle", "text": ""}
{"id": "507581", "revid": "865", "url": "https://gl.wikipedia.org/wiki?curid=507581", "title": "Anaheim, California", "text": ""}
{"id": "507585", "revid": "23204", "url": "https://gl.wikipedia.org/wiki?curid=507585", "title": "Comit\u00e9 Ol\u00edmpico Ecuatoriano", "text": "O Comit\u00e9 Ol\u00edmpico Ecuatoriano (COE) \u00e9 o organismo responsable da representaci\u00f3n de Ecuador nos Xogos Ol\u00edmpicos. Foi creado en 1938 e reco\u00f1ecido polo Comit\u00e9 Ol\u00edmpico Internacional en 1959. Os estatutos do \"Comit\u00e9 Ol\u00edmpico Ecuatoriano\" foron aprobados oficialmente polo Comit\u00e9 Ol\u00edmpico Internacional en Toquio, con ocasi\u00f3n dos Xogos Ol\u00edmpicos de 1964, e foi reafirmado mediante a \u00faltima reforma en xaneiro de 2003. A s\u00faa duraci\u00f3n ao mando do deporte ecuatoriano \u00e9 indefinido.\nA s\u00faa sede est\u00e1 na cidade de Guayaquil."}
{"id": "507588", "revid": "85894", "url": "https://gl.wikipedia.org/wiki?curid=507588", "title": "Marco Mezquida", "text": "Marco Mezquida nado en Ma\u00f3 (Menorca) o 11 de marzo de 1987, \u00e9 un pianista balear.\nTraxectoria.\nFillo de dous profesores, \u00f3s sete anos comezou a estudar piano na escola municipal de Ma\u00f3 con Tom\u00e9 Olives e Ricard Ramisa. M\u00e1is tarde estudou jazz, improvisaci\u00f3n, piano cl\u00e1sico e \u00f3rgano. Licenciouse no 2009 na Escola Superior de M\u00fasica de Catalunya, na carreira de piano. Completou a s\u00faa formaci\u00f3n asisitindo a seminarios e \"master class\" con m\u00fasicos de prestixio coma Fred Hersch, Dave Kikoski, John Taylor, Wolfgang H\u00f6rlin ou Aaron Goldberg.\nDende moi novo posicionouse coma un m\u00fasico valorado dentro do panorama do jazz e das m\u00fasicas improvisadas.\nTen actuado nos auditorios e salas de m\u00e1is prestixio do mundo. Ademais ten colaborado como acompa\u00f1ante de diversos artistas, bailar\u00edns e solistas, coma por exemplo Lee Konitz ou Silvia P\u00e9rez Cruz."}
{"id": "507589", "revid": "23204", "url": "https://gl.wikipedia.org/wiki?curid=507589", "title": "Armenia nos Xogos Ol\u00edmpicos", "text": "Armenia participou por vez primeira nos Xogos Ol\u00edmpicos como unha naci\u00f3n independente en 1994, e enviou atletas para competir en cada un dos Xogos de Ver\u00e1n e de Inverno dende ent\u00f3n. Anteriormente, os deportistas armenios formaron parte do equipo ol\u00edmpico da Uni\u00f3n Sovi\u00e9tica dende 1952 at\u00e9 1988, e logo da disoluci\u00f3n da Uni\u00f3n Sovi\u00e9tica, Armenia formou parte do Equipo Unificado en 1992.\nOs deportistas armenios ga\u00f1aron un total de 18 medallas, todas elas nos deportes de loita, halterofilia, boxeo e ximnasia.\nO Comit\u00e9 Ol\u00edmpico Nacional de Armenia foi creado en 1990 e foi reco\u00f1ecido oficialmente polo Comit\u00e9 Ol\u00edmpico Internacional en 1993."}
{"id": "507590", "revid": "1131", "url": "https://gl.wikipedia.org/wiki?curid=507590", "title": "Os Campos, Paramos, Tui", "text": "Os Campos \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 10 habitantes (4 homes e 6 mulleres), un aumento de 5 habitantes respecto ao ano 1999."}
{"id": "507591", "revid": "1131", "url": "https://gl.wikipedia.org/wiki?curid=507591", "title": "A Cancela, Paramos, Tui", "text": "A Cancela \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 133 habitantes (75 homes e 58 mulleres), un descenso de 6 habitantes respecto ao ano 1999."}
{"id": "507593", "revid": "98629", "url": "https://gl.wikipedia.org/wiki?curid=507593", "title": "A Igrexa, Paramos, Tui", "text": "A Igrexa \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 22 habitantes (11 homes e 11 mulleres), un aumento de 1 habitante respecto ao ano 1999.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "507594", "revid": "1131", "url": "https://gl.wikipedia.org/wiki?curid=507594", "title": "O Regueiro, Paramos, Tui", "text": "O Regueiro \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 16 habitantes (10 homes e 6 mulleres), un descenso de 15 habitante respecto ao ano 1999."}
{"id": "507595", "revid": "1131", "url": "https://gl.wikipedia.org/wiki?curid=507595", "title": "O Rapadouro, Paramos, Tui", "text": "O Rapadouro \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 13 habitantes (8 homes e 5 mulleres), un descenso de 9 habitante respecto ao ano 1999."}
{"id": "507596", "revid": "23204", "url": "https://gl.wikipedia.org/wiki?curid=507596", "title": "O Outeiro, Paramos, Tui", "text": "O Outeiro \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 19 habitantes (10 homes e 9 mulleres), a mesma poboaci\u00f3n ca no ano 1999.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "507597", "revid": "1131", "url": "https://gl.wikipedia.org/wiki?curid=507597", "title": "A Praza, Paramos, Tui", "text": "A Praza \u00e9 un lugar da parroquia de Paramos, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 45 habitantes (21 homes e 24 mulleres), un aumento de 12 habitantes respecto ao ano 1999."}
{"id": "507599", "revid": "23204", "url": "https://gl.wikipedia.org/wiki?curid=507599", "title": "Comit\u00e9 Ol\u00edmpico Nacional de Armenia", "text": "O Comit\u00e9 Ol\u00edmpico Nacional de Armenia (en ) (ARMNOC) \u00e9 o organismo respons\u00e1bel da participaci\u00f3n de Armenia nos Xogos Ol\u00edmpicos. \nTen a s\u00faa sede en Ierev\u00e1n.\nHistoria.\nO Comit\u00e9 Ol\u00edmpico Nacional de Armenia foi fundado en 1990. O comit\u00e9 converteuse en membro do Comit\u00e9 Ol\u00edmpico Internacional (COI) en 1993, as\u00ed como tam\u00e9n en membro dos Comit\u00e9s Ol\u00edmpicos Europeos e outras organizaci\u00f3ns deportivas internacionais."}
{"id": "507600", "revid": "23204", "url": "https://gl.wikipedia.org/wiki?curid=507600", "title": "Comit\u00e9 Ol\u00edmpico Armenio", "text": ""}
{"id": "507602", "revid": "23204", "url": "https://gl.wikipedia.org/wiki?curid=507602", "title": "Pa\u00edses Baixos nos Xogos Ol\u00edmpicos", "text": "Os Pa\u00edses Baixos competiron por vez primeira nos Xogos Ol\u00edmpicos en 1900, que participou en t\u00f3dalas edici\u00f3ns dos Xogos ag\u00e1s nos Xogos Ol\u00edmpicos de 1904 en St. Louis. Os Pa\u00edses Baixos foron a sede dos Xogos Ol\u00edmpicos de 1928, celebrados en \u00c1msterdam. Ademais, tam\u00e9n amosaron o seu interese en ser a sede dos Xogos Ol\u00edmpicos de 2028 ora en \u00c1msterdam ora Rotterdam, co gallo do centenario dos Xogos de 1928. Por\u00e9n, esa edici\u00f3n dos Xogos foille concedida finalmente \u00e1 cidade dos \u00c1nxeles."}
{"id": "507613", "revid": "1131", "url": "https://gl.wikipedia.org/wiki?curid=507613", "title": "A Gu\u00eda, Randufe, Tui", "text": "A Gu\u00eda \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 175 habitantes (90 homes e 85 mulleres), un descenso de 12 habitantes respecto ao ano 1999.\nHistoria.\nNa Idade de Ferro exist\u00edu un asentamento no barrio, o chamado Castro de Cotarel."}
{"id": "507617", "revid": "1131", "url": "https://gl.wikipedia.org/wiki?curid=507617", "title": "A Abelleira, Randufe, Tui", "text": "A Abelleira \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n continuo de habitantes do INE no ano 2019 ti\u00f1a 108 habitantes (53 homes e 55 mulleres), un aumento de 7 habitantes respecto ao ano 1999."}
{"id": "507623", "revid": "15490", "url": "https://gl.wikipedia.org/wiki?curid=507623", "title": "Arcos, Randufe, Tui", "text": "Arcos \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 122 habitantes (58 homes e 64 mulleres), un aumento de 32 habitantes respecto ao ano 1999."}
{"id": "507627", "revid": "15490", "url": "https://gl.wikipedia.org/wiki?curid=507627", "title": "Berm\u00fan, Randufe, Tui", "text": "Berm\u00fan \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 62 habitantes (26 homes e 36 mulleres), un aumento de 11 habitantes respecto ao ano 1999."}
{"id": "507642", "revid": "7523", "url": "https://gl.wikipedia.org/wiki?curid=507642", "title": "Ben Chilwell", "text": "Benjamin James Chilwell, nado o 21 de decembro de 1996 en Milton Keynes, \u00e9 un futbolista ingl\u00e9s. Xogar de lateral esquerdo e o seu actual club \u00e9 o Chelsea FC da Premier League inglesa. Ademais, \u00e9 internacional coa selecci\u00f3n inglesa.\nTraxectoria.\nChilwell uniuse \u00f3 Leicester City en 2009 con 12 anos, procedente do Rushden &amp; Diamonds. Fixo o seu debut coma profesional o 27 de outubro de 2015 nun partido da Football League Cup contra Hull City.\nO 19 de novembro de 2015, Chilwell foi cedido \u00f3 Huddersfield Town do Football League Championship ata o 3 de xaneiro de 2016. O 28 de xullo de 2016, Chilwell renovou o seu contrato co Leicester ata xu\u00f1o de 2021. O 20 de outubro de 2018, asinou un novo contrato co Leicester ata xu\u00f1o de 2024.\nO 26 de agosto de 2020, Chilwell fichou polo Chelsea FC por unha cantidade estimada de 45 mill\u00f3ns de libras, e asinou un contrato por cinco anos."}
{"id": "507644", "revid": "85894", "url": "https://gl.wikipedia.org/wiki?curid=507644", "title": "Karl Menadier", "text": "Karl Menadier, nado o 10 de febreiro de 1889 en Berl\u00edn e finado o 9 de decembro en 1914 en Insterburg, na Prusia Oriental (actual Cherniajovsk, en Rusia), foi un numism\u00e1tico alem\u00e1n especializado na moeda medieval.\nTraxectoria.\nKarl Menadier era fillo do eminente numism\u00e1tico medievalista Julius Menadier (1854-1939), director do Gabinete Numism\u00e1tico (\"M\u00fcnzkabinett\") de Berl\u00edn, e da s\u00faa muller, Ida Menadier, baronesa de D\u00fcring (1858-1934).\nA s\u00faa irm\u00e1, Dorothea Menadier, tam\u00e9n foi unha reco\u00f1ecida numism\u00e1tica.\nLogo de cursar a educaci\u00f3n secundaria na s\u00faa cidade natal, comezou os seus estudos de Historia na Universidade de Grenoble en 1907. Tras cumprir co seu servizo militar, estudou Filolox\u00eda Cl\u00e1sica na Universidade de Tubinga e na Universidade de Berl\u00edn, onde se doutorou o 14 de outubro de 1913 cunha tese dirixida por Otto Hirschfeld e Eduard Meyer, titulada \"Die M\u00fcnzen und das M\u00fcnzwesen bei den Scriptores Historiae Augustae\" (\"As moedas e as cu\u00f1axes de Scriptores Historiae Augustae\").\nSimultaneamente aos seus estudos universitarios, encargouse da organizaci\u00f3n e da catalogaci\u00f3n da colecci\u00f3n de moedas antigas do gabinete numism\u00e1tico (\"M\u00fcnzkabinett\") da cidade de Maguncia.\nPara os anos 1914 e 1915 conced\u00e9uselle unha bolsa de investigaci\u00f3n do Instituto Arqueol\u00f3xico Alem\u00e1n para participar no proxecto \"Griechischen M\u00fcnzwerk\", da Academia de Ciencias de Berl\u00edn, para a recollida e a publicaci\u00f3n de moedas da Antiga Grecia setentrional. Mais a s\u00faa participaci\u00f3n no proxecto viuse frustrada polo inicio da primeira guerra mundial.\nKarl Menadier participou na contenda mundial como oficial na Prusia Oriental, onde chegou a obter a Cruz de Ferro polos seus m\u00e9ritos na fronte. Faleceu de tifo no hospital de Instarburg en decembro de 1914."}
{"id": "507645", "revid": "65337", "url": "https://gl.wikipedia.org/wiki?curid=507645", "title": "Menadier", "text": "O apelido Menadier pode estar referido a:"}
{"id": "507647", "revid": "5863", "url": "https://gl.wikipedia.org/wiki?curid=507647", "title": "Mar\u00eda Bores V\u00e1zquez", "text": ""}
{"id": "507648", "revid": "5863", "url": "https://gl.wikipedia.org/wiki?curid=507648", "title": "Joaqu\u00edn Salvador Lavado", "text": ""}
{"id": "507649", "revid": "5863", "url": "https://gl.wikipedia.org/wiki?curid=507649", "title": "Joaqu\u00edn Salvador Lavado Tej\u00f3n", "text": ""}
{"id": "507650", "revid": "5863", "url": "https://gl.wikipedia.org/wiki?curid=507650", "title": "Joaqu\u00edn Lavado Tej\u00f3n", "text": ""}
{"id": "507651", "revid": "81822", "url": "https://gl.wikipedia.org/wiki?curid=507651", "title": "Chen Chu", "text": "Chen Chu (en chin\u00e9s: \u9673\u83ca) nada o 10 de xu\u00f1o de 1950, \u00e9 unha pol\u00edtica taiwanesa, presidenta do Yuan de Control e da Comisi\u00f3n Nacional dos Dereitos Humanos. \nTraxectoria.\nLogo de graduarse na Escola de Xornalismo Shih Hsin en 1969 foi, ao longo da d\u00e9cada de 1970, a secretaria de Kuo Yu-hsin, un dos m\u00e1is reco\u00f1ecidos membros do movemento opositor tolerado Tangwai. En 1979 axudou a fundar a revista opositora \"Formosa\" e exerceu brevemente como a directora da oficina da revista en Kaohsiung. Chen foi unha dos oito destacados disidentes, co\u00f1ecidos como os \"oito de Kaohsiung\" que foron detidos o 13 de decembro de 1979 e condenados en 1980 a doce anos de prisi\u00f3n polo co\u00f1ecido como \"incidente de Kaohsiung\" e pasaron na cadea case seis anos durante o per\u00edodo da lei marcial en Taiw\u00e1n. En 1986 sa\u00edu do c\u00e1rcere e uniuse ao Partido Democr\u00e1tico Progresista (PDP).\nEntre 1994 e 1998 dirixiu o departamento de servizos sociais de Taipei durante o mandato do alcalde Chen Shui-bian e ocupou o mesmo posto en Kaohsiung de 1998 ao ano 2000. No ano 2000 realizou un mestrado de relaci\u00f3ns p\u00fablicas na Universidade Nacional Sun Yat-sen. Ao acceder \u00e1 presidencia do pa\u00eds Chen Shui-Bian en maio de 2000, Chen Chu encabezou o ministerio de traballo en sucesivos gabinetes ata 2005.\nO 9 de decembro de 2006 ga\u00f1ou a elecci\u00f3n \u00e1 alcald\u00eda de Kaohsiung a primeira alcaldesa electa na cidade, e f\u00edxoo por pouco de m\u00e1is de 1100 votos sobre o candidato do Kuomintang Huang Jun-ying que recorreu a s\u00faa vitoria diante a xustiza e a\u00ednda que unha primeira sentenza en xu\u00f1o de 2007 anulou as elecci\u00f3ns, unha instancia xudicial superior confirmou a s\u00faa vitoria en novembro de 2007. En 2009 Chen viaxou \u00e1 Rep\u00fablica Popular da China para promover os Xogos Mundiais que se \u00eda celebrar nese ano na s\u00faa cidade e reuniuse cos alcaldes de Beijing e Shanghai e o presidente do Comit\u00e9 Ol\u00edmpico da China. Os xogos, que se celebraron entre o 16 e o 26 de xullo, supuxeron un importante beneficio econ\u00f3mico para a cidade. Por mor da uni\u00f3n da cidade de Kaohsiung e o condado hom\u00f3nimo en 2010 logrou a reelecci\u00f3n do novo municipio especial de Kaohsiung co 53% votos e o 68% dos votos logrou en 2014.\nEntre 1 de marzo e o 30 de maio de 2012 foi presidente interina do PDP tras a marcha da s\u00faa l\u00edder Tsai Ing-wen logo de perder as elecci\u00f3ns presidenciais dese ano. \nO 23 de abril de 2018 a presidenta taiwanesa, Tsai Ing-wen designouna secretaria xeral da oficina presidencial posto que mantivo ata o 20 de maio de 2020\nO 22 de xu\u00f1o o presidente taiwan\u00e9s anunciou que a elixira para dirixir o Yuan de Controlmalia ser Chen partidaria da supresi\u00f3n desa instituci\u00f3n entre cr\u00edticas da oposici\u00f3n, o Yuan Lexislativo confirmou a candidatura por 65 a 3 votosdespois de varios d\u00edas de enfrontamentos na c\u00e1maraos lexisladores do Kuomintang e do Partido Popular Taiwan\u00e9s boicotearon a votaci\u00f3n e os do Partido do Novo Poder votaron en contra. Segundo as regras internas o seu partido suspendeuna de militancia durante o per\u00edodo como presidenta do Yuan de Control e Chun anunciou que desexar\u00eda ser a derradeira presidenta da instituci\u00f3n."}
{"id": "507652", "revid": "23204", "url": "https://gl.wikipedia.org/wiki?curid=507652", "title": "Gran Premio de Eifel de 2020", "text": "O Gran Premio de Eifel de 2020 foi unha carreira de F\u00f3rmula 1 que se celebrou o 11 de outubro de 2020, en N\u00fcrburgring, N\u00fcrburg, Alema\u00f1a. Foi a d\u00e9cimo primeira carreira da tempada . O vencedor foi o brit\u00e1nico Lewis Hamilton, que sumou a s\u00faa 91\u00aa vitoria na F\u00f3rmula 1, igualando a marca de Michael Schumacher.\nCarreira.\nA carreira deixou a Lewis Hamilton liderando o campionato de pilotos con 230 puntos, co seu compa\u00f1eiro de equipo Valtteri Bottas 69 puntos por detr\u00e1s no segundo posto con 161, Verstappen quedou 83 puntos por detr\u00e1s no 3\u00ba posto con 147.\nO Gran Premio de Eifel viu a Hamilton acadar a s\u00faa 91\u00aa vitoria na F\u00f3rmula 1, igualando ao sete veces campi\u00f3n do mundo Michael Schumacher."}
{"id": "507653", "revid": "1131", "url": "https://gl.wikipedia.org/wiki?curid=507653", "title": "As Vali\u00f1as, Randufe, Tui", "text": "As Vali\u00f1as \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 106 habitantes (50 homes e 56 mulleres), un descenso de 16 habitantes respecto ao ano 1999."}
{"id": "507654", "revid": "15490", "url": "https://gl.wikipedia.org/wiki?curid=507654", "title": "Cami\u00f1o Branco, Randufe, Tui", "text": "Cami\u00f1o Branco \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 14 habitantes (8 homes e 6 mulleres), un descenso de 3 habitantes respecto ao ano 1999."}
{"id": "507655", "revid": "15490", "url": "https://gl.wikipedia.org/wiki?curid=507655", "title": "Casas Novas, Randufe, Tui", "text": "Casas Novas \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 5 habitantes (8 homes e 6 mulleres), un descenso de 3 habitantes respecto ao ano 1999."}
{"id": "507656", "revid": "15490", "url": "https://gl.wikipedia.org/wiki?curid=507656", "title": "Corvaceiras, Randufe, Tui", "text": "Corvaceiras \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 97 habitantes (43 homes e 54 mulleres), os mesmos habitantes ca no ano 1999."}
{"id": "507657", "revid": "15490", "url": "https://gl.wikipedia.org/wiki?curid=507657", "title": "Cotarel, Randufe, Tui", "text": "Cotarel \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 51 habitantes (26 homes e 25 mulleres), un aumento de 4 habitantes respecto ao ano 1999."}
{"id": "507658", "revid": "15490", "url": "https://gl.wikipedia.org/wiki?curid=507658", "title": "Coto de Gaio, Randufe, Tui", "text": "Coto de Gaio \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 270 habitantes (132 homes e 138 mulleres), un aumento de 7 habitantes respecto ao ano 1999."}
{"id": "507659", "revid": "1131", "url": "https://gl.wikipedia.org/wiki?curid=507659", "title": "O Souto, Randufe, Tui", "text": "O Souto \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 37 habitantes (20 homes e 17 mulleres), un aumento de 9 habitantes respecto ao ano 1999."}
{"id": "507660", "revid": "1131", "url": "https://gl.wikipedia.org/wiki?curid=507660", "title": "O Remesal, Randufe, Tui", "text": "O Remesal \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 10 habitantes (5 homes e 5 mulleres), un descenso de 4 habitantes respecto ao ano 1999."}
{"id": "507661", "revid": "98629", "url": "https://gl.wikipedia.org/wiki?curid=507661", "title": "Lampris guttatus", "text": "Lampris guttatus, co\u00f1ecido vulgarmente en galego como l\u00faa real, \u00e9 unha especie de peixe oste\u00edctio da clase dos actinopterixios, subclase dos neopterixios, infraclase dos tele\u00f3steos, orde dos lampriformes, e familia dos l\u00e1mpridos, unha das d\u00faas que comprende na actualidade (2020) o x\u00e9nero \"Lampris\".\nTaxonom\u00eda.\nDescrici\u00f3n.\nA especie foi descrita en 1788 polo zo\u00f3logo dan\u00e9s Morten Thrane Br\u00fcnnich, baixo o nome de \"Zeus guttatus\", na s\u00faa obra \"Om en ny fiskart, den draabeplettede pladefish, fanget ved Helsing\u00f6r i Nords\u00f6en 1786\". \"K. Danske Selsk. Skrift. N. Saml\". 3: 398-407,\nEtimolox\u00eda.\nPara a do x\u00e9nero, ver \"Lampris\".\nO ep\u00edteto espec\u00edfico, \"guttatus\", \u00e9 o nominativo singular do adxectivo do lat\u00edn cient\u00edfico \"guttatus, -a, -um\", derivado do termo do lat\u00edn cl\u00e1sico \"gutta, -ae\", \"gota\", \"mancha\", en alusi\u00f3n ao seu corpo salferido de manchas deste peixe.\nSin\u00f3nimos.\nAdemais de polo nome v\u00e1lido actualmente, a especie co\u00f1eceuse tam\u00e9n polos sin\u00f3nimos:\nCaracter\u00edsticas.\nAs principais caracter\u00edsticas da l\u00faa real son:\nDistribuci\u00f3n e h\u00e1bitat.\n\"Lampris guttatus\" \u00e9 unha especie cosmopolita que vive en augas tropicais e temperadas. oce\u00e1nico, epipel\u00e1xico e mesopel\u00e1xico. \u00c9 relativamente pouco com\u00fan, e enc\u00f3ntrase at\u00e9 profundidades de 0 a 500 m, frecuentemente entre os 100, e os 400 m.\nEn Europa enc\u00f3trase no Atl\u00e1ntico, at\u00e9 o mar do Norte, e no Mediterr\u00e1neo. No ver\u00e1n \u00e9 un h\u00f3spede reguular no mar do Norte, e das augas occidentais norueguesas.\nBiolox\u00eda.\nA s\u00faa biolox\u00eda \u00e9 pouco co\u00f1ecida. Aparentemente \u00e9 un animal solitario. Alim\u00e9ntase principalmente de cefal\u00f3podos, peixes pel\u00e1xicos e crust\u00e1ceos.\nRelaci\u00f3n cos humanos.\nP\u00e9scase ocasionalmente con redes de arrastre de fondo e palangres. Rara vez presente nos mercados europeos, v\u00e9ndese en fresco. A s\u00faa carne, comesgt\u00edbel, de cor avermellado, \u00e9 excelente, tenra e de sabor delicado, parecida ao do salm\u00f3n, e moi rica en graxa. \u00c9 moi prezada nos pa\u00edses do Extremo Oriente e do Pac\u00edfico, especialmente en Hawai.\nAdoita capturarse en pescar\u00edas comerciais menores, como captura incidental, xomo, por exeplo, nas pescar\u00edas de palangre no golfo de M\u00e9xico en cantidades reducidas, e como captura secundaria nas pescar\u00edas de at\u00fan. En 1994, as capturas mundiais alcanzaron as 77 t, e alcanzaron un m\u00e1ximo de 1 107 t en 2009. \nTam\u00e9n pode ser capturado ocasionalmente con redes de cerco en pescar\u00edas de peixe espada no golfo da Guinea e nas costas de Namibia. Ocasionalmente foi citado polos barcos pesqueiros que operan fronte a Nova Inglaterra. Capt\u00farase en cantidades relativamente grandes e con frecuencia se desbota nas pescar\u00edas de lirio do sur de Nova Zelandia. Tam\u00e9n aparece comunmente de maneira incidental nas pescar\u00edas de palangre pel\u00e1xico de at\u00fan en barcos con base en Hawai, e nas de palangre de at\u00fan e marl\u00edns nas costas de Australia. \nEn Galicia.\nA presenza da l\u00faa real \u00e9 rara nas augas galegas. Por\u00e9n, na lonxa de Ribeira, a m\u00e1is importante de Europa na descarga de peixes e mariscos de baixura, \u00e9 tam\u00e9n un dos recintos que reciben maior variedade de especies. Cada d\u00eda pasan por ela cerca de 150 variedades distintas e, de cando en vez, aparecen algunhas raras, que adoitan seren habituais noutros mares. Hai poucos d\u00edas chegou ao porto da capital da Barbanza unha peza de 75 kg dunha l\u00faa real (\"Lampris guttatus\"), nada habitual en augas galegas, pero que ten unha carne moi prezada, capturada por un arrastreiro da cidade. Vendeuse con facilidade, dado que se trata dunha especie cuxa carne \u00e9 moi demandada na restauraci\u00f3n.\nHai pouco m\u00e1is dun ano, na lonxa da Coru\u00f1a subastouse unha l\u00faa real, moi dif\u00edcil de capturar nestas augas. O exemplar, comprado por unha casa exportadora coru\u00f1esa, foi capturado por un arrastreiro do d\u00eda con base no porto da Coru\u00f1a, e acadou un extraordinario prezo en primeira venda. Foi enviado para un cliente de Vigo que, \u00e1 s\u00faa vez, o exportar\u00e1 ao estranxeiro. \u00abO seu destino ser\u00e1 os fog\u00f3ns\u00bb, sinalou o respons\u00e1bel da empresa. A\u00ednda que a s\u00faa carne \u00e9 algo dura de cortar e fibrosa, e que s\u00f3 se aproveita un 35 %, \u00abporque ten moita merma, sobre todo polas espi\u00f1as que ten na zona vental\u00bb. As industrias que traballan o at\u00fan vermello buscan este peixe para comercializalo. En Hawai \u00e9 moi prezado, polo que \u00e9 un dos pratos m\u00e1is pedidos nos restaurantes. Adoita presentarse como \"sashimi\", pero tam\u00e9n se consome asado e afumado.\nDesde o centro do Centro Oceanogr\u00e1fico da Coru\u00f1a, do Instituto Espa\u00f1ol de Oceanograf\u00eda, sinalaron que, a falta de estudar a presenza desta especie nas augas galegas, \u00abnon se pode sinalar que a s\u00faa aparici\u00f3n poida deberse ao cambio clim\u00e1tico\u00bb. Os expertos manifestaron que para facer este tipo de aseveraci\u00f3n, \u00abhai que analizar cantas aparici\u00f3ns da l\u00faa real se contabilizaron nn per\u00edodo amplo\u00bb. O experto Rafael Ba\u00f1\u00f3n D\u00edaz, colaborar do IEO, manifestou que o peixe l\u00faa real \u00e9 unha especie pel\u00e1xica \u00abde distribuci\u00f3n global\u00bb en latitudes temperadas e c\u00e1lidas. Subli\u00f1ou que nestas especies \u00ab\u00e9 m\u00e1s dif\u00edcil falar da s\u00faa presenza polo cambio clim\u00e1tico, porque o medio pel\u00e1xico \u00e9 pouco co\u00f1ecido, e algunhas especies que podemos considerar raras, en realidade poden ser m\u00e1is frecuentes do que co\u00f1ecemos\u00bb. Para Ba\u00f1\u00f3n, ser\u00eda interesante obter unha mostra de tecido para facer un estudo en profundidade.\nAmeazas.\nA presenza desta especie nas pescar\u00edas non representa unha ameaza importante para a s\u00faa poboaci\u00f3n mundial.\nEstado de conservaci\u00f3n.\nSegundo a Uni\u00f3n Internacional para a Conservaci\u00f3n da Natureza e dos Recursos Naturais (UICN), \"Lampris guttatus\" \u00e9 unha especie que est\u00e1 amplamente distribu\u00edda e \u00e9 com\u00fan, pero non abundante. Consid\u00e9rase que a s\u00faa presenza nalgunhas pescar\u00edas pel\u00e1xicas, con todo, non se considera unha ameaza para a s\u00faa poboaci\u00f3n global. Polo tanto, cualif\u00edcase o status da especie como \"LC\" (pouco preocupante)."}
{"id": "507662", "revid": "72012", "url": "https://gl.wikipedia.org/wiki?curid=507662", "title": "L\u00faa real", "text": ""}
{"id": "507669", "revid": "89787", "url": "https://gl.wikipedia.org/wiki?curid=507669", "title": "Hermann Dannenberg", "text": "Friedrich Emil Hermann Dannenberg, nado o 4 de xullo de 1824 en Berl\u00edn e finado o 14 de xu\u00f1o de 1905 en Obersalzbrunn, na Baixa Silesia (hoxe Szczawno-Zdr\u00f3j, en Polonia), foi un xurista e un numism\u00e1tico alem\u00e1n especializado na moeda medieval.\nTraxectoria.\nO pai de Hermann Dannenberg era o empresario August Wilhelm Friedrich Dannenberg, nado en 1793, e s\u00faa nai era Auguste Pauline Emilie, nada en 1804. Por ambas as ramas, Hermann era neto de panadeiros.\nNumism\u00e1tico.\nComezou a coleccionar moedas e a interesarse polo afondamento nelas a idade temper\u00e1 e a s\u00faa primeira publicaci\u00f3n dun achado de moedas publicouse en 1848. Axi\u00f1a soubo dotar os seus traballos dunha orientaci\u00f3n cient\u00edfica e hoxe varias das s\u00faas obras seguen a ser referencia para o estudo da moeda medieval alem\u00e1 dos s\u00e9culos X e XI. A partir do estudo exhaustivo dos achados de moedas, Dannenberg estableceu novas v\u00edas metodol\u00f3xicas para a numism\u00e1tica medieval e sentou os alicerces para unha clasificaci\u00f3n cronol\u00f3xica e xeogr\u00e1fica de series completas de moedas desa \u00e9poca. Isto manif\u00e9stase con claridade na s\u00faa obra m\u00e1is significativa, publicada en Berl\u00edn entre 1876 e 1905, titulada \"Die deutschen M\u00fcnzen der s\u00e4chsischen und fr\u00e4nkischen Kaiserzeit\", un cat\u00e1logo completo da moeda alem\u00e1 dos s\u00e9culos X e XI\".\"\n\u00c9 co\u00f1ecida a s\u00faa disputa acad\u00e9mica con outro numism\u00e1tico medievalista alem\u00e1n, Julius Menadier, acerca da autoridade de emisi\u00f3n e da ceca onde se cu\u00f1aron as moedas saxoas co\u00f1ecidas como \"\"pfennig\" de Otto e Adelheid\". \nEn 1860 casou en Berl\u00edn con Sophie Maria Mathilde Fischer, nada en 1839, con quen tivo dous fillos, un dos cales, Arthur Dannenberg, foi un reco\u00f1ecido profesor de Xeolox\u00eda da Universidade de Aquisgr\u00e1n. \nDannenberg contribu\u00edu con catro artigos \u00e1 obra colectiva \"Allgemeinen Deutschen Biographie,\" dous dos cales son sobre numism\u00e1ticos. Ademais, foi un dos editores da revista \"Zeitschrift f\u00fcr Numismatik\" entre 1898 e 1905, compartindo o posto con Heinrich Dressel e con Julius Menadier.\nXurista.\nParalelamente \u00e1 s\u00faa carreira como numism\u00e1tico, Dannenberg sostivo outra como xurista: foi asesor xudicial en 1852, exerceu como xu\u00edz nos tribunais de Berl\u00edn desde 1859, e foi nomeado membro do Consello de Xustiza da cidade en 1863 e do Consello de Xustiza do distrito. en 1879.\nHermann Dannenberg morreu, con 80 anos, o 14 de xu\u00f1o de 1905 en Obersalzbrunn, e foi soterrado no cemiterio de Berl\u00edn III, a\u00ednda que a s\u00faa tumba non se conserva.\nMedallas.\nNa honra de Hermann Dannenberg produc\u00edronse tres medallas conmemorativas.\nPublicaci\u00f3ns.\nDannenberg publicou unha grande cantidade de artigos en revistas numism\u00e1ticas da \u00e9poca, como \"Schweizerische Numismatische Rundschau\" ou \"Berliner M\u00fcnz bl\u00e4tter\". No entanto, a maior\u00eda deles (m\u00e1is de medio cento) publicounos na revista da que foi editor desde 1898 ata a s\u00faa morte, \"Zeitschrift f\u00fcr Numismatik.\" \nEsta \u00e9 unha escolma das s\u00faas monograf\u00edas m\u00e1is salientables."}
{"id": "507670", "revid": "65337", "url": "https://gl.wikipedia.org/wiki?curid=507670", "title": "Friedrich Emil Hermann Dannenberg", "text": ""}
{"id": "507671", "revid": "65337", "url": "https://gl.wikipedia.org/wiki?curid=507671", "title": "F. E. Hermann Dannenberg", "text": ""}
{"id": "507672", "revid": "65337", "url": "https://gl.wikipedia.org/wiki?curid=507672", "title": "F. E. H. Dannenberg", "text": ""}
{"id": "507673", "revid": "65337", "url": "https://gl.wikipedia.org/wiki?curid=507673", "title": "Dannenberg, H.", "text": ""}
{"id": "507677", "revid": "23204", "url": "https://gl.wikipedia.org/wiki?curid=507677", "title": "Comit\u00e9 Ol\u00edmpico Nacional Neerland\u00e9s", "text": "O Comit\u00e9 Ol\u00edmpico Nacional Neerland\u00e9s (en ; polo xeral abreviado como NOC*NSF) \u00e9 o Comit\u00e9 Ol\u00edmpico Nacional dos Pa\u00edses Baixos. Foi fundado en 1912 e foi reco\u00f1ecido polo Comit\u00e9 Ol\u00edmpico Internacional ese mesmo ano. Ten a s\u00faa sede na cidade de Arnhem, e \u00e9 unha federaci\u00f3n de 90 organizaci\u00f3ns deportivas que representan 2\u00a0700 clubs deportivos."}
{"id": "507678", "revid": "23204", "url": "https://gl.wikipedia.org/wiki?curid=507678", "title": "Nederlands Olympisch Comit\u00e9*Nederlandse Sport Federatie", "text": ""}
{"id": "507679", "revid": "1410", "url": "https://gl.wikipedia.org/wiki?curid=507679", "title": "Rusia nos Xogos Ol\u00edmpicos", "text": "Rusia competiu nos Xogos Ol\u00edmpicos modernos en moitas ocasi\u00f3ns, mais como diferentes naci\u00f3ns ao longo da s\u00faa historia. Como o Imperio Ruso, o pa\u00eds competiu por vez primeira nos Xogos de 1900, competindo de novo en 1908 e 1912. Despois da Revoluci\u00f3n Rusa de 1917 e o estabelecemento da Uni\u00f3n Sovi\u00e9tica en 1922, pasar\u00edan trinta anos at\u00e9 que os deportistas rusos competisen de novo nas Olimp\u00edadas, produc\u00edndose nos Xogos Ol\u00edmpicos de 1952. Logo da disoluci\u00f3n da Uni\u00f3n Sovi\u00e9tica en 1991, Rusia competiu como parte do Equipo Unificado en 1992, e finalmente regresou \u00e1 competici\u00f3n como \"Rusia\" nos Xogos Ol\u00edmpicos de Inverno de 1994.\nO Comit\u00e9 Ol\u00edmpico Ruso foi creado en 1991 e reco\u00f1ecido oficialmente en 1993. A Uni\u00f3n Sovi\u00e9tica foi a sede dos Xogos Ol\u00edmpicos de 1980 en Moscova, e a Federaci\u00f3n Rusa acolleu os Xogos Ol\u00edmpicos de Inverno de 2014 en Sochi.\nEn total, os deportistas da Federaci\u00f3n Rusa ga\u00f1aron un total de 426 medallas nos Xogos Ol\u00edmpicos de Ver\u00e1n e outras 120 nos Xogos Ol\u00edmpicos de Inverno, sendo un total de 546, sendo o segundo pa\u00eds con m\u00e1is medallas, s\u00f3 por detr\u00e1s dos Estados Unidos."}
{"id": "507682", "revid": "23204", "url": "https://gl.wikipedia.org/wiki?curid=507682", "title": "Zona especial de conservaci\u00f3n do R\u00edo Tea", "text": "A zona especial de conservaci\u00f3n do r\u00edo Tea \u00e9 un espazo natural galego catalogado como zona especial de conservaci\u00f3n (ZEC) que incl\u00fae \u00e1 meirande parte do leito fluvial do r\u00edo Tea, e parte de afluentes seus como os r\u00edos Al\u00e9n, Xabri\u00f1a ou o rego de Borb\u00e9n. Esta \u00e1rea de conservaci\u00f3n ocupa 356,38 ha. de concellos das comarcas do Condado, da Paradanta e Vigo, e pasa polas vilas de Mondariz-Balneario, Mondariz e Ponteareas. Remata coa desembocadura do r\u00edo Tea no Mi\u00f1o, un\u00edndose as\u00ed coa ZEC Baixo Mi\u00f1o. \nO espazo protexido destaca polos arboredos de ribeira con abeneiros e as carballeiras conservadas, e pola a presenza do salm\u00f3n atl\u00e1ntico.\nXeograf\u00eda.\nA \u00e1rea de conservaci\u00f3n ocupa 356,38 ha. de concellos das comarcas de do Condado, pois comeza en Covelo; da Paradanta, pois discorre por Mondariz, Mondariz-Balneario, Ponteareas e Salvaterra de Mi\u00f1o; e de Vigo, pois discorre por Fornelos de Montes e Pazos de Borb\u00e9n.\nO espazo abrangue a case totalidade do r\u00edo Tea. Comeza polo leste en Covelo cubrindo parte da ribeira do rego de Fof\u00e9n, que \u00e9 afluente do r\u00edo Tea. Outra \u00e1rea protexida \u00e9 a do o r\u00edo Al\u00e9n, que \u00e9 un tributario do Tea e que xungue con este entre Covelo e Mondariz. O treito protexido do Al\u00e9n comeza no r\u00edo da Portela do Foxo en Fornelos de Montes e contin\u00faa polo Al\u00e9n cara o sur. Ademais, na raia entre Mondariz e Mondariz-Balneario \u00fanese outro treito protexido, o do r\u00edo Xabri\u00f1a, e que procede do sur de Mondariz. Ao chegar ao concello de Ponteareas o Tea recibe ao rego de Borb\u00e9n, que decorre desde Pazos de Borb\u00e9n ata chegar al\u00ed. Arredor do sur da vila de Ponteareas o espazo abrangue tam\u00e9n un pequeno afluente, o regato de Bouza.\nDesde Ponteareas o Tea contin\u00faa direcci\u00f3n sur ata chegar ao Mi\u00f1o en Salvaterra, desembocando \u00e1 altura da illa de Fillaboa. A desembocadura no Mi\u00f1o sup\u00f3n a uni\u00f3n coa ZEC Baixo Mi\u00f1o.\nH\u00e1bitats.\nO r\u00edo Tea lim\u00edtase a cubrir s\u00f3 aos leitos de r\u00edo e algunha cabeceira, como o caso de \u00e1reas en Covelo. Os h\u00e1bitats de interese de protecci\u00f3n que destacan nel son as formaci\u00f3n herbosas naturais ou non naturais, como os prados; e algunhas formaci\u00f3n rochosas e covas e bosques de encostas, que son mixtos e con especies caducifolias como os freixos ou lamigueiros.\nFauna e flora.\nFlora.\nO espazo natural est\u00e1 dominado pola flora acu\u00e1tica e de leitos do r\u00edo, dos bosques de ribeira de abeneiros (\"Alnus glutinosa\") e freixos (\"Fraxinus excelsior\") e as carballeiras galaico-portuguesas de carballos (\"Quercus robur\") e cerqui\u00f1os (\"Quercus pyrenaica\"). Destacan tam\u00e9n pola s\u00faa importancia alg\u00fans bosques de encostas e as pseudo-estepas de gram\u00edneas anuais. \nEntre as especies presentes do cat\u00e1logo galego de especies ameazadas est\u00e1n:\nFauna.\nNeste espazo at\u00f3panse 23 especies de especial interese de conservaci\u00f3n. Destacan os odonatos Oxygastra curtisii, Macromia splendens e Cerambyx cerdo, os sapoconchos com\u00fan (\"Emys orbicularis\") e o riscado (\"Mauremys leprosa\") ou algunhas aves, como a en perigo de extinci\u00f3n como a tartara\u00f1a cincenta (\"Circus pygargus\").\nOs r\u00edos do espazo natural te\u00f1en interese pisc\u00edcola grazas \u00e1 presenza de salm\u00f3n atl\u00e1ntico (\"Salmo salar\").\nAs especies de fauna de interese de conservaci\u00f3n, como indica o anexo II da Directiva 92/43/CEE, presentes son:\nLexislaci\u00f3n.\nO r\u00edo Tea foi declarado como lugar de importancia comunitaria (LIC) en decembro de 2004 dentro da rexi\u00f3n atl\u00e1ntica e ascendeu a zona especial de conservaci\u00f3n (ZEC) en marzo de 2014."}
{"id": "507683", "revid": "1131", "url": "https://gl.wikipedia.org/wiki?curid=507683", "title": "Simone Simon", "text": "Simone Th\u00e9r\u00e8se Fernande Simon, nada en B\u00e9thune (Marsella) o 23 de abril de 1910 e finada en Par\u00eds o 22 de febreiro de 2005, foi unha actriz francesa.\nTraxectoria.\nSimone Simon naceu en Marsella, filla de Henri Louis Firmin Champmoynat, un enxe\u00f1eiro xudeu franc\u00e9s, piloto na segunda guerra mundial, morto nun campo de concentraci\u00f3n, e de Erma Maria Domenica Giorcelli, unha ama de casa italiana. Antes de establecerse definitivamente en Marsella, Simon viviu en Madagascar, Budapest, Tur\u00edn e Berl\u00edn. En 1931, con 20 anos de idade, marchou a Par\u00eds onde traballou por alg\u00fan tempo como cantante, modelo e dese\u00f1adora de moda. Nun momento tam\u00e9n se propuxo ser escultora.\nSimon fixo o seu debut en pantalla en 1931 con \"Le chanteur inconnu\" e en 1934 atraeu a atenci\u00f3n de todos os espectadores coa s\u00faa actuaci\u00f3n en \"Lac aux dames\" do director Marc All\u00e9gret. En entrevistas posteriores, Simon expresou a s\u00faa gratitude cara \u00e1 All\u00e9gret, sentindo que era responsable do seu \u00e9xito.\nO seu especial magnetismo ante a pantalla abriulle as portas de Hollywood e conseguiu un contrato na Fox. Dese xeito converteuse nunha das pioneiras do cinema europeo en Hollywood. Al\u00ed traballou \u00e1s ordes de Irving Cummings, Henry King, Allan Dwan ou William Dieterle. Durante ese breve per\u00edodo actuou en varios filmes como o remake do cl\u00e1sico do cinema mudo \"Seventh Heaven\" (Henry King, 1927) ou \"Ladies in Love\" (Marie Armand, 1936). Ante o \u00e9xito moderado destes filmes regresou de novo a Francia en 1938 da man de Jean Renoir para traballar no papel da perversa S\u00e9verine Roubaud en \"A besta humana\" baseado no cl\u00e1sico do mesmo nome de Zola.\nAo estalar a guerra, e trala ocupaci\u00f3n alem\u00e1, regresou de novo a Hollywood para traballar, esta vez nos Estudos RKO. Aqu\u00ed logrou un dos seus maiores \u00e9xitos con \"The Devil and Daniel Webster\" (1941) de William Dieterle. A s\u00faa interpretaci\u00f3n chamou a atenci\u00f3n do produtor Val Lewton, quen lle ofreceu interpretar a Irena Dubrona en \"Cat People\" (1942), un cl\u00e1sico do cinema fant\u00e1stico dirixido por Jacques Tourneur. Simon nunca chegou a admitir que esta fose o seu mellor filme, pois consideraba que se daba \u00e1 c\u00e1mara un maior protagonismo que aos actores. A partir de ent\u00f3n seguiron t\u00edtulos de menor \u00e9xito como \"The Curse of the Cat People\" (1944), \"Mademoiselle Fifi\" (Robert Wise, 1944) ou \"Petrus\" (Marc All\u00e8gret, 1946), este \u00faltimo xa en Europa finalizada a guerra. Volveu acadar o \u00e9xito con dous filmes de Max Oph\u00fcls, \"La ronde\" (1950) e \"Le Plaisir\" (1952).\nA partir de ent\u00f3n, as s\u00faas actuaci\u00f3ns no cinema foron m\u00ednimas. En 1973 interpretou o seu \u00faltimo traballo en \"A dama de azul\", unha comedia de Michel Deville.\nVida persoal.\nSimon permaneceu sempre solteira. A s\u00faa camareira revelou que ela adoitaba dar a chave da s\u00faa casa a calquera home polo que ela se interesaba, entre eles George Gershwin. Na d\u00e9cada de 1950, estivo envolta nunha relaci\u00f3n co banqueiro franc\u00e9s Alec Weisweiller, que foi un dos patrocinadores de Jean Cocteau. Durante a segunda guerra mundial mantivo unha relaci\u00f3n co axente dobre Du\u0161ko Popov, que ti\u00f1a como nome en clave \"Tricycle\".\nMorreu en Par\u00eds por causas naturais \u00e1 idade de 94 anos. A BBC informou por erro que a s\u00faa idade era 93, ao anotar mal o ano do seu nacemento (1911). Uns d\u00edas m\u00e1is tarde, o ministro franc\u00e9s de cultura Renaud Donnedieu de Vabres emitiu unha declaraci\u00f3n en que eloxiaba a Simon falando do seu \"engado, o seu irresistible sorriso... Con Simone Simon, perdemos unha das m\u00e1is sedutoras e m\u00e1is brillantes estrelas do cinema franc\u00e9s da primeira metade do s\u00e9culo XX\"."}
{"id": "507684", "revid": "98629", "url": "https://gl.wikipedia.org/wiki?curid=507684", "title": "Subida a Almofrei", "text": "A Subida a Almofrei foi unha carreira automobil\u00edstica de monta\u00f1a, celebrada en Almofrei, no concello de Cotobade (hoxe Cerdedo-Cotobade), de xeito interrompido entre 1970 e 2009. Foi puntuable para o Campionato de Galicia de Monta\u00f1a e en varias ocasi\u00f3ns tam\u00e9n para o Campionato de Espa\u00f1a.\nHistoria.\nA subida naceu en 1970, da man da Escuder\u00eda Pontevedra, que organizou en febreiro dese ano a primeira edici\u00f3n, da que resultou ga\u00f1ador o coru\u00f1\u00e9s Eusebio Bonjoch, conducindo un Fiat Abarth 1000. Pasaron tres anos ata que en marzo de 1973 se celebrou a segunda edici\u00f3n, na que o triunfador foi o vigu\u00e9s Luis Quinz\u00e1n, a bordo dun Alpine A110 1470, por diante de Carlos Arrojo. En 1974 a vitoria foi para Humberto Rodr\u00edguez, e ao ano seguinte foi Estanislao Reverter o vencedor, conducindo o seu famoso Alpinche. En 1976 ga\u00f1ou o Alpine de Santiago Salido, mentres que en 1977 o pontevedr\u00e9s Alberto Gonz\u00e1lez \"Camba\" lograba a primeira das s\u00faas cinco vitorias na proba, despois de quedar segundo o ano anterior.\nTras a edici\u00f3n de 1979 disolveuse a Escuder\u00eda Pontevedra, polo que a proba deixou de disputarse, ata que en 1982 volveu ser organizada por unha comisi\u00f3n formada polo expresidente da escudar\u00eda, Suso Mart\u00ednez, xunto a Paco Outeda e Corujo. Camba ga\u00f1ou tam\u00e9n esa edici\u00f3n, as\u00ed como a do ano seguinte, organizada pola Escuder\u00eda Morrazo. En 1985 tomou as rendas a renacida Escuder\u00eda Pontevedra, triunfando o asturiano V\u00edctor Abraham. Despois de anos puntuando para o Campionato de Galicia de Monta\u00f1a, en 1987 a proba formou parte por primeira vez do calendario do Campionato de Espa\u00f1a, vencendo Pancho Egozkue, que ademais se proclamou campi\u00f3n de Espa\u00f1a con ese triunfo. A subida mant\u00edvose como proba do nacional durante seis edici\u00f3ns, ata 1992. Tras dous anos sen disputarse, volveu en 1995 para despedirse, debido a que uns cambios no trazado impedir\u00edan a realizaci\u00f3n de m\u00e1is edici\u00f3ns. Con todo no s\u00e9culo XXI celebr\u00e1ronse d\u00faas novas edici\u00f3ns, en 2008 e 2009."}
{"id": "507685", "revid": "23204", "url": "https://gl.wikipedia.org/wiki?curid=507685", "title": "Comit\u00e9 Ol\u00edmpico Ruso", "text": "O Comit\u00e9 Ol\u00edmpico Ruso (en ; \"Olympiyskiy Komitet Rossii\", OKR) \u00e9 o Comit\u00e9 Ol\u00edmpico Nacional que representa a Rusia. \u00c9 respons\u00e1bel da participaci\u00f3n de Rusia nos Xogos Ol\u00edmpicos. Naceu en 1911, como comit\u00e9 do Imperio Ruso e tralo \u00e9xito da Revoluci\u00f3n de Outubro foi substitu\u00eddo polo Comit\u00e9 Ol\u00edmpico Sovi\u00e9tico (en ruso: \u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u041e\u043b\u0438\u043c\u043f\u0438\u0439\u0441\u043a\u0438\u0439 \u043a\u043e\u043c\u0438\u0442\u0435\u0442 \u0421\u043e\u044e\u0437\u0430 \u0421\u043e\u0432\u0435\u0442\u0441\u043a\u0438\u0445 \u0421\u043e\u0446\u0438\u0430\u043b\u0438\u0441\u0442\u0438\u0447\u0435\u0441\u043a\u0438\u0445 \u0420\u0435\u0441\u043f\u0443\u0431\u043b\u0438\u043a \u2013 \u041d\u041e\u041a \u0421\u0421\u0421\u0420) at\u00e9 1991. En 1993, restabeleceuse o Comit\u00e9 Ol\u00edmpico Ruso.\nO seu actual presidente \u00e9 Alex\u00e1nder J\u00fakov.\nO pa\u00eds tam\u00e9n conta cun comit\u00e9 paral\u00edmpico.\nXogos Ol\u00edmpicos de 2020.\nO 19 de febreiro de 2021, anunciouse que Rusia competir\u00eda en Toquio co acr\u00f3nimo \"ROC\", as siglas en ingl\u00e9s do Comit\u00e9 Ol\u00edmpico Ruso, a\u00ednda que o nome completo do propio comit\u00e9 non puido usarse para referirse \u00e1 delegaci\u00f3n. En atletismo, a Asociaci\u00f3n Internacional de Federaci\u00f3ns de Atletismo non permitiu m\u00e1is de 10 Atletas Neutrais Autorizados (ANA). Rusia esivo representada pola bandeira do Comit\u00e9 Ol\u00edmpico Ruso. \nO 22 de abril de 2021, o COI aprobou a substituci\u00f3n do himno ruso, despois de que unha elecci\u00f3n anterior da canci\u00f3n popular rusa \"Katyusha\" fose rexeitada pola s\u00faa deriva belicista. Utilizouse un fragmento do Concerto para piano n\u00ba 1 de Petr Ilich Chaikovskii."}
{"id": "507686", "revid": "47401", "url": "https://gl.wikipedia.org/wiki?curid=507686", "title": "Financial Times", "text": "O Financial Times (FT) \u00e9 un xornal diario internacional impreso en gran formato e publicado dixitalmente que se centra en asuntos econ\u00f3micos e de negocios. Con sede en Londres, Inglaterra, pertence ao holding xapon\u00e9s Nikkei, cun n\u00facleo de oficinas editoriais no Reino Unido, os Estados Unidos e a Europa continental. En xullo de 2015, Pearson vendeu a publicaci\u00f3n a Nikkei por 844 mill\u00f3ns de libras esterlinas (1320 mill\u00f3ns de d\u00f3lares) despois de ser o seu propietario dende 1957. Na primavera de 2019, informou de que ti\u00f1a un mill\u00f3n de subscritores de pago, tres cuartos deles dixitais. O xornal c\u00e9ntrase especialmente no xornalismo econ\u00f3mico e na an\u00e1lise econ\u00f3mica, recibindo tanto cr\u00edticas como eloxios. Patrocina un premio anual para libros e publica un n\u00famero sobre a \"Persoa do Ano\".\nO xornal fundouse en 1888 como London Financial Guide antes de cambiar o nome un ano despois por \"Financial Times\". Ao principio circulou na \u00e1rea metropolitana de Londres por parte de James Sheridan, que xunto co seu irm\u00e1n e Horatio Bottomley, buscaba informar sobre os negocios da cidade en contra de \"Financial News\". A competici\u00f3n durante medio s\u00e9culo dos dous xornais culminou coa fusi\u00f3n en 1945, liderada por Brendan Bracken, que o converteu nun dos maiores xornais de negocios do mundo. A globalizaci\u00f3n de finais do s\u00e9culo XIX a mediados do s\u00e9culo XX facilitou a expansi\u00f3n editorial de \"FT\", engadindo columnas de opini\u00f3n, informes especiais, caricaturas pol\u00edticas, cartas dos lectores, cr\u00edticas de libros, artigos sobre tecnolox\u00eda e artigos sobre pol\u00edtica global. O xornal \u00e9 reco\u00f1ecible polo seu gran formato e a cor salm\u00f3n. Ten suplementos de estilo de vida (\"FT Magazine\"), unha edici\u00f3n de fin de semana (\"FT Weekend\") e un pequeno cartafol de publicaci\u00f3ns sobre industria.\nA li\u00f1a editorial do \"Financial Times\" c\u00e9ntrase no liberalismo econ\u00f3mico, en particular no libre comercio e nos mercados libres. Dende a s\u00faa fundaci\u00f3n apoiou a democracia liberal, favorecendo as pol\u00edticas do liberalismo cl\u00e1sico e dos gobernos internacionais. A s\u00faa redacci\u00f3n \u00e9 independente da s\u00faa direcci\u00f3n. Dada a s\u00faa historia como comentarista econ\u00f3mico, o \"FT\" publica varios \u00edndices financeiros, principalmente o FTSE All-Share Index. A s\u00faa t\u00edpica profundidade na cobertura ligou o xornal dende finais do s\u00e9culo XX cun p\u00fablico educado de colo branco. O cuartel xeral de \"Financial Times\" est\u00e1 en Bracken House en 10 Cannon Street, preto do centro financeiro da cidade, onde mant\u00e9n a s\u00faa editorial, centro corporativo e oficina editorial principal."}
{"id": "507687", "revid": "89787", "url": "https://gl.wikipedia.org/wiki?curid=507687", "title": "Julius Friedl\u00e4nder", "text": "Eduard Julius Theodor Friedl\u00e4nder, nado o 25 de xu\u00f1o de 1813 en Berl\u00edn e finado o 4 de abril de 1884 na mesma cidade, foi un numism\u00e1tico alem\u00e1n especializado na moeda medieval.\nTraxectoria.\nJulius Friedl\u00e4nder era fillo do coleccionista de moedas e estudoso numism\u00e1tico autodidacta Benoni Friedl\u00e4nder e da s\u00faa muller, Rebecca von Halle, filla do banqueiro berlin\u00e9s Joel Samuel von Halle. De ascendencia familiar xud\u00eda, foi bautizado na fe protestante cara a 1820, xunto cos seus irm\u00e1ns.\nJulius cursou a s\u00faa educaci\u00f3n secundaria no instituto do mosterio franciscano de Berl\u00edn, de confesi\u00f3n evanx\u00e9lica, e posteriormente estudou Medicina, Arqueolox\u00eda e Historia na Universidade de Bonn e na Universidade de Berl\u00edn. Durante a s\u00faa etapa de estudos en Bonn formou parte do \"Corps Borussia\", unha especie de fraternidade de membros da aristocracia alem\u00e1.\nEntre 1838 e 1839 realizou unha xira por Italia e o 1 de novembro de 1840, logo de acadar o seu doutoramento (coa tese titulada \"Numismata Inedita\"), comezou a traballar como voluntario e de xeito non remunerado na colecci\u00f3n real de moedas antigas de Berl\u00edn. Entre 1844 e 1847 fixo diversas viaxes a Italia, algunhas delas na compa\u00f1a de Theodor Mommsen, nas cales fixo importantes adquisici\u00f3ns de moedas, que sentaron as bases da posterior relevancia da colecci\u00f3n numism\u00e1tica do Gabinete Numism\u00e1tico (\"M\u00fcnzkabinett\") de Berl\u00edn, sito no Museo Bode.\nEn 1858 pasou a ser xefe do departamento de moedas antigas do \"M\u00fcnzkabinett\" e en 1868 foi nomeado director da instituci\u00f3n, posto que desempe\u00f1ou ata o seu falecemento. Durante a s\u00faa \u00e9poca como director levou a cabo importantes adquisici\u00f3ns, entre elas colecci\u00f3ns enteiras como a do seu propio pai, Benoni Friedl\u00e4nder (1861), a do xeneral Fox, en Londres (1873), ou a do conde Anton von Prokesch-Osten, en Graz (1873-1875).\nEn 1872 foi escollido como membro de pleno dereito da Academia de Ciencias de Berl\u00edn.\nFriedl\u00e4nder finou en 1884 e foi soterrado no cemiterio \"St. Marien und St. Nikolai\", no Barrio berlin\u00e9s de Prenzlauer Berg.\nReco\u00f1ecemento.\nEn 1886, os membros da Asociaci\u00f3n de Numism\u00e1ticos de Alema\u00f1a decidiron, durante a s\u00faa cuarta convenci\u00f3n, en M\u00fanic, cu\u00f1ar unha medalla na honra de Friedl\u00e4nder. A medalla presentouse en 1891, durante a quinta convenci\u00f3n da asociaci\u00f3n, celebrada en Dresden. O seu dese\u00f1o d\u00e9bese ao artista Max Barduleck.\nNo anverso am\u00f3sase o busto en tres cuartos de Julius Friedl\u00e4nder rodeado por unha lenda na que se le o seu nome e as datas do seu nacemento e da s\u00faa morte, as\u00ed como a menci\u00f3n ao seu cargo como director do Gabinete Numism\u00e1tico de Berl\u00edn. Na parte de abaixo do busto vense as iniciais, MB, do gravador da moeda.\nNo reverso repres\u00e9ntase unha figura feminina semideitada, de estilo neocl\u00e1sico, rodeada de atributos relacionados coa historia e coa numism\u00e1tica.\nPublicaci\u00f3ns.\nFriedl\u00e4nder publicou unha grande cantidade de artigos nas principais revistas numism\u00e1ticas europeas da s\u00faa \u00e9poca. De entre as monograf\u00edas que publicou ao longo da s\u00faa carreira acad\u00e9mica, estas son algunhas das m\u00e1is significativas:"}
{"id": "507688", "revid": "65337", "url": "https://gl.wikipedia.org/wiki?curid=507688", "title": "Eduard Julius Theodor Friedl\u00e4nder", "text": ""}
{"id": "507689", "revid": "65337", "url": "https://gl.wikipedia.org/wiki?curid=507689", "title": "E. Julius T. Friedl\u00e4nder", "text": ""}
{"id": "507690", "revid": "65337", "url": "https://gl.wikipedia.org/wiki?curid=507690", "title": "E. J. T. Friedl\u00e4nder", "text": ""}
{"id": "507695", "revid": "53322", "url": "https://gl.wikipedia.org/wiki?curid=507695", "title": "Quiringostas, Randufe, Tui", "text": "Quiringostas \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 11 habitantes (4 homes e 7 mulleres), un descenso de 11 habitantes respecto ao ano 1999."}
{"id": "507696", "revid": "53322", "url": "https://gl.wikipedia.org/wiki?curid=507696", "title": "Postes, Randufe, Tui", "text": "Postes \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 40 habitantes (17 homes e 23 mulleres), un descenso de 9 habitantes respecto ao ano 1999."}
{"id": "507697", "revid": "1131", "url": "https://gl.wikipedia.org/wiki?curid=507697", "title": "O Matelo, Randufe, Tui", "text": "O Matelo \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 79 habitantes (38 homes e 41 mulleres), un descenso de 3 habitantes respecto ao ano 1999."}
{"id": "507698", "revid": "53322", "url": "https://gl.wikipedia.org/wiki?curid=507698", "title": "Cruceiro, Randufe, Tui", "text": "Cruceiro \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 237 habitantes (106 homes e 131 mulleres), un aumento de 107 habitantes respecto ao ano 1999."}
{"id": "507700", "revid": "1131", "url": "https://gl.wikipedia.org/wiki?curid=507700", "title": "A Estrada, Randufe, Tui", "text": "A Estrada \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 251 habitantes (127 homes e 124 mulleres), un descenso de 43 habitantes respecto ao ano 1999."}
{"id": "507701", "revid": "1131", "url": "https://gl.wikipedia.org/wiki?curid=507701", "title": "A Leiri\u00f1a, Randufe, Tui", "text": "A Leiri\u00f1a \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 63 habitantes (32 homes e 31 mulleres), un aumento de 8 habitantes respecto ao ano 1999."}
{"id": "507702", "revid": "53322", "url": "https://gl.wikipedia.org/wiki?curid=507702", "title": "Dices, Randufe, Tui", "text": "Dices \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 40 habitantes (22 homes e 18 mulleres), un descenso de 9 habitantes respecto ao ano 1999."}
{"id": "507703", "revid": "1131", "url": "https://gl.wikipedia.org/wiki?curid=507703", "title": "O Lugari\u00f1o, Randufe, Tui", "text": "O Lugari\u00f1o \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 16 habitantes (7 homes e 9 mulleres), un aumento de 7 habitantes respecto ao ano 1999."}
{"id": "507704", "revid": "1131", "url": "https://gl.wikipedia.org/wiki?curid=507704", "title": "O Monti\u00f1o, Randufe, Tui", "text": "O Monti\u00f1o \u00e9 un lugar da parroquia de Randufe, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 86 habitantes (43 homes e 43 mulleres), un aumento de 1 habitante respecto ao ano 1999."}
{"id": "507706", "revid": "53322", "url": "https://gl.wikipedia.org/wiki?curid=507706", "title": "Herdeiros, Pazos de Reis, Tui", "text": "Herdeiros \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 45 habitantes (21 homes e 24 mulleres), un descenso de 6 habitante respecto ao ano 1999."}
{"id": "507707", "revid": "53322", "url": "https://gl.wikipedia.org/wiki?curid=507707", "title": "Circos, Pazos de Reis, Tui", "text": "Circos \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 146 habitantes (75 homes e 71 mulleres), un aumento de 34 habitantes respecto ao ano 1999."}
{"id": "507708", "revid": "1131", "url": "https://gl.wikipedia.org/wiki?curid=507708", "title": "A Costa, Ribadelouro, Tui", "text": "A Costa \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 23 habitantes (11 homes e 12 mulleres), un aumento de 6 habitantes respecto ao ano 1999."}
{"id": "507709", "revid": "1131", "url": "https://gl.wikipedia.org/wiki?curid=507709", "title": "O Porto de Bouzas, Ribadelouro, Tui", "text": "O Porto de Bouzas \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 50 habitantes (23 homes e 27 mulleres), un descenso de 18 habitantes respecto ao ano 1999."}
{"id": "507710", "revid": "53322", "url": "https://gl.wikipedia.org/wiki?curid=507710", "title": "San Sim\u00f3n, Ribadelouro, Tui", "text": "San Sim\u00f3n \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 94 habitantes (44 homes e 50 mulleres), un descenso de 6 habitantes respecto ao ano 1999."}
{"id": "507711", "revid": "53322", "url": "https://gl.wikipedia.org/wiki?curid=507711", "title": "Vides, Ribadelouro, Tui", "text": "Vides \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 19 habitantes (10 homes e 9 mulleres), un aumento de 2 habitantes respecto ao ano 1999."}
{"id": "507712", "revid": "98629", "url": "https://gl.wikipedia.org/wiki?curid=507712", "title": "Indecent Proposal", "text": "Indecent Proposal \u00e9 un filme estadounidense de 1993 dirixido por Adrian Lyne e protagonizado por Robert Redford, Demi Moore e Woody Harrelson. Bas\u00e9ase na novela hom\u00f3nima de Jack Engelhard, e conta a historia dun matrimonio con problemas econ\u00f3micos que recibe a oferta dun millonario para pasar a noite coa muller en troques dun mill\u00f3n de d\u00f3lares. O filme foi un \u00e9xito de recadaci\u00f3n, malia que tivo valoraci\u00f3n negativas por parte da cr\u00edtica, recadando uns 267 mill\u00f3ns de d\u00f3lares sobre un orzamento de 38 mill\u00f3ns."}
{"id": "507713", "revid": "98629", "url": "https://gl.wikipedia.org/wiki?curid=507713", "title": "Ek Hazarachi Note", "text": "Ek Hazarachi Note \u00e9 un filme indio de 2014 en lingua marathi dirixido por Shrihari Sathe, no seu debut como director. Est\u00e1 ambientado nunha pequena vila do estado de Maharashtra. O filme estreouse o 9 de maio de 2014.\nSinopse.\nDurante un mitin pol\u00edtico nunha pequena vila en Maharashtra, India, unha pobre anci\u00e1 chamada Budhi recibe un feixe de billetes de 1000 rupias por parte dun candidato pol\u00edtico. Ela vai mercar a un vila achegada xunto co seu veci\u00f1o mais o destino ten outros plans para ela."}
{"id": "507715", "revid": "23204", "url": "https://gl.wikipedia.org/wiki?curid=507715", "title": "Rush (filme de 2013)", "text": "Rush \u00e9 un filme de 2013 coproducido entre o Reino Unido, Alema\u00f1a e os Estados Unidos de Am\u00e9rica e dirixido por Ron Howard. O filme c\u00e9ntrase na historia real de rivalidade entre James Hunt e Niki Lauda no campionato de F\u00f3rmula 1 durante o Campionato Mundial de F\u00f3rmula 1 de 1976. Foi escrito por Peter Morgan e est\u00e1 protagonizado por Chris Hemsworth no papel de Hunt e Daniel Br\u00fchl como Lauda. Estreouse en Londres o 2 de setembro de 2013 e participou no Festival Internacional de Cineam de Toronto de 2013 antes da s\u00faa estrea no Reino Unido o 13 de setembro de 2013."}
{"id": "507716", "revid": "5593237", "url": "https://gl.wikipedia.org/wiki?curid=507716", "title": "Pazo de San Lourenzo", "text": ""}
{"id": "507721", "revid": "89787", "url": "https://gl.wikipedia.org/wiki?curid=507721", "title": "Ioannis Touratsoglou", "text": "Ioannis Touratsoglou (en grego: \"\u0399\u03c9\u03ac\u03bd\u03bd\u03b7\u03c2 \u03a4\u03bf\u03c5\u03c1\u03ac\u03c4\u03c3\u03bf\u03b3\u03bb\u03bf\u03c5\"; tam\u00e9n transcrito como Giann\u0113s e Gi\u00e1nn\u012bs), nado en 1940 en Tesal\u00f3nica, e finado o 13 de setembro de 2021, foi un numism\u00e1tico e arque\u00f3logo grego, especialista na moeda grega e bizantina.\nTraxectoria.\nIoannis Touratsoglou estudou Arqueolox\u00eda Cl\u00e1sica na Universidade Arist\u00f3teles de Tesal\u00f3nica, onde tivo profesores como Georgios Bakalakis, Manolis Andronikos ou Ioannis Kakridis. En 1967 ingresou no Servizo Arqueol\u00f3xico de Grecia.\nDe 1982 a 1993 foi conservador do Museo Numism\u00e1tico de Atenas e en 1994 foi nomeado director desta instituci\u00f3n. En 1999 accedeu, as\u00ed mesmo, \u00e1 direcci\u00f3n do Museo Arqueol\u00f3xico Nacional de Atenas, e compaxinou ambos os cargos ata a s\u00faa xubilaci\u00f3n en 2002.\nReco\u00f1ecementos.\nEn 2009, os seus colegas numism\u00e1ticos honr\u00e1rono polos seus 35 anos de dedicaci\u00f3n ao Servizo Arqueol\u00f3xico, coa publicaci\u00f3n dunha obra conxunta en dous volumes titulada \"\u039a\u03ad\u03c1\u03bc\u03b1\u03c4\u03b1 \u03a6\u03b9\u03bb\u03af\u03b1\u03c2.\u039a\u03ad\u03c1\u03bc\u03b1\u03c4\u03b1 \u03c6\u03b9\u03bb\u03af\u03b1\u03c2. \u03a4\u03b9\u03bc\u03b7\u03c4\u03b9\u03ba\u03cc\u03c2 \u03c4\u03cc\u03bc\u03bf\u03c2 \u03b3\u03b9\u03b1 \u03c4\u03bf\u03bd \u0399\u03c9\u03ac\u03bd\u03bd\u03b7 \u03a4\u03bf\u03c5\u03c1\u03ac\u03c4\u03c3\u03bf\u03b3\u03bb\u03bf\u03c5\" (\"Moedas de amizade. Volume na honra de Ioannis Touratsoglou\").\nO d\u00eda 25 de maio de 2017 foi nomeado doutor honoris causa pola Universidade Arist\u00f3teles de Tesal\u00f3nica.\nPublicaci\u00f3ns.\nEsta \u00e9 unha escolma das monograf\u00edas e dos artigos numism\u00e1ticos e arqueol\u00f3xicos m\u00e1is salientables da traxectoria acad\u00e9mica de Touratsoglou."}
{"id": "507722", "revid": "98629", "url": "https://gl.wikipedia.org/wiki?curid=507722", "title": "Enola Holmes", "text": "Enola Holmes \u00e9 un filme estadounidense de 2020 dirixido por Harry Bradbeer, a partir dun gui\u00f3n de Jack Thorne. Bas\u00e9ase no primeiro libro da serie hom\u00f3nima de novelas de Nancy Springer. Conta a historia da irm\u00e1 adolescente do famoso detective Sherlock Holmes, a cal vai a Londres na procura da s\u00faa nai desaparecida. Est\u00e1 protagonizado por Millie Bobby Brown no papel de Enola, e tam\u00e9n foi produtora do filme. Henry Cavill, Sam Claflin, Adeel Akhtar, Fiona Shaw, Frances de la Tour, Louis Partridge, Susie Wokoma e Helena Bonham Carter interpretan os papeis secundarios.\nNun principio, estaba prevista a s\u00faa estrea nos cinemas a trav\u00e9s de Warner Bros. Pictures, mais os dereitos de distribuci\u00f3n foron vendidos a Netflix por mor da pandemia por coronavirus de 2019-2020. \"Enola Holmes\" estreouse dixitalmente o 23 de setembro de 2020. O filme recibiu valoraci\u00f3ns positivas por parte da cr\u00edtica, que eloxiou especialmente a interpretaci\u00f3n de Brown.\n\"Enola Holmes\" estreouse en galego o 31 de outubro de 2022 a trav\u00e9s de Netflix."}
{"id": "507723", "revid": "17467", "url": "https://gl.wikipedia.org/wiki?curid=507723", "title": "Enrique Xerardo Mac\u00edas Alonso", "text": ""}
{"id": "507724", "revid": "53322", "url": "https://gl.wikipedia.org/wiki?curid=507724", "title": "Marxi\u00e1ns, Ribadelouro, Tui", "text": "Marxi\u00e1ns \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 24 habitantes (10 homes e 14 mulleres), un descenso dun habitante respecto ao ano 1999."}
{"id": "507725", "revid": "1131", "url": "https://gl.wikipedia.org/wiki?curid=507725", "title": "O Mall\u00f3n, Ribadelouro, Tui", "text": "O Mall\u00f3n \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 30 habitantes (11 homes e 19 mulleres), un descenso de 5 habitantes respecto ao ano 1999."}
{"id": "507726", "revid": "23204", "url": "https://gl.wikipedia.org/wiki?curid=507726", "title": "Uruguai nos Xogos Ol\u00edmpicos", "text": "O Uruguai participou por vez primeira nos Xogos Ol\u00edmpicos en 1924, e dende ent\u00f3n enviou deportistas para competir en cada unha das edici\u00f3ns dos Xogos Ol\u00edmpicos de Ver\u00e1n, ag\u00e1s en 1980 que participaron no boicot liderado polos Estados Unidos aos Xogos celebrados en Moscova. O Uruguai participou nos Xogos Ol\u00edmpicos de Inverno s\u00f3 unha vez, en 1998.\nOs deportistas uruguaios ga\u00f1aron un total de dez medallas, con d\u00faas medallas de ouro en f\u00fatbol.\nO Comit\u00e9 Ol\u00edmpico Nacional do Uruguai foi creado en 1923, e foi reco\u00f1ecido oficialmente polo Comit\u00e9 Ol\u00edmpico Internacional ese mesmo ano."}
{"id": "507727", "revid": "53322", "url": "https://gl.wikipedia.org/wiki?curid=507727", "title": "Oia, Ribadelouro, Tui", "text": "Oia \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 31 habitantes (14 homes e 17 mulleres), un descenso de 13 habitantes respecto ao ano 1999."}
{"id": "507728", "revid": "53322", "url": "https://gl.wikipedia.org/wiki?curid=507728", "title": "Mourent\u00e1n, Ribadelouro, Tui", "text": "Mourent\u00e1n \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 58 habitantes (27 homes e 31 mulleres), un descenso de 19 habitantes respecto ao ano 1999."}
{"id": "507729", "revid": "1131", "url": "https://gl.wikipedia.org/wiki?curid=507729", "title": "O Monte, Ribadelouro, Tui", "text": "O Monte \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 57 habitantes (25 homes e 32 mulleres), un descenso de 21 habitantes respecto ao ano 1999."}
{"id": "507730", "revid": "53322", "url": "https://gl.wikipedia.org/wiki?curid=507730", "title": "Barreiro, Ribadelouro, Tui", "text": "Barreiro \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 22 habitantes (10 homes e 12 mulleres), un aumento dun habitante respecto ao ano 1999."}
{"id": "507732", "revid": "1131", "url": "https://gl.wikipedia.org/wiki?curid=507732", "title": "O Castro, Ribadelouro, Tui", "text": "O Castro \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 21 habitantes (11 homes e 12 mulleres), un descenso de 12 habitantes respecto ao ano 1999."}
{"id": "507733", "revid": "53322", "url": "https://gl.wikipedia.org/wiki?curid=507733", "title": "Bouz\u00f3n, Ribadelouro, Tui", "text": "Bouz\u00f3n \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 77 habitantes (33 homes e 44 mulleres), un descenso de 32 habitantes respecto ao ano 1999."}
{"id": "507734", "revid": "5312", "url": "https://gl.wikipedia.org/wiki?curid=507734", "title": "Speed pel\u00edcula", "text": ""}
{"id": "507735", "revid": "15490", "url": "https://gl.wikipedia.org/wiki?curid=507735", "title": "Cotarel, Ribadelouro, Tui", "text": "Cotarel \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 36 habitantes (17 homes e 19 mulleres), un aumento de 11 habitantes respecto ao ano 1999."}
{"id": "507736", "revid": "1131", "url": "https://gl.wikipedia.org/wiki?curid=507736", "title": "O Cruceiro, Ribadelouro, Tui", "text": "O Cruceiro \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 19 habitantes (9 homes e 10 mulleres), un aumento de 14 habitantes respecto ao ano 1999."}
{"id": "507737", "revid": "1131", "url": "https://gl.wikipedia.org/wiki?curid=507737", "title": "A Eira Vella, Ribadelouro, Tui", "text": "A Eira Vella \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 47 habitantes (28 homes e 19 mulleres), un aumento de 7 habitantes respecto ao ano 1999."}
{"id": "507738", "revid": "15490", "url": "https://gl.wikipedia.org/wiki?curid=507738", "title": "Espendelo, Ribadelouro, Tui", "text": "Espendelo \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 10 habitantes (4 homes e 6 mulleres), un descenso de 4 habitantes respecto ao ano 1999."}
{"id": "507739", "revid": "23204", "url": "https://gl.wikipedia.org/wiki?curid=507739", "title": "Comit\u00e9 Ol\u00edmpico Uruguaio", "text": "O Comit\u00e9 Ol\u00edmpico Uruguaio (en ; \"COU\") \u00e9 o organismo respons\u00e1bel da representaci\u00f3n do Uruguai nos Xogos Ol\u00edmpicos. Foi fundado en 1923 e foi reco\u00f1ecido polo COI (Comit\u00e9 Ol\u00edmpico Internacional) ese mesmo ano. O seu presidente dende 1987 \u00e9 Julio C\u00e9sar Maglione."}
{"id": "507740", "revid": "1131", "url": "https://gl.wikipedia.org/wiki?curid=507740", "title": "A Farrapa, Ribadelouro, Tui", "text": "A Farrapa \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 74 habitantes (29 homes e 45 mulleres), un descenso de 10 habitantes respecto ao ano 1999."}
{"id": "507741", "revid": "23204", "url": "https://gl.wikipedia.org/wiki?curid=507741", "title": "Comit\u00e9 Ol\u00edmpico Uruguayo", "text": ""}
{"id": "507742", "revid": "1131", "url": "https://gl.wikipedia.org/wiki?curid=507742", "title": "A Fernal, Ribadelouro, Tui", "text": "A Fernal \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 37 habitantes (18 homes e 19 mulleres), un aumento de 13 habitantes respecto ao ano 1999."}
{"id": "507743", "revid": "1131", "url": "https://gl.wikipedia.org/wiki?curid=507743", "title": "A Fonte, Ribadelouro, Tui", "text": "A Fonte \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 12 habitantes (7 homes e 5 mulleres), un descenso de 6 habitantes respecto ao ano 1999."}
{"id": "507744", "revid": "1131", "url": "https://gl.wikipedia.org/wiki?curid=507744", "title": "A G\u00e1ndara, Ribadelouro, Tui", "text": "A G\u00e1ndara \u00e9 un lugar da parroquia de Ribadelouro, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 25 habitantes (11 homes e 14 mulleres), un descenso de 6 habitantes respecto ao ano 1999."}
{"id": "507745", "revid": "23204", "url": "https://gl.wikipedia.org/wiki?curid=507745", "title": "Liberia nos Xogos Ol\u00edmpicos", "text": "Liberia participou por vez primeira nos Xogos Ol\u00edmpicos en 1956, participando en cada edici\u00f3n dos Xogos de Ver\u00e1n ag\u00e1s en 1968, 1976, 1980 e 1992. O pa\u00eds nunca ga\u00f1ou unha medalla ol\u00edmpica e nunca participou nos Xogos Ol\u00edmpicos de Inverno.\nO Comit\u00e9 Ol\u00edmpico Nacional de Liberia foi creado en 1954 e foi reco\u00f1ecido oficialmente polo Comit\u00e9 Ol\u00edmpico Internacional en 1955."}
{"id": "507747", "revid": "23204", "url": "https://gl.wikipedia.org/wiki?curid=507747", "title": "Kenya nos Xogos Ol\u00edmpicos", "text": "Kenya participou por vez primeira nos Xogos Ol\u00edmpicos en 1956, e dende ent\u00f3n enviou deportistas para competir en cada edici\u00f3n dos Xogos de Ver\u00e1n ag\u00e1s nos Xogos de 1976 e 1980. Kenya tam\u00e9n participou nos Xogos de Inverno en 1998, 2002, 2006 e 2018. Os atletas kenyanos ga\u00f1aron un total de 113, todas elas en competici\u00f3ns de atletismo e en boxeo."}
{"id": "507752", "revid": "5863", "url": "https://gl.wikipedia.org/wiki?curid=507752", "title": "N-1", "text": "N-1 ou N-I foi unha versi\u00f3n do foguete Delta constru\u00eddo baixo licenza no Xap\u00f3n. Precursor do foguete N-2, lanz\u00e1ronse sete N-1 entre o 9 de setembro de 1975 e o 3 de setembro de 1982, con seis \u00e9xitos e un fallo."}
{"id": "507753", "revid": "72012", "url": "https://gl.wikipedia.org/wiki?curid=507753", "title": "ETS 1", "text": ""}
{"id": "507756", "revid": "1131", "url": "https://gl.wikipedia.org/wiki?curid=507756", "title": "O asasinato de Roger Ackroyd", "text": "O asasinato de Roger Ackroyd (orixinalmente The murder of Roger ackroyd) \u00e9 unha obra de ficci\u00f3n detectivesca da escritora brit\u00e1nica Agatha Christie, publicada por primeira vez en xu\u00f1o de 1926 no Reino Unido por William Collins and Sons e nos Estados Unidos por Dodd, Mead and Company. En galego publicouno por primeira vez Editorial Galaxia en 2001. \u00c9 a terceira novela que presenta a H\u00e9rcules Poirot como detective principal.\nPoirot ret\u00edrase a unha aldea preto da casa dun amigo, Roger Ackroyd, para perseguir un proxecto de perfeccionamento de cultivo de cabazas. Pouco despois, Ackroyd \u00e9 asasinado e Poirot debe sa\u00edr do seu retiro para resolver o caso.\nA novela tivo unha boa acollida desde a s\u00faa primeira publicaci\u00f3n. En 2013, a British Crime Writers 'Association votouna como a mellor novela criminal de todos os tempos. \u00c9 unha das m\u00e1is co\u00f1ecidas de Christie e das novelas m\u00e1is controvertidas; o seu innovador xiro argumental tivo un impacto significativo no x\u00e9nero. Howard Haycraft inclu\u00eduna na s\u00faa lista das novelas polic\u00edacas m\u00e1is influ\u00edntes que se escribiron. A pequena biograf\u00eda de Christie que aparece nos seus libros nas edici\u00f3ns do s\u00e9culo XXI do Reino Unido denom\u00ednaa a s\u00faa obra mestra, a\u00ednda que o escritor e cr\u00edtico Robert Barnard escribiu que a considera unha novela convencional de Christie.\nResumo da trama.\nEn King's Abbot, unha rica vi\u00fava, a se\u00f1ora Ferrars, suic\u00eddase inesperadamente, o que angustia ao seu prometido, o vi\u00favo Roger Ackroyd. Esa noite na cea na casa de Ackroyd, en Fernly Park, figuran entre os seus h\u00f3spedes, a s\u00faa cu\u00f1ada a se\u00f1ora Cecil Ackroyd e a s\u00faa filla Flora, o cazador de caza maior, o Maior Blunt, o secretario persoal de Ackroyd Geoffrey Raymond e o doutor James Sheppard, a quen Ackroyd invitou ese mesmo d\u00eda. Durante a cea, Flora anuncia o seu compromiso co fillastro de Ackroyd, Ralph Paton. Despois da cea, Ackroyd revela a Sheppard, no seu estudo, que a se\u00f1ora Ferrars confi\u00e1ralle que estaba sendo chantaxeada polo asasinato do seu marido. Despois p\u00eddelle a Sheppard que marche, desexando ler unha carta da se\u00f1ora Ferrars que chegou por correo, e que cont\u00e9n a s\u00faa nota de suicidio. Unha vez na casa, Sheppard recibe unha chamada de Parker, o mordomo de Ackroyd, dicindo que Ackroyd est\u00e1 morto. Ao regresar a Fernly Park, Parker nega facer esa chamada, pero el, Sheppard, Raymond e Blunt atopan a Ackroyd morto no seu estudo, acoitelado cunha daga da s\u00faa colecci\u00f3n.\nH\u00e9rcules Poirot, que vive na aldea, sae do seu retiro a petici\u00f3n de Flora. Ela non cre que Paton matara a Ackroyd, a pesar de que desapareceu e a polic\u00eda atopou as s\u00faas pegadas debaixo da xanela do estudo. Poirot descobre alg\u00fans feitos importantes sobre o caso: todos os da casaa, excepto a camareira Ursula Bourne, te\u00f1en coartadas para o asasinato, mentres Raymond e Blunt escoitaron a Ackroyd falar con algu\u00e9n despois da marcha de Sheppard, Flora \u00e9 a \u00faltima en velo esa noite. Sheppard at\u00f3pase cun desco\u00f1ecido cando se dirix\u00eda a casa, \u00e1s portas de Fernly Park. Ackroyd recibiu uns d\u00edas antes a un representante dunha empresa de dict\u00e1fonos, Parker recorda ver unha cadeira que estaba nunha posici\u00f3n estra\u00f1a no estudo cando se atopou o corpo, a\u00ednda que logo volveu \u00e1 s\u00faa posici\u00f3n orixinal, a carta da se\u00f1ora Ferrars desapareceu desde o asasinato. Poirot pregunta a Sheppard a hora exacta na que falou co seu desco\u00f1ecido. M\u00e1is tarde atopa un plum\u00edn e un anaqui\u00f1o de batista amidonada no ceador e un anel coa inscrici\u00f3n \"De R\" no xard\u00edn.\nM\u00e1is tarde Raymond e a se\u00f1ora Ackroyd revelan que est\u00e1n endebedados, pero a morte de Ackroyd resolver\u00e1 os seus problemas, xa que son beneficiarios do seu testamento. Flora admite que non viu ao seu t\u00edo despois de cear, ela estaba sacando cartos no seu cuarto. A s\u00faa revelaci\u00f3n bota d\u00fabidas sobre a coartada de todos e deixa a Raymond e Blunt como os \u00faltimos en escoitar vivo a Ackroyd. Blunt revela que est\u00e1 secretamente namorado de Flora. Poirot convoca unha segunda reuni\u00f3n, engadindo a Parker, o mordomo, a se\u00f1orita Russell, a empregada do fogar e Ralph Paton, xa atopado por Poirot. Revela que o plum\u00edn \u00e9 un accesorio para o consumo de hero\u00edna pertencente ao fillo ilex\u00edtimo de Miss Russell, o desco\u00f1ecido co que Sheppard falou a noite do asasinato. Tam\u00e9n informa a todos que Ursula casou secretamente con Paton, xa que o anel que atopou era seu, logo de tiralo despois de que Paton rifara con ela por informar ao seu t\u00edo deste feito, o que provocou o seu despedimento. Poirot ent\u00f3n informa a todos de que co\u00f1ece a identidade do asasino, confirmado por un telegrama recibido durante a reuni\u00f3n. Non revela o nome, en vez diso, avisa ao asasino. Cando Poirot est\u00e1 s\u00f3 con Sheppard, rev\u00e9lalle que sabe que el \u00e9 o asasino de Ackroyd.\nSheppard era o chantaxista da se\u00f1ora Ferrars e asasinou a Ackroyd para que non o soubese, sospeitaba que a nota de suicidio mencionar\u00eda este feito, e colleuna despois do asasinato. Despois usou un dit\u00e1fono que ti\u00f1a Ackroyd, para facer parecer que a\u00ednda estaba vivo cando marchou, antes de volver \u00e1 pasar por debaixo da fiestra do estudo para simular as pegadas de Paton. Poirot notara unha inconsistencia nos tempos que mencionou para o seu encontro \u00e1s portas. Como ti\u00f1a que estar no lugar cando se atopara o corpo de Ackroyd, pediu a un paciente no inicio do d\u00eda que o chamase alg\u00fan tempo despois do asasinato, para ter unha escusa para regresar a Fernly Park. O telegrama de Poirot confirmouno. Cando no hab\u00eda ningu\u00e9n no estudo, Sheppard retirou o dit\u00e1fono e devolveu a cadeira que o ocultaba ao seu lugar orixinal. Poirot dille a Sheppard que toda esta informaci\u00f3n ser\u00e1 denunciada \u00e1 polic\u00eda pola ma\u00f1\u00e1. O doutor Sheppard segue escribindo o seu informe sobre a investigaci\u00f3n de Poirot (a novela en si), admitindo a s\u00faa culpabilidade e desexando que o seu relato confirme o fracaso de Poirot na resoluci\u00f3n do asasinato de Ackroyd. O ep\u00edlogo da novela serve como nota de suicidio.\nVoz e estrutura narrativa.\nO libro est\u00e1 ambientado na aldea ficticia de King's Abbot, Inglaterra. Est\u00e1 narrada polo doutor James Sheppard, que se converte no axudante de Poirot, en lugar do Capit\u00e1n Hastings que casou e se instalou na Arxentina. A novela incl\u00fae un xiro argumental inesperado no \u00faltimo cap\u00edtulo, onde o doutor Sheppard revela que era un narrador non fiable, usando t\u00e9cnicas literarias para ocultar a s\u00faa culpa sen escribir nada falso (por exemplo, \"fixen o pouco que hab\u00eda que facer\" no momento en que agochaba o dit\u00e1fono e mov\u00eda a cadeira).\nDesenvolvemento.\nChristie revelou na s\u00faa autobiograf\u00eda de 1977 que a idea b\u00e1sica da novela d\u00e9ralla o seu cu\u00f1ado, James Watts de Abney Hall, quen suxeriu unha novela na que o criminal fose o personaxe do Dr. Watson, o que Christie considerou un \"pensamento moi orixinal\".\nEn marzo de 1924, Christie tam\u00e9n recibiu unha carta non solicitada de Lord Mountbatten. Quedara impresionado cos seus traballos anteriores e escribiu, por cortes\u00eda da revista \"The Sketch\" (editores de moitos dos seus relatos nese momento) cunha idea e notas para unha historia cuxa premisa b\u00e1sica reflect\u00eda as suxesti\u00f3ns de Watts. Christie aceptou a idea da carta e despois de pensalo, comezou a escribir o libro pero cun argumento da s\u00faa invenci\u00f3n. Tam\u00e9n reco\u00f1eceu inspirarse no infame caso da morte sen resolver de Charles Bravo, de quen cr\u00eda que fora asasinado polo doutor James Manby Gully. \nEn decembro de 1969, Mountbatten escribiulle de novo a Christie despois de ver unha representaci\u00f3n de \"A ratoeira\". Mencionou a s\u00faa carta dos anos vinte e Christie respondeu reco\u00f1ecendo o papel que xogou na concepci\u00f3n do libro."}
{"id": "507757", "revid": "23204", "url": "https://gl.wikipedia.org/wiki?curid=507757", "title": "Comit\u00e9 Ol\u00edmpico Nacional de Kenya", "text": "O Comit\u00e9 Ol\u00edmpico Nacional de Kenya (en ) \u00e9 o Comit\u00e9 Ol\u00edmpico Nacional que representa a Kenya. Foi creado en 1955 e reco\u00f1ecido polo Comit\u00e9 Ol\u00edmpico Internacional ese mesmo ano. Kenya fixo o seu debut nos Xogos na edici\u00f3n de 1956 en Melbourne, Australia.\nDende o ano 2017, o seu presidente \u00e9 o atleta corredor de fondo Paul Tergat, quen sucedeu a Kipchoge Keino, presidente dende o ano 1999."}
{"id": "507759", "revid": "23204", "url": "https://gl.wikipedia.org/wiki?curid=507759", "title": "National Olympic Committee of Kenya", "text": ""}
{"id": "507760", "revid": "89787", "url": "https://gl.wikipedia.org/wiki?curid=507760", "title": "Zona especial de conservaci\u00f3n do Baixo Mi\u00f1o", "text": "O Baixo Mi\u00f1o \u00e9 un espazo natural galego catalogado como zona especial de conservaci\u00f3n (ZEC) e que ampara \u00e1 meirande parte do final do leito fluvial final do r\u00edo Mi\u00f1o. O ZEC conserva 2870,95 ha., dos cales o 46% son augas mari\u00f1as, dos concellos das comarcas de Terra de Celanova, da Paradanta, do Condado e do Baixo Mi\u00f1o. \nO seu interese de conservaci\u00f3n est\u00e1 nos seus ecosistemas intermareais, ribeiras de bosques diversos, a s\u00faa riqueza pisc\u00edcola e as aves que habitan na s\u00faa zona exterior.\nUn treito final deste espazo, que s\u00f3 abrangue territorio do Baixo Mi\u00f1o, \u00e9 tam\u00e9n \u00e9 unha zona de especial protecci\u00f3n para as aves (ZEPA), a do Esteiro do Mi\u00f1o. O ZEC e a ZEPA galegos forman un continuo protexido transfronteirizo cos espazos portugueses LIC do Rio Minho e ZEPA Estu\u00e1rio dos rios Minho e Coura.\nXeograf\u00eda.\nO Baixo Mi\u00f1o protexe o territorio ribeirego do treito final, e suroccidental, do r\u00edo Mi\u00f1o e as augas estritamente galegas deste. Incl\u00fae terreo e augas de Padrenda (na Terra de Celanova), Crecente, a Ca\u00f1iza e Arbo (da Paradanta), As Neves e Salvaterra de Mi\u00f1o (do Condado), e Tui, Tomi\u00f1o, O Rosal e a Guarda (do Baixo Mi\u00f1o). \nEn Padrenda s\u00f3 incl\u00fae unha \u00e1rea reducida pois al\u00ed s\u00f3 protexe parte do r\u00edo e ribeira ao p\u00e9 do encoro de Frieira en Desteriz. Esa \u00e9 a \u00fanica parte ourens\u00e1 protexida. O espazo incl\u00fae varios leitos de afluentes menores do Mi\u00f1o. Desde O Couto, A Ca\u00f1iza, e pasando por Crecente, acolle ao r\u00edo Ribadil; desde Mourent\u00e1n, Arbo acolle ao r\u00edo Deva; e desde San Cibr\u00e1n de Ribaterme, As Neves acolle ao r\u00edo Termes. O espazo protexido remata na punta de Santa Trega na boca do esteiro do Mi\u00f1o. Incl\u00fae a illas como a de Fillaboa, a Insua do Castro, a parte galega da Insua Grande ou a da Canosa.\nDesde Sobrada, Tomi\u00f1o, a \u00e1rea litoral de esteiro e de augas mari\u00f1as que acolle o ZEC son tam\u00e9n Zona de especial protecci\u00f3n para as aves (ZEPA) Esteiro do Mi\u00f1o. Con todo, o ZEC cobre \u00e1reas terrestres no Rosal e na Guarda que a ZEPA non cobre. \nNa beira portuguesa contin\u00faa co LIC do \"Rio Minho\" (que vai desde Mon\u00e7ao ata Caminha) e coa ZEPA \"Estu\u00e1rio dos rios Minho e Coura\" (que vai desde Valen\u00e7a ata Caminha) , e que co cal, cobren do mesmo xeito as marxes portuguesas do Mi\u00f1o. En menor superficie linda coa LIC \"Litoral Norte\", xa na boca exterior do esteiro do Mi\u00f1o. \nH\u00e1bitats.\nA diversidade h\u00e1bitats deste espazo \u00e9 alta pois acolle desde espazos mari\u00f1os a \u00e1reas urbanizadas deste litoral. Os h\u00e1bitats que dominan neste espazo son os esteiros, as chairas lamacentas e areosas da beira do r\u00edo, a vexetaci\u00f3n hal\u00f3fila, os bosques de abeneiros e freixos e os prados de sega. Os h\u00e1bitats de m\u00e1is interese de conservaci\u00f3n presentes son as dunas de costa de vexetaci\u00f3n xa fixa, as estepas de gram\u00edneas de medra anual e os bosques de ribeira de abeneiros e freixos. Os prioritarios en canto a conservaci\u00f3n \u00e9 o territorio das zonas h\u00famidas de ribeira e os corredores fluviais. Destaca tam\u00e9n a variedade de bosques, xa que van desde os mixtos das veigas, os de ribeira con salgueiros (\"Salix alba\") chopos brancos (\"Populus alba\") e os sobreirais. \nFauna e flora.\nFlora.\nEntre as especies presentes do cat\u00e1logo galego de especies ameazadas est\u00e1n:\nFauna.\nNas augas do Baixo Mi\u00f1o at\u00f3panse poboaci\u00f3n de salm\u00f3n com\u00fan (\"Salmo salar\") e lampreas (\"Petromyzon marinus\"). Destacan a presenza de salam\u00e1ntigas rabilongas (\"Chioglossa lusitanica\"), os sapoconcho riscado (\"Mauremys leprosa\"), as aguaneiras (\"Galemys pyrenaicus\") e as londras (\"Lutra lutra\"). O \u00faltimo tramo do r\u00edo Mi\u00f1o destaca pola s\u00faa diversidade de aves, que suma 35 especies catalogadas como de alto interese de conservaci\u00f3n. \u00c9 por iso que tam\u00e9n \u00e9 unha ZEPA (Esteiro do Mi\u00f1o).\nEntre as especies presentes (ag\u00e1s aves) do cat\u00e1logo galego de especies ameazadas est\u00e1n\nLexislaci\u00f3n.\nO \"Baixo Mi\u00f1o\" foi declarado como Lugar de importancia comunitaria (LIC) en decembro de 2004 dentro da rexi\u00f3n atl\u00e1ntica e ascendeu a zona especial de conservaci\u00f3n (ZEC) en marzo de 2014. A ZEPA do Esteiro do Mi\u00f1o complementar\u00edaa a protecci\u00f3n a aves en 2004.\nA vertente portuguesa do treito do Mi\u00f1o est\u00e1 protexida na s\u00faa totalidade pola figura de LIC \"Rio Minho\", que foi proposto en 1997 e confirmada como tal en 2004. Do mesmo xeito, todo o litoral aberto ao oeste de Caminha est\u00e1 protexido polo LIC \"Litoral Norte\" tam\u00e9n desde 2004. Complementado \u00e1 ZEPA galega, a ZEPA \"Estu\u00e1rios dos Rios Minho e Coura\" complem\u00e9ntaa protexendo superficie desde a Valen\u00e7a ata o mar aberto portugu\u00e9s."}
{"id": "507762", "revid": "23204", "url": "https://gl.wikipedia.org/wiki?curid=507762", "title": "Comit\u00e9 Ol\u00edmpico de Chile", "text": "O Comit\u00e9 Ol\u00edmpico de Chile (COCh) \u00e9 unha organizaci\u00f3n sen \u00e1nimo de lucro respons\u00e1bel de coordinar actividades ol\u00edmpicas en Chile. fundada o 20 de xu\u00f1o de 1934. O seu actual presidente \u00e9 Miguel \u00c1ngel Mujica.\nA misi\u00f3n do COCh \u00e9 coordinar esforzos para protexer o movemento ol\u00edmpico e consolidar o seu desenvolvemento, o cumprimento das normas da Carta Ol\u00edmpica e promover a preparaci\u00f3n, escolla e participaci\u00f3n dos deportistas chilenos nos Xogos Ol\u00edmpicos e outras competencias nacionais e internacionais, como os Xogos Panamericanos, Xogos Suramericanos, entre outras.\nPertence \u00e1 Asociaci\u00f3n de Comit\u00e9s Ol\u00edmpicos Nacionais (ACNO), a Organizaci\u00f3n Deportiva Panamericana (ODEPA) e a Organizaci\u00f3n Deportiva Suramericana (ODESUR)."}
{"id": "507763", "revid": "23204", "url": "https://gl.wikipedia.org/wiki?curid=507763", "title": "Venezuela nos Xogos Ol\u00edmpicos", "text": "Venezuela participou por vez primeira nos Xogos Ol\u00edmpicos en 1948, e dende ent\u00f3n enviou deportistas para competir en cada edici\u00f3n dos Xogos Ol\u00edmpicos de Ver\u00e1n. Venezuela tam\u00e9n participa nos Xogos Ol\u00edmpicos de Inverno dende 1998. Os deportistas venezolanos ga\u00f1aron un total de dezanove medallas, sendo boxeo o deporte que m\u00e1is medallas lles reportou.\nO Comit\u00e9 Ol\u00edmpico Venezolano foi creado en 1935."}
{"id": "507765", "revid": "89787", "url": "https://gl.wikipedia.org/wiki?curid=507765", "title": "Jens Christian Moesgaard", "text": "Jens Christian Moesgaard, nado en 1963 en Aarhus, Xutlandia, \u00e9 un numism\u00e1tico dan\u00e9s.\nTraxectoria.\nMoesgaard estudou Historia na Universidade de Copenhague, onde se graduou en 1992 cunha tese acerca da pol\u00edtica monetaria da Casa de Lancaster na Alta Normard\u00eda. \nEse mesmo 1992 desprazouse a Francia para traballar nos Museos Departamentais de Seine-Maritime, en Ru\u00e1n, onde se encargou das s\u00faas colecci\u00f3ns de moedas. En 1996 colaborou coa Asociaci\u00f3n para as Escavaci\u00f3ns Arqueol\u00f3xicas Nacionais (AFAN), na vila de Petit-Quevilly, pr\u00f3xima a Ru\u00e1n, no \u00e1mbito da localizaci\u00f3n e a avaliaci\u00f3n de achados monetarios.\nEn xaneiro de 1997 foi contratado como investigador asociado polo Museo Fitzwilliam, en Cambridge, para o seu proxecto sobre achados monetarios \"Early Medieval Coin Finds\", onde traballou xunto con Mark Blackburn; mais en maio dese mesmo ano deixou ese proxecto para entrar a formar parte do cadro cient\u00edfico do Museo Nacional de Copenhague, onde estivo como investigador ata 2009. \nEn marzo de 2015 foi profesor invitado na Escola Pr\u00e1ctica de Altos Estudos de Par\u00eds, e no curso 2017-2018 acadou a bolsa de investigaci\u00f3n Marie Sklodowska-Curie do Instituto de Estudos Avanzados do Val do Loira (\"Le Studium\").\nEn febreiro de 2020, Moesgaard ingresou no Instituto Numism\u00e1tico de Estocolmo, da Universidade de Estocolmo, onde exerce como profesor de Numism\u00e1tica e Historia Monetaria.\nJens Christan Moesgaard forma parte do comit\u00e9 cient\u00edfico de diversas publicaci\u00f3ns peri\u00f3dicas de car\u00e1cter numism\u00e1tico, como \"Revue Numismatique\" ou \"Brussels Journal of Archaeological Numismatic\", e \u00e9 editor de \"Nordisk Numismatisk Unions Medlemsblad\", da Uni\u00f3n Numism\u00e1tica N\u00f3rdica. Ademais, \u00e9 membro correspondente da Sociedade Numism\u00e1tica Sueca desde 2007 e membro honorario da \"Association Numismatique du Centre\", de Orle\u00e1ns.\nPublicaci\u00f3ns.\nEstas son as monograf\u00edas m\u00e1is salientables publicadas por Jens-Christian Moesgaard ao longo da s\u00faa carreira:"}
{"id": "507766", "revid": "65337", "url": "https://gl.wikipedia.org/wiki?curid=507766", "title": "Jens-Christian Moesgaard", "text": ""}
{"id": "507767", "revid": "65337", "url": "https://gl.wikipedia.org/wiki?curid=507767", "title": "J. C. Moesgaard", "text": ""}
{"id": "507768", "revid": "65337", "url": "https://gl.wikipedia.org/wiki?curid=507768", "title": "J. Chr. Moesgaard", "text": ""}
{"id": "507769", "revid": "1888", "url": "https://gl.wikipedia.org/wiki?curid=507769", "title": "UMG", "text": ""}
{"id": "507770", "revid": "85894", "url": "https://gl.wikipedia.org/wiki?curid=507770", "title": "Sura\u012d\u00eb Qosimova", "text": "Sura\u012d\u0451 Qosimova, nada en Kulob o 22 de abril de 1957 en Kulob, \u00e9 unha cantante e actriz taxica.\nTraxectoria.\nS\u00faa nai, Davlatbi, era coci\u00f1eira e seu pai abandonou a familia cando os catro fillos do matrimonio eran a\u00ednda cativos, a s\u00faa irm\u00e1, Sadbarg, \u00e9 unha reco\u00f1ecida bailarina. D\u00faas das fillas de Qosimova, Farzonai Hurshed e Shabnami Surayyo son tam\u00e9n cantantes famosas . \nTras rematar os estudos de secundaria en 1970 formouse como actriz e actuou en numerosas obras de teatro, como \"Karim Devona\" de Turakhon Ahmadov, \"Mukofot\" de N. Enisenku, \"Khusrav ba Shirin\" de M. Tursunzoda e A. Dehoti Nairabghoi Skapen de Moli\u00e8re ou \"Mo\u00e7aroi imatihon\" de Abdusalom Atoboev. \nQosimova canta principalmente canci\u00f3ns populares ao estilo das badehas e canci\u00f3ns de voda, \u00e9 unha participante habitual de programas musicais de televisi\u00f3n dende a d\u00e9cada de 1980. Versionou numerosos poemas, entre as s\u00faas canci\u00f3ns m\u00e1is co\u00f1ecidas est\u00e1n \"Ba man oiad\" (poema de Rudaki, m\u00fasica de A. Odinaev), \"Bahtonomai mo\" (poema de M. Haidarsho, m\u00fasica de M. Mirov), \"Vatan\" (poema de H. Goib, m\u00fasica de D. Kholov), \" Medonam \u201d(poema de M. Hakimova, m\u00fasica de J. Obidpur), \u201cDidori ier \u201d(poema de Hafiz, m\u00fasica de T. Iunusov) que se tornaron populares en Taxiquist\u00e1n e mais tam\u00e9n realizou xiras por Afganist\u00e1n, Ir\u00e1n, Iemen, Paquist\u00e1n ou Mongolia."}
{"id": "507771", "revid": "55340", "url": "https://gl.wikipedia.org/wiki?curid=507771", "title": "Suraie Qosimova", "text": ""}
{"id": "507772", "revid": "89787", "url": "https://gl.wikipedia.org/wiki?curid=507772", "title": "Marti\u00f1o Santos", "text": "Marti\u00f1o Santos Canosa, nado en Corcubi\u00f3n en 1974, \u00e9 un pol\u00edtico galego.\nTraxectoria.\nIngresou en Galiza Nova con 15 anos na Costa da Morte onde foi Respons\u00e1bel comarcal. Foi representante estudantil dos Comit\u00e9s Abertos de Estudantes no Instituto de Cee, e membro dos Comit\u00e9s Abertos de Faculdade (CAF) na Facultade de Ciencias Pol\u00edticas da Universidade de Santiago de Compostela. Foi Respons\u00e1bel Nacional de Organizaci\u00f3n (1994-1996) e Secretario Xeral de Galiza Nova (1996-2000). Membro da Comisi\u00f3n Permanente do BNG entre 1998 e 2001 e do Consello Nacional de 1995 a 2001. Foi Respons\u00e1bel T\u00e9cnico de Organizaci\u00f3n do BNG e forma parte do Consello Local de Santiago de Compostela."}
{"id": "507773", "revid": "1888", "url": "https://gl.wikipedia.org/wiki?curid=507773", "title": "Marti\u00f1o Santos Canosa", "text": ""}
{"id": "507785", "revid": "1888", "url": "https://gl.wikipedia.org/wiki?curid=507785", "title": "Catuxo \u00c1lvarez", "text": "Catuxo \u00c1lvarez \u00c1lvarez, nado en 1963, \u00e9 un pol\u00edtico galego.\nTraxectoria.\nDirectivo do Club xuvenil O Guieiro, foi elixido presidente da Casa da Xuventude de Ourense en 1983, e novamente foi presidente de 1986 a 1990. Membro do Comit\u00e9 Nacional da UMG, foi o primeiro presidente de Galiza Nova en 1988, permanecendo no cargo ata 1990, cando foi substitu\u00eddo por Manuel Antelo. Foi directivo da Agrupaci\u00f3n Cultural Auriense."}
{"id": "507786", "revid": "1888", "url": "https://gl.wikipedia.org/wiki?curid=507786", "title": "Catuxo \u00c1lvarez \u00c1lvarez", "text": ""}
{"id": "507787", "revid": "1131", "url": "https://gl.wikipedia.org/wiki?curid=507787", "title": "O \u00c1nxel, Pazos de Reis, Tui", "text": "O \u00c1nxel \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 170 habitantes (78 homes e 92 mulleres), un descenso de 6 habitantes respecto ao ano 1999.\nToponimia.\nA\u00ednda que o top\u00f3nimo oficial reco\u00f1ecido no Nomencl\u00e1tor da Xunta \u00e9 a forma castelanizada \"\u00c1nxel\" o barrio \u00e9 co\u00f1ecido localmente pola forma xenuinamente galega O Anxo, nome que \u00e9 empregado pola Entidade local menor de Pazos de Reis e o Concello de Tui."}
{"id": "507788", "revid": "1131", "url": "https://gl.wikipedia.org/wiki?curid=507788", "title": "O Eirado, Pazos de Reis, Tui", "text": "O Eirado \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 174 habitantes (83 homes e 91 mulleres), un aumento de 38 habitantes respecto ao ano 1999."}
{"id": "507789", "revid": "53322", "url": "https://gl.wikipedia.org/wiki?curid=507789", "title": "Mu\u00ed\u00f1os, Pazos de Reis, Tui", "text": "Mu\u00ed\u00f1os \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 17 habitantes (6 homes e 11 mulleres), un descenso de 2 habitantes respecto ao ano 1999."}
{"id": "507790", "revid": "1131", "url": "https://gl.wikipedia.org/wiki?curid=507790", "title": "A Poboanza, Pazos de Reis, Tui", "text": "A Poboanza \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 152 habitantes (68 homes e 84 mulleres), un descenso de 35 habitantes respecto ao ano 1999."}
{"id": "507791", "revid": "1131", "url": "https://gl.wikipedia.org/wiki?curid=507791", "title": "A Porteli\u00f1a, Pazos de Reis, Tui", "text": "A Porteli\u00f1a \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 149 habitantes (58 homes e 91 mulleres), un descenso de 46 habitantes respecto ao ano 1999."}
{"id": "507792", "revid": "53322", "url": "https://gl.wikipedia.org/wiki?curid=507792", "title": "Ricamonde, Pazos de Reis, Tui", "text": "Ricamonde \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 35 habitantes (18 homes e 17 mulleres), un aumento de 10 habitantes respecto ao ano 1999."}
{"id": "507793", "revid": "1131", "url": "https://gl.wikipedia.org/wiki?curid=507793", "title": "O Seixal, Pazos de Reis, Tui", "text": "O Seixal \u00e9 un lugar da parroquia de Pazos de Reis, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 130 habitantes (65 homes e 65 mulleres), un descenso de 5 habitantes respecto ao ano 1999."}
{"id": "507795", "revid": "5863", "url": "https://gl.wikipedia.org/wiki?curid=507795", "title": "Pablo Seoane", "text": "Pablo Seoane Rodr\u00edguez, nado en Ferrol en 1968, \u00e9 investigador, compositor e pianista dentro do \u00e1mbito do jazz, a improvisaci\u00f3n e a m\u00fasica contempor\u00e1nea. Fil\u00f3logo, tradutor, graduado en filosof\u00eda e doutorando en filosof\u00eda da m\u00fasica.\nTraxectoria.\nEstudou m\u00fasica e filolox\u00eda inglesa en Salamanca, A Coru\u00f1a e Estados Unidos (Wake Forest, NC). Desde hai m\u00e1is de quince anos desenvolve unha intensa actividade como pianista e compositor en distintas formaci\u00f3ns, xeralmente vinculadas ao jazz e \u00e1 improvisaci\u00f3n libre. Ten composto m\u00fasica para teatro e levado a cabo tarefas docentes en diversas instituci\u00f3ns.\nEntre as s\u00faas actividades figuran a xesti\u00f3n xunto a LAR Legido das jam-sessions semanais de improvisaci\u00f3n libre no Caf\u00e9 El Puente (Santiago de Compostela) e a direcci\u00f3n, en colaboraci\u00f3n con Javier Turnes, duns multidisciplinares Encontros de Filosof\u00eda e M\u00fasica \u2018Pensar a voces\u2019 que se celebraron en Cee desde 2012. As\u00ed como os grupos de improvisaci\u00f3n \"Pablo Seoane Trem\", unha agrupaci\u00f3n de formaci\u00f3n de vangarda galega, coa base colaborativa da violinista Elena V\u00e1zquez Ledo e o contrabaixista Sa\u00fal Puga, \"Lupercal\", \"Tripo\" e \"Mach\u00edn not Workin\u00b4 Properly\".\nNo ano 2006 dirixiu o evento After Falou, Sar 40 no 2010 e La Bambola Malata (free pocket-opera no 2011). Presentou na conferencia en M\u00fasica Contempor\u00e1nea \"Xornadas de M\u00fasica Contemporanea de Compostela\" do 2014 a peza \"Festas do Erro\". \nComo doutorando en filosof\u00eda e music\u00f3logo publicou \"Regla y tiempo real. Improvisaci\u00f3n, interpretaci\u00f3n y ontolog\u00eda de la obra musical\" en Athenaica Edici\u00f3ns no que interpreta a tradici\u00f3n e natureza da obra musical en termos similares a Vladimir Jank\u00e9l\u00e9vitch, como un contexto forzosamente improvisativo. Noutra banda dedica estudos \u00e1 arbitrariedade na gram\u00e1tica de Wittgenstein e a relaci\u00f3n da mesma con certos rasgos musicais e coa propia creaci\u00f3n art\u00edstica. \nTraduciu ao galego a Guillaume Apollinaire, en O bestiario ou cortexo de Orfeo (Edici\u00f3ns Positivas, 2019) e a Henry David Thoreau, en \"Desobediencia civil e Vida sen fundamentos\" (Edici\u00f3ns Positivas, 2002)"}
{"id": "507796", "revid": "82922", "url": "https://gl.wikipedia.org/wiki?curid=507796", "title": "Sociedade Numism\u00e1tica Sueca", "text": "A Sociedade Numism\u00e1tica Sueca (en sueco: \"Svenska numismatiska f\u00f6reningen \u2013SNF\u2013\") \u00e9 unha asociaci\u00f3n numism\u00e1tica fundada en 1873 e con sede en Estocolmo, que ten como finalidade a promoci\u00f3n da investigaci\u00f3n numism\u00e1tica.\n\u00c9 a entidade asociativa de \u00edndole numism\u00e1tico m\u00e1is antiga de toda Escandinavia.\nEn 2008 accedeu \u00e1 s\u00faa presidencia Jan-Olof Bj\u00f6rk, de V\u00e4xj\u00f6.\nActividade.\nA Sociedade Numism\u00e1tica Sueca publica desde 1874 a revista \"Numismatiska meddelanden\" (\"Mensaxes Numism\u00e1ticas\").\nEn 1977 adquiriu, ademais, a revista \"Myntkontakt\", que cambiou o seu nome a \"Svensk numismatisk tidskrift\" (\"Revista Numism\u00e1tica Sueca\"). Publ\u00edcanse oito n\u00fameros anuais desta revista, que lle \u00e9 entregada gratuitamente aos membros da sociedade.\nA SNF edita tam\u00e9n \"Numismatiska Meddelanden\" (\"Ensaios Numism\u00e1ticos\"), que, \u00e1 parte dos artigos en sueco, cont\u00e9n tam\u00e9n colaboraci\u00f3ns en ingl\u00e9s, alem\u00e1n e franc\u00e9s.\nAdemais do seu labor editorial, a Sociedade Numism\u00e1tica Sueca organiza poxas numism\u00e1ticas unha ou d\u00faas veces por ano destinadas \u00e1 participaci\u00f3n dos seus asociados, cuxos lotes son descritos en \"Svensk numismatisk tidskrift\" e tam\u00e9n a trav\u00e9s de internet.\nOutra das s\u00faas actividades \u00e9 a cu\u00f1axe de medallas conmemorativas, que superan xa as 85, moitas delas dedicadas a nimism\u00e1ticos suecos dos \u00faltimos catro s\u00e9culos.\nEntre os membros honorarios da Sociedade figuran personaxes tan salientables da numism\u00e1tica internacional como John Evans e Philip Grierson (Inglaterra), Brita Malmer (Suecia) ou Vera Hartz (Alema\u00f1a). \nPresidentes da entidade.\nEstes son os presidentes da Sociedade Numism\u00e1tica Sueca desde a s\u00faa fundaci\u00f3n en 1873 ata os nosos d\u00edas:\nPremios outorgados.\n\u00c1 parte de diversas bolsas econ\u00f3micas e premios menores para os seus asociados, a Sociedade Numism\u00e1tica Sueca concede dous premios de relevancia internacional:\nMedalla Gustav VI Adolf.\nMedalla \u00e1 investigaci\u00f3n numism\u00e1tica. Con motivo do centenario da instituci\u00f3n, a SNF institu\u00edu este galard\u00f3n en 1973, que leva o nome do monarca sueco co seu consentimento oficial. Inicialmente a medalla era de ouro e a partir de 1981 comezou a facerse en prata dourada. Entr\u00e9gase anualmente, unicamente se se considera que se dan motivos excepcionais para o facer, a unha persoa sueca destacada polas s\u00faas investigaci\u00f3ns numism\u00e1ticas ou ben a unha estranxeira que se distinguise polas s\u00faas investigaci\u00f3ns sobre a moeda n\u00f3rdica, preferiblemente sueca. \nMedalla Elias Brenner.\nMedalla ao m\u00e9rito numism\u00e1tico. Tr\u00e1tase dunha medalla de prata que a xunta directiva da Sociedade concede anualmente, desde 1976, a un ou varios cidad\u00e1ns suecos ou estranxeiros distinguidos pola promoci\u00f3n do co\u00f1ecemento da numism\u00e1tica en Suecia. De concorreren raz\u00f3ns extraordinarias, a medalla pode entregarse ba\u00f1ada en ouro."}
{"id": "507797", "revid": "1131", "url": "https://gl.wikipedia.org/wiki?curid=507797", "title": "O Arroio, Rebord\u00e1ns, Tui", "text": "O Arroio \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 15 habitantes (9 homes e 6 mulleres), un descenso de 6 habitantes respecto ao ano 1999."}
{"id": "507798", "revid": "25871", "url": "https://gl.wikipedia.org/wiki?curid=507798", "title": "Curuxeiras, Rebord\u00e1ns, Tui", "text": "Curuxeiras \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 81 habitantes (41 homes e 40 mulleres), un descenso de 9 habitantes respecto ao ano 1999."}
{"id": "507799", "revid": "1131", "url": "https://gl.wikipedia.org/wiki?curid=507799", "title": "A Devesa, Rebord\u00e1ns, Tui", "text": "A Devesa \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 46 habitantes (24 homes e 22 mulleres), un descenso de 1 habitante respecto ao ano 1999."}
{"id": "507800", "revid": "1131", "url": "https://gl.wikipedia.org/wiki?curid=507800", "title": "O Foxo, Rebord\u00e1ns, Tui", "text": "O Foxo \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 46 habitantes (71 homes e 77 mulleres), un aumento de 13 habitantes respecto ao ano 1999."}
{"id": "507801", "revid": "25871", "url": "https://gl.wikipedia.org/wiki?curid=507801", "title": "Funchal, Rebord\u00e1ns, Tui", "text": "Funchal \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 139 habitantes (69 homes e 70 mulleres), un aumento de 12 habitantes respecto ao ano 1999."}
{"id": "507802", "revid": "25871", "url": "https://gl.wikipedia.org/wiki?curid=507802", "title": "Laranxeiras, Rebord\u00e1ns, Tui", "text": "Laranxeiras \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 146 habitantes (65 homes e 81 mulleres), un descenso de 49 habitantes respecto ao ano 1999."}
{"id": "507804", "revid": "1131", "url": "https://gl.wikipedia.org/wiki?curid=507804", "title": "A Lavandeira, Rebord\u00e1ns, Tui", "text": "A Lavandeira \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 30 habitantes (15 homes e 15 mulleres), un aumento de 11 habitantes respecto ao ano 1999."}
{"id": "507805", "revid": "1131", "url": "https://gl.wikipedia.org/wiki?curid=507805", "title": "A Manteigada, Rebord\u00e1ns, Tui", "text": "A Manteigada \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 36 habitantes (19 homes e 17 mulleres), un descenso de 2 habitantes respecto ao ano 1999."}
{"id": "507806", "revid": "1131", "url": "https://gl.wikipedia.org/wiki?curid=507806", "title": "O Monti\u00f1o, Rebord\u00e1ns, Tui", "text": "O Monti\u00f1o \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 192 habitantes (90 homes e 102 mulleres), un aumento de 135 habitantes respecto ao ano 1999."}
{"id": "507807", "revid": "23204", "url": "https://gl.wikipedia.org/wiki?curid=507807", "title": "O Outeiro, Rebord\u00e1ns, Tui", "text": "O Outeiro \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 14 habitantes (6 homes e 8 mulleres), un aumento de 6 habitantes respecto ao ano 1999.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "507808", "revid": "25871", "url": "https://gl.wikipedia.org/wiki?curid=507808", "title": "Paredes, Rebord\u00e1ns, Tui", "text": "Paredes \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 165 habitantes (83 homes e 82 mulleres), os mesmos habitantes ca no ano 1999."}
{"id": "507809", "revid": "89787", "url": "https://gl.wikipedia.org/wiki?curid=507809", "title": "Avante!", "text": "Avante! Candidatura Veci\u00f1al \u00e9 unha formaci\u00f3n municipalista do concello de Cangas. \nEst\u00e1 formada por xente de esquerdas, que funciona de xeito democr\u00e1tico e asembleario. Naceu no 2019 despois dun proceso aberto de debate, desde a base das asembleas e encontros entre persoas iguais, sen tutelas nin pactos entre partidos. \nNas elecci\u00f3ns municipais do 2019 obtivo 1.655 votos, o que supuxo o 12\u00b421% do censo e tres concelleiros na corporaci\u00f3n municipal.\nEstaba integrada dentro da coalici\u00f3n En Marea."}
{"id": "507810", "revid": "1131", "url": "https://gl.wikipedia.org/wiki?curid=507810", "title": "O Telleiro, Rebord\u00e1ns, Tui", "text": "O Telleiro \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 69 habitantes (34 homes e 35 mulleres), un descenso de 4 habitantes respecto ao ano 1999."}
{"id": "507811", "revid": "25871", "url": "https://gl.wikipedia.org/wiki?curid=507811", "title": "Vilanova, Rebord\u00e1ns, Tui", "text": "Vilanova \u00e9 un lugar da parroquia de Rebord\u00e1ns, no concello pontevedr\u00e9s de Tui, na comarca do Baixo Mi\u00f1o. Segundo o padr\u00f3n municipal de habitantes do Instituto Galego de Estat\u00edstica no ano 2019 ti\u00f1a 27 habitantes (11 homes e 16 mulleres), un aumento de 3 habitantes respecto ao ano 1999."}
{"id": "507812", "revid": "65337", "url": "https://gl.wikipedia.org/wiki?curid=507812", "title": "Svenska numismatiska f\u00f6reningen", "text": ""}
{"id": "507813", "revid": "65337", "url": "https://gl.wikipedia.org/wiki?curid=507813", "title": "Sociedade Numism\u00e1tica de Suecia", "text": ""}
{"id": "507814", "revid": "1888", "url": "https://gl.wikipedia.org/wiki?curid=507814", "title": "Carlos Nuevo Cal", "text": "Carlos Nuevo Cal, nado en Viveiro o 17 de novembro de 1958, \u00e9 un historiador e escritor galego. \u00c9 cronista oficial de Viveiro dende o ano 2005.\nTraxectoria.\nEn 1977 comezou a formar parte do movemento asociativo de base e participou como socio, directivo e vicepresidente da Agrupaci\u00f3n Cultural Sementeira. Na d\u00e9cada de 1980 presidiu a Asociaci\u00f3n para a Defensa da R\u00eda e dende a s\u00faa fundaci\u00f3n en 1994 preside o Seminario de Estudos Terra de Viveiro.\nFoi coordinador da revista cultural e informativa \"Viveiro en Vivo\" e formou parte do consello de redacci\u00f3n da desaparecida revista de pensamento \"Enclave\" na s\u00faa etapa como membro da Mesa Nacional de Esquerda Nacionalista, movemento ao que estivo ligado durante 18 anos. Tam\u00e9n, membro fundador da Asociaci\u00f3n de Amigos do Conxunto Hist\u00f3rico de Sargadelos e numerario da Real Asociaci\u00f3n de Cronistas dende 2008.\nParticipou na emisi\u00f3n do programa radiof\u00f3nico \"Vellas sombras. Novos Cantos\", e dirixiu o programa cultural de Cadena SER para A Mari\u00f1a \"Retallos da Terra\", durante o per\u00edodo 1995-96, participando asiduamente nas tertulias de RadioVoz para a provincia de Lugo. Ten colaborado igualmente coa TVG e TVE na emisi\u00f3n de diferentes programas sobre historia, econom\u00eda, etnograf\u00eda, gastronom\u00eda e tradici\u00f3ns viveiresas e mari\u00f1\u00e1s.\nArticulista habitual do \"Heraldo de Vivero\" e \"La Voz de Galicia (A Mari\u00f1a)\" colaborou tam\u00e9n coas actividades e publicaci\u00f3ns do Consello da Cultura Galega e da Asociaci\u00f3n da Prensa da Coru\u00f1a. Ademais ten publicado diversos artigos noutros medios como \"El Progreso\", \"A Nosa Terra\", \"Diario 16 de Galicia\", \"Badal\", \"Lucensia\", \"Beiramar\", \"Tempos Novos\" ou \"Sermos Galiza\", por exemplo.\nIgualmente, actuou como membro do xurado do 19 Premio Literario \u00c1nxel Fole sobre N. Pastor D\u00edaz (2011), as\u00ed como nas edici\u00f3ns de 2018 e 2019 do Premio de Novela Ant\u00f3n Vilar Ponte.\nFoi pregoeiro das Festas Patronais de Viveiro (1988), do Entroido (1988), do Nadal (2003), da Semana Santa (2009) e da apertura da Porta de San Fernando en Lugo nas Festas do San Froil\u00e1n.\nTen escrito distintos artigos e ensaios sobre Nicomendes Pastor D\u00edaz, os irm\u00e1ns Ant\u00f3n e Ram\u00f3n Villar Ponte, Leiras Pulpeiro, Noriega Varela, Lois Tob\u00edo, Maruxa Mallo, Manuel Bujados ou Urbano Bedia de la Caballer\u00eda.\nFoi comisario das exposici\u00f3ns antol\u00f3xicas \u201cBicentenario do afundimento da fragata Magdalena e do bergant\u00edn Palomo (1810-2010)\u201d, \u201cDouscentos anos de Nicomedes Pastor D\u00edaz (1811-2011)\u201d e \u201cCentenario do Heraldo de Vivero (1912-2012), a imprenta en Viveiro\u201d.\nAs\u00ed mesmo, na d\u00e9cada dos 80 dirixiu os primeiros cursos de gu\u00eda tur\u00edstico de ACIAM- Viveiro e publicou distintos folletos de promoci\u00f3n do seu patrimonio art\u00edstico e cultural, recibindo o Diploma de honor e a insignia de ouro da Federaci\u00f3n de Aut\u00f3nomos de Galicia (Feaga) e da Federaci\u00f3n Luso Galaica. Dende 2007 a 2017 recreou ao emperador Carlos V na Feira Renacentista de Viveiro, encarg\u00e1ndose da redacci\u00f3n e lectura do preg\u00f3n da mesma. Tam\u00e9n impartiu diferentes cursos como os da UNED-Viveiro sobre a historia econ\u00f3mica da Mari\u00f1a luguesa, a emigraci\u00f3n ultramarina, o Entroido e as festas anuais, entre outros.\nNa actualidade mant\u00e9n na rede o blog \"Viveiro Cronista\", onde publica frecuentemente."}
{"id": "507818", "revid": "55340", "url": "https://gl.wikipedia.org/wiki?curid=507818", "title": "AVANTE!", "text": ""}
{"id": "507819", "revid": "23204", "url": "https://gl.wikipedia.org/wiki?curid=507819", "title": "Comit\u00e9 Ol\u00edmpico Venezolano", "text": "O Comit\u00e9 Ol\u00edmpico Venezolano \u00e9 o Comit\u00e9 Ol\u00edmpico Nacional que representa a Venezuela no Comit\u00e9 Ol\u00edmpico Internacional (COI), nos Xogos Panamericanos e nos Xogos de Am\u00e9rica Central e o Caribe. Ten a s\u00faa sede en Caracas, Venezuela.\nHistoria.\nO Comit\u00e9 Ol\u00edmpico Venezolano foi creado o 23 de decembro de 1935 e foi reco\u00f1ecido oficialmente polo Comit\u00e9 Ol\u00edmpico Internacional ese mesmo ano."}
{"id": "507830", "revid": "82922", "url": "https://gl.wikipedia.org/wiki?curid=507830", "title": "Sociedade Numism\u00e1tica Finlandesa", "text": "A Sociedade Numism\u00e1tica Finlandesa (en fin\u00e9s: \"Suomen Numismaatikkoliitto ry\") \u00e9 unha entidade asociativa fundada en 1970 que agrupa as 23 asociaci\u00f3ns numism\u00e1ticas de car\u00e1cter local existentes en Finlandia.\nO seu presidente \u00e9 Erkki L\u00e4hderanta.\nActividade.\nA s\u00faa misi\u00f3n principal \u00e9 a defensa das asociaci\u00f3ns que forman parte dela e a promoci\u00f3n da investigaci\u00f3n en materia numism\u00e1tica. Consonte os seus estatutos, as actuaci\u00f3ns da Sociedade van encami\u00f1adas a:\nA sociedade edita a revista \"Numismaatikko\", con periodicidade bimensual, onde se publican artigos sobre diversos aspectos da numism\u00e1tica e na que se incl\u00faen as listaxes de lotes das poxas promovidas pola Sociedade."}
{"id": "507831", "revid": "23204", "url": "https://gl.wikipedia.org/wiki?curid=507831", "title": "O Salvador nos Xogos Ol\u00edmpicos", "text": "O Salvador participou por vez primeira nos Xogos Ol\u00edmpicos na edici\u00f3n de 1968 en Cidade de M\u00e9xico, M\u00e9xico. Participou en cada edici\u00f3n dos Xogos de Ver\u00e1n dende ent\u00f3n, ag\u00e1s en 1976 e 1980, cando a naci\u00f3n se uniu ao boicot estadounidense en protesta pola invasi\u00f3n sovi\u00e9tica de Afganist\u00e1n. O pa\u00eds nunca ga\u00f1ou unha medalla ol\u00edmpica e tampouco competiu en ningunha edici\u00f3n dos Xogos Ol\u00edmpicos de Inverno."}
{"id": "507832", "revid": "65337", "url": "https://gl.wikipedia.org/wiki?curid=507832", "title": "Suomen Numismaatikkoliitto ry", "text": ""}
{"id": "507833", "revid": "65337", "url": "https://gl.wikipedia.org/wiki?curid=507833", "title": "Sociedade Numism\u00e1tica de Finlandia", "text": ""}
{"id": "507836", "revid": "23204", "url": "https://gl.wikipedia.org/wiki?curid=507836", "title": "Comit\u00e9 Ol\u00edmpico do Salvador", "text": "O Comit\u00e9 Ol\u00edmpico do Salvador (en ) \u00e9 o Comit\u00e9 Ol\u00edmpico Nacional respons\u00e1bel de representar O Salvador nos Xogos Ol\u00edmpicos. Foi fundado en 1925, e foi oficialmente reco\u00f1ecido polo Comit\u00e9 Ol\u00edmpico Internacional en 1938. A primeira aparici\u00f3n do Salvador nos Xogos Ol\u00edmpicos produciuse en 1968, cando a Cidade de M\u00e9xico acolleu esa edici\u00f3n. Foi a edici\u00f3n con m\u00e1is salvadore\u00f1os en competencia, con 48 atletas en 7 deportes."}
{"id": "507838", "revid": "23204", "url": "https://gl.wikipedia.org/wiki?curid=507838", "title": "Cimbabue nos Xogos Ol\u00edmpicos", "text": "Cimbabue participou por vez primeira nos Xogos Ol\u00edmpicos baixo o seu nome actual en 1980, e dende ent\u00f3n enviou deportistas para competir en cada edici\u00f3n dos Xogos Ol\u00edmpicos de Ver\u00e1n. Anteriormente, competiu nos Xogos baixo o nome de Rodesia en 1928, 1960 e 1964. Os Xogos Ol\u00edmpicos de Inverno de 2014 en Sochi foron os primeiros Xogos Ol\u00edmpicos de Inverno.\nOs deportistas de Cimbabue ga\u00f1aron un total de oito medallas, tres ouros, catro pratas e un bronce, en dous deportes. Sete medallas foron ga\u00f1adas pola nadadora Kirsty Coventry en 2004 e 2008; a medalla restante foi resultado da vitoria do equipo feminino de h\u00f3ckey sobre herba en 1980.\nO Comit\u00e9 Ol\u00edmpico Nacional de Cimbabue foi creado en 1934 e foi reco\u00f1ecido polo Comit\u00e9 Ol\u00edmpico Internacional en 1980."}
{"id": "507839", "revid": "55340", "url": "https://gl.wikipedia.org/wiki?curid=507839", "title": "Makka Me\u015fieva", "text": "Makka \u015eaxidovna Me\u015fieva, nada en Denisovka o 3 de novembro de 1932, \u00e9 unha cantante chechena.\nTraxectoria.\nNaceu nunha aldea do \u00f3blast de Rostov. En 1984 Makka comezou a s\u00faa carreira art\u00edstica ao entrar como vocalista solista na Filharm\u00f3nica Chechena-Inguxa e acabou por se converter nunha das cantantes m\u00e1is populares de Chechenia. Polo ciclo de canci\u00f3ns \u00ab\u1e8aome Kavkaz\u00bb, \u00abD\u0430iimoxk\u00bb e \u00abNenan illi \u00bb recibiu o certificado de honra do presidente de Chechenia Ramzan Kadyrov. Ademais recibiu as distinci\u00f3ns de artista nacional de Chechenia en 2006 e artista distinguida da Federaci\u00f3n Rusa en 2009.\nEn 2005 graduouse en arte popular e actividades socioculturais na Escola de Artes de Chechenia e en 2016 no Instituto de Finanzas e Lei de Makhachkala con especializaci\u00f3n en dereito. "}
{"id": "507841", "revid": "23204", "url": "https://gl.wikipedia.org/wiki?curid=507841", "title": "Comit\u00e9 Ol\u00edmpico de Cimbabue", "text": "O Comit\u00e9 Ol\u00edmpico de Cimbabue \u00e9 o Comit\u00e9 Ol\u00edmpico Nacional que representa a Cimbabue. Foi creado en 1934 e reco\u00f1ecido oficialmente polo Comit\u00e9 Ol\u00edmpico Internacional en 1980. Cimbabue fixo o seu debut nos Xogos Ol\u00edmpicos de 1980 celebrados en Moscova, na Uni\u00f3n Sovi\u00e9tica. Anteriormente, competiu como Rodesia e foi rexeitado durante un breve per\u00edodo na d\u00e9cada de 1970. Despois de que o pa\u00eds obtivo a s\u00faa independencia, o seu comit\u00e9 ol\u00edmpico nacional foi reformado."}
{"id": "507844", "revid": "1131", "url": "https://gl.wikipedia.org/wiki?curid=507844", "title": "Brasil nos Xogos Ol\u00edmpicos", "text": "Brasil participou por vez primeira nos Xogos Ol\u00edmpicos en 1920, logo de perder as cinco edici\u00f3ns anteriores dos Xogos de Ver\u00e1n. O pa\u00eds enviou dende ent\u00f3n deportistas para competir en cada unha das edici\u00f3ns dos Xogos Ol\u00edmpicos de Ver\u00e1n, ag\u00e1s nos 1928. Os deportistas brasileiros ga\u00f1aron un total de 150 medallas en 18 deportes. O Brasil tam\u00e9n participou nos Xogos Ol\u00edmpicos de Inverno dende 1992, malia que ning\u00fan deportista braileiro ga\u00f1ou nunca unha medalla nos deportes de inverno."}
{"id": "507851", "revid": "89787", "url": "https://gl.wikipedia.org/wiki?curid=507851", "title": "Christine Hakim", "text": "Herlina Christine Natalia Hakim, nada en Kuala Tungkal o 25 de decembro de 1956, \u00e9 unha actriz, produtora e activista indonesia. \nTraxectoria.\nHakim naceu na provincia de Jambi en Sumatra, pero creceu na Yogyakarta. A orixe familiar \u00e9 diversa, con antepasados procedentes de Padang, Aceh, Banten, Pekalongan, Madiun e o Oriente Medio; esa orixe diversa fixo que de nena e adolescente cuestionase a s\u00faa identidade.\nHakim non ti\u00f1a intenci\u00f3n de ser actriz, pero realizaba traballos como modelo e o director Teguh Kary viuna nunha revista e deulle un papel protagonista no filme de 1973 \"Cinta Pertama\". Polo seu traballo na pel\u00edcula recibiu un premio Citra \u00e1 mellor actriz, o que foi determinante para continuar na profesi\u00f3n. \nO ano seguinte, Hakim protagonizou outro filme de Karya, \"Kawin Lari\" e en 1976 nun filme de Wim Umboh, \"Sesuatu yang Indah\", usou por primeira volta a s\u00faa propia voz nun filme; nos filmes anteriores fora Titi Qadarsih quen lle dobrara a voz ao considerarse a s\u00faa \"dura de m\u00e1is\". En 1977 protagonizou \"Badai Pasti Berlalu\", a pel\u00edcula de Karya con m\u00e1is \u00e9xito comercial.\nNo Festival dos Tres Continentes en novembro de 1983, Hakim presentou 14 filmes indonesios, e ela actuaba na metade deles. Dous anos despois, en 1985, invit\u00e1rona a acudir ao Festival de Cannes.\nEn 1988 no filme de Eros Djarot \"Tjoet Nja' Dhien\" Hakim interpretou a l\u00edder da guerrilla aceh Cut Nyak Dhien e a pel\u00edcula revelouna como unha das actrices indonesias m\u00e1is completas, e a pel\u00edcula f\u00edxose co premio ao mellor filme internacional no Festival de Cannes de 1989 e tam\u00e9n foi a que presentou Indonesia \u00e1 62\u00aa edici\u00f3n dos \u00d3scar na categor\u00eda de mellor filme en lingua non inglesa a\u00ednda que non chegou a ser seleccionada para a final\nO seu primeiro traballo como produtora foi o filme \"Daun di Atas Bantal\" que tam\u00e9n protagonizou e que tivo a s\u00faa estrea en 1998. Para o filme elixiu un director novo, Garin Nugroho, mais a produci\u00f3n foi laboriosa, xa que nun intento de abaratar os custos do filme Hakim cometeu un erro de principiante, ao non enviarlle ao laboratorio o material ata xuntar un cento de rolos de pel\u00edcula o que fixo que non detectaran que a c\u00e1mara ti\u00f1a un problema t\u00e9cnico, que poder\u00eda ser facilmente corrixido de lle enviar os rolos a medida que se \u00edan filmando.\nA s\u00faa seguinte produci\u00f3n foi a pel\u00edcula \"Pasir Berbisik\" que tam\u00e9n protagonizou e que se estreou en 2001, sen m\u00e1is problemas na produci\u00f3n, e que levou premios no Festival do Cinema Asi\u00e1tico de Deauville e no Festival Internacional de Cinema de Singapur. En 2002 estivo no xurado do Festival de Cannes e en 2005 recibiu un tributo especial durante a cerimonia de apertura do Festival do Cinema Asi\u00e1tico de Deauville.\nA s\u00faa primeira experiencia en Hollywood foi en 2010 ao interpretar a Wayan, unha vendedora balinesa de \"jamu\" (produtos da medicina tradicional) no filme \"Eat Pray Love\" que protagonizou Julia Roberts.\nTam\u00e9n produciu varios documentais, sobre os lugares Patrimonio da Humanidade de Indonesia, sobre o autismo ou sobre o pobo dayak de Kalimantan. \nActivismo.\nA partir dos primeiros anos da d\u00e9cada de 2000, Hakim converteuse en activista, en especial no relativo \u00e1 educaci\u00f3n e m\u00e1is tarde estableceu unha fundaci\u00f3n para promover a educaci\u00f3n p\u00fablica sobre o autismo e urxiu ao goberno a eliminar as ideas falsas sobre o autismo e afirmou que o rexetamento a aceptar estudantes autistas nas escolas p\u00fablicas constitu\u00eda unha violaci\u00f3n dos dereitos humanos.\nPolo seu activismo no eido da educaci\u00f3n en 2008 a UNESCO seleccionouna como embaixadora de boa vontade e como tal meteu presi\u00f3n por reformas educativas no seu pa\u00eds e promoveu a creaci\u00f3n de programas de axuda contra das cat\u00e1strofes no sueste asi\u00e1tico."}
{"id": "507852", "revid": "82922", "url": "https://gl.wikipedia.org/wiki?curid=507852", "title": "Sociedade Numism\u00e1tica Austr\u00edaca", "text": "A Sociedade Numism\u00e1tica Austr\u00edaca (en alem\u00e1n: \"\u00d6sterreichische Numismatische Gesellschaft \u2013OENG\u2013\"), con sede en Viena, \u00e9 unha entidade asociativa establecida en 1870, que agrupa os interesados no estudo e no coleccionismo de moedas e obxectos af\u00edns en Austria.\nOs seus m\u00e1is de 400 membros te\u00f1en acceso a moi diversas actividades, como conferencias, exposici\u00f3ns e viaxes de estudo, as\u00ed como a unha biblioteca especializada en numism\u00e1tica.\nO seu presidente \u00e9 Michael Beckers e ocupa a vicepresidencia Susanne Sauer.\nHistoria.\nA \"\u00d6sterreichische Numismatische Gesellschaft\" fundouse en Viena o 19 de marzo de 1870 por iniciativa e baixo a direcci\u00f3n do orientalista Josef von Karabacek, o numism\u00e1tico Arnold Luschin von Ebengreuth e o conservador do Gabinete Imperial de Moedas e Antig\u00fcidades de Austria, o tam\u00e9n numism\u00e1tico e arque\u00f3logo Friedrich von Kenner.\nDesde 1942, a sociedade ten a s\u00faa sede no edificio da Casa da Moeda de Austria.\nPublicaci\u00f3ns.\nUnha das principais actividades da Sociedade Numism\u00e1tica Austr\u00edaca \u00e9 a edici\u00f3n de publicaci\u00f3ns cient\u00edficas. \nPor unha banda, ed\u00edtase a publicaci\u00f3n peri\u00f3dica \"Numismatische Zeitschrift\", unha cabeceira xa existente desde 1869, un ano antes da constituci\u00f3n da Sociedade. \nPor outra banda, publ\u00edcase \"Mitteilungen der \u00d6sterreichischen Numismatischen Gesellschaft\" (M\u00d6NG; \"Comunicaci\u00f3ns da Sociedade Numism\u00e1tica Austr\u00edaca\"), con contribuci\u00f3ns cient\u00edficas, recensi\u00f3ns de novidades editoriais e informes sobre proxectos de investigaci\u00f3n en numism\u00e1tica e nas disciplinas af\u00edns. Esta publicaci\u00f3n apareceu periodicamente desde 1883 con diferentes t\u00edtulos e actualmente ten periodicidade semestral.\nAdemais destas d\u00faas publicaci\u00f3ns principais, hai tam\u00e9n un bolet\u00edn de noticias.\nHonras e medallas.\nDestacadas figuras da numism\u00e1tica internacional figuran entre os membros de honra da Sociedade Numism\u00e1tica Austr\u00edaca, entre elas: Mar\u00eda R. Alf\u00f6ldi (Hungr\u00eda), Michel Amandry (Francia), Joe Cribb (Reino Unido), William Metcalf (Estados Unidos) ou Bernd Kluge (Alema\u00f1a).\nMedalla Eckhel.\nEsta condecoraci\u00f3n v\u00e9nse outorgando cunha periodicidade indefinida desde 1958, en homenaxe ao numism\u00e1tico austr\u00edaco Joseph Hilarius Eckhel (\"pai da ciencia numism\u00e1tica\"), a persoas que prestaran servizos destacados ao aspecto cient\u00edfico da numism\u00e1tica.\nMedalla Schreiner.\nEn 1979 outorgouse por vez primeira a medalla Schreiner, para honrar as persoas que fixeran unha contribuci\u00f3n especial \u00e1 Sociedade Numism\u00e1tica Austr\u00edaca."}
{"id": "507853", "revid": "65337", "url": "https://gl.wikipedia.org/wiki?curid=507853", "title": "\u00d6sterreichische Numismatische Gesellschaft", "text": ""}
{"id": "507854", "revid": "65337", "url": "https://gl.wikipedia.org/wiki?curid=507854", "title": "Sociedade Numism\u00e1tica de Austria", "text": ""}
{"id": "507855", "revid": "23204", "url": "https://gl.wikipedia.org/wiki?curid=507855", "title": "Referendo de independencia de Nova Caledonia de 2020", "text": "O referendo de independencia celebrouse en Nova Caledonia o 4 de outubro de 2020. Inicialmente previsto para o 6 de setembro, posp\u00faxose ao 4 de outubro por mor da pandemia por coronavirus de 2019-2020. Os electores puideron escoller entre continuar como parte de Francia ou converterse nun pa\u00eds independente. Finalmente, a independencia foi rexeitada polo 53,26% dos votos.\nContexto.\nSegundo o acordo de Numea de 1998, os neocaledonios poden levar a cabo at\u00e9 tres referendos de independencia; o primeiro en 2018, e despois dous m\u00e1is en 2020 e en 2022, no caso de que os anteriores tivesen un resultado negativo. O primeiro celebrouse en novembro de 2018, co resultado sendo contrario \u00e1 independencia por 56-44%.\nEn 2019, os membros da Uni\u00f3n Caledonia, Futuro con Confianza, a Fronte de Liberaci\u00f3n Nacional Kanak Socialista e a Uni\u00f3n Nacional para a Independencia pediron que se levase a cabo outro referendo."}
{"id": "507856", "revid": "98629", "url": "https://gl.wikipedia.org/wiki?curid=507856", "title": "Picture a Scientist", "text": "Picture a Scientist \u00e9 unha pel\u00edcula de Ian Cheney e Sharon Shattuck, que formou parte da selecci\u00f3n oficial do Festival de Cinema de Tribeca, posposto debido \u00e1 pandemia de COVID-19. A pel\u00edcula exhibiuse en 47 cines dos Estados Unidos en xu\u00f1o de 2020, e est\u00e1 actualmente dispo\u00f1ible para proxecci\u00f3ns comunitarias virtuais.\nContido.\nNo documental amosase a discriminaci\u00f3n contra as mulleres na ciencia a trav\u00e9s dos relatos das cient\u00edficas entrevistadas: Raychelle Burks, Nancy Hopkins e Jane Willenbring. E amosa como tam\u00e9n no mundo acad\u00e9mico as mulleres te\u00f1en que loitar pola igualdade e o respecto, non s\u00f3 no que respecta aos seus logros profesionais, sen\u00f3n tam\u00e9n polos seus dereitos humanos fundamentais. \nRaychelle Burks, profesora de qu\u00edmica anal\u00edtica e divulgadora cient\u00edfica na Universidade de St. Edward en Austin. Texas e premiada co Premio Grady Stack 2020 pola American Chemical Society \u00e9 unha das cient\u00edficas entrevistadas. As outras entrevistadas foron Nancy Hopkins catedr\u00e1tica de Biolox\u00eda no MIT, que formou parte do comit\u00e9 que elaborou o informe sobre nesgo de x\u00e9nero na Facultade de Ciencias no MIT e Jane Willenbring profesora de xeolox\u00eda no Instituto Scripps de Oceanograf\u00eda, quen recibiu a Medalla ao Servizo da Ant\u00e1rtida e o Premio CAREER da Fundaci\u00f3n Nacional de Ciencias. Ademais, no documental rec\u00f3llense as opini\u00f3ns de varias investigadoras do \u00e1mbito das ciencias sociais, como a psic\u00f3loga social indio-americana Mahzarin Rustum Banaji, e a psic\u00f3loga social Corinne Moss-Racusin, unha das investigadoras do experimento Jennifer e John. "}
{"id": "507859", "revid": "5863", "url": "https://gl.wikipedia.org/wiki?curid=507859", "title": "Hercule Poirot", "text": ""}
{"id": "507860", "revid": "5863", "url": "https://gl.wikipedia.org/wiki?curid=507860", "title": "Mahzarin Banaji", "text": "Mahzarin Rustum Banaji, nada en Secunderabad (India), en 1956, \u00e9 unha psic\u00f3loga social da Universidade de Harvard co\u00f1ecida polos seus estudos sobre prexu\u00edzos de x\u00e9nero e raciais.\nTraxectoria.\nMahzarim Banaji realizou os seus estudos de grao no Nizam College e obtivo o m\u00e1ster en psicolox\u00eda pola Universidade de Osmania en Hyderabad. Recibiu o seu doutoramento pola Universidade do estado de Ohio en 1986 baixo a tutela de Anthony Greenwald e o seu traballo posdoutoral levouno a cabo na Universidade de Washington. Ensinou na Universidade de Yale desde 1986 at\u00e9 o 2001 onde foi \"Reuben Post Halleck Professor of Psychology\". En 2002 foise \u00e1 Universidade de Harvard como \"Richard Clarke Cabot Professor of Social Ethics\" no Departamento de psicolox\u00eda e Carol K. Pforzheimer Professor no \"Radcliffe Institute for Advanced Study\".\nBanaji estuda o pensamento e os sentimentos humanos como extensi\u00f3ns do contexto social. En particular, est\u00e1 interesada na natureza inconsciente de valoraci\u00f3ns propias e doutros humanos que reflicten sentimentos e co\u00f1ecemento (frecuentemente imprevisibles) sobre os membros do seu grupo social (p.ex., idade, raza/etnia, x\u00e9nero, clase). O seu traballo depende das medidas de comportamento cognitivo/afectivo e das imaxes neuronais (fMRI) coas que explora as implicaci\u00f3ns do seu traballo para teor\u00edas de responsabilidade individual e xustiza social.\nO que fixo famosa a Banaji foi unha serie de estudos sobre a exploraci\u00f3n de prexu\u00edzos de x\u00e9nero e raciais utilizando \"Implicit Association Test\". Unha web de Harvard con alg\u00fans dos tests que foi extremadamente popular. A investigaci\u00f3n de Banaji sobre actitudes de x\u00e9nero e raciais foi cuberta por medios de comunicaci\u00f3n como PBS, NY Times e Washington Post,"}
{"id": "507861", "revid": "5863", "url": "https://gl.wikipedia.org/wiki?curid=507861", "title": "Cerna (revista)", "text": ""}
{"id": "507862", "revid": "98629", "url": "https://gl.wikipedia.org/wiki?curid=507862", "title": "N-4", "text": "N-4 ou Proton 1 foi unha serie de observatorios espaciais sovi\u00e9ticos adicados ao estudo dos raios c\u00f3smicos de alta enerx\u00eda.\nCaracter\u00edsticas.\nLanz\u00e1ronse 4 sat\u00e9lite N-4, todos eles mediante foguetes Proton, cun deles sen conseguir chegar a \u00f3rbita. Ti\u00f1an unha masa de 12.200 kg, usaban paneis solares e eran inxectados en \u00f3rbitas duns 180 km de perixeo e uns 600 km de apoxeo. A s\u00faa misi\u00f3n era investigar os raios c\u00f3smicos moi enerx\u00e9ticos, para o cal usaban calor\u00edmetros de ionozaci\u00f3n, co que pod\u00edan observar raios c\u00f3smicos de ata 1013 eV. Tam\u00e9n pod\u00edan medir a intensidade e o espectro de raios gamma de ata 50 MeV. Aos N-4 seguiulle a serie N-6, que ao final s\u00f3 consistiu nun \u00fanico sat\u00e9lite."}
{"id": "507863", "revid": "4817", "url": "https://gl.wikipedia.org/wiki?curid=507863", "title": "Proton 1", "text": ""}
{"id": "507865", "revid": "23204", "url": "https://gl.wikipedia.org/wiki?curid=507865", "title": "Comit\u00e9 Ol\u00edmpico do Brasil", "text": "O Comit\u00e9 Ol\u00edmpico do Brasil ou COB (en ) \u00e9 a organizaci\u00f3n respons\u00e1bel do deporte brasileiro e o deporte ol\u00edmpico brasileiro. Foi creado oficialmente 8 de xu\u00f1o de 1914, mais a primeira guerra mundial provocou que as s\u00faas actividades oficiais comezasen en 1935. Foi fundado na sede central da Federaci\u00f3n Brasileira das Sociedades de Remo como unha iniciativa da Liga Metropolitana de Deportes Atl\u00e9ticos. O actual presidente do COB, dende o d\u00eda 11 de outubro de 2017, \u00e9 o judoca Paulo Wanderley Teixeira.\nA sede do COB at\u00f3pase na Barra da Tijuca, na cidade de R\u00edo de Xaneiro."}
{"id": "507866", "revid": "5863", "url": "https://gl.wikipedia.org/wiki?curid=507866", "title": "Festival de Eurovisi\u00f3n de 2018", "text": ""}
{"id": "507868", "revid": "4817", "url": "https://gl.wikipedia.org/wiki?curid=507868", "title": "N-6", "text": "N-6 ou Proton 2 foi unha serie de observatorios espaciais sovi\u00e9ticos adicados ao estudo dos raios c\u00f3smicos de alta enerx\u00eda da que finalmente so se lanzou unha unidade.\nCaracter\u00edsticas.\nO primeiro e \u00fanico N-6, cunha masa de 17.000 kg, lanzouse o 16 de novembro de 1968 mediante un foguete Proton K a unha \u00f3rbita de 284 x 477 km e 51,55\u00ba de inclinaci\u00f3n orbital. Pod\u00eda observar raios c\u00f3smicos de entre 1012 e 1015 eV. O segundo N-6 nunca se chegou a lanzar."}
{"id": "507869", "revid": "89787", "url": "https://gl.wikipedia.org/wiki?curid=507869", "title": "The Times of India", "text": "The Times of India (TOI) \u00e9 un xornal diario de gran formato en ingl\u00e9s moi popular na India. Ten a maior circulaci\u00f3n entre todos os diarios en ingl\u00e9s no mundo, en todos os formatos (gran formato, compacto, berliner e en li\u00f1a). \u00c9 propiedade de The Times Group, que \u00e1 s\u00faa vez \u00e9 propiedade da familia Sahu Jain.\nEn 2008, o xornal indicou que cunha circulaci\u00f3n de m\u00e1is de 3,14 mill\u00f3ns de exemplares estaba certificado pola Audit Bureau of Circulations como o diario m\u00e1is vendido en ingl\u00e9s a nivel mundial, co cal se situaba no posto 8\u00b0 como o peri\u00f3dico m\u00e1is vendido no mundo en calquera idioma. Segundo unha enquisa realizada na India en 2008, \"The Times of India\" era o xornal en ingl\u00e9s m\u00e1is lido nese pa\u00eds, con 13,3 mill\u00f3ns de lectores. Segundo ComScore, a versi\u00f3n en li\u00f1a de TOI era a p\u00e1xina web m\u00e1is visitada dun xornal con 159 mill\u00f3ns de visitas en maio de 2009, superando as p\u00e1xinas web de \"The New York Times\", \"The Sun\", \"The Washington Post\", \"Daily Mail\" e \"USA Today\".\nHistoria.\n\"The Times of India\" foi fundado o 3 de novembro de 1838 como The Bombay Times and Journal of Commerce, durante o Raj Brit\u00e1nico. O nome actual foi adoptado en 1861. Publicado cada s\u00e1bado e m\u00e9rcores, o xornal lanzouse como unha edici\u00f3n bisemanal. Conti\u00f1a noticias de Europa, Am\u00e9rica e o subcontinente indio, que eran transmitidas entre a India e Europa mediante barcos de vapor regulares. As edici\u00f3ns diarias dos xornais empezaron en 1850. No s\u00e9culo XIX, a compa\u00f1\u00eda empregaba m\u00e1is de 800 persoas e ti\u00f1a unha tirada considerable na India e Europa. Orixinalmente controlado e de propiedade brit\u00e1nica, o seu \u00faltimo editor brit\u00e1nico foi Ivor S. Jehu, que renunciou ao cargo en 1950. Foi despois da independencia da India cando a propiedade do xornal pasou a mans da ent\u00f3n famosa familia de industria de Dalmiya e, posteriormente, foi comprado por Sahu Shanti Prasad Jain do grupo Sahu Jain de Bijnore, Uttar Pradesh.\n\"The Times of India\" publ\u00edcao o grupo de medios de comunicaci\u00f3n Bennett, Coleman &amp; Co. Ltd. Esta compa\u00f1\u00eda, xunto co grupo de compa\u00f1\u00edas co\u00f1ecido como The Times Group, tam\u00e9n publica \"The Economic Times\", \"Mumbai Mirror\", o \"Navbharat Times\" (diario de gran formato en hindi) e o \"Maharashtra Times\" (diario de gran formato en marathi).\nO \"Times\" decl\u00e1rase a si mesmo como un xornal liberal e algunhas veces \u00e9 descrito como irreverente.\nEn xaneiro de 2007, lanzouse en Bangalore a edici\u00f3n en kanar\u00e9s e en abril de 2008, lanzouse a edici\u00f3n en Chennai. Os seus principais rivais na India son \"The Hindu\" e \"Hindustan Times\", que pos\u00faen a segunda e a terceira posici\u00f3n en canto a circulaci\u00f3n."}
{"id": "507871", "revid": "98629", "url": "https://gl.wikipedia.org/wiki?curid=507871", "title": "Raychelle Burks", "text": "Raychelle Burks \u00e9 unha profesora de qu\u00edmica anal\u00edtica na American University en Washington, D.C. e divulgadora cient\u00edfica. En 2020 foi galardoada pola Sociedade Americana de Qu\u00edmica co premio Grady-Stack.\nTraxectoria.\nRaychelle Burks obtivo a s\u00faa licenciatura en qu\u00edmica na Universidade Northern Iowa, o mestrado en Ciencias Forenses na Universidade Wesleyan de Nebrasca, e o doutoramento en qu\u00edmica na Universidade de Nebrasca-Lincoln, e foi investigadora asociada postoutoral no Doane College.\nBurks converteuse en Profesora Adxunta de Qu\u00edmica na Universidade de St. Edward en Austin, Texas en 2016, onde ensinou e einvestigou at\u00e9 2020. Logo mudouse a Washington, D.C. para unirse \u00e1 facultade da Universidade Americana como Profesora Asociada de Qu\u00edmica.\nA s\u00faa investigaci\u00f3n actual c\u00e9ntrase no desenvolvemento de sensores colorim\u00e9tricos de baixo custe para detectar substancias qu\u00edmicas de interese forense, inclu\u00edndo explosivos e drogas il\u00edcitas. \nBurks \u00e9 unha divulgadora cient\u00edfica moi popular. Tam\u00e9n \u00e9 unha defensora das mulleres e dos grupos subrepresentados na ciencia, falando das s\u00faas experiencias como muller negra en STEM. En 2020, Burks apareceu no Festival de Cinema de Tribeca e no filme Picture a Scientist."}
{"id": "507872", "revid": "89787", "url": "https://gl.wikipedia.org/wiki?curid=507872", "title": "Der Spiegel", "text": "Der Spiegel (en alem\u00e1n, \"O espello\") \u00e9 a maior revista semanal de Europa e a m\u00e1is importante de Alema\u00f1a. Publicada en Hamburgo, ten unha difusi\u00f3n semanal dun mill\u00f3n de exemplares. O seu estilo \u00e9 similar ao das estadounidenses \"Time\" ou \"Newsweek\". \u00c9 co\u00f1ecida en Alema\u00f1a polo seu estilo distintivo e acad\u00e9mico, as\u00ed como pola s\u00faa enorme influencia. Unha edici\u00f3n media ten unhas 170 p\u00e1xinas, con d\u00faas de contido por cada unha de publicidade.\nHistoria.\nA primeira edici\u00f3n de \"Der Spiegel\" foi publicada o 4 de xaneiro de 1947. Antes desta data xa houbera outra revista co nome de \"Diese Woche\" (\"Esta semana\"), iniciada en 1946 baixo o patrocinio da administraci\u00f3n brit\u00e1nica de ocupaci\u00f3n en Alema\u00f1a. Despois dalg\u00fans desencontros cos brit\u00e1nicos, a revista pasou a ser propiedade do principal editor do pa\u00eds, Rudolf Augstein, quen lle deu o nome actual. Augstein foi editor e redactor xefe da revista dende a primeira publicaci\u00f3n en xaneiro de 1947 ata a s\u00faa morte, o 7 de novembro de 2002.\nA partir de 1950, a revista foi propiedade de Augstein e John Jahr, cuxa parte pasou por Richard Gruner en 1962. En 1969, Augstein converteuse en dono \u00fanico da revista, tras comprar a parte de Gruner por 42 mill\u00f3ns de marcos alem\u00e1ns. En 1971 Gruner e Jahr un\u00edronse para comprar o 25% da empresa. En 1974, produciuse unha reestruturaci\u00f3n da compa\u00f1\u00eda, segundo a cal todo empregado que traballase na revista durante m\u00e1is de tres anos ter\u00eda dereito a participar na xerencia e nos beneficios.\nDende 1952, \"Der Spiegel\" ocupou o seu propio edificio na parte vella de Hamburgo.\nEsc\u00e1ndalos destapados.\n\"Der Spiegel\" distinguiuse por descubrir corrupci\u00f3ns pol\u00edticas e crear esc\u00e1ndalos, ga\u00f1\u00e1ndose o apelativo de \"Sturmgesch\u00fctz der Demokratie\" (arma de asalto da democracia). De feito, a revista f\u00edxose famosa no ano 1950, cando o parlamento federal tivo que facer unha investigaci\u00f3n sobre as acusaci\u00f3ns da revista, segundo as que alg\u00fans parlamentarios subornados axudaran a que fose Bonn e non Frankfurt a sede do goberno da Rep\u00fablica Federal Alem\u00e1.\nCon todo, foi co chamado \"esc\u00e1ndalo Spiegel\" (1962), cando a revista logrou definitivamente a imaxe de defensora da democracia. Despois dun artigo que criticaba a baixa preparaci\u00f3n do ex\u00e9rcito alem\u00e1n, o l\u00edder conservador e ministro de defensa Franz Josef Strau\u00df iniciou unha investigaci\u00f3n contra o semanario, que desembocou en ataques \u00e1s oficinas de \"Der Spiegel\" e a detenci\u00f3n de varios editores e do autor do artigo, acusados de traiz\u00f3n. O caso legal rematou axi\u00f1a e tivo como consecuencias o cesamento de varios dos membros do gabinete de Konrad Adenauer. A pol\u00e9mica foi vista como un ataque \u00e1 liberdade de prensa, con \"Der Spiegel\" como l\u00edder na defensa desa liberdade. Dende ent\u00f3n, o semanario tivo un papel esencial no descubrimento de varios casos de corrupci\u00f3n pol\u00edtica.\nNo ano 2010 foi un dos xornais que publicaron os documentos secretos (\"Diarios de Afganist\u00e1n\" e \"Rexistros da guerra de Iraq\") do Departamento de Estado dos Estados Unidos filtrados pola militar estadounidense Chelsea Manning \u00e1 web WikiLeaks. Nos anos 2013 e 2014 foi un dos xornais que, a nivel internacional, foi publicando documentos de alto segredo filtrados polo antigo analista das axencias de intelixencia CIA e NSA, Edward Snowden, que revelaron a existencia dunha extensa rede de vixilancia a nivel mundial mantida por varios pa\u00edses.\nCr\u00edticas.\nUnha das principais cr\u00edticas recibidas por \"Der Spiegel\" ref\u00edrese \u00e1 linguaxe empregada pola revista. Nos seus primeiros anos, importantes autores acus\u00e1rona de \"esnaquizar\" a lingua alem\u00e1. Todo isto cambiou nos anos noventa. Despois de contratar alg\u00fans dos mellores escritores alem\u00e1ns, converteuse nun dos gardi\u00e1ns da linguaxe, inclu\u00edndo unha columna na s\u00faa edici\u00f3n dixital (\"Zwiebelfisch\"), que chegou a converterse nun libro de \u00e9xito.\nDende que Stefan Aust tomase o poder en 2002, o semanario foi acusado de moverse cara \u00e1 dereita pol\u00edtica, pasando de apoiar o goberno ecosocialista a manter unha tendencia neoliberal.\nCrecemento.\nA circulaci\u00f3n de \"Der Spiegel\" aumentou rapidamente, do mesmo xeito que a s\u00faa influencia. Dende as 15\u00a0000 copias iniciais en 1947, creceu ata as 65\u00a0000 ao ano seguinte, e 437\u00a0000 en 1961. Nos setenta acadou as 900\u00a0000 copias, e superou a barreira do mill\u00f3n de exemplares nos anos noventa, grazas aos novos lectores da Alema\u00f1a Oriental. A s\u00faa poderosa influencia bas\u00e9ase nos m\u00faltiples casos de investigaci\u00f3n e o poder da s\u00faa casa editorial, que tam\u00e9n produce programas de televisi\u00f3n.\nSpiegel Online.\nA edici\u00f3n dixital, \"Spiegel Online\" (abreviado como SPON) foi lanzada en 1994. \u00c9 a revista dixital m\u00e1is visitada de Alema\u00f1a. Publica artigos da propia redacci\u00f3n da revista xunto con outros de axencias. Incl\u00fae alg\u00fans artigos da edici\u00f3n impresa sen ning\u00fan custo. O resto da edici\u00f3n impresa p\u00f3dese obter en formato PDF previo pago.\n\"Spiegel Online\" foi o primeiro medio que informou sobre a responsabilidade de al-Qaeda nos atentados do 7 de xullo de 2005 en Londres."}
{"id": "507873", "revid": "88215", "url": "https://gl.wikipedia.org/wiki?curid=507873", "title": "Adri Castro", "text": "Adri\u00e1n Castro Mesa, nado en Cambre o 12 de outubro de 1998, \u00e9 un futbolista galego. Xoga na demarcaci\u00f3n de dianteiro centro e o seu equipo actual \u00e9 o SPG Wels, da Regionalliga de Austria.\nTraxectoria.\nFormouse no Ural CF e nas categor\u00edas inferiores do Deportivo da Coru\u00f1a dende alev\u00edns. Entre 2017 e 2019 xogou cedido no Laracha CF, equipo vinculado ao club coru\u00f1\u00e9s. Na tempada 2018-19 tam\u00e9n xogou 7 partidos co filial, o Deportivo Fabril.\nEn agosto de 2019 chegou cedido ao Ourense CF. No equipo ourens\u00e1n anotou 11 goles nos 27 partidos da fase regular disputados antes da suspensi\u00f3n da competici\u00f3n pola pandemia de coronavirus. Tam\u00e9n marcou un gol na final da promoci\u00f3n de ascenso a Segunda B perdida contra a SD Compostela.\nEn xullo de 2020 volveu ao Deportivo Fabril. O canteir\u00e1n alternou convocatorias co filial e co primeiro equipo e o 10 de xaneiro de 2021 produciuse o seu debut co Deportivo da Coru\u00f1a en Segunda B, na derrota contra o Zamora CF (1-0) no Estadio Ruta de la Plata. En marzo o club renovou o seu contrato ata xu\u00f1o de 2023. Disputou un total de sete partidos co primeiro equipo e marcou un tanto na goleada por 5-0 sobre o Langreo en Riazor.\nEn xullo de 2021 marchou cedido por unha temporada ao CD Arenteiro, da Segunda Divisi\u00f3n RFEF. Disputou 17 encontros co club do Carballi\u00f1o, inclu\u00eddo o hist\u00f3rico partido de Copa do Rei contra o Valencia en Espi\u00f1edo.\nEn xaneiro de 2022 desvinculouse do Arenteiro e do Deportivo da Coru\u00f1a, e fichou polo Formentera, equipo da Segunda RFEF adestrado polo tam\u00e9n galego M\u00edchel Alonso, co que disputou 14 partidos, marcando 2 goles. En xu\u00f1o deixou o club balear e fichou polo Palencia Cristo Atl\u00e9tico, da mesma categor\u00eda. Al\u00ed atopou a regularidade, disputando un total de 34 partidos, todos como titular, e anotando 5 goles. Con todo, non puido evitar o descenso \u00e1 Terceira RFEF.\nEn xullo de 2023 marchou \u00e1 Alta Austria para fichar polo SPG Wels, equipo da Regionalliga, terceira categor\u00eda do f\u00fatbol austr\u00edaco.\nSelecci\u00f3n galega de afeccionados.\nEn marzo de 2020 proclamouse coa selecci\u00f3n galega de afeccionados campi\u00f3n da fase estatal da Copa das Rexi\u00f3ns da UEFA en Las Rozas, vencendo na final a Andaluc\u00eda e sendo o m\u00e1ximo anotador do equipo galego."}
{"id": "507874", "revid": "89787", "url": "https://gl.wikipedia.org/wiki?curid=507874", "title": "Plaxio", "text": "O plaxio \u00e9 o acto de asinar, presentar e publicar unha obra intelectual de calquera natureza (texto, m\u00fasica, obra pict\u00f3rica, fotograf\u00eda, obra audiovisual etc) contendo partes dunha obra que pertenza a outra persoa sen o permiso do autor. No acto de plaxio, apr\u00f3piase indebidamente da obra intelectual doutra persoa, asumindo a autor\u00eda.\nEtimolox\u00eda.\nProv\u00e9n do lat\u00edn \"plagium\": acci\u00f3n de roubar unha persoa, secuestrar, vender homes libres como escravos, relacionada ao verbo plaxio, con significado an\u00e1logo, de modo que a etimolox\u00eda implica un acto criminoso.\nPlaxio non \u00e9 a mesma cousa que parodia. Na parodia, hai unha intenci\u00f3n clara de homenaxe, cr\u00edtica ou de s\u00e1tira, non existe a intenci\u00f3n de enganar o lector ou o espectador canto \u00e1 identidade do autor da obra.\nPara evitar acusaci\u00f3n de plaxio cando se utilizar parte dunha obra intelectual na creaci\u00f3n dunha nova obra, recom\u00e9ndase parafrasear o texto da fonte consultada e colocar sempre cr\u00e9ditos completos para o autor, seguindo as normas da Associa\u00e7\u00e3o Brasileira de Normas T\u00e9cnicas, especialmente no caso de traballos acad\u00e9micos onde normalmente se utiliza a cita bibliogr\u00e1fica.\nExemplo de plaxio.\nUn caso considerado cl\u00e1sico de plaxio acad\u00e9mico se deu coa obra de 1930 \"La Vie des Fourmis\" de Maurice Maeterlinck, libro no cal o autor belga f\u00f3ra acusado de copiar a obra \"The Soul of the White Ant\" do naturalista e escritor surafricano Eug\u00e8ne Marais, publicada orixinalmente en revistas ao longo dos primeiros anos da d\u00e9cada de 1920."}
{"id": "507875", "revid": "98629", "url": "https://gl.wikipedia.org/wiki?curid=507875", "title": "Nancy Hopkins", "text": "Nancy Hopkins, nada en Nova York en 1943, \u00e9 unha bi\u00f3loga molecular americana, catedr\u00e1tica Amgen em\u00e9rita de Biolox\u00eda no Instituto Tecnol\u00f3xico de Massachusetts. \u00c9 membro da Academia Nacional de Ciencias, do Instituto de Medicina da Academia Nacional e da Academia Americana de Artes e Ciencias. Co\u00f1ecida pola s\u00faa investigaci\u00f3n na identificaci\u00f3n dos xenes necesarios para o desenvolvemento do peixe cebra, e polas s\u00faas anteriores investigaci\u00f3ns sobre a expresi\u00f3n de xenes no virus bacteriano, lambda, e nos virus tumorais de ARN de rato. Tam\u00e9n \u00e9 co\u00f1ecida polo seu labor de promoci\u00f3n da igualdade de oportunidades para as mulleres cient\u00edficas no mundo acad\u00e9mico. \nTraxectoria.\nNancy Hopkins licenciouse no Radcliffe College en 1964 e obtivo o seu doutoramento no Departamento de Biolox\u00eda Molecular e Bioqu\u00edmica da Universidade de Harvard en 1971, onde traballou co profesor Mark Ptashne. Con Ptashne identificou os operadores no ADN aos que se une o represor lambda para controlar a expresi\u00f3n temper\u00e1 dos xenes e, por tanto, o ciclo de vida viral. Como bolseira posdoutoral do Premio Nobel James D. Watson e Robert Pollack no Laboratorio Cold Spring Harbor, traballou en virus tumorais de ADN e en biolox\u00eda celular, descubrindo que as c\u00e9lulas cuxo n\u00facleo fora extra\u00eddo eran capaces de restablecer a morfolox\u00eda normal.\nCarreira investigadora.\nUniuse \u00e1 facultade do MIT no Centro de Investigaci\u00f3n do Cancro en 1973 como profesora asistente e comezou a traballar nos virus de tumores de ARN. Identificou os xenes virais que determinan o rango do h\u00f3spede e o tipo e a gravidade dos cancros que causan os retrovirus de rato, inclu\u00edndo de maneira importante a prote\u00edna p30 da c\u00e1pside e os elementos de transcrici\u00f3n que chegaron a co\u00f1ecerse como potenciadores. Despois dun ano sab\u00e1tico no laboratorio da ga\u00f1adora do Premio Nobel Christiane Nusslein-Volhard en 1989, Hopkins cambiou de campo para desenvolver tecnolox\u00edas moleculares para traballar co peixe cebra. Co seu compa\u00f1eiro de posdoutoramento Shuo Lin, os estudantes de posgrao Adam Amsterdam e Nick Gaiano, e outros no seu laboratorio, desenvolveu un m\u00e9todo eficiente para a mutax\u00e9nese de inserci\u00f3n a grande escala no peixe. Usando esta t\u00e9cnica, o seu laboratorio levou a cabo un grande estudo xen\u00e9tico que identificou e clonou o 25% dos xenes que son esenciais para que un ovo fertilizado desenv\u00f3lvase nunha larva de peixe cebra de nataci\u00f3n libre. Entre os xenes identificados hab\u00eda unha clase inesperada de xenes que ao mutar predisponen aos peixes a contraer cancro, e un conxunto de xenes que fan que os peixes desenvolvan o ril qu\u00edstico e que se superpo\u00f1en cos xenes que causan a enfermidade renal qu\u00edstica nos humanos.\nEstudo sobre a situaci\u00f3n das mulleres no MIT.\nA mediados dos 90, Hopkins sentiu que ela e outras mulleres eran sistematicamente discriminadas no MIT. Debido \u00e1s s\u00faas queixas \u00e1 administraci\u00f3n, formouse un comit\u00e9 (con Hopkins como presidente inicial) para investigar a cuesti\u00f3n das desigualdades que experimentaban as mulleres na facultade como resultado dun nesgo de x\u00e9nero inconsciente. O comit\u00e9 existiu en d\u00faas formas no curso dun per\u00edodo de catro anos e inclu\u00edu tanto a homes como a mulleres membros da facultade, inclu\u00eddos homes que eran presidentes actuais ou anteriores dos departamentos de matem\u00e1ticas, qu\u00edmica e f\u00edsica\nNancy Hopkins \u00e9 unha das cient\u00edficas entrevistadas no documental Picture a Scientist. No documental relata a s\u00faa experiencia na realizaci\u00f3n do informe e tam\u00e9n o incidente con Francis Crick, quen puso as s\u00faas mans nos seus peitos durante unha visita ao laboratorio."}
{"id": "507876", "revid": "23204", "url": "https://gl.wikipedia.org/wiki?curid=507876", "title": "A Christmas Prince", "text": "A Christmas Prince \u00e9 un filme estadounidense de 2017 dirixido por Alex Zamm, escrito por Karen Schaler e Nathan Atkins e protagonizado por Rose McIver, Ben Lamb, Tom Knight, Sarah Douglas, Daniel Fathers, Alice Krige e Tahirah Sharif. O filme estreouse a trav\u00e9s de Netflix o 17 de novembro de 2017. Unha secuela, titulada ', estreouse en 2018, e outra m\u00e1is en 2019, '."}
{"id": "507881", "revid": "89787", "url": "https://gl.wikipedia.org/wiki?curid=507881", "title": "China nos Xogos Ol\u00edmpicos", "text": "A China competiu por vez primeira nos Xogos Ol\u00edmpicos baixo o nome da Rep\u00fablica Popular da China en 1952, nos Xogos de Ver\u00e1n en Helsinqui, Finlandia, a\u00ednda que s\u00f3 chegou a tempo para participar nun \u00fanico evento. Ese ano, o [[Comit\u00e9 Ol\u00edmpico Internacional]] (COI) permitiu \u00e1 Rep\u00fablica Popular da China e \u00e1 [[Taiw\u00e1n|Rep\u00fablic da China]] (que se localizou en [[Taiw\u00e1n]] despois da [[guerra civil chinesa]]) que competisen, a\u00ednda que a \u00faltima retirouse posteriormente como protesta. Por mor da disputa polo status pol\u00edtico da China, a Rep\u00fablica Popular non participou nos Xogos Ol\u00edmpicos at\u00e9 os [[Xogos Ol\u00edmpicos de Inverno de 1980]], nos [[Estados Unidos de Am\u00e9rica]]. A s\u00faa primeira aparici\u00f3n nos [[Xogos Ol\u00edmpicos de Ver\u00e1n]] logo de 1952 foi nos [[Xogos Ol\u00edmpicos de 1984]] nos [[Os \u00c1nxeles|\u00c1nxeles]], [[Estados Unidos de Am\u00e9rica]]. Orixinalmente participou nos Xogos Ol\u00edmpicos como a delegaci\u00f3n da [[Rep\u00fablica da China nos Xogos Ol\u00edmpicos|Rep\u00fablica da China]] dende 1924.\nV\u00e9xase tam\u00e9n.\nLigaz\u00f3ns externas.\n[[Categor\u00eda:China nos Xogos Ol\u00edmpicos]]"}
{"id": "507884", "revid": "72012", "url": "https://gl.wikipedia.org/wiki?curid=507884", "title": "Proton 2", "text": ""}
{"id": "507887", "revid": "7802", "url": "https://gl.wikipedia.org/wiki?curid=507887", "title": "Historia de Pyongyang", "text": ""}
{"id": "507888", "revid": "4817", "url": "https://gl.wikipedia.org/wiki?curid=507888", "title": "Nadezhda", "text": "Nadezhda foi unha serie de sat\u00e9lites artificiais sovi\u00e9ticos e logo rusos de axuda \u00e1 navegaci\u00f3n.\nCaracter\u00edsticas.\nO sat\u00e9lites Nadezhda daban servizo \u00e1 mari\u00f1a mercante sovi\u00e9tica e \u00e1 Academia de Ciencias, pero tam\u00e9n foi usado polos militares xunto cos sat\u00e9lites Tsikada. Daban servizo tam\u00e9n ao sistemas COSPAS de emerxencia e rescate internacional. Os sat\u00e9lites ti\u00f1an forma de cilindro cunha masa de 820 kg e estabiliz\u00e1banse mediante gradente gravitatorio. Emit\u00edan en frecuencias de arredor de 150 e 400 MHz, podendo usarse para determinar posici\u00f3ns cunha precisi\u00f3n de ata 3 km, e ti\u00f1an \u00f3rbitas duns 1000 km de altura con inclinaci\u00f3ns orbitais de arredor de 83\u00ba. O sat\u00e9lite Nadezhda lanzado en 2002 levaba a bordo tam\u00e9n o sistema Kurs para asistir a veh\u00edculos en problemas, pasando a denominarse Nadezhda-M. T\u00f3dolos sat\u00e9lites foron lanzados medianfe foguetes Kosmos 3M. Os tres primeiros sat\u00e9lites foron lanzados mediante a denominaci\u00f3n \"Kosmos\", mentres que o resto recibiron a denominaci\u00f3n definitiva. Foron sucedidos a partir de 2009 polos sat\u00e9lites Sterkh."}
{"id": "507889", "revid": "72012", "url": "https://gl.wikipedia.org/wiki?curid=507889", "title": "Nadezhda-M", "text": ""}
{"id": "507890", "revid": "72012", "url": "https://gl.wikipedia.org/wiki?curid=507890", "title": "Kosmos 1383", "text": ""}
{"id": "507891", "revid": "72012", "url": "https://gl.wikipedia.org/wiki?curid=507891", "title": "Kosmos 1447", "text": ""}
{"id": "507892", "revid": "72012", "url": "https://gl.wikipedia.org/wiki?curid=507892", "title": "Kosmos 1574", "text": ""}
{"id": "507893", "revid": "72012", "url": "https://gl.wikipedia.org/wiki?curid=507893", "title": "Nadezhda 7", "text": ""}
{"id": "507894", "revid": "72012", "url": "https://gl.wikipedia.org/wiki?curid=507894", "title": "Nadezhda 1", "text": ""}
{"id": "507895", "revid": "72012", "url": "https://gl.wikipedia.org/wiki?curid=507895", "title": "Nadezhda 2", "text": ""}
{"id": "507896", "revid": "72012", "url": "https://gl.wikipedia.org/wiki?curid=507896", "title": "Nadezhda 3", "text": ""}
{"id": "507897", "revid": "72012", "url": "https://gl.wikipedia.org/wiki?curid=507897", "title": "Nadezhda 4", "text": ""}
{"id": "507898", "revid": "72012", "url": "https://gl.wikipedia.org/wiki?curid=507898", "title": "Nadezhda 5", "text": ""}
{"id": "507899", "revid": "72012", "url": "https://gl.wikipedia.org/wiki?curid=507899", "title": "Nadezhda 6", "text": ""}
{"id": "507901", "revid": "5863", "url": "https://gl.wikipedia.org/wiki?curid=507901", "title": "N\u00e9mesis", "text": ""}
{"id": "507904", "revid": "5863", "url": "https://gl.wikipedia.org/wiki?curid=507904", "title": "Deuses gregos", "text": ""}
{"id": "507906", "revid": "22570", "url": "https://gl.wikipedia.org/wiki?curid=507906", "title": "SM-liiga 2020-2021", "text": "A tempada 2020-2021 da SM-liiga \u00e9 a 46\u00aa edici\u00f3n da m\u00e1xima categor\u00eda do h\u00f3ckey sobre xeo finland\u00e9s. A liga regular comezou o 1 de outubro de 2020 e finalizar\u00e1 o 30 de marzo de 2021. Na copetici\u00f3n participaron un total de 15 equipos, os mesmos que na tempada precedente. O HPK de H\u00e4meenlinna defender\u00e1 o t\u00edtulo conquistado na tempada 2018-19, ao terse cancelado a 2019-20 con motivo da pandemia por coronavirus. Posiblemente esta sexa a derradeira tempada na que o m\u00edtico estadio de Hakamets\u00e4 en Tampere celebre unha tempada completa da competici\u00f3n, ao mudarse Ilves e Tappara ao novo estadio Uros Live."}
{"id": "507907", "revid": "65337", "url": "https://gl.wikipedia.org/wiki?curid=507907", "title": "Michael Alram", "text": "Michael Alram, nado o 18 de abril de 1956 en Viena, \u00e9 un numism\u00e1tico austr\u00edaco especializado na moeda da Antig\u00fcidade.\nTraxectoria.\nEn 1974 comezou os seus estudos de Arqueolox\u00eda Cl\u00e1sica, de Numism\u00e1tica \u00c1ntiga e de Historia Antiga na Universidade de Viena, onde acadou o doutoramento en 1982, baixo a direcci\u00f3n de Robert G\u00f6bl e Manfred Mayrhofer, coa tese titulada \"Materialgrundlagen zu den iranischen Personennamen auf antiken M\u00fcnzen: achaimenidische Satrapen, Persis, Sakas und Pahlavas\" (\"Fundamentos materiais dos nomes de persoa iranianos en moedas antigas: s\u00e1trapas, aquem\u00e9nidas, Persis, Sakas e Pahlavas\").\nEntre 1977 e 1982 actuou como colaborador da comisi\u00f3n iraniana da Academia Austr\u00edaca das Ciencias no proxecto de investigaci\u00f3n \"Iranische Personennamen auf antiken M\u00fcnzen\" (\"Nomes de persoa iranianos en moedas antigas\") no marco do \"Iranischen Personennamenbuch\" (\"Libro dos nomes de persoa iranianos\"). Desde 1982 \u00e9 colaborador da comisi\u00f3n numism\u00e1tica da Academia Austr\u00edaca das Ciencias.\nTam\u00e9n en 1982, accedeu ao posto de lector no Instituto de Numism\u00e1tica da Universidade de Viena, onde en 1987 obtivo a habilitaci\u00f3n como docente universitario de Numism\u00e1tica e Historia Monetaria.\nEn 1987 foi nomeado conservador do gabinete numism\u00e1tico (\"M\u00fcnzkabinett\") do Kunsthistorisches Museum de Viena, onde se encargou das moedas bizantinas, medievais e orientais. En 2001 accedeu ao posto de subdirector do gabinete e en 2008 foi nomeado director.\nDesde 1998 \u00e9 membro correspondente e desde 2003 membro efectivo da Clase Filos\u00f3fico-Hist\u00f3rica da Academia Austr\u00edaca das Ciencias, e o 19 de abril de 2013 foi elixido vicepresidente da Academia por un per\u00edodo de catro anos. En abril de 2017 foi confirmado por un novo per\u00edodo, ata o 30 de xu\u00f1o de 2022.\nAlram \u00e9, desde 2015, o presidente do Consello Internacional de Numism\u00e1tica. Con anteriordidade xa ocupara o cargo de secretario desta instituci\u00f3n durante o per\u00edodo 2009-2015. \nTam\u00e9n forma parte do consello editorial da Sociedade Su\u00edza de Numism\u00e1tica, que edita, entre outras publicaci\u00f3ns, a prestixosa revista \"Schweizerische Numismatische Rundschau\".\nPublicaci\u00f3ns.\nEsta \u00e9 unha escolma das publicaci\u00f3ns numism\u00e1ticas m\u00e1is salientables de Michael Alram ao longo da s\u00faa traxectoria acad\u00e9mica:"}
{"id": "507908", "revid": "65337", "url": "https://gl.wikipedia.org/wiki?curid=507908", "title": "M. Alram", "text": ""}
{"id": "507909", "revid": "65337", "url": "https://gl.wikipedia.org/wiki?curid=507909", "title": "Alram, M.", "text": ""}
{"id": "507910", "revid": "65337", "url": "https://gl.wikipedia.org/wiki?curid=507910", "title": "Alram, Michael", "text": ""}
{"id": "507911", "revid": "72012", "url": "https://gl.wikipedia.org/wiki?curid=507911", "title": "Steven R. Nagel", "text": "Steven Ray Nagel, nado en Canton, Illinois, o 27 de outubro de 1946 e finado o 21 de agosto de 2014, foi un astronauta estadounidense que formou parte das misi\u00f3ns STS-51-G, STS-61-A, STS-37 e STS-55.\nTraxectoria.\nNagel graduouse en enxe\u00f1ar\u00eda aeroespacial pola Universidade de Illinois en 1969 e era m\u00e1ster en enxe\u00f1ar\u00eda mec\u00e1nica pola Universidade do Estado de California en Fresno en 1978.\nFoi seleccionado como astronauta pola NASA en agosto de 1979, participando nas misi\u00f3ns STS-51-G, STS-61-A, STS-37 e STS-55 e pasando un total de 30,07 d\u00edas no espazo."}
{"id": "507913", "revid": "1987", "url": "https://gl.wikipedia.org/wiki?curid=507913", "title": "Sorghum bicolor", "text": ""}
{"id": "507914", "revid": "23204", "url": "https://gl.wikipedia.org/wiki?curid=507914", "title": "Comit\u00e9 Ol\u00edmpico Chin\u00e9s", "text": "O Comit\u00e9 Ol\u00edmpico Chin\u00e9s (en ; pinyin: \"Zh\u014dnggu\u00f3 \u00c0ol\u00ednp\u01d0k\u00e8 W\u011biyu\u00e1nhu\u00ec\") \u00e9 o organismo oficialmente designado pola Rep\u00fablica Popular da China para representar o pa\u00eds nos Xogos Ol\u00edmpicos e noutras federaci\u00f3ns de deporte internacionais afiliadas dende 1979, logo de que a resoluci\u00f3n de Nagoya fose adoptada polo Comit\u00e9 Ol\u00edmpico Internacional (COI)."}
{"id": "507915", "revid": "89787", "url": "https://gl.wikipedia.org/wiki?curid=507915", "title": "Paraguai nos Xogos Ol\u00edmpicos", "text": "Paraguai competiu por vez primeira nos Xogos Ol\u00edmpicos en 1968, e dende ent\u00f3n enviou deportistas para participar en cada edici\u00f3n dos Xogos de Ver\u00e1n, ag\u00e1s en 1980 onde participaron nun boicot liderado polos Estados Unidos. Competiron nos Xogos de Inverno por primeira vez en 2014.\nA naci\u00f3n s\u00f3 ga\u00f1ou unha medalla, unha prata en f\u00fatbol masculino en 2004 en Atenas."}
{"id": "507918", "revid": "23204", "url": "https://gl.wikipedia.org/wiki?curid=507918", "title": "Comit\u00e9 Ol\u00edmpico Paraguaio", "text": "O Comit\u00e9 Ol\u00edmpico Paraguaio (en ) \u00e9 o Comit\u00e9 Ol\u00edmpico Nacional que representa deportistas paraguaios no Comit\u00e9 Ol\u00edmpico Internacional (COI) e nos Xogos Panamericanos. Foi creado e reco\u00f1ecido polo Comit\u00e9 Ol\u00edmpico Internacional en 1970. Ten a s\u00faa sede en Luque, Paraguai, na \u00e1rea de Asunci\u00f3n."}
{"id": "507919", "revid": "23204", "url": "https://gl.wikipedia.org/wiki?curid=507919", "title": "Comit\u00e9 Ol\u00edmpico Paraguayo", "text": ""}
{"id": "507920", "revid": "1131", "url": "https://gl.wikipedia.org/wiki?curid=507920", "title": "Academia da Lingua Guaran\u00ed", "text": "A Academia da Lingua Guaran\u00ed (en ) \u00e9 unha instituci\u00f3n paraguaia que promove e regula o guaran\u00ed, unha das linguas oficiais de Paraguai e o Mercosur. \u00c9 a principal instituci\u00f3n encargada de estandarizar a lingua guaran\u00ed. Foi promovida en Paraguai a trav\u00e9s da \"Lei de Linguas\", a cal foi aprobada en 2010; e que ademais, autorizou a creaci\u00f3n da Secretar\u00eda de Pol\u00edticas Ling\u00fc\u00edsticas con rango ministerial."}
{"id": "507921", "revid": "23204", "url": "https://gl.wikipedia.org/wiki?curid=507921", "title": "Guarani \u00d1e\u2019 \u1ebd Rerekuapav\u1ebd", "text": ""}
{"id": "507922", "revid": "89787", "url": "https://gl.wikipedia.org/wiki?curid=507922", "title": "Palestina nos Xogos Ol\u00edmpicos", "text": "Palestina participou por vez primeira nos Xogos Ol\u00edmpicos en 1996, e dende ent\u00f3n enviou deportistas para competir en cada edici\u00f3n dos Xogos Ol\u00edmpicos de Ver\u00e1n. Os deportistas palestinos nunca conseguiron obter unha medalla ol\u00edmpica.\nPalestina est\u00e1 representado no Comit\u00e9 Ol\u00edmpico Internacional polo Comit\u00e9 Ol\u00edmpico Palestino. Palestina foi reco\u00f1ecido como membro do Consello Ol\u00edmpico de Asia (COA) dende 1986, e do Comit\u00e9 Ol\u00edmpico Internacional (COI) dende 1995."}
{"id": "507925", "revid": "23204", "url": "https://gl.wikipedia.org/wiki?curid=507925", "title": "Comit\u00e9 Ol\u00edmpico Palestino", "text": "O Comit\u00e9 Ol\u00edmpico Palestino (en ) \u00e9 o Comit\u00e9 Ol\u00edmpico Nacional do Estado de Palestina. O Estado de Palestina foi reco\u00f1ecido como membro do Consello Ol\u00edmpico de Asia (COA) dende 1986, e do Comit\u00e9 Ol\u00edmpico Internacional (COI) dende 1995.\nHistoria.\nSegundo Nabil Mabrouk, presidente da Federaci\u00f3n Palestina de Atletismo, o Comit\u00e9 Ol\u00edmpico Palestino foi fundado por primeira vez en 1969."}
{"id": "507926", "revid": "89787", "url": "https://gl.wikipedia.org/wiki?curid=507926", "title": "Rally de Ferrol de 2014", "text": "O Rally de Ferrol de 2014 foi a 45\u00aa edici\u00f3n de dito rally. Foi a sexta proba da tempada 2014 do Campionato de Espa\u00f1a de Rallys e celebrouse entre o 22 e o 23 de agosto de 2014. Os vencedores foron os irm\u00e1ns Sergio e Diego Vallejo, a bordo dun Porsche 997 GT3."}
{"id": "507934", "revid": "89787", "url": "https://gl.wikipedia.org/wiki?curid=507934", "title": "Marvin Bagley III", "text": "Marvin Bagley III, nado o 16 de marzo de 1999 en Tempe, Arizona, \u00e9 un xogador profesional estadounidense de baloncesto que xoga nos Detroit Pistons da National Basketball Association (NBA). Con 2,11 metros de estatura xoga na posici\u00f3n de ala-pivote.\nTraxectoria profesional.\nO 21 de xu\u00f1o de 2018, Bagley foi seleccionado polos Sacramento Kings na segunda posici\u00f3n do Draft da NBA de 2018. O 1 de xullo de 2018, Bagley asinou cos Kings. Debutou na NBA o 17 de outubro de 2018 na derrota dos Kings por 123\u2013117 contra os Utah Jazz, facendo 6 puntos e 5 rebotes en 12 minutos de xogo.\nO 10 de febreiro de 2022, Bagley foi traspasado \u00f3s Detroit Pistons coma parte dun traspaso entre catro equipos que mandou a Donte DiVincenzo, Josh Jackson e Trey Lyles \u00f3s Kings. O 14 de febreiro de 2022, Bagley debutou cos Pistons na derrota dos Kings por 103\u201394 contra os Washington Wizards. O 6 de xullo de 2022, Bagley asinou cos Pistons un novo contrato por tres anos."}
{"id": "507935", "revid": "7523", "url": "https://gl.wikipedia.org/wiki?curid=507935", "title": "Yogi Ferrell", "text": "Kevin Duane \"Yogi\" Ferrell Jr., nado o 9 de maio de 1993 en Greenfield, Indiana, \u00e9 un xogador profesional estadounidense de baloncesto. Con 1,83 metros de estatura xoga na posici\u00f3n de base.\nTraxectoria profesional.\nTras non ser escollido no Draft da NBA de 2016, Ferrell uniuse \u00f3s Brooklyn Nets para a Liga de Ver\u00e1n da NBA de 2016. En catro partidos cos Nets, acadou 8.8 puntos, 1.8 asistencias e 1.5 rebotes en 17 minutos por encontro. O 5 de agosto de 2016, Ferrell asinou cos Nets. Tras xogar en tres partidos de pretempada, foi cortado polos Nets o 21 de outubro de 2016.\nO 1 de novembro de 2016, Ferrell asinou cos Long Island Nets, afiliado dos Brooklyn Nets na NBA Development League. O 9 de novembro de 2016, Ferrell volveu a Brooklyn, e debutou na NBA esa mesma noite, facendo 5 puntos, 3 rebotes e unha asistencia na derrota por 110\u201396 contra os New York Knicks. Tras disputar dez partidos cos Nets, foi cortado de novo o 9 de decembro de 2016.\nO 28 de xaneiro de 2017, Ferrell asinou un contrato de dez d\u00edas cos Dallas Mavericks. O 7 de febreiro de 2017, asinou un contrato por varios anos cos Mavericks.\nO 23 de xullo de 2018, Ferrell asinou un contrato de dous anos cos Sacramento Kings. O 18 de decembro de 2020, Ferrell asinou cos Utah Jazz, pero foi cortado o d\u00eda seguinte.\nO 11 de xaneiro de 2021, Ferrell asinou cos Cleveland Cavaliers un contrato de dez d\u00edas."}
{"id": "507936", "revid": "7523", "url": "https://gl.wikipedia.org/wiki?curid=507936", "title": "Richaun Holmes", "text": "Richaun Diante Holmes, nado o 15 de outubro de 1993 en Lockport, Illinois, \u00e9 un xogador profesional estadounidense de baloncesto que xoga nos Dallas Mavericks da National Basketball Association (NBA). Con 2,08 metros de estatura xoga nas posici\u00f3ns de ala-pivote e pivote.\nTraxectoria profesional.\nO 25 de xu\u00f1o de 2015, Holmes foi seleccionado polos Philadelphia 76ers na 37\u00aa posici\u00f3n do Draft da NBA de 2015 O 31 de xullo de 2015, Holmes asinou cos 76ers.\nO 20 de xullo de 2018, Holmes foi traspasado \u00f3s Phoenix Suns a cambio dunha compensaci\u00f3n econ\u00f3mica.\nO 16 de xullo de 2019, Holmes asinou un contrato de dous anos cos Sacramento Kings.\nO 6 de xullo de 2023, os Kings traspasaron a Holmes, xunto \u00f3s dereitos do Draft de Olivier-Maxence Prosper, \u00f3s Dallas Mavericks."}
{"id": "507937", "revid": "7523", "url": "https://gl.wikipedia.org/wiki?curid=507937", "title": "Mikal Bridges", "text": "Mikal Bridges, nado o 30 de agosto de 1996 en Filadelfia, Pensilvania, \u00e9 un xogador profesional estadounidense de baloncesto que xoga nos Brooklyn Nets da National Basketball Association (NBA). Con 1,98 metros de estatura xoga na posici\u00f3n de ala.\nTraxectoria profesional.\nO 21 de xu\u00f1o de 2018, Bridges foi seleccionado polos Philadelphia 76ers na 10\u00aa posici\u00f3n do Draft da NBA de 2018, pero pouco despois foi traspasado \u00f3s Phoenix Suns a cambio de Zhaire Smith e unha futura elecci\u00f3n da primeira rolda do Draft. O 6 de xullo de 2018, Bridges asinou cos Suns. Debutou na NBA o 17 de outubro de 2018 na vitoria dos Suns por 121\u2013100 contra os Dallas Mavericks.\nO 9 de febreiro de 2023, os Suns traspasaron a Bridges \u00f3s Brooklyn Nets xunto a Cameron Johnson, Jae Crowder e catro elecci\u00f3ns da primeira rolda do Draft, a cambio de Kevin Durant e T. J. Warren."}
{"id": "507938", "revid": "85894", "url": "https://gl.wikipedia.org/wiki?curid=507938", "title": "Gran Premio da Coru\u00f1a de Automobilismo", "text": "O Gran Premio da Coru\u00f1a de Automobilismo foi unha competici\u00f3n automobil\u00edstica disputada durante os anos 60 e 70 no Circu\u00edto de Riazor, na Coru\u00f1a. Foi puntuable para varios campionatos nacionais.\nHistoria.\nDende 1950 vi\u00f1a disput\u00e1ndose no Circu\u00edto de Riazor o Gran Premio da Coru\u00f1a de Motociclismo, pero non foi ata o 28 de agosto de 1966, cando da man de Jos\u00e9 Larrea e da Escuder\u00eda Centollo se disputou no mesmo lugar a primeira edici\u00f3n do Gran Premio da Coru\u00f1a de Automobilismo, a primeira proba destas caracter\u00edsticas en Galicia. Disput\u00e1ronse tres carreiras, sendo o vencedor absoluto o coru\u00f1\u00e9s \u00c1lvaro Urgoiti, despois de vencer tanto na categor\u00eda B (de 951cc a 1600 cc) como na libre (sen limitaci\u00f3ns), mentres que Eduardo Villacieros ga\u00f1ou na categor\u00eda A (menos de 950cc). Cada unha das carreiras ti\u00f1a unha duraci\u00f3n de 40 minutos, tempo no que os veh\u00edculos deron 31 voltas ao circu\u00edto na categor\u00eda A e 33 nas d\u00faas restantes. O Gran Premio foi presenciado por uns 30.000 espectadores.\nAo ano seguinte disputouse a segunda edici\u00f3n, sendo esta retransmitida en directo por TVE. O vencedor absoluto foi o portugu\u00e9s Jos\u00e9 Lampreia, que co seu Lotus 47 obtivo unha media de velocidade de 112 km/h, superando ao franc\u00e9s Bernard Tramont, segundo da xeral e primeiro da categor\u00eda B. Na categor\u00eda A o ga\u00f1ador foi F\u00e9lix Serra. Lampreia ga\u00f1ou tam\u00e9n a terceira edici\u00f3n, en 1968, tras dar 40 voltas ao circu\u00edto cunha velocidade media de 109,33 km/h, superando ao catal\u00e1n Juan Fern\u00e1ndez, que rematou segundo. \nEn 1969 o evento constou de tras carreiras con 30 voltas cada unha, resultando ga\u00f1ador absoluto Jos\u00e9 de la Pe\u00f1a, conducindo un Porsche 907, tras vencer na categor\u00eda \"sport\" por diante de Juncosa e Tramont. As outras d\u00faas mangas foron a de turismos e unha carreira monomarca puntuable para a Copa Nacional Renault 8 TS. Na primeira delas imp\u00faxose o coru\u00f1\u00e9s Carlos Arrojo cun Fiat Abarth 850 TC coa carrocer\u00eda dun SEAT 600, por diante de Santiago Salido e Gerardo Van Dulken, ambos con R-8 Gordini. Na Copa Renault 8 TS venceu Salvador Ca\u00f1ellas, seguido de Van Dulken e o vigu\u00e9s \"Culebras\", que liderou a maior parte da proba ata que se viu superado nas d\u00faas \u00faltimas voltas. En 1970 a proba de velocidade no circu\u00edto foi inclu\u00edda dentro da cuarta edici\u00f3n do Rally da Coru\u00f1a, sendo a proba que pechou a competici\u00f3n. Eladio Doncel chegou a dita proba final cunha vantaxe de poucos segundos sobre Bernard Tramont e Manuel Juncosa. Este \u00faltimo, con Artemi como copiloto e cun Fiat Abarth 2000, foi o m\u00e1is r\u00e1pido en Riazor, a\u00ednda que a vitoria no rally foi para Doncel. Na Copa Renault 8 TS a vitoria foi para \"Correcaminos\".\nEn 1971 disputouse a \u00faltima edici\u00f3n, ga\u00f1ando Bernard Tramont cun Alpine A110 1600, por diante de Rafael Barrios (Alfa Romeo GT-AM) e Jes\u00fas Iglesias (SEAT 1430), mentres que Francisco Anet ga\u00f1ou na Copa Renault 8 TS."}
{"id": "507939", "revid": "22570", "url": "https://gl.wikipedia.org/wiki?curid=507939", "title": "Calle de Preciados", "text": ""}
{"id": "507940", "revid": "22570", "url": "https://gl.wikipedia.org/wiki?curid=507940", "title": "Calle Mayor de Madrid", "text": ""}
{"id": "507941", "revid": "22570", "url": "https://gl.wikipedia.org/wiki?curid=507941", "title": "Paseo de la Castellana", "text": ""}
{"id": "507943", "revid": "22570", "url": "https://gl.wikipedia.org/wiki?curid=507943", "title": "Paseo del Prado", "text": ""}
{"id": "507944", "revid": "22570", "url": "https://gl.wikipedia.org/wiki?curid=507944", "title": "Plaza de Cibeles", "text": ""}
{"id": "507945", "revid": "22570", "url": "https://gl.wikipedia.org/wiki?curid=507945", "title": "Plaza de Castilla", "text": ""}
{"id": "507946", "revid": "23204", "url": "https://gl.wikipedia.org/wiki?curid=507946", "title": "Masai", "text": ""}
{"id": "507947", "revid": "89787", "url": "https://gl.wikipedia.org/wiki?curid=507947", "title": "Andorra nos Xogos Ol\u00edmpicos", "text": "Andorra participou por vez primeira nos Xogos Ol\u00edmpicos en 1976, e participaron en cada edici\u00f3n dos Xogos de Ver\u00e1n dende ent\u00f3n. Tam\u00e9n apareceron en cada edici\u00f3n dos Xogos de Inverno dende 1976.\nO pa\u00eds nunca ga\u00f1ou unha medalla nos Xogos. Polo xeral, os deportistas andorranos compiten en probas de ciclismo, nataci\u00f3n, atletismo, tiro e judo.\nEst\u00e1 representado polo Comit\u00e9 Ol\u00edmpico Andorrano dende 1976."}
{"id": "507949", "revid": "85894", "url": "https://gl.wikipedia.org/wiki?curid=507949", "title": "Sessue Hayakawa", "text": "Kintaro Hayakawa (\u65e9\u5ddd \u91d1\u592a\u90ce), nado en Minamib\u014ds\u014d o 10 de xu\u00f1o de 1889 e finado en Toquio o 23 de novembro de 1973, co\u00f1ecido profesionalmente como Sessue Hayakawa (\u65e9\u5ddd \u96ea\u6d32), foi un actor e \u00eddolo popular xapon\u00e9s. Foi unha das maiores estrelas de Hollywood do cinema mudo nas d\u00e9cadas de 1910 e principios de 1920. Hayakawa foi o primeiro actor de orixe asi\u00e1tica que se converteu nunha estrela como protagonista nos Estados Unidos e Europa. A s\u00faa \"beleza inquietante\" xunto cos seus papeis como malvado sexualmente dominante fixeron del un rompecoraz\u00f3ns para as mulleres estadounidenses durante unha \u00e9poca de discriminaci\u00f3n racial, facendo del dun dos primeiros sex symbols de Hollywood.\nRealizou o seu papel revelaci\u00f3n en \"The Cheat\" (1915), e posteriormente f\u00edxose c\u00e9lebre por interpretar amantes prohibidos. Hayakawa foi unha estrela ben pagada no seu tempo, e ga\u00f1aba 3500 d\u00f3lares \u00e1 semana en 1919 e dous mill\u00f3ns grazas \u00e1 s\u00faa propia produtora entre 1918 e 1920. A causa do sentimento antixapon\u00e9s en auxe e das dificultades nos negocios, Hayakawa abandonou Hollywood en 1922 e actuou en Broadway e no Xap\u00f3n e Europa durante varios anos antes de regresar a Hollywood con \"Daughter of the Dragon\" (1931).\nEntre os seus filmes sonoros, Hayakawa probablemente \u00e9 m\u00e1is co\u00f1ecido polo seu papel como o coronel Saito en \"A ponte sobre o r\u00edo Kwai\" (1957), polo que recibiu unha candidatura ao \u00d3scar ao mellor actor secundario. Hayakawa participou en m\u00e1is de 80 longametraxes, e tres dos seus filmes (\"The Cheat\", \"The Dragon Painter\" e \"A ponte sobre o r\u00edo Kwai\") foron inclu\u00eddos no National Film Registry dos Estados Unidos."}
{"id": "507951", "revid": "23204", "url": "https://gl.wikipedia.org/wiki?curid=507951", "title": "Mary Joe Fern\u00e1ndez", "text": "Mar\u00eda Jos\u00e9 Fern\u00e1ndez Godsick, chamada Mary Joe, nada en Santo Domingo o 19 de agosto de 1971, \u00e9 unha tenista profesional retirada estadounidense de ascendencia cubana e espa\u00f1ola. Foi finalista en tres torneos individuais do Grand Slam, e ga\u00f1ou dous torneos de dobres do Grand Slam e d\u00faas medallas de ouro ol\u00edmpicas.\nTraxectoria.\nFern\u00e1ndez naceu na Rep\u00fablica Dominicana, onde emigraran os seus pais. O seu pai Jos\u00e9 \u00e9 de Asturias e a s\u00faa nai Silvia Pino \u00e9 de Cuba. Completou a educaci\u00f3n secundaria na Carrollton School of the Sacred Heart de Miami.\nMary Joe Fern\u00e1ndez chamou por primeira vez a atenci\u00f3n no mundo do tenis pola s\u00faa sensacional carreira como xogadora j\u00fanior, logrando ga\u00f1ar catro veces consecutivas o t\u00edtulo j\u00fanior Orange Bowl. En 1985, \u00e1 idade de 14 anos e 8 d\u00edas, Fern\u00e1ndez converteuse na xogadora m\u00e1is nova que ga\u00f1ou un partido no cadro principal do US Open, ao derrotar a Sara Gomer na primeira rolda 6-1, 6-4.\nFern\u00e1ndez fixo a s\u00faa entrada no circu\u00edto profesional en 1986. Ga\u00f1ou o seu primeiro t\u00edtulo de dobres en 1989 en Dallas, facendo parella con Betsy Nagelsen. O seu primeiro t\u00edtulo profesional individual no circu\u00edto conseguiuno en 1990 no torneo de Toquio Indoor.\nEn 1990 chegou \u00e1 s\u00faa primeira final individual do Grand Slam no Aberto de Australia, en que foi derrotada cun marcador de 6-3, 6-4 pola tenista alem\u00e1 Steffi Graf. Terminou 1990 na 4.\u00aa praza da clasificaci\u00f3n mundial, a s\u00faa posici\u00f3n m\u00e1is alta ao longo da s\u00faa carreira.\nEn 1991, formando parella con Patty Fendick, conseguiu o t\u00edtulo de dobres femininos no Aberto de Australia.\nVolveu alcanzar a final do Aberto de Australia en 1992. Nesa ocasi\u00f3n perdeu ante Monica Seles por 6-2, 6-3.\nFern\u00e1ndez foi elixida para representar aos Estados Unidos nos Xogos Ol\u00edmpicos de 1992 en Barcelona. Ga\u00f1ou a medalla de ouro en dobres femininos, formando parella con Gigi Fern\u00e1ndez, e a medalla de bronce individual.\nNos cuartos de final de Roland Garros de 1993, Fern\u00e1ndez protagonizou unha dram\u00e1tica remontada ante Sabatini, despois de que Sabatini dominase por un marcador de 6-1, 5-1. Fern\u00e1ndez salvou cinco pelotas de partido no encontro, que durou 3 horas e 36 minutos e que Fern\u00e1ndez finalmente ga\u00f1ou 1-6, 7-6(7-4), 10-8. Posteriormente derrotou a Arantxa S\u00e1nchez Vicario 6-2, 6-2 en semifinais para alcanzar a s\u00faa terceira e \u00faltima final individual do Grand Slam. Nun apertado partido contra Steffi Graff, Mary Joe finalmente foi derrotada por 4-6, 6-2, 6-4.\nFern\u00e1ndez ga\u00f1ou o seu segundo t\u00edtulo do Grand Slam en dobres en 1996 en Roland Garros, facendo parella con Lindsay Davenport. A parella tam\u00e9n se fixo co t\u00edtulo de dobres no Masters Feminino da WTA ese mesmo ano.\nFern\u00e1ndez substitu\u00edu a \u00faltima hora a Chanda Rubin no equipo estadounidense dos Xogos Ol\u00edmpicos de 1996 en Atlanta. Ga\u00f1ou a s\u00faa segunda medalla de ouro consecutiva en dobres femininos, novamente facendo parella con Gigi Fern\u00e1ndez. Tam\u00e9n participou na competici\u00f3n individual grazas a unha ausencia e alcanzou as semifinais, onde foi derrotada no partido pola medalla de bronce pola tenista checa Jana Novotn\u00e1. Posteriormente ese mesmo ano, Fern\u00e1ndez formou parte do equipo estadounidense que ga\u00f1ou a Copa Federaci\u00f3n.\nMary Joe Fern\u00e1ndez ga\u00f1ou o seu \u00faltimo t\u00edtulo individual en 1997 en Berl\u00edn. O seu \u00faltimo t\u00edtulo de dobres tam\u00e9n o conseguiu ese mesmo ano en Madrid. Retirouse da competici\u00f3n no ano 2000.\nTras retirarse do circu\u00edto profesional, Fern\u00e1ndez traballou como comentarista de tenis para ESPN e colaborou con CBS Sports como analista no US Open de 2005.\nXogos Ol\u00edmpicos.\nIndividual (1 broce).\nMary Joe Fern\u00e1ndez perdeu nas semifinais contra Steffi Graf 6\u20134, 6\u20132. En 1992, non se disputou un partido para o 3.\u00b0 posto."}
{"id": "507952", "revid": "55340", "url": "https://gl.wikipedia.org/wiki?curid=507952", "title": "Terremoto do Oc\u00e9ano \u00cdndico 2004", "text": ""}
{"id": "507955", "revid": "6459660", "url": "https://gl.wikipedia.org/wiki?curid=507955", "title": "Subida \u00e1 Estrada", "text": "A Subida \u00e1 Estrada \u00e9 unha carreira automobil\u00edstica de monta\u00f1a que se disputa na Estrada e que punt\u00faa para o Campionato de Galicia de Monta\u00f1a. Celebrada de xeito intermitente dende 1971 \u00e9 a segunda subida galega con m\u00e1is edici\u00f3ns disputadas, s\u00f3 por detr\u00e1s da Subida a Chantada.\nHistoria.\nA proba nace en 1971, cando se celebra a primeira edici\u00f3n durante as festas de San Paio, organizada pola Escuder\u00eda Pontevedra a petici\u00f3n de Alejandro Dur\u00e1n, quen se ocupar\u00eda da organizaci\u00f3n das seguintes edici\u00f3ns como presidente da Escuder\u00eda Estradense. O Porsche 911 R de Humberto Rodr\u00edguez foi o vencedor nas d\u00faas primeiras edici\u00f3ns, disput\u00e1ndose a proba de xeito ininterrompido ata 1977, anos nos que destaca a vitoria en 1975 de Beny Fern\u00e1ndez a bordo do Alpinche de Estanislao Reverter, s\u00f3 unha semana despois de debutar con el no Rally de Ourense. En 1975 entrou a formar parte do novo Campionato Galego de Automobilismo.\nTras uns anos sen celebrarse, volveu en 1982, xa como parte do Campionato de Galicia de Monta\u00f1a, e coa segunda vitoria de Alberto Gonz\u00e1lez \"Camba\". Nos seguintes anos sufriu varias interrupci\u00f3ns ata que logrou ter regularidade a partir de 2008, ano no que Crist\u00f3bal Serantes conseguiu a primeira das s\u00faas catro vitorias consecutivas. Tras a vitoria de Jacobo Sobral en 2014 a proba non se levou a cabo durante os dous anos seguintes, ata que en 2017 volveu ao calendario cunha nova vitoria de Sobral. Alexis Vi\u00e9itez ga\u00f1ou nas edici\u00f3ns de 2018 e 2019, mentres que a de 2020 foi suspendida pola pandemia por coronavirus.\nEnumeraci\u00f3n.\nHai un problema coa numeraci\u00f3n das diferentes edici\u00f3ns. O problema produciuse por mor das diferentes edici\u00f3ns en que non se celebrou o que provocou que fosen saltando as edici\u00f3ns ata que en 2014 se regularizou. As\u00ed, despois de 1989 (XII edici\u00f3n), non houbo m\u00e1is edici\u00f3ns ata 1994 que pasou a ser, erroneamente, a XIV edici\u00f3n. De novo, non se celebrou durante nove anos, e no 2003, se celebrou a XII edici\u00f3n. E tras outro par\u00f3n, en 2008, se presentou como a XIII edici\u00f3n, e xa, con edici\u00f3ns correlativas ata que en 2014, se pediu permiso \u00e1 Federaci\u00f3n para ordenar o n\u00famero real de edici\u00f3ns, polo que se saltou ata a XXI, cando no 2013 se celebrara a XVIII. Unha vez conseguido o permiso, contin\u00faa a ordenaci\u00f3n real."}
{"id": "507956", "revid": "89787", "url": "https://gl.wikipedia.org/wiki?curid=507956", "title": "Fagolisosoma", "text": "En biolox\u00eda, un fagolisosoma ou endolisosoma \u00e9 un corpo citoplasm\u00e1tico formado pola fusi\u00f3n dun fagosoma cun lisosoma nun proceso que ocorre durante a fagocitose. Tr\u00e1tase dun tipo de lisosoma secundario. A formaci\u00f3n de fagolisosomas \u00e9 esencial para a destruci\u00f3n intracelular de microorganismos e pat\u00f3xenos. Ten lugar cando as membranas do lisosoma e fagosoma 'chocan', momento no que o contido do lisosoma (primario), inclu\u00edndo os seus encimas hidrol\u00edticos, se descarga dentro do fagosoma e dixire as part\u00edculas que foron inxeridas e est\u00e1n dentro do fagosoma. Alg\u00fans produtos da dixesti\u00f3n son materiais \u00fatiles e pasan ao citoplasma, mentres que outros son expulsados por exocitose.\nA fusi\u00f3n das membranas do fagosoma e o lisosoma est\u00e1 regulada pola prote\u00edna Rab5, un tipo de prote\u00edna G que permite o intercambio de material entre estes dous org\u00e1nulos, pero impide a fusi\u00f3n completa das s\u00faas membranas.\nFunci\u00f3n.\nOs fagolisosomas funcionan reducindo o pH do seu ambiente interno, que as\u00ed se fai m\u00e1is \u00e1cido. Istro serve como un mecanismo de defensa contra microbios e outros parasitos perigosos e tam\u00e9n proporciona un medio axeitado para a actividade encim\u00e1tica degradativa.\nOs microbios son destru\u00eddos nos fagolisosomas por unha combinaci\u00f3n de procesos oxidativos e non oxidativos. Os procesos oxidativos tam\u00e9n se co\u00f1ecen como explosi\u00f3n respiratoria e incl\u00faen a produci\u00f3n \"non mitocondrial\" de especies reactivas do ox\u00edxeno.\nAo diminu\u00edren o pH e as concentraci\u00f3ns de fontes de carbono e nitr\u00f3xeno, os fagolisosomas inhiben o crecemento de fungos. Un exemplo \u00e9 a inhibici\u00f3n do crecemento de hifas en \"Candida albicans\".\nNos neutr\u00f3filos humanos os fagolisosomas destr\u00faen pat\u00f3xenos ao produciren tam\u00e9n \u00e1cido hipocloroso.\nPat\u00f3xenos que secuestran fagolisosomas.\nAlg\u00fans icroorganismos poden prosperar dentro dos fagolisosomas. \"Coxiella burnetii\", o axente causante da febre Q, prospera e repl\u00edcase nos fagolisoosmas \u00e1cidos da s\u00faa c\u00e9lula h\u00f3spede. A acidez do fagolisosoma \u00e9 esencial para que \"C. burnetii\" transporte glicosa, glutamato e prolina, as\u00ed como para a s\u00faa s\u00edntese de \u00e1cidos nucleicos e prote\u00ednas.\nDe xeito similar, cando \"Leishmania\" est\u00e1 en estado de amastigote obt\u00e9n todas as s\u00faas fontes de purina, varias vitaminas, e varios amino\u00e1cidos esenciais do fagolisosoma do seu h\u00f3spede. \"Leishmania\" tam\u00e9n obt\u00e9n grupos hemo da prote\u00f3lise de prote\u00ednas que ten lugqar no fagolisosoma do h\u00f3spede ."}
{"id": "507957", "revid": "27155", "url": "https://gl.wikipedia.org/wiki?curid=507957", "title": "Endolisosoma", "text": ""}
{"id": "507958", "revid": "5863", "url": "https://gl.wikipedia.org/wiki?curid=507958", "title": "Xos\u00e9 Mar\u00eda \u00c1lvarez-Bl\u00e1zquez", "text": ""}
{"id": "507959", "revid": "89787", "url": "https://gl.wikipedia.org/wiki?curid=507959", "title": "Heikki Suolahti", "text": "Heikki Theodor Suolahti, nado o 2 de febreiro de 1920 en Helsinqui (Finlandia) e finado na mesma cidade o 27 de decembro de 1936, foi un compositor finland\u00e9s, considerado un dos grandes talentos da historia da m\u00fasica do seu pa\u00eds. Nado nunha familia cultural da capital finlandesa, Suolahti formouse musicalmente na s\u00faa cidade natal e realizou viaxes por Europa. A pesar de que era un compositor practicamente autodidacta, a calidade da s\u00faa obra chamou a atenci\u00f3n de Jean Sibelius.\nDebido \u00e1 s\u00faa prematura morte, Suolahti non puido presenciar a estrea de ningunha das s\u00faas composici\u00f3ns e a s\u00faa obra non \u00e9 moi extensa. Con todo, puido finalizar a \"Sinfonia piccola\", a s\u00faa obra m\u00e1is co\u00f1ecida, e bosquexara unha nova sinfon\u00eda e unha \u00f3pera no momento da s\u00faa morte. As s\u00faas composici\u00f3ns, encadradas dentro do romanticismo, est\u00e1n influenciadas pola m\u00fasica de Richard Wagner, de quen era admirador.\nTraxectoria.\nOrixes familiares.\nHeikki Suolahti naceu no seo dunha familia cultural musical en Helsinqui o 2 de febreiro de 1920. Foi o cuarto e \u00faltimo fillo do maior xeneral de Medicina e pol\u00edtico Eino Suolahti e da violinista Anna Forsell, que tiveron ademais unha filla, Elli, e dous var\u00f3ns m\u00e1is, Lauri e Eino. Por parte da nai, estaba unido aos descendentes de Erik Stenroth; a s\u00faa bisavoa era Ulrika Lovisa Stenroth, mentres que o seu pai pertenc\u00eda a unha antiga familia finlandesa, os Palander, da que moitos dos seus membros acadaron renome no \u00e1mbito acad\u00e9mico.\nAs ra\u00edces musicais de Suolahti prove\u00f1en da familia da nai; de feito, a s\u00faa t\u00eda Elli Forsell-Rozental fora unha co\u00f1ecida cantante de \u00f3pera, e a s\u00faa nai, logo de formarse na Helsingin musiikkiopisto (actualmente Sibelius- Akatemia) marchou dous anos a M\u00fanic para continuar a s\u00faa formaci\u00f3n. De volta no seu pa\u00eds, ga\u00f1ou unha praza como violinista na Helsingin kaupunginorkesteri, posto que ter\u00eda que abandonar a causa dunha lesi\u00f3n.\nM\u00fasico precoz.\nO seu fogar proporcionoulle a Erkki Suolahti unha contorna favorable tanto dende o punto de vista espiritual como dende o econ\u00f3mico para desenvolver o seu interese pola m\u00fasica, e amosou as s\u00faas aptitudes musicais a unha idade moi temper\u00e1, dic\u00edndose mesmo que aprendeu a cantar antes que a falar. S\u00faa nai animouno a involucrarse na m\u00fasica, e todos os est\u00edmulos musicais dispo\u00f1ibles estiveron \u00e1 s\u00faa disposici\u00f3n, dende a asistencia a concertos e \u00f3peras que se celebraban en Helsinqui, as\u00ed como aos seus ensaios, ser\u00e1ns de m\u00fasica de c\u00e1mara\u00a0na casa familiar, unha gran colecci\u00f3n de partituras na casa, ou a realizaci\u00f3n de viaxes de estudos por Europa, entre as que se incl\u00faen d\u00faas viaxes a Alema\u00f1a. Suolahti de feito aprendeu a ler m\u00fasica seguindo as partituras dos cuartetos que se tocaban neses ser\u00e1ns.\nSendo neno era un l\u00edder entre os seus compa\u00f1eiros e foi membro dos Boy Scouts, ademais de participar en representaci\u00f3ns teatrais e dirixir unha pequena orquestra integrada por amigos seus. O seu interese polo teatro e a m\u00fasica, en especial a de Richard Wagner, fac\u00eda presaxiar en Suolahti un futuro como compositor de \u00f3pera\nSuolahti estudou na Helsingin Suomalainen Yhteiskoulu (Escola Mixta Finlandesa de Helsinqui) ata 1936, e comezou a s\u00faa formaci\u00f3n musical na Escola de M\u00fasica de Helsinqui aos nove anos, estudando piano con Ines Durchmall. Tam\u00e9n estudou piano, \u00f3rgano e teor\u00eda musical no Conservatorio de Helsinqui con Arvo Laitinen.\nSe ben os seus progresos co piano foron destacados, o seu interese axi\u00f1a se dirixiu cara \u00e1 teor\u00eda musical, e a\u00ednda que non recibiu lecci\u00f3ns de composici\u00f3n por parte de Laitinen, este si que o aconsellou nesta v\u00eda. O seu interese pola an\u00e1lise e a lectura de partituras, xunto coa s\u00faa admiraci\u00f3n pola obra de Wagner, lev\u00e1rono a estudar as s\u00faas \u00f3peras e a memorizar todos os temas principais da tetralox\u00eda \"Der Ring des Nibelungen\".\nEntre os dez e os once anos realizou os seus primeiros bosquexos de composici\u00f3ns, e aos doce compuxo o seu primeiro poema sinf\u00f3nico, \"Hades\", escrito para grande orquestra sinf\u00f3nica. Con todo, o seu maior proxecto dos seus primeiros anos foi \"P\u00e4rttylin y\u00f6\", unha \u00f3pera\u00a0en tres actos para a que el mesmo escribiu o libreto, pero que deixar\u00eda abandonada.\nEn 1935 realizou unha viaje a Bayreuth; con todo, nese intre non hab\u00eda programada ningunha representaci\u00f3n, polo que os seus pais promet\u00e9ronlle unha viaxe para asistir ao festival cando se graduase, o que deb\u00eda ocorrer en 1937. Nesta viaxe a terras alem\u00e1s, a\u00ednda as\u00ed, puido asistir ao Festival Lohengrin en Colonia.\nMorte.\nSuolahti morreu o 27 de decembro de 1936 por complicaci\u00f3ns causadas pola inflamaci\u00f3n do ap\u00e9ndice. A s\u00faa prematura morte impediu que puidese gozar da viaxe ao Festival de Bayreuth no ver\u00e1n de 1937 que lle prometeran seus pais como agasallo de estudante. O seu funeral tivo lugar o 2 de xaneiro de 1937, convert\u00e9ndose tam\u00e9n no evento da estrea dalgunhas das s\u00faas composici\u00f3ns, ao interpretar Gertrude Wichman o seu \"Agnus Dei\", e varios membros da Helsingin kaupunginorkesteri interpretaron un movemento do seu cuarteto en sol menor.\nObra.\nCaracter\u00edsticas e influencias.\nA obra de Heikki Suolahti \u00e9 descrita como rom\u00e1ntica, reflectindo tam\u00e9n un optimismo xuvenil. Se ben debido \u00e1 s\u00faa prematura morte non \u00e9 moi extensa e ningunha das s\u00faas composici\u00f3ns foron escoitadas en p\u00fablico antes da s\u00faa morte, a calidade da s\u00faa obra exemplif\u00edcase coa admiraci\u00f3n que expresou Jean Sibelius pola s\u00faa m\u00fasica logo de ter escoitado a s\u00faa \u00fanica sinfon\u00eda completa, remit\u00edndolle unha carta \u00e1 s\u00faa nai datada o 12 de marzo de 1938 na que dic\u00eda:\nOs grandes desaf\u00edos compositivos de Suolahti est\u00e1n relacionados coa s\u00faa gran dedicaci\u00f3n por ler partituras de grandes obras como as \u00f3peras de Richard Wagner, chegando a memorizar todos os temas principais de \"Der Ring des Nibelungen\". Outra influencia musical para o xove compositor foi o seu compatriota Jean Sibelius, con cuxa m\u00fasica tam\u00e9n entrou en contacto. Con todo, pode considerarse que foi un compositor autodidacta, xa que os seus estudos de composici\u00f3n ter\u00edan consistido en realizar ensaios de composici\u00f3n, as\u00ed como familiarizarse con estruturas musicais e o mundo sonoro da orquestra.\nEn palabras de Kimmo Korhonen:\nA s\u00faa obra, esquecida durante d\u00e9cadas ata o seu redescubrimento na primavera de 2017, enc\u00f3ntrase arquivada na biblioteca da Universidade de Helsinqui.\nLista de obras.\nA obra de Suolahti comprende composici\u00f3ns orquestrais, canci\u00f3ns, obras para piano e m\u00fasica de c\u00e1mara.\nCons\u00e9rvanse un total de 25 obras finalizadas de Suolahti, 20 obras bosquexadas, as\u00ed como sete composici\u00f3ns perdidas. Entre as s\u00faas obras a grande escala, a m\u00e1is co\u00f1ecida \u00e9 a s\u00faa \"Sinfonia piccola\", composta entre 1935 e 1936, os seus cuartetos en sol menor (1933) e en d\u00f3 maior (1936), os concertos para piano (1933) e viol\u00edn (1936). Entre as s\u00faas obras inacabadas ou planeadas enc\u00f3ntranse as \u00f3peras \"Ben-Hur\" e \"Kyllikki ja Lemmink\u00e4inen\", as\u00ed como unha segunda sinfon\u00eda e o ballet \"Uponnut kaupunki\", estas d\u00faas \u00faltimas inacabadas. O seguinte cadro amosa todas as composici\u00f3ns conservadas de Suolahti ordenadas por x\u00e9nero e que se conservan no arquivo da Biblioteca Nacional de Finlandia:\nHomenaxes e legado.\nSe ben o enterro de Heikki Suolahti foi o primeiro evento no que se homenaxeou e se escoitou por primeira vez a m\u00fasica do novo compositor, pouco m\u00e1is dun ano despois da s\u00faa morte, o 3 de febreiro de 1938, recibiu a s\u00faa primeira homenaxe p\u00fablica cando a Helsingin Kaupunginorkesteri realizou un concerto no que interpretaron varias composici\u00f3ns s\u00faas, entre elas a estrea da s\u00faa \"Sinfonia piccola\" baixo a direcci\u00f3n de Taumo Hannikainen, as\u00ed como tres canci\u00f3ns con acompa\u00f1amento orquestral interpretadas por Irja Aholainen.. A edici\u00f3n de 2020\u00a0do Festival de M\u00fasica de Iittala, en H\u00e4meenlinna, rendeulle homenaxe a Suolahti cun concerto que inclu\u00edu obras para viol\u00edn e piano, soprano, as\u00ed como o seu cuarteto n\u00fam. 3, que foi interpretado polo Soma Quartet, sendo toda a m\u00fasica interpretada por m\u00fasicos novos con idades por debaixo dos 20 anos.\nEn 1959 a editorial brit\u00e1nica Boosey &amp; Hawkes publicou en Nova York a s\u00faa \"Sinfonia piccola\" nunha edici\u00f3n realizada por Thor Johnson. A obra ten sido gravada por numerosas orquestras novas, especialmente dos Estados Unidos. Boosey &amp; Hawkes, xunto coa Asociaci\u00f3n Nacional de Orquestras Novas do Reino Unido, inclu\u00edu esta obra no seu cat\u00e1logo de m\u00fasica para orquestras novas."}
{"id": "507960", "revid": "5863", "url": "https://gl.wikipedia.org/wiki?curid=507960", "title": "Ex\u00e9rcito de Espa\u00f1a", "text": ""}
{"id": "507961", "revid": "98629", "url": "https://gl.wikipedia.org/wiki?curid=507961", "title": "Augas escuras", "text": "Augas escuras (en ) \u00e9 un filme estadounidense de 2019, de suspense xudicial, dirixido por Todd Haynes e con gui\u00f3n de Mario Correa e Matthew Michael Carnahan. A historia dramatiza o caso que enfrontou a un avogado corporativo, Robert Bilott, contra a empresa industrial qu\u00edmica DuPont despois de que eles contaminasen unha cidade con refugallos qu\u00edmicos. Est\u00e1 protagoniza por Mark Ruffalo como Bilott, xunto con Anne Hathaway, Tim Robbins, Bill Camp, Victor Garber, Mare Winningham, William Jackson Harper e Bill Pullman. \nO filme bas\u00e9ase nun artigo de 2016 de Nathaniel Rich, xornalista do \"New York Times Magazine, \"The Lawyer Who Became DuPont's Worst Nightmare\"\" (en galego, \"O avogado que se converteu no peor pesadelo de DuPont\"). \nA historia foi contada por primeira vez no libro de 2007 \"Stain-Resistant, Nonstick, Waterproof and Lethal: The Hidden Dangers of C8\" (en galego, \"Resistente \u00e1s manchas, antiadherente, impermeable e letal: os perigos ocultos do C8\") por Callie Lyons, unha xornalista de Ohio que cubriu a pol\u00e9mica mentres se desenvolv\u00eda. Outras partes da historia tam\u00e9n se basearon nun artigo de 2015 de Mariah Blake,\"Welcome to Beautiful Parkersburg, West Virginia\" (en galego, \"Benvido ao fermoso Parkersburg, Virxinia Occidental\") que foi finalista do Premio National Magazine, e de Sharon Lerner, cuxa serie \"Bad Chemistry\" (en galego, \"Mala Qu\u00edmica\") foi publicada por \"The Intercept.\" Bilott tam\u00e9n escribiu \"Exposure\", no que detallou a s\u00faa experiencia na batalla legal de m\u00e1is de vinte anos contra DuPont.\n\"Augas escuras\" tivo un lanzamento limitado o 22 de novembro de 2019, por Focus Features, que se ampliou o 6 de decembro de 2019. A pel\u00edcula recibiu valoraci\u00f3ns positivas da cr\u00edtica e recadou 21 mill\u00f3ns de d\u00f3lares. Estreouse en galego o 6 de setembro de 2023 a trav\u00e9s da TVG.\nArgumento.\nRobert Bilott \u00e9 un avogado defensor corporativo de Cincinnati, Ohio que traballa para o bufee Taft Stettinius &amp; Hollister. Un granxeiro, Wilburrt Tennant, quen co\u00f1ece a avoa de Robert, p\u00eddelle a este que investigue unha serie de mortes de animais inexplicables en Parkersburg, Virginia Occidental. Tennant relaciona as mortes coa empresa de fabricaci\u00f3n de produtos qu\u00edmicos DuPont e d\u00e1lle a Robert unha gran caixa con cintas de v\u00eddeo.\nRobert visita a granxa Tennant, onde descobre que 190 vacas morreron con afecci\u00f3ns m\u00e9dicas pouco com\u00fans como \u00f3rganos inchados, dentes ennegrecidos e tumores. O avogado de DuPont, Phil Donnelly, dille que non est\u00e1 ao tanto do caso, pero que o axudar\u00e1 en todo o que poida. Robert presenta unha pequena moci\u00f3n para que poida obter informaci\u00f3n a trav\u00e9s de informaci\u00f3n p\u00fablica dos produtos qu\u00edmicos vertidos no sitio. Cando non atopa nada \u00fatil no informe da EPA, United States Environmental Protection Agency (en galego, \"Axencia de Protecci\u00f3n Ambiental de Estados Unidos\"), d\u00e1se conta de que os produtos qu\u00edmicos poden non estar regulados pola EPA.\nRobert enfr\u00f3ntase a Phil nun evento da industria, o que leva a unhas relaci\u00f3ns pouco amigables. DuPont env\u00eda a Robert centos de caixas coa esperanza de enterrar as probas. Robert atopa numerosas referencias ao PFOA entre toda a documentaci\u00f3n remitida, mais Robert atopa numerosas referencias ao PFOA, un produto qu\u00edmico que non se relaciona en ning\u00fan manual m\u00e9dico. No medio da noite, Sarah, a muller de Robert que est\u00e1 embarazada, at\u00f3pao arrincando a alfombra dos solos e tirando as s\u00faas tixolas. A causa \u00e9 que el descubriu que o PFOA \u00e9 \u00e1cido perfluorooctanoico, que se emprega na fabicaci\u00f3n do tefl\u00f3n, o material antiadherrente da tixolas de t\u00f3dalas casas estadounidenses e que DuPont fixera durante d\u00e9cadas probas do efecto do PFOA e descubriu que poder\u00eda causar cancro e malfornaci\u00f3ns de nacemento, pero non fixera p\u00fablicos os resultados. Tam\u00e9n descubriu que, a empresa, botara centos de litros de lodos t\u00f3xicos r\u00edo enriba da granxa de Tennant causando o envelenamento das s\u00faas vacas e que o PFOA e compostos semellantes son substancias qu\u00edmicas que non saen do fluxo sangu\u00edneo e se acumulan lentamente.\nAo presentar Tennant a demanda, converteuse nun veci\u00f1o rexeitado pola s\u00faa comunidade pois DuPont era a maior empresa da localidade e tem\u00edan perde-los empregos. Robert anim\u00e1bao a aceptar o acordo con DuPont, mais Tennant negouse porque quer\u00eda xustiza e, confesoulle a Robert, que el e a s\u00faa muller ti\u00f1an cancro. Robert enviou as probas de DuPont \u00e1 EPA e ao Departamento de Xustiza, entre outros. A EPA multou a DuPont 16,5 mill\u00f3ns de d\u00f3lares. Con todo, Robert, non quedou satisfeito ao se decatar que os residentes en Parkersburg sufrir\u00edan os efectos da PFOA o resto da s\u00faa vida. Daquela, tratrou de conseguir un seguimento m\u00e9dico para t\u00f3dolos residentes de Parkersburg mediante unha gran demanda colectiva. Por\u00e9n, DuPont enviou unha carta aos veci\u00f1os notificando a presenza de PFOA na auga, iniciando as\u00ed o prazo de prescrici\u00f3n e dando un prazo legal dun mes para calquera outra acci\u00f3n legal.\nComo a cantidade de PFOA presente na auga non est\u00e1 regulamentada, o equipo de Robert argumentou que a corporaci\u00f3n era responsable pois a cantidade na auga era superior a unha parte por mil mill\u00f3ns, que era a proporci\u00f3n considerada segura polos propios documentos internos de DuPont. No xulgado, DuPont afirmou que un seu estudo posterior descubrira que, mesmo, 150 partes por mil mill\u00f3ns eran seguras. Como reacci\u00f3n, os veci\u00f1os protestan e a historia conv\u00e9rtese en noticia nacional polo que DuPont acepta indemnizarr con 70 mill\u00f3ns de d\u00f3lares. Mais como DuPont s\u00f3 estaba obrigada a realizar un seguimento m\u00e9dico se os cient\u00edficos demostran que o PFOA causaba as enfermidades, estableceuse unha comisi\u00f3n cient\u00edfica independente. Para obter datos, o equipo de Robert d\u00edxolles aos veci\u00f1os que poder\u00edan obte-los cartos do acordo despois de doar sangue e conseguiron que case 70.000 persoas doaran para o estudo.\nTras pasar sete anos sen ning\u00fan resultado do estudo. Tennant morre e Robert empobr\u00e9cese tras varios recurtes salariais, ocasionando problemas no seu matrimonio. Cando Tom, o seu xefe, comun\u00edcalle que ten que lle baixar o salario, de novo, Robert sofre un ataque. Os m\u00e9dicos dinlle a Sarah que o seu marido sufriu unha isquemia provocada polo estr\u00e9s. Sarah pr\u00e9galle a Tom que deixe de facer que Robert se sinta un fracaso, xa que est\u00e1 facendo algo por persoas que precisan axuda.\nFinalmente, a commisi\u00f3n cient\u00edfica contacta con Robert e dille que o PFOA causa m\u00faltiples cancros e outras enfermidades. Durante unha cea coa s\u00faa familia, Robert \u00e9 informado de que DuPont renega de todo o acordo polo que, Robert, decide levar o caso de cada acusado a DuPont, un por un. Ga\u00f1a os tres primeiros casos con indemnizaci\u00f3ns millonarias crecentes contra DuPont, e esta decide buscar un acordo coa a acci\u00f3n colectiva por 671 mill\u00f3ns de d\u00f3lares.\nProduci\u00f3n.\nO 21 de setembro de 2018 anunciouse que Todd Haynes dirixir\u00eda a pel\u00edcula, titulada ent\u00f3n \"Dry Run\", cun gui\u00f3n de Matthew Michael Carnahan, e cunha produci\u00f3n de \"Participant Media\" xunto con Mark Ruffalo. En novembro de 2018, Ruffalo foi oficialemente proposto para protagoniza-la pel\u00edcula.\nEn xaneiro de 2019, Anne Hathaway, Tim Robbins, Bill Camp, Victor Garber, Mare Winningham, William Jackson Harper, e Bill Pullman un\u00edronse ao elenco da pel\u00edcula. A rodaxe empezou o 14 de xaneiro de 2019, en Cincinnati, Ohio.\nEstrea.\nA pel\u00edcula estreouse no Walter Reade Teatro o 12 de novembro de 2019. Posteriormente, estreouse noutros cinemas a partir do 6 de decembro de 2019.\nAcollida.\nRecadaci\u00f3n.\n\"Augas escuras\" recadou 11,1 mill\u00f3ns de d\u00f3lares nos Estados Unidos e o Canad\u00e1 e 11,9 mill\u00f3ns noutros pa\u00edses, cun total mundial de 23,1 mill\u00f3ns de d\u00f3lares.\nNo seu fin de semana, a pel\u00edcula ga\u00f1ou 102.656 d\u00f3lares en catro salas, cunha media por sala de 25.651 d\u00f3lares. Na fin de semana seguinte ampliouse a 94 salas, ga\u00f1ando 630.000 d\u00f3lares. A pel\u00edcula proxectouse, a\u00ednda m\u00e1is, na s\u00faa terceira fin de semana de estrea, ga\u00f1ando 4,1 mill\u00f3ns de d\u00f3lares en 2.012 salas e ga\u00f1ou 1,9 mill\u00f3ns na cuarta fin de semana.\nAn\u00e1lise da cr\u00edtica.\nEn Rotten Tomates, o filme conseguiu un \u00edndice de aprobaci\u00f3n de 90% baseado en 214 comentarios, cun \u00edndice medio de 7,33 sobre 10. O consenso dos cr\u00edticos do sitio web afirmou: \"Dark Waters retransmite poderosamente un relato da vida real de indignantes malos tratos, honrando \u00e1s v\u00edtimas e botando a culpa sobre os autores\". En Metacritic, a pel\u00edcula tivo unha puntuaci\u00f3n media ponderada de 73 sobre 100, baseada en 38 cr\u00edticos, o que indica \"cr\u00edticas xeralmente favorables\". O p\u00fablico enquisado por CinemaScore outorgou \u00e1 pel\u00edcula unha nota media de \"A\u2013\" nunha escala de A+ a F, mentres que os de PostTrak d\u00e9ronlle unha media de 3,5 sobre 5 estrelas, cun 60% dicindo que definitivamente a recomendar\u00edan a un amigo.\nResposta econ\u00f3mica.\nA ruptura de Dow-DuPont a comezos do ano produciu unha nova compa\u00f1\u00eda DuPont que continuou perdendo valor durante a segunda metade de 2019 a medida que os investimentos estaban preocupados polos pasivos potenciais relacionados cos produtos de fluoropol\u00edmero da antiga DuPont. Cando se estrenou \"Augas escuras\", o 12 de novembro, o prezo das acci\u00f3ns de DuPont caeu a\u00ednda m\u00e1is en 7,15 puntos, pasando de 72,18 a 65,03. \nA\u00ednda que os produtos agora forman parte de Chemours e as empresas resolveron as demandas de sa\u00fade p\u00fablica \u00e1s que se fai referencia no filme, Chemours demandou a DuPont, alegando que a antiga empresa matriz traspas\u00e1ralle onerosas responsabilidades e non realizara os c\u00e1lculos econ\u00f3micos de boa fe. Chemours estimou que ter\u00eda que pagar m\u00e1is de 200 mill\u00f3ns de d\u00f3lares para facer fronte aos danos ambientais en Carolina do Norte causados \u200b\u200bpor outra f\u00e1brica de PFAS nesa rexi\u00f3n. Igualmente, a liquidacion do acordo previo tanto en Virxinia Occidental como en Ohio custaron 671 mill\u00f3ns de d\u00f3lares, que se repartiron entre as d\u00faas empresas.\nO director executivo (CEO) de DuPont, Marc Doyle, executivos e investidores argumentaron que gran parte da pel\u00edcula non estaba baseada en feitos reais e DuPont foi inxustamente representada para se axustar ao papel do inimigo. Segundo Doyle, fix\u00e9ronse declaraci\u00f3ns p\u00fablicas limitadas porque \"nunha situaci\u00f3n coma esta, non che serve moito de combatelo \u00e1 vista do p\u00fablico. Iso s\u00f3 atraer\u00eda cada vez m\u00e1is atenci\u00f3n sobre o asunto\". O presidente executivo, Ed Breen, non comentou se DuPont tomar\u00eda acci\u00f3ns legais contra a pel\u00edcula, pero si comentou aos investidores que \u00abobviamente, temos moitas persoas do departamento legal que viron a pel\u00edcula\u00bb. Os executivos que a pel\u00edcula presentou como culpables dos feitos, a\u00ednda seguiron a traballar en DuPont. Outra compa\u00f1\u00eda involucrada, 3M, viu pouco ou ning\u00fan cambio no prezo das acci\u00f3ns o d\u00eda da estrea da pel\u00edcula, pois xa estaba a experimentar un \"ano dif\u00edcil\" por mor das \"posibles responsabilidades se houbese un litixio sobre a produci\u00f3n anterior de PFAS\". O prezo das acci\u00f3ns de 3M pechou, o 28 de xaneiro de 2018, a 256,01 e foi caendo at\u00e9 que, o 1 de xaneiro de 2019, chegou ao nivel de 168,27."}
{"id": "507962", "revid": "5863", "url": "https://gl.wikipedia.org/wiki?curid=507962", "title": "Derramamento cerebral", "text": ""}
{"id": "507963", "revid": "5863", "url": "https://gl.wikipedia.org/wiki?curid=507963", "title": "Jos\u00e9 Luis Ant\u00f3n Miranda", "text": ""}
{"id": "507966", "revid": "5863", "url": "https://gl.wikipedia.org/wiki?curid=507966", "title": "Javier Alonso Salgueiro", "text": "Javier Alonso Salgueiro, nado en Cha\u00edn (Gondomar) o 20 de agosto de 1951 e finado en Vigo o 4 de outubro de 1989, foi un sindicalista e pol\u00edtico galego.\nTraxectoria.\nEntrou de aprendiz en Hijos de J. Barreras en 1968. Ingresou no PCE. Participou nas folgas de 1971. Foi condenado polo Tribunal de Orde P\u00fablica en 1972 por propaganda ilegal e manifestaci\u00f3n non pacifica. Fixo o servizo militar en San Fernando e Ferrol. En 1973 foi trasladado \u00e1 Prisi\u00f3n de Pontevedra como preso pol\u00edtico. En xu\u00f1o de 1976 foi readmitido en Barreras. Nese ano foi nomeado secretario do PCG de Val Mi\u00f1or. Formou parte da Plataforma Veci\u00f1al Independente e foi elixido concelleiro de Gondomar nas primeiras elecci\u00f3ns democr\u00e1ticas. Morreu nun accidente laboral en 1989.\nReco\u00f1ecementos.\nO Concello de Gondomar nomeouno Fillo predilecto o 1 de xullo de 1993."}
{"id": "507967", "revid": "1888", "url": "https://gl.wikipedia.org/wiki?curid=507967", "title": "Xos\u00e9 Santiago Lago Hermida", "text": ""}
{"id": "507972", "revid": "1505", "url": "https://gl.wikipedia.org/wiki?curid=507972", "title": "Plectrophenax nivalis", "text": ""}
{"id": "507974", "revid": "4817", "url": "https://gl.wikipedia.org/wiki?curid=507974", "title": "Navid", "text": "Navid foi u sat\u00e9lite artificial da Universidade de Ciencia e Tecnolox\u00eda de Ir\u00e1n lanzado o 3 de febreiro de 21012 mediante un foguete Safir 1B desde o centro de lanzamento de Semnan.\nCaracter\u00edsticas.\nNavid foi un sat\u00e9lite de observaci\u00f3n terrestre inxectado nunha \u00f3rbita de 250 x 370 km. foi constru\u00eddo por estudantes da Universidade de Ciencia e Tecnolox\u00eda de Ir\u00e1n e levaba a bordo unha c\u00e1mara pancrom\u00e1tica capaz de tomar imaxes cunha resolucion de 400 m. O sat\u00e9lite ti\u00f1a 50 kg. Reentrou na atmosfera o 2 de abril de 2012."}
{"id": "507975", "revid": "4817", "url": "https://gl.wikipedia.org/wiki?curid=507975", "title": "Navstar", "text": ""}
{"id": "507981", "revid": "89787", "url": "https://gl.wikipedia.org/wiki?curid=507981", "title": "Otto M\u00f8rkholm", "text": "Otto M\u00f8rkholm, nado o 28 de xullo de 1930 en Copenhague e finado o 16 de xullo de 1983 en Frederiksberg, Selandia, foi un numism\u00e1tico dinamarqu\u00e9s.\nTraxectoria.\nOtto M\u00f8rkholm estudou Filolox\u00eda e Historia Cl\u00e1sica na Universidade de Copenhague, onde se graduou en 1955. En 1966 acadou o seu doutoramento na Universidade de Aarhus. \nEn 1959 comezou a traballar, en Copenhague, na Colecci\u00f3n Real de Moedas e Medallas (\"Kongelige M\u00f8ntog Medaillesamling\"), organismo do que foi director desde 1960 ata a s\u00faa morte en 1983.\nParalelamente, entre 1967 e 1982, M\u00f8rkholm exerceu como profesor de Historia Antiga e Numism\u00e1tica na Universidade de Copenhague. \nDe 1965 a 1979 foi secretario da Comisi\u00f3n Internacional de Numism\u00e1tica.\nNos seus estudos, M\u00f8rkholm centrouse principalmente na moeda da Antiga Grecia, sinaladamente na do per\u00edodo helen\u00edstico. Entre as s\u00faas publicaci\u00f3ns c\u00f3mpre salientar un completo traballo sobre as moedas de Ant\u00edoco IV de Siria e, como publicaci\u00f3n p\u00f3stuma, un profundo estudo acerca das primeiras emisi\u00f3ns helen\u00edsticas.\nXunto con Margaret Thompson e Colin M. Kraay, publicou o texto de referencia para o estudo dos tesouros monetarios de Grecia. Os fondos da Colecci\u00f3n Real de Moedas e Medallas de Dinamarca, que el dirixiu, figuran nos nove volumes do \"Sylloge Nummorum Graecorum\". \nPublicaci\u00f3ns.\nMonograf\u00edas.\nEsta \u00e9 unha selecci\u00f3n das monograf\u00edas m\u00e1is significativas publicadas por M\u00f8rkholm ao longo da s\u00faa traxectoria acad\u00e9mica.\nArtigos.\nEsta \u00e9 unha escolma dos artigos publicados por M\u00f8rkholm en revistas numism\u00e1ticas de diversos pa\u00edses:"}
{"id": "507982", "revid": "89787", "url": "https://gl.wikipedia.org/wiki?curid=507982", "title": "Bernd Kluge", "text": "Bernd Kluge, nado o 18 de xu\u00f1o de 1949 en Cottbus, Brandeburgo, \u00e9 un numism\u00e1tico alem\u00e1n especializado na moeda medieval.\nTraxectoria.\nBernd Kluge estudou Historia Medieval na Universidade Humboldt de Berl\u00edn. \nDesde de 1972 exerceu o seu labor no Gabinete Numism\u00e1tico (\"M\u00fcnzkabinett\") de Berl\u00edn, sito no Museo Bode, primeiramente como colaborador cient\u00edfico, a partir de 1982 como conservador, desde 1988 en condici\u00f3n de vicedirector, e entre 1992 e 2014 como director da instituci\u00f3n. Durante a s\u00faa direcci\u00f3n, o \"M\u00fcnkabinett\" organizou en Berl\u00edn, en setembro de 1997, o XII Congreso Internacional de Numism\u00e1tica, do Consello Internacional de Numism\u00e1tica. \nAdemais, Bernd Kluge foi profesor de Numism\u00e1tica medieval na Universitdade Humboldt de Berl\u00edn.\nKluge xubilouse en outubro de 2014.\nEntre os anos 1993 e 1999 foi membro da Comisi\u00f3n Numism\u00e1tica dos Estados da Rep\u00fablica Federal de Alema\u00f1a.\nPublicaci\u00f3ns.\nEsta \u00e9 unha escolma das monograf\u00edas m\u00e1is salientables publicadas ao longo da traxectoria acad\u00e9mica de Bernd Kluge:"}
{"id": "507983", "revid": "65337", "url": "https://gl.wikipedia.org/wiki?curid=507983", "title": "B. Kluge", "text": ""}
{"id": "507984", "revid": "65337", "url": "https://gl.wikipedia.org/wiki?curid=507984", "title": "Kluge, B.", "text": ""}
{"id": "507985", "revid": "65337", "url": "https://gl.wikipedia.org/wiki?curid=507985", "title": "Kluge, Bernd", "text": ""}
{"id": "507986", "revid": "65337", "url": "https://gl.wikipedia.org/wiki?curid=507986", "title": "O. M\u00f8rkholm", "text": ""}
{"id": "507987", "revid": "65337", "url": "https://gl.wikipedia.org/wiki?curid=507987", "title": "M\u00f8rkholm, O.", "text": ""}
{"id": "507988", "revid": "65337", "url": "https://gl.wikipedia.org/wiki?curid=507988", "title": "M\u00f8rkholm, Otto", "text": ""}
{"id": "507989", "revid": "65337", "url": "https://gl.wikipedia.org/wiki?curid=507989", "title": "Otto Morkholm", "text": ""}
{"id": "507990", "revid": "65337", "url": "https://gl.wikipedia.org/wiki?curid=507990", "title": "O. Morkholm", "text": ""}
{"id": "507991", "revid": "65337", "url": "https://gl.wikipedia.org/wiki?curid=507991", "title": "Morkholm, O.", "text": ""}
{"id": "507992", "revid": "65337", "url": "https://gl.wikipedia.org/wiki?curid=507992", "title": "Morkholm, Otto", "text": ""}
{"id": "507993", "revid": "23204", "url": "https://gl.wikipedia.org/wiki?curid=507993", "title": "Comit\u00e9 Ol\u00edmpico Andorrano", "text": "Comit\u00e9 Ol\u00edmpico Andorrano (en catal\u00e1n: \"Comit\u00e8 Ol\u00edmpic Andorr\u00e0\" ou COA) \u00e9 o Comit\u00e9 Ol\u00edmpico Nacional que representa a Andorra. Ten 26 federaci\u00f3ns, das cales 18 corresponden a disciplinas ol\u00edmpicas.\nHistoria.\nO Comit\u00e9 Ol\u00edmpico Andorrano foi creado en 1971 e foi reco\u00f1ecido polo COI en 1975."}
{"id": "507994", "revid": "23204", "url": "https://gl.wikipedia.org/wiki?curid=507994", "title": "Comit\u00e8 Ol\u00edmpic d'Andorra", "text": ""}
{"id": "507995", "revid": "23204", "url": "https://gl.wikipedia.org/wiki?curid=507995", "title": "Comit\u00e8 Ol\u00edmpic Andorr\u00e0", "text": ""}
{"id": "507996", "revid": "12452", "url": "https://gl.wikipedia.org/wiki?curid=507996", "title": "Pluvialis dominica", "text": ""}
{"id": "507997", "revid": "23204", "url": "https://gl.wikipedia.org/wiki?curid=507997", "title": "Reino Unido nos Xogos Ol\u00edmpicos", "text": "Os atletas do Reino Unido, e mais todos os seus territorios ultramarinos ag\u00e1s tres, e as tres dependencias da Coroa brit\u00e1nica, compiten nos Xogos Ol\u00edmpicos como parte do equipo de Gran Breta\u00f1a. Xunto con Francia e Su\u00edza \u00e9 un dos tres pa\u00edses que enviou deportistas para cada unha das edici\u00f3ns dos Xogos de Ver\u00e1n e Inverno dende o comezo da era moderna das Olimp\u00edadas en 1896, inclu\u00edndo os Xogos de 1980 que foron boicoteados por un bo n\u00famero de naci\u00f3ns occidentais. Dende 1896 at\u00e9 2018, o equipo de Gran Breta\u00f1a ga\u00f1ou 916 medallas nos Xogos de Ver\u00e1n, e outras 32 nos Xogos de Inverno. \u00c9 a \u00fanica naci\u00f3n do mundo en ter ga\u00f1ado cando menos unha medalla de ouro en cada unha das edici\u00f3ns de Ver\u00e1n."}
{"id": "507998", "revid": "23204", "url": "https://gl.wikipedia.org/wiki?curid=507998", "title": "Gran Breta\u00f1a nos Xogos Ol\u00edmpicos", "text": ""}
{"id": "508001", "revid": "88215", "url": "https://gl.wikipedia.org/wiki?curid=508001", "title": "Derik Osede", "text": "Derik Osede Prieto, nado o 21 de febreiro de 1993 en Madrid, \u00e9 un futbolista espa\u00f1ol. Xoga de defensa central no Waterford, da Primeira Divisi\u00f3n de Irlanda.\nTraxectoria.\nReal Madrid.\nNaceu en Madrid, de nai espa\u00f1ola e pai nixeriano. Comezou no f\u00fatbol no DAV Santa Ana e no 2002 entrou na canteira do Real Madrid. Pasou polos distintos equipos das categor\u00edas inferiores e na tempada 2010/11 debutou co Real Madrid C, o segundo filial do club. Na tempada seguinte participou no ascenso deste \u00e1 Segunda Divisi\u00f3n B.\nEn setembro de 2012 debutou co primeiro equipo do Real Madrid da man do t\u00e9cnico Jos\u00e9 Mourinho nun partido amigable contra o Millonarios correspondente ao Trofeo Santiago Bernab\u00e9u, que rematou con goleada madrile\u00f1a por 8-0. Un mes despois xogou o seu primeiro encontro co primeiro filial, o Real Madrid Castilla, nun partido da Segunda divisi\u00f3n contra o C\u00f3rdoba. O 1 de febreiro de 2014, marcou o seu primeiro gol como profesional, na vitoria por 4\u20130 sobre o H\u00e9rcules no Estadio Alfredo di St\u00e9fano. A tempada rematou co descenso do equipo, con 18 partidos disputados polo futbolista madrile\u00f1o.\nBolton Wanderers.\nO 6 de xullo de 2015, despois de d\u00faas tempadas co Real Madrid Castilla, asinou un contrato de tres anos co Bolton Wanderers, da segunda divisi\u00f3n inglesa. Xogou a metade dos encontros na s\u00faa primeira campa\u00f1a no club ingl\u00e9s, que acabou co descenso deste \u00e1 League One. Continuou d\u00faas tempadas m\u00e1is en Bolton e marcou o seu primeiro gol co equipo en agosto de 2017, nun partido da EFL Cup contra o Crewe Alexandra.\nNumancia.\nA finais de novembro de 2018 fichou polo Numancia, da Segunda divisi\u00f3n, onde asinou un contrato por dous anos. Xogou 37 encontros nese per\u00edodo, marcando dous goles, e a s\u00faa segunda campa\u00f1a no club acabou co descenso \u00e1 Segunda Divisi\u00f3n B.\nDeportivo da Coru\u00f1a.\nO 5 de outubro de 2020, anunciouse a s\u00faa fichaxe por unha tempada polo Deportivo da Coru\u00f1a da Segunda Divisi\u00f3n B. No equipo galego non tivo continuidade, xogando s\u00f3 catro partidos como titular e nove en total, e tras lesionarse no tend\u00f3n de Aquiles durante un partido contra o Pontevedra na xornada 16, non volveu vestir a camiseta do equipo. \nAlcoyano.\nTras varios meses de recuperaci\u00f3n na Coru\u00f1a, e de estar m\u00e1is de medio ano sen equipo, en febreiro de 2022 asinou co Alcoyano, tam\u00e9n de Primeira RFEF, a onde chegou para substitu\u00edr ao lesionado Carlos Blanco. Con todo, non chegou a debutar co club de Alcoi.\nPontevedra.\nTrala s\u00faa sa\u00edda do Alcoyano, adestrouse durante meses co Pontevedra, que finalmente lle fixo unha ficha como xogador do equipo en xaneiro de 2023. Disputou un total de 15 partidos ata o remate da tempada, 9 deles como titular, pero o equipo acabou descendendo a Segunda RFEF.\nWaterford.\nEn setembro de 2023 fichou polo Waterford, da Primeira Divisi\u00f3n de Irlanda.\nSelecci\u00f3n espa\u00f1ola.\nFoi internacional coas categor\u00edas inferiores na selecci\u00f3n espa\u00f1ola, pasando por todas entre a sub-16 e a sub-21.\nEn 2012 disputou coa sub-19 o Campionato Europeo en Estonia, sendo defensa titular, marcando un gol e proclam\u00e1ndose finalmente campi\u00f3n tras derrotar a Grecia en Tal\u00edn.\nPalmar\u00e9s.\nSelecci\u00f3n espa\u00f1ola"}
{"id": "508003", "revid": "88215", "url": "https://gl.wikipedia.org/wiki?curid=508003", "title": "H\u00e9ctor Hern\u00e1ndez Ortega", "text": "H\u00e9ctor Hern\u00e1ndez Ortega, nado o 23 de maio de 1991 en Valladolid, \u00e9 un futbolista espa\u00f1ol, que xoga de lateral esquerdo.\nTraxectoria.\nComezos.\nNacido en Valladolid, formouse na canteira do CD Victoria CF e logo na do CD Betis CF, ambos de Valladolid. \nReal Zaragoza (2010-2013).\nEn 2009 ingresou no Real Zaragoza e xogou co seu filial, o Zaragoza B, entre as tempadas 2010/11 e 2012/13, as d\u00faas \u00faltimas na Segunda Divisi\u00f3n B. \nO 23 de xaneiro de 2013 debutou co primeiro equipo zaragozano nos cuartos de final da Copa do Rei contra o Sevilla, saltando ao terreo do S\u00e1nchez Pizju\u00e1n no minuto 51 para substitu\u00edr a V\u00edctor Rodr\u00edguez. Menos de tres semanas despois debutou na Primeira Divisi\u00f3n, entrando como titular no equipo de Manuel Jim\u00e9nez fronte \u00e1 Real Sociedad na Romareda. Con todo, foi expulsado aos 22 minutos, por dobre amarela tras d\u00faas entradas sobre Carlos Vela, e o Zaragoza perdeu 1-2.\nReal Sociedad (2013-2018).\nO 30 de xu\u00f1o de 2013 finalizou o seu contrato co Zaragoza e asinou coa Real Sociedad ata o 30 de xu\u00f1o de 2014 para po\u00f1erse \u00e1s ordes de Asier Santana no equipo filial, o Sanse. Apenas tivo protagonismo no seu primeiro ano en Donostia, pero a situaci\u00f3n mudou no segundo, no que disputou 35 encontros, case todos como titular. \nEn maio de 2015 renovou o seu contrato ata 2017 e pasou a formar parte do primeiro equipo da Real Sociedad.\u200b Debutou ante o FC Barcelona no Camp Nou, substitu\u00edndo nos minutos finais a Imanol Agirretxe.\nEn xu\u00f1o de 2016 ampliou o contrato que o vencellaba \u00f3 club \"txuri urdin\" ata 2019. En xaneiro de 2017 sa\u00edu cedido ao Granada de Lucas Alcaraz en busca de minutos. Xogou 13 partidos sen poder evitar o descenso do equipo \u00e1 Segunda divisi\u00f3n. Na seguinte campa\u00f1a, 2017/18 foi cedido de novo, esta vez ao Deportivo Alav\u00e9s. Con todo, co equipo vitoriano s\u00f3 xogou 15 minutos na primeira xornada, por mor dunha lesi\u00f3n no xeonllo que o mantivo o resto da tempada afastado dos terreos de xogo.\nTenerife e Numancia (2018-2020).\nEn agosto de 2018 desvinculouse da Real e fichou polo Tenerife, adestrado naquel ent\u00f3n por Joseba Etxeberria, e que militaba na Segunda divisi\u00f3n.\u200b Co club canario contabilizou 16 encontros, 15 deles como titular.\nNa tempada 2019/20 fichou polo Numancia,\u200b de Segunda Divisi\u00f3n, co que actuou en 31 partidos, e co que sufriu un novo descenso.\nDeportivo da Coru\u00f1a (2020-2022).\nO 12 de setembro de 2020, anunciouse a s\u00faa fichaxe por d\u00faas tempadas polo Deportivo da Coru\u00f1a da Segunda Divisi\u00f3n B. Debutou no estadio Reina Sof\u00eda fronte ao Unionistas de Salamanca, marcando o gol da vitoria (1-0) cando s\u00f3 transcorreran 50 segundos de partido. Un mes despois marcou o seu primeiro gol na Copa do Rei, no partido da primeira rolda contra o El Ejido, no que o seu equipo venceu por 1-0. Disputou un total de 14 encontros na tempada, na que o Deportivo se clasificou para a primeira edici\u00f3n da Primeira Divisi\u00f3n RFEF.\nNa s\u00faa segunda campa\u00f1a no club galego foi titular durante a maior parte dos encontros, disputando un total de 33 partidos, 31 deles sa\u00edndo de inicio. Foi titular nos dous partidos da promoci\u00f3n de ascenso, na que o Deportivo acabou caendo na pr\u00f3rroga da final contra o Albacete en Riazor. Ao remate da tempada o club rescindiu o seu contrato, polo que pechou o seu paso pola Coru\u00f1a cun total de 47 partidos e 2 goles.\nRayo Majadahonda.\nTrala s\u00faa sa\u00edda do Deportivo estivo medio ano sen equipo, ata que no \u00faltimo d\u00eda do mercado invernal da tempada 2022/23 anunciouse a s\u00faa fichaxe polo Rayo Majadahonda, de Primeira RFEF. Disptuou 11 partidos co conxunto madrile\u00f1o, 8 deles como titular."}
{"id": "508004", "revid": "88215", "url": "https://gl.wikipedia.org/wiki?curid=508004", "title": "Serge Gnabry", "text": "Serge David Gnabry, nado o 14 de xullo de 1995 en Stuttgart, \u00e9 un futbolista alem\u00e1n. Xoga de extremo e o seu actual club \u00e9 o FC Bayern M\u00fcnchen da Bundesliga alem\u00e1.\nTraxectoria.\nTras pasar polas categor\u00edas inferiores do VfB Stuttgart, en 2010 Gnabry fichou polo Arsenal FC a cambio de 100.000 libras, pero tivo que agardar ata 2011 para cumprir 16 anos e unirse \u00f3 club ingl\u00e9s.\nO 31 de agosto de 2016, Gnabry fichou polo SV Werder Bremen da Bundesliga alem\u00e1 a cambio de 5 mill\u00f3ns de libras.\nO 11 de xu\u00f1o de 2017, o FC Bayern M\u00fcnchen anunciou a fichaxe de Gnabry por tres anos, a cambio de 8 mill\u00f3ns de euros."}
{"id": "508007", "revid": "65337", "url": "https://gl.wikipedia.org/wiki?curid=508007", "title": "Malmer, B.", "text": ""}
{"id": "508017", "revid": "89787", "url": "https://gl.wikipedia.org/wiki?curid=508017", "title": "Kolbj\u00f8rn Skaare", "text": "Kolbj\u00f8rn Skaare, nado o 6 de abril de 1931 en Strinda (a actual Trondheim) e finado o 3 de xu\u00f1o de 2017, foi un numism\u00e1tico noruegu\u00e9s especializado na moeda da Idade Media.\nTraxectoria.\nSkaare naceu no antigo municipio de Strinda, na provincia de Tr\u00f8ndelag, na parte central de Noruega, fillo de Sevald Skaare e de Thora Rogne, e criouse en Vang, na provincia de Hedmark, onde o seu pai fora destinado a unha granxa de investigaci\u00f3n agraria. \nLogo de finalizar a s\u00faa educaci\u00f3n secundaria en Hamar e despois de cumprir o servizo militar, Skaare estudou Historia, Lat\u00edn e Grego na Universidade de Oslo, onde se graduou en 1950 e obtivo o grao de mestrado en 1957. Non foi ata 1976 cando acadou o seu doutoramento, cunha tese titulada \"Coins and Coinage in Viking-Age Norway\". Na mesma universidade exerceu como profesor de Numism\u00e1tica desde 1983 ata 2001.\nEn 1959 ingresou no Gabinete Numism\u00e1tico do Museo de Historia Cultural de Oslo, vinculado \u00e1 Universidade de Oslo, do que foi conservador a partir de 1966 e finalmente director, ata o seu retiro en 2002. Durante a s\u00faa etapa de direcci\u00f3n no Gabinete Numism\u00e1tico recadou fondos para o mantemento das s\u00faas colecci\u00f3ns, organizou ducias de exposici\u00f3ns, e ocupouse da clasificaci\u00f3n e da catalogaci\u00f3n da maior\u00eda dos achados monetarios recibidos na instituci\u00f3n. Tam\u00e9n \u00e9 salientable a actualizaci\u00f3n constante da biblioteca e a dixitalizaci\u00f3n das colecci\u00f3ns do Gabinete, que comezou en 1990. \nUn dos aspectos m\u00e1is salientables das s\u00faas investigaci\u00f3ns \u00e9 a revisi\u00f3n da cronolox\u00eda das moedas norueguesas da Idade Media. Foi un pioneiro na aplicaci\u00f3n da metodolox\u00eda propia das ciencias naturais \u00e1 investigaci\u00f3n human\u00edstica e mesmo, na d\u00e9cada de 1960, colaborou co Instituto de Enerx\u00eda Nuclear de Noruega, na vila de Kjeller. As s\u00faas an\u00e1lises metal\u00farxicas de moedas por activaci\u00f3n neutr\u00f3nica sentaron as bases do que hoxe se co\u00f1ece sobre a metalurxia da moeda viquinga norueguesa. De feito, varios dos seus artigos sobre a cronolox\u00eda da moeda norueguesa medieval est\u00e1n baseados nesas an\u00e1lises metalogr\u00e1ficas. \nSkaare contribu\u00edu, entre outras, \u00e1 serie editorial \"Nordisk Numismatisk \u00c5rsskrift\" (\"Anuario Numism\u00e1tico N\u00f3rdico\"). Tam\u00e9n foi editor da publicaci\u00f3n peri\u00f3dica \"Nordic Journal\" entre 1982 e 2002. \nEntre 1979 e 1986, Skaare foi o secretario (1979-1986) da Comisi\u00f3n Internacional de Numism\u00e1tica, e na mesma instituci\u00f3n ocupou a presidencia de 1986 a 1991. Tam\u00e9n foi membro da Academia Norueguesa das Ciencias e das Letras, da que foi vicepresidente e presidente (1985-1989).\nSkaare formou parte do comit\u00e9 de dese\u00f1o do Banco Nacional de Noruega entre 1967 e 2013, desde o que puido achegar as s\u00faas suxesti\u00f3ns para os dese\u00f1os dos billetes e das moedas do pa\u00eds durante d\u00e9cadas. \nParalelamente ao seu labor cient\u00edfico e acad\u00e9mico, Skaare foi un divulgador da numism\u00e1tica moi popular no seu pa\u00eds e, en xeral, nos pa\u00edses n\u00f3rdicos. Baixo o alias de \"Monetarius\", mantivo durante anos unha columna peri\u00f3dica sobre numism\u00e1tica na edici\u00f3n dos s\u00e1bados de \"Aftenposten\", o segundo xornal de maior tiraxe de Noruega. Tam\u00e9n foron habituais as s\u00faas colaboraci\u00f3ns en programas de radio e televisi\u00f3n. \nNo \u00e1mbito familiar, Kolbj\u00f8rn Skaare casou o 12 de setembro de 1959 coa profesora Marit Olafsdatter Bj\u00f8rnstad (1933-2012).\nReco\u00f1ecementos.\nHomenaxes.\nEn 1991, con motivo do seu 60\u00ba aniversario foi honrado cunha medalla conmemorativa dese\u00f1ada polo artista \u00d8ivind Hansen. No marco da mesma celebraci\u00f3n, foi obxecto de d\u00faas publicaci\u00f3ns de homenaxe, unha por parte da Sociedade Numism\u00e1tica Norueguesa e outra polo Anuario Numism\u00e1tico N\u00f3rdico.\nPublicaci\u00f3ns.\nKolbj\u00f8rn Skaare foi un autor prol\u00edfico; as s\u00faas publicaci\u00f3ns, entre artigos e monograf\u00edas, acerca de moi diversos aspectos da numism\u00e1tica, superan os 500 t\u00edtulos. No citado volume de homenaxe da Sociedade Numism\u00e1tica Norueguesa on motivo do seu 60 aniversario, publicouse unha bibliograf\u00eda completa dos seus traballos ata ese momento. \nEsta \u00e9 unha selecci\u00f3n das monograf\u00edas m\u00e1is salientables da s\u00faa traxectoria acad\u00e9mica:"}
{"id": "508018", "revid": "65337", "url": "https://gl.wikipedia.org/wiki?curid=508018", "title": "K. Skaare", "text": ""}
{"id": "508019", "revid": "65337", "url": "https://gl.wikipedia.org/wiki?curid=508019", "title": "Skaare, K.", "text": ""}
{"id": "508020", "revid": "99126", "url": "https://gl.wikipedia.org/wiki?curid=508020", "title": "Angela Beesley", "text": ""}
{"id": "508021", "revid": "89787", "url": "https://gl.wikipedia.org/wiki?curid=508021", "title": "William E. Metcalf", "text": "William Edwards Metcalf, nado o 16 de decembro de 1947, \u00e9 un numism\u00e1tico estadounidense e historiador da Antig\u00fcidade, experto na moeda da Antiga Roma e, m\u00e1is concretamente, na moeda provincial romana.\nTraxectoria.\nMetcalf cursou os seus estudos universitarios na Universidade de M\u00edchigan: primeiro graduouse en Lat\u00edn (\"Bachelor of Arts\") en 1969, con distinci\u00f3n honor\u00edfica; logo en Estudos Cl\u00e1sicos (\"Master of Arts\") en 1970, e finalmente acadou o doutoramento, tam\u00e9n en Estudos Cl\u00e1sicos, en 1973. Nesa universidade tivo profesores como o eminente numism\u00e1tico T. V. Buttrey. \nEn canto obtivo o grao de doutor, ingresou como conservador axudante de moeda romana e de moeda bizantina na \"American Numismatic Society\" (\"ANS\"), en Nova York, posto que ocupou ata 1975, cando foi ascendido a conservador asociado. En 1978 pasou a ser conservador xefe adxunto e, finalmente, en 1979 foi nomeado conservador xefe, sucedendo no posto a Margaret E. Thompson, onde permaneceu ata 2000. A partir dese momento foi conservador honorario e membro permanente da ANS. \nMetcalf foi tam\u00e9n profesor visitante, adxunto ou asociado en diversas instituci\u00f3ns acad\u00e9micas de prestixio, como a Universidade de Columbia, a Universidade de Princeton, a Universidade de Padua, o Bryn Mawr College (Pensilvania), a Universidade Rutgers (Nova Jersey) ou a Universidade de Nova York. \nNo \u00e1mbito universitario, foi tam\u00e9n conservador de moedas e medallas na Universidade Yale e profesor adxunto de Estudos Cl\u00e1sicos nesa mesma universidade en 2002. En 2007, o posto de conservador en Yale tomou o nome honor\u00edfico de Ben Lee Damsky, e Metcalf ocupouno ata o seu retiro en 2014. \nWilliam E. Metcalf forma parte do conselloe ditorial da revista numism\u00e1tica su\u00edza \"Schweizerische Numismatische Rundschau.\" \nReco\u00f1ecementos.\nEn 2008, o \"Archaeological Institute of America\" elixiuno como protagonista da s\u00faa tradicional serie anual de conferencias.\nA Sociedade Numism\u00e1tica Austr\u00edaca nomeouno membro de honra.\nAdemais, en 2018, a \"American Numismatic Society\" editou na s\u00faa honra unha publicaci\u00f3n conxunta titulada \"Concordia Disciplinarum: Essays on Ancient Coinage, History and Archaeology in Honor of William E. Metcalf\".\nPublicaci\u00f3ns.\nAo longo da s\u00faa traxectoria acad\u00e9mica, William E. Metcalf foi autor de numerosas publicaci\u00f3ns, entre libros e artigos en revistas especializadas. Esta \u00e9 unha escolma das monograf\u00edas m\u00e1is salientables das publicadas por William E. Metcalf ao longo da s\u00faa traxectoria acad\u00e9mica:"}
{"id": "508022", "revid": "65337", "url": "https://gl.wikipedia.org/wiki?curid=508022", "title": "William Edwards Metcalf", "text": ""}
{"id": "508023", "revid": "65337", "url": "https://gl.wikipedia.org/wiki?curid=508023", "title": "William Metcalf", "text": ""}
{"id": "508024", "revid": "65337", "url": "https://gl.wikipedia.org/wiki?curid=508024", "title": "W. E. Metcalf", "text": ""}
{"id": "508025", "revid": "65337", "url": "https://gl.wikipedia.org/wiki?curid=508025", "title": "Metcalf, W. E.", "text": ""}
{"id": "508026", "revid": "89787", "url": "https://gl.wikipedia.org/wiki?curid=508026", "title": "Elsa Jean", "text": "Elsa Jean, nada en Canton (Ohio) o 11 de setembro de 1996 , \u00e9 unha actriz porno estadounidense.\nTraxectoria.\nElsa Jean naceu na capital do condado de Stark en Ohio e tras rematar o instituto foi \u00e1 Universidade George Mason para converterse en asistente cir\u00farxicapero acabou deix\u00e1ndoo para primeiro traballar como modelo e ao pouco como stripper en Washington D. C. e en 2015 decidiu entrar na industria do porno con 19 anos . \nEn 2016 foi candidata ao premio XBIZ \u00e1 mellor actriz revelaci\u00f3n e nos premios AVN dese ano foi candidata dos premios dos fans \u00e1 actriz revelaci\u00f3n m\u00e1is quente. Ademais con Jenna Sativa f\u00edxose co Trophy Girl. En 2017 ga\u00f1ou o premio XBIZ \u00e1 mellor escena de sexo con Ryan Driller por \"All Natural Saints\" . En 2018 ga\u00f1ou o premio AVN \u00e1 mellor escena de sexo l\u00e9sbico en grupo xunto con Melissa Moore e Adria Rae por \"Best New Starlets 2017\". \nEntre as m\u00e1is de 570 pel\u00edculas nas que traballou est\u00e1n t\u00edtulos como \"Young Girl Auditions\", \"Sex With My Younger Sister 2\", \"Somebody's Daughter 6\", \"2 Cute 4 Porn 2\", \"Clit Lickers Lesbian Amateurs\",\"Cute Little Things\", \"Mother Daughter Affair 3\", \"Sisters Share Everything\", \"Step Sibling Coercion\", \"Stepdad Seduction\"m \"Violation Of Elsa Jean\" ou \"Women Loving Girls\" e entre os estudos para os que filmou est\u00e1n Adam &amp; Eve , Baeb , Bang Bros , Brazzers , Dark X , Devil's film , Digital Playground , Evil Angel , Girlfriends Films , Girlsway , Holly Randall , Hustler , Kelly Madison Productions , LesbianX , Lethal Hardcore , Lets Doe It , Metro , Mile High , Mofos , Mommy's girl , Naughty America , New Sensations , Nubile Films , Penthouse , Reality Junkies , Reality Kings , She Will Cheat , Sweet Sinner , Sweetheart Video , Twistys\u00a0) , Vivid , Vixen , WebYoung , Wicked Pictures ou X-Art ."}
{"id": "508028", "revid": "17467", "url": "https://gl.wikipedia.org/wiki?curid=508028", "title": "Vencello de cheminea", "text": ""}
{"id": "508031", "revid": "5863", "url": "https://gl.wikipedia.org/wiki?curid=508031", "title": "Jos\u00e9 Ram\u00f3n Fern\u00e1ndez Ojea", "text": ""}
{"id": "508032", "revid": "5863", "url": "https://gl.wikipedia.org/wiki?curid=508032", "title": "Jos\u00e9 Mar\u00eda Gonz\u00e1lez Llanos y Caruncho", "text": ""}
{"id": "508033", "revid": "5863", "url": "https://gl.wikipedia.org/wiki?curid=508033", "title": "Ram\u00f3n Garc\u00eda Malvar y Mari\u00f1o", "text": ""}
{"id": "508034", "revid": "5863", "url": "https://gl.wikipedia.org/wiki?curid=508034", "title": "Antonio Fern\u00e1ndez-Cid de Temes", "text": ""}
{"id": "508035", "revid": "5863", "url": "https://gl.wikipedia.org/wiki?curid=508035", "title": "Daniel de la Sota y Valdecilla", "text": ""}
{"id": "508036", "revid": "5863", "url": "https://gl.wikipedia.org/wiki?curid=508036", "title": "Felipe de Borb\u00f3n y Grecia", "text": ""}
{"id": "508037", "revid": "5863", "url": "https://gl.wikipedia.org/wiki?curid=508037", "title": "Rodrigo de Rato y Figaredo", "text": ""}
{"id": "508038", "revid": "5863", "url": "https://gl.wikipedia.org/wiki?curid=508038", "title": "Leopoldo Calvo Sotelo y Bustelo", "text": ""}
{"id": "508039", "revid": "5863", "url": "https://gl.wikipedia.org/wiki?curid=508039", "title": "D\u00e1maso Berenguer i Fust\u00e9", "text": ""}
{"id": "508040", "revid": "5863", "url": "https://gl.wikipedia.org/wiki?curid=508040", "title": "Jos\u00e9 Ram\u00f3n Fern\u00e1ndez-Bugallal y Barr\u00f3n", "text": ""}
{"id": "508041", "revid": "5863", "url": "https://gl.wikipedia.org/wiki?curid=508041", "title": "Gonzalo Fern\u00e1ndez de la Mora y Mon", "text": ""}
{"id": "508043", "revid": "89787", "url": "https://gl.wikipedia.org/wiki?curid=508043", "title": "Bill Nelson", "text": "Clarence William \"Bill\" Nelson II, nado en Miami, Florida, o 29 de setembro de 1942, \u00e9 un astronauta e pol\u00edtico estadounidense que formou parte da misi\u00f3n STS-61-C.\nTraxectoria.\nNelson graduouse en leis na Universidade Yale e na Escola Universitaria de Dereito de Virxinia. Participou na misi\u00f3n STS-61-C, pasando un total de 6,09 d\u00edas no espazo."}
{"id": "508044", "revid": "4817", "url": "https://gl.wikipedia.org/wiki?curid=508044", "title": "George Nelson", "text": "George Driver \"Pinky\" Nelson, nado en Charles City, Iowa, o 13 de xullo de 1950, \u00e9 un astronauta estadounidense retirado que formou parte das misi\u00f3ns STS-41-C, STS-61-C e STS-26.\nTraxectoria.\nNelson graduouse en f\u00edsica pola Facultade Harvey Mudd en 1972 e \u00e9 m\u00e1ster e doutor en astronom\u00eda pola Universidade de Washington en 1974 e 1978 respectivamente.\nFoi seleccionado como astronauta pola NASA en xaneiro de 1978, participando nas misi\u00f3ns STS-41-C, STS-61-C e STS-26 e pasando un total de 17,11 d\u00edas no espazo."}
{"id": "508045", "revid": "839", "url": "https://gl.wikipedia.org/wiki?curid=508045", "title": "Rodolfo Neri Vela", "text": "Rodolfo Neri Vela, nado en Chilpancingo, M\u00e9xico, o 19 de febreiro de 1952, foi o primeiro astronauta mexicano, participando na misi\u00f3n STS-61-B.\nTraxectoria.\nNeri Vela graduouse en enxe\u00f1ar\u00eda mec\u00e1nica e electr\u00f3nica pola Universidade de M\u00e9xico en 1975 e \u00e9 m\u00e1ster en sistemas de telecomunicaci\u00f3ns pola Universidade de Essex en 1976. Fixo un ano de investigaci\u00f3n posdoutoral en gu\u00edas de ondas na Universidade de Birmingham.\nParticipou na misi\u00f3n STS-61-B, pasando un total de 6,88 d\u00edas no espazo."}
{"id": "508047", "revid": "4817", "url": "https://gl.wikipedia.org/wiki?curid=508047", "title": "Paolo Nespoli", "text": "Paolo Angelo Nespoli, nado en Mil\u00e1n (Italia) o 6 de abril de 1957, \u00e9 un astronauta italiano que formou parte das misi\u00f3ns STS-120, Soiuz TMA-20 e Soiuz MS-05, sendo membro das expedici\u00f3ns 26, 27, 52 e 53.\nTraxectoria.\nNespoli graduouse en enxe\u00f1ar\u00eda aeroespacial pola Universidade Polit\u00e9cnica de Nova York en 1989 e \u00e9 m\u00e1ster en aeron\u00e1utica e astron\u00e1utica pola mesma universidade.\nFoi seleccionado como astronauta pola ESA en xullo de 1998, participando nas misi\u00f3ns STS-120, Soiuz TMA-20 e Soiuz MS-05, e sendo membro das expedici\u00f3ns 26, 27, 52 e 53 e pasando un total de 313,11 d\u00edas no espazo."}
{"id": "508048", "revid": "15490", "url": "https://gl.wikipedia.org/wiki?curid=508048", "title": "James H. Newman", "text": "James Hansen Newman, nado no Territorio en Fideicomiso das Illas do Pac\u00edfico o 16 de outubro de 1956, \u00e9 un astronauta estadounidense que formou parte das misi\u00f3ns STS-51, STS-69, STS-88 e STS-109.\nTraxectoria.\nNewman graduouse en f\u00edsica pola Facultade Dartmouth en 1978 e \u00e9 m\u00e1ster e doutor en f\u00edsica pola Universidade Rice en 1982 e 1984 respectivamente.\nFoi seleccionado como astronauta pola NASA en xaneiro de 1990, participando nas misi\u00f3ns STS-51, STS-69, STS-88 e STS-109 e pasando un total de 43,42 d\u00edas no espazo."}
{"id": "508049", "revid": "22570", "url": "https://gl.wikipedia.org/wiki?curid=508049", "title": "Claude Nicollier", "text": "Claude Nicollier, nado en Vevey, Su\u00edza, o 2 de setembro de 1944, \u00e9 o primeiro astronauta su\u00edzo. Formou parte das misi\u00f3ns STS-61, STS-75, STS-103 e STS-46.\nTraxectoria.\nNicollier graduouse en f\u00edsica pola Universidade de Lausanne en 1970 e \u00e9 m\u00e1ster en astrof\u00edsica pola Universidade de Xenebra en 1975. Tam\u00e9n se graduou como piloto na Forza A\u00e9rea de Su\u00edza en 1966, como piloto de aerol\u00ednea en 1974 e como piloto de probas en 1988.\nFoi seleccionado como astronauta pola ESA en 1978, no primeiro grupo de astronautas europeos. Participou nas misi\u00f3ns STS-61, STS-75, STS-103 e STS-46, pasando un total de 42,50 d\u00edas no espazo."}
{"id": "508051", "revid": "839", "url": "https://gl.wikipedia.org/wiki?curid=508051", "title": "Nie Haisheng", "text": "Nie Haisheng, nado en Zaoyang, provincia de Hubei, o 8 de setembro de 1964, \u00e9 un astronauta chin\u00e9s que formou parte das misi\u00f3ns Shenzhou 6 e Shenzhou 10.\nTraxectoria.\nNie Haisheng gradouseo como piloto da Forza A\u00e9rea de Rep\u00fablica Popular China en 1983. Participou nas misi\u00f3ns Shenzhou 6 e 10, pasando un total de 19,42 d\u00edas no espazo."}
{"id": "508052", "revid": "785", "url": "https://gl.wikipedia.org/wiki?curid=508052", "title": "Rede de estradas de Galiza", "text": ""}
{"id": "508055", "revid": "1131", "url": "https://gl.wikipedia.org/wiki?curid=508055", "title": "Presa de Zam\u00e1ns", "text": ""}
{"id": "508056", "revid": "1131", "url": "https://gl.wikipedia.org/wiki?curid=508056", "title": "Presa do Pontill\u00f3n do Castro", "text": ""}
{"id": "508065", "revid": "23204", "url": "https://gl.wikipedia.org/wiki?curid=508065", "title": "Asociaci\u00f3n Ol\u00edmpica Brit\u00e1nica", "text": "A Asociaci\u00f3n Ol\u00edmpica Brit\u00e1nica (en ) \u00e9 o Comit\u00e9 Ol\u00edmpico Nacional do Reino Unido. \u00c9 respons\u00e1bel de organizar e xestionar a participaci\u00f3n de deportistas do equipo ol\u00edmpico de Gran Breta\u00f1a e Irlanda do Norte tanto nos Xogos de Ver\u00e1n como nos de Inverno, os Xogos da Mocidade e os Xogos Europeos.\nMembros da Asociaci\u00f3n e organismos deportivos.\nA Asociaci\u00f3n Ol\u00edmpica Brit\u00e1nica do Reino Unido, os seus pa\u00edses constituentes, as Dependencias da Coroa brit\u00e1nica e os Territorios Brit\u00e1nicos de Ultramar que non te\u00f1en o seu propio Comit\u00e9 Ol\u00edmpico Nacional compiten nos Xogos Ol\u00edmpcios como \u2013\n&lt;br&gt;"}
{"id": "508066", "revid": "23204", "url": "https://gl.wikipedia.org/wiki?curid=508066", "title": "British Olympic Association", "text": ""}
{"id": "508067", "revid": "23204", "url": "https://gl.wikipedia.org/wiki?curid=508067", "title": "Rep\u00fablica Checa nos Xogos Ol\u00edmpicos", "text": "A Rep\u00fablica Checa participou por vez primeira nos Xogos Ol\u00edmpicos como unha naci\u00f3n independente en 1994, e competiu en cada edici\u00f3n dos Xogos de Ver\u00e1n e Inverno dende ent\u00f3n. Antes da disoluci\u00f3n de Checoslovaquia en 1993, os atletas checos competiron nas Olimp\u00edadas dende 1920 a 1992 como Checoslovaquia, e dende 1900 a 1912 como Bohemia.\nOs deportistas da Rep\u00fablica Checa ga\u00f1aron un total de 67 medallas nos Xogos de Ver\u00e1n, sendo pirag\u00fcismo, atletismo e tiro os deportes que m\u00e1is medallas reportaron ao pa\u00eds. Tam\u00e9n ga\u00f1aron 31 medallas nos Xogos de Inverno, a maior\u00eda en esqu\u00ed de fondo, patinaxe de velocidade e o popular h\u00f3ckey sobre xeo.\nO Comit\u00e9 Ol\u00edmpico Nacional da Rep\u00fablica Checa \u00e9 o Comit\u00e9 Ol\u00edmpico Checo, que foi fundado en 1899 e reco\u00f1ecido na s\u00faa forma actual polo Comit\u00e9 Ol\u00edmpico Internacional en 1993."}
{"id": "508069", "revid": "23204", "url": "https://gl.wikipedia.org/wiki?curid=508069", "title": "Comit\u00e9 Ol\u00edmpico Checo", "text": "O Comit\u00e9 Ol\u00edmpico Checo (en ) \u00e9 o Comit\u00e9 Ol\u00edmpico Nacional (CON) que representa a Rep\u00fablica Checa nos Xogos Ol\u00edmpicos.\nHistoria.\nO Comit\u00e9 Ol\u00edmpico Checo \u00e9 un dos m\u00e1is antigos comit\u00e9 ol\u00edmpicos do mundo, sendo fundado orixinalmente en 1899. Foi transformado no Comit\u00e9 Ol\u00edmpico Checoslovaco en 1919 e reconstitu\u00eduse co seu nome orixinal en 1992, sendo formalmente reco\u00f1ecido de novo polo Comit\u00e9 Ol\u00edmpico Internacional en 1993."}
{"id": "508070", "revid": "23204", "url": "https://gl.wikipedia.org/wiki?curid=508070", "title": "\u010cesk\u00fd olympijsk\u00fd v\u00fdbor", "text": ""}
{"id": "508071", "revid": "23204", "url": "https://gl.wikipedia.org/wiki?curid=508071", "title": "Emiratos \u00c1rabes Unidos nos Xogos Ol\u00edmpicos", "text": "Os Emiratos \u00c1rabes Unidos competiron por vez primeira nos Xogos Ol\u00edmpicos en 1984, e dende ent\u00f3n competiron en cada unha das edici\u00f3ns dos Xogos de Ver\u00e1n. O pa\u00eds nunca participou nos Xogos de Inverno. Os Emiratos \u00c1rabes Unidos ga\u00f1aron a s\u00faa primeira medalla nos Xogos Ol\u00edmpicos de 2004 en Atenas.\nO Comit\u00e9 Ol\u00edmpico Nacional dos Emiratos \u00c1rabes Unidos foi creado en 1979 e foi reco\u00f1ecido oficialmente polo Comit\u00e9 Ol\u00edmpico Internacional en 1980."}
{"id": "508073", "revid": "23204", "url": "https://gl.wikipedia.org/wiki?curid=508073", "title": "Comit\u00e9 Ol\u00edmpico Nacional dos Emiratos \u00c1rabes Unidos", "text": "O Comit\u00e9 Ol\u00edmpico Nacional dos Emiratos \u00c1rabes Unidos (en ) \u00e9 o Comit\u00e9 Ol\u00edmpico Nacional que representa os Emiratos \u00c1rabes Unidos nos Xogos Ol\u00edmpicos.\nHistoria.\nO Comit\u00e9 Ol\u00edmpico Nacional dos Emiratos \u00c1rabes Unidos foi nomeado 1979 baixo a Decisi\u00f3n Ministerial n\u00ba 200 de 19 e uniuse o Comit\u00e9 Ol\u00edmpico Internacional en 1980."}
{"id": "508074", "revid": "23204", "url": "https://gl.wikipedia.org/wiki?curid=508074", "title": "Segunda divisi\u00f3n B espa\u00f1ola 2020/21", "text": "A tempada 2020/21 da Segunda Divisi\u00f3n B foi \u00e1 44\u00aa edici\u00f3n desta competici\u00f3n, terceiro nivel do f\u00fatbol en Espa\u00f1a. \nComezou o 17 de outubro de 2020 e rematou o 23 de maio de 2021. Foi a \u00faltima edici\u00f3n con este nome antes da reestruturaci\u00f3n das categor\u00edas non profesionais por parte da RFEF, pasando a chamarse Segunda Divisi\u00f3n RFEF a partir da tempada seguinte.\nA tempada anterior rematou bruscamente debido \u00e1 pandemia causada pola enfermidade COVID-19 do coronavirus respiratorio agudo grave. Despois dun mes coa competici\u00f3n suspendida por alerta sanitaria, a RFEF decidiu finalizar as competici\u00f3ns con algunhas consideraci\u00f3ns extraordinarias, como celebrar unha promoci\u00f3n de ascenso en formato r\u00e1pido, suprimir os descensos, ampliar a categor\u00eda a cen equipos dividido en cinco grupos e sobre todo a creaci\u00f3n dunha nova categor\u00eda intermedia de terceiro nivel entre a Segunda Divisi\u00f3n e a nova Segunda Divisi\u00f3n RFEF para a tempada 2021/22.\nNesta tempada chegan como debutantes a UD Tamaraceite, o CD Covadonga, a SD Tarazona e o Atzeneta UE.\nSistema de competici\u00f3n.\nO sistema de competici\u00f3n foi confirmado pola Federaci\u00f3n Espa\u00f1ola de F\u00fatbol o 14 de setembro de 2020.\nA competici\u00f3n desenv\u00f3lvese en tres fases, das cales a primeira corresponde \u00e1 competici\u00f3n regular, a segunda abarcar\u00e1 tres fases espec\u00edficas (Segunda Fase para Segunda Divisi\u00f3n, Segunda Fase para Primeira Divisi\u00f3n RFEF e Segunda Fase para permanencia en Segunda Divisi\u00f3n RFEF) e a terceira corresponder\u00e1 \u00e1 promoci\u00f3n de ascenso a Segunda Divisi\u00f3n.\nNa Primeira Fase participan un total de 102 clubs, distribu\u00eddos en cinco grupos -tres de 20 clubs e dous grupos de 21 clubs-, cada un dividido, \u00e1 s\u00faa vez, en dous subgrupos de dez ou once equipos chamados cada un A e B. Disp\u00fatanse un total de 18 xornadas nos grupos de 20 equipos e 20 nos grupos de 21 equipos. Os clubs participantes enfrontaranse nunha dobre rolda usando o sistema de puntos. O seu inicio est\u00e1 previsto para o 18 de outubro e o final para o 21 de marzo para os subgrupos con dez equipos e o 28 de marzo para os dous subgrupos con once equipos.\nOs clubs clasificados nos tres primeiros postos dos dez grupos acceder\u00e1n \u00e1 Segunda Fase para a Segunda Divisi\u00f3n, os clasificados nos postos do cuarto ao sexto (ao 7\u00ba nos subgrupos de once equipos) acceder\u00e1n \u00e1 Segunda Fase de Primeira Divisi\u00f3n RFEF e os clasificados do s\u00e9timo ao d\u00e9cimo posto (do 8\u00ba ao 11\u00ba nos subgrupos de once equipos) acceder\u00e1n \u00e1 Fase de Permanencia na Segunda Divisi\u00f3n RFEF.\nOs puntos obtidos, as\u00ed como os goles, tanto a favor como en contra, arrastraranse \u00e1 seguinte fase, comezando cada equipo a s\u00faa fase espec\u00edfica cos puntos e goles obtidos na Primeira Fase. Nos grupos de 21 equipos, que te\u00f1en un subgrupo de 10 e outro de 11, calcularase o coeficiente, sendo este mesmo o que se traslade \u00e1s fases espec\u00edficas.\nA continuaci\u00f3n haber\u00e1 tres segundas fases espec\u00edficas. Na Segunda Fase para a Segunda Divisi\u00f3n participar\u00e1n os clubs clasificados nos tres primeiros postos de cada subgrupo, durante seis xornadas entre o 4 de abril e o 9 de maio. Os equipos que participaron no subgrupo A enfrontaranse, a dobre volta, aos que participaron no subgrupo B e non poder\u00e1n, en ning\u00fan caso, enfrontarse aos equipos que participaron no mesmo subgrupo da Primeira Fase. Os tres primeiros clubs clasificados en cada grupo, ademais do cuarto con mellor coeficiente entre os cinco grupos, participar\u00e1n no e os restantes clubs, non clasificados para a Fase Final de Ascenso, participar\u00e1n na nova Primeira Divisi\u00f3n RFEF na pr\u00f3xima tempada 2021/2022.\nPor outra banda, na Segunda Fase para Primeira Divisi\u00f3n RFEF, participar\u00e1n os clubs clasificados nos postos do cuarto ao sexto de cada subgrupo de dez clubs, ao longo de seis xornadas, e os clasificados en postos do cuarto ao s\u00e9timo dos subgrupos de 11 clubs durante oito xornadas entre o 4 de abril e o 23 de maio. Os equipos que participaron no subgrupo A enfrontaranse, a dobre volta, aos que participaron no subgrupo B e en ning\u00fan caso poder\u00e1n enfrontarse aos equipos que participaron no mesmo subgrupo da Fase Regular. Os dous primeiros clubs clasificados (7\u00ba e 8\u00ba) de cada un dos grupos ascender\u00e1n \u00e1 Primeira Divisi\u00f3n RFEF, mentres que os restantes clubs, que non obtiveron o ascenso, participar\u00e1n na Segunda Divisi\u00f3n RFEF na pr\u00f3xima tempada 2021/2022.\nPor \u00faltimo, na Segunda Fase pola permanencia participar\u00e1n os clubs clasificados do s\u00e9timo ao \u00faltimo posto de cada subgrupo de 10 equipos e os clasificados do oitavo ao \u00faltimo posto dos subgrupos de 11 equipos. Os equipos que participaron no subgrupo A enfrontaranse, a dobre volta, aos que participaron no subgrupo B e en ning\u00fan caso poder\u00e1n enfrontarse aos equipos que participaron no mesmo subgrupo da Fase Regular. Config\u00farase, polo tanto, un total de 8 xornadas entre o 4 de abril e o 23 de maio.\nOs clasificados en postos do cuarto ao oitavo de cada grupo, ademais do clasificado no terceiro posto co peor coeficiente de todos os grupos, descender\u00e1n \u00e1 Terceira Divisi\u00f3n RFEF.\nA terceira fase ser\u00e1 o , que se desenvolver\u00e1 a trav\u00e9s do sistema de eliminatorias, a partido \u00fanico. Participar\u00e1n 16 clubs, \u00e9 dicir, os tres primeiros clasificados, ademais do cuarto co mellor coeficiente dos cinco grupos, que xogaron a Fase de Ascenso para Segunda Divisi\u00f3n.\nTer\u00e1 lugar do 16 ao 23 de maio nun formato de concentraci\u00f3n nunha \u00fanica sede designada pola RFEF e consistir\u00e1 en d\u00faas eliminatorias nas que os partidos se determinar\u00e1n por sorteo, enfront\u00e1ndose os que tiveran mellor clasificaci\u00f3n fronte aos que a tiveran peor, evitando, na medida do posible, que se enfronten dous equipos que pertenceran ao mesmo grupo. En caso de empate na pr\u00f3rroga, o equipo ga\u00f1ador ser\u00e1 o que te\u00f1a a mellor clasificaci\u00f3n na segunda fase. S\u00f3 pode haber lanzamentos de penaltis entre equipos que tiveran a mesma posici\u00f3n na clasificaci\u00f3n. Os catro clubs ga\u00f1adores da segunda rolda ascender\u00e1n a Segunda Divisi\u00f3n e o resto quedar\u00e1n asignados \u00e1 nova Primeira Divisi\u00f3n RFEF na tempada 2021/2022.\nDisposici\u00f3ns extraordinarias pola COVID-19.\nExisten disposici\u00f3ns extraordinarias por mor da pandemia da COVID-19 que poden ser modificadas durante o curso da tempada por causa de forza maior. Se fose as\u00ed, a Comisi\u00f3n Delegada da Asemblea da RFEF \u00e9 a encargada de determinar a paralizaci\u00f3n e/ou o retorno \u00e1 competici\u00f3n en resposta \u00e1s causas de forza maior que xurdisen e \u00e1 s\u00faa prolongaci\u00f3n no tempo, ag\u00e1s neses aspectos que a competencia fose do xu\u00edz de competici\u00f3n. As causas de forza maior acreditaranse \"cando nun determinado territorio exista unha normativa ou unha orde gobernamental e, se \u00e9 o caso, debidamente avalada pola xustiza competente, que impida o desenvolvemento das actividades deportivas de competici\u00f3n federada, xa sexa adestramentos de calquera nivel ou disputa de partidos en devandito territorio ou ben que se te\u00f1a decretado un Estado de Alarma que incl\u00faa estas limitaci\u00f3ns\".\nNo caso de suspensi\u00f3n ou paralizaci\u00f3n das competici\u00f3ns por causa de forza maior, establ\u00e9cense regras para determinar os ascensos, descenos e ga\u00f1adores das competici\u00f3ns. Ao tratarse de competici\u00f3ns con varias fases (subgrupos, grupos e fases de clasificaci\u00f3n), se por algunha circunstancia de forza maior non se puidera completar toda a competici\u00f3n, \u00e9 dicir, a disputa de todos os partidos programados desde o comezo, antes do 30 de xu\u00f1o, a resoluci\u00f3n espec\u00edfica da situaci\u00f3n someterase \u00e1 Comisi\u00f3n Delegada da RFEF, sempre tendo en conta que para que haxa ascensos e descensos, deben ter sido xogados polo menos o 50% dos partidos e en caso de igualdade de situaci\u00f3ns, resolverase polo coeficiente computado en todos os partidos disputados inclu\u00edndo todas as fases disputadas ata o momento en que non se puido seguir xogando.\nDo mesmo xeito, prevese como actuar se un equipo ou varios, por causa de forza maior, non poden xogar un ou m\u00e1is partidos na competici\u00f3n regular durante a tempada e os mesmos non puidesen ser disputados antes de finalizar a mesma; se non se puidesen realizar os adestramentos e xogar os partidos no seu terreo de xogo no caso da Segunda Divisi\u00f3n B; se os equipos non puidesen desprazarse puntual ou continuadamente a outros territorios no caso da Terceira Divisi\u00f3n; ou se existise alg\u00fan caso positivo por COVID-19 de calquera das persoas que te\u00f1en licenza deportiva co equipo.\nEquipos.\nUn total de 102 equipos disputan a liga. O total dos equipos incl\u00fae 76 equipos da Segunda divisi\u00f3n B espa\u00f1ola 2019/20, catro descendidos da Segunda divisi\u00f3n espa\u00f1ola 2019/20 e vinte e dous ascendidos da Terceira divisi\u00f3n espa\u00f1ola 2019/20.\nComposici\u00f3n dos grupos.\nUnha vez co\u00f1ecidos os 102 equipos participantes, comezaron a desvelarse as primeiras propostas de grupos. O luns 31 de agosto, a Comisi\u00f3n Xestora da RFEF ratificou a composici\u00f3n de grupos que fora proposta horas antes pola Comisi\u00f3n de Presidentes das federaci\u00f3ns aut\u00f3nomas de f\u00fatbol.\nCopa do Rei.\nA\u00ednda non se co\u00f1ecen os detalles da clasificaci\u00f3n para a pr\u00f3xima edici\u00f3n da Copa do Rei."}
{"id": "508075", "revid": "89787", "url": "https://gl.wikipedia.org/wiki?curid=508075", "title": "Zhaire Smith", "text": "Zhaire Jahi-ihme Smith, nado o 4 de xu\u00f1o de 1999 en Garland, Texas, \u00e9 un xogador profesional estadounidense de baloncesto. Con 1,91 metros de estatura xoga na posici\u00f3n de escolta.\nTraxectoria profesional.\nO 21 de xu\u00f1o de 2018, Smith foi seleccionado polos Phoenix Suns na 16\u00aa posici\u00f3n do Draft da NBA de 2018, pero pouco despois foi traspasado \u00f3s Philadelphia 76ers a cambio de Mikal Bridges. O 2 de xullo de 2018, Smith asinou cos Sixers. Debutou na NBA o 25 de marzo de 2019 na derrota dos 76ers por 119-98 contra os Orlando Magic.\nO 23 de novembro de 2020, Smith foi traspasado \u00f3s Detroit Pistons a cambio de Tony Bradley. O 30 de novembro de 2020, os Pistons cortaron a Smith."}
{"id": "508076", "revid": "1410", "url": "https://gl.wikipedia.org/wiki?curid=508076", "title": "Collin Sexton", "text": "Collin Darnell Sexton, nado o 4 de xaneiro de 1999 en Marietta, Xeorxia, \u00e9 un xogador profesional estadounidense de baloncesto que xoga nos Utah Jazz da National Basketball Association (NBA). Con 1,85 metros de estatura xoga nas posici\u00f3ns de base e escolta.\nTraxectoria profesional.\nO 21 de xu\u00f1o de 2018, Smith foi seleccionado polos Cleveland Cavaliers na 8\u00aa posici\u00f3n do Draft da NBA de 2018. Debutou na NBA o 17 de outubro de 2018 na derrota dos Cavaliers por 104\u2013116 contra os Toronto Raptors. Na s\u00faa segunda tempada na liga, foi chamado para xogar o Rising Stars Challenge do All-Star Weekend da NBA de 2020, substitu\u00edndo por lesi\u00f3n a Tyler Herro.\nO 1 de setembro de 2022, Sexton foi traspasado xunto a Lauri Markkanen, Ochai Agbaji, tres elecci\u00f3ns da primeira rolda do Draft e dous intercambios de elecci\u00f3ns do Draft \u00f3s Utah Jazz, a cambio de Donovan Mitchell."}
{"id": "508077", "revid": "23204", "url": "https://gl.wikipedia.org/wiki?curid=508077", "title": "B\u00e9lxica nos Xogos Ol\u00edmpicos", "text": "B\u00e9lxica competiu por vez primeira nos Xogos Ol\u00edmpicos en 1900. A naci\u00f3n foi anfitrioa nos Xogos Ol\u00edmpicos de 1920 en Antuerpen. Os deportistas belgas ga\u00f1aron un total de 155 medallas nos Xogos de Ver\u00e1n e outras seis nos Xogos de Inverno.\nO Comit\u00e9 Ol\u00edmpico Nacional de B\u00e9lxica foi creado e reco\u00f1ecido en 1906."}
{"id": "508081", "revid": "89787", "url": "https://gl.wikipedia.org/wiki?curid=508081", "title": "Patrick Bruun", "text": "Patrick Magnus Bruun, nado o 17 de abril de 1920 en Helsinqui e finado o 30 de xu\u00f1o de 2007 en Turku, foi un numism\u00e1tico finland\u00e9s especialista na moeda da Antiga Roma.\nTraxectoria.\nPatrick Bruun era fillo de Otto Bruun e de Elsa Maria Inberg, e irm\u00e1n do soci\u00f3logo Kettil Brunn. Graduouse en 1953 na Universidade de Helsinqui coa tese titulada \"The Constantinian Coinage of Arelate\". \nDe 1952 a 1957 foi redactor cultural do xornal finland\u00e9s \"Nya Pressen\", e entre 1957 e 1960 ocupou nese medio o posto de secretario de redacci\u00f3n.\nDurante case d\u00faas d\u00e9cadas (1956-1972) exerceu a docencia universitaria de Numism\u00e1tica Romana na Universidade de Helsinqui, cunha interrupci\u00f3n entre 1965 e 1968, cando foi director do \"Institutum Romanum Finlandiae\", en Roma.\nEn 1968 foi chamado a ocupar a c\u00e1tedra de Historia Xeral en \u00c5bo Akademi, a universidade en lingua sueca con sede en Turku, onde exerceu a docencia ata 1983 e na que tam\u00e9n exerceu o cargo de vicerreitor entre 1969 e 1975.\nO interese principal das s\u00faas investigaci\u00f3ns foi sempre a moeda romana, sinaladamente a da Antig\u00fcidade tard\u00eda. En 1966 sa\u00edu \u00e1 luz o s\u00e9timo volume de \"Roman Imperial Coinage\" (RIC), de cuxa edici\u00f3n se responsabilizou Bruun, que abrangue as emisi\u00f3ns monetarias do per\u00edodo entre Constantino I e Licinio (313-337 d. de C.).\nVida persoal.\nCanto \u00e1 s\u00faa vida persoal, Patrick Bruun casou d\u00faas veces, a primeira en 1945 coa actriz finlandesa Kyllikki Forssell, da que se divorciou en 1950, e a segunda (1953-1992) con Eva Ulli Margareta Aminoff.\nReco\u00f1ecementos.\nBruum foi nomeado membro correspondente do Instituto Alem\u00e1n de Arqueolox\u00eda (1979) e membro de honra da Sociedade Numism\u00e1tica Finlandesa (1989) e da Sociedade de Anticuarios de Londres (1990).\nPublicaci\u00f3ns.\nEsta \u00e9 unha escolma das monograf\u00edas m\u00e1is representativas de Patrick Bruun publicadas ao longo da s\u00faa traxectoria acad\u00e9mica:"}
{"id": "508082", "revid": "65337", "url": "https://gl.wikipedia.org/wiki?curid=508082", "title": "Patrick Magnus Bruun", "text": ""}
{"id": "508083", "revid": "65337", "url": "https://gl.wikipedia.org/wiki?curid=508083", "title": "Patrick M. Bruun", "text": ""}
{"id": "508084", "revid": "65337", "url": "https://gl.wikipedia.org/wiki?curid=508084", "title": "P. M. Bruun", "text": ""}
{"id": "508085", "revid": "65337", "url": "https://gl.wikipedia.org/wiki?curid=508085", "title": "Bruun, Patrick", "text": ""}
{"id": "508086", "revid": "65337", "url": "https://gl.wikipedia.org/wiki?curid=508086", "title": "Bruun, P.", "text": ""}
{"id": "508087", "revid": "65337", "url": "https://gl.wikipedia.org/wiki?curid=508087", "title": "Patrick, P. M.", "text": ""}
{"id": "508091", "revid": "23204", "url": "https://gl.wikipedia.org/wiki?curid=508091", "title": "Andrea M. Ghez", "text": "Andrea Mia Ghez, nada o 16 de xu\u00f1o de 1965, \u00e9 unha astr\u00f3noma estadounidense profesora no Departamento de F\u00edsica e Astronom\u00eda da UCLA, co\u00f1ecida polo estudo do centro da galaxia da V\u00eda L\u00e1ctea. En 2020 converteuse na cuarta muller galardoada co Nobel de F\u00edsica, premio cuxa metade foi compartida con Reinhard Genzel (a outra metade do premio correspondeulle a Roger Penrose). O Nobel foille outorgado a Ghez e Genzel pola s\u00faa descoberta dun obxecto compacto supermasivo, agora reco\u00f1ecido como un burato negro, no centro da galaxia da V\u00eda L\u00e1ctea.\nTraxectoria.\nGhez naceu na cidade de Nova York, filla de Susanne (Gayton) e Gilbert Ghez. O seu pai, de ascendencia xud\u00eda, nacera en Roma, nunha familia orixinaria de Tunisia e Frankfurt. A s\u00faa nai proced\u00eda dunha familia irlandesa de North Attleborough, Massachusetts.\nGhez creceu en Chicago e asistiu \u00e1 University of Chicago Lab School. A chegada \u00e1 l\u00faa dos programas Apolo foron a inspiraci\u00f3n para que Ghez decidise converterse na primeira muller astronauta, meta que obtivo o apoio materno. O referente feminino que m\u00e1is a influenciou foi a s\u00faa profesora de qu\u00edmica no instituto. Ghez comezou os estudos universitarios na \u00e1rea de Matem\u00e1ticas, pero cambiouse para F\u00edsica. Conseguiu o seu \"Bachelor of Science\" en F\u00edsica no MIT en 1987 e logrou o t\u00edtulo de doutora en 1992 baixo a direcci\u00f3n de Gerry Neugebauer no Instituto Tecnol\u00f3xico de California.\nCarreira investigadora.\nNa s\u00faa carreira investigadora actual fai uso de t\u00e9cnicas de imaxe de alta resoluci\u00f3n espacial, como o sistema \u00f3ptico adaptativo adaptive optics dos telescopios Keck, para estudar rexi\u00f3ns de formaci\u00f3n de estrelas e o burato negro supermasivo no centro da V\u00eda L\u00e1ctea, co\u00f1ecido como Sagittarius A*. Ghez utiliza a cinem\u00e1tica das estrelas preto do centro da V\u00eda L\u00e1ctea como sonda para investigar esta rexi\u00f3n. A alta resoluci\u00f3n dos telescopios Keck supuxo unha mellora significativa no primeiro grande estudo da cinem\u00e1tica do centro da galaxia realizado polo grupo de investigaci\u00f3n de Reinhard Genzel.\nEn 2004 foi elixida membro da Academia Nacional de Ciencias e no ano 2019 foi elixida membro da American Physical Society (APS).\nGhez apareceu nunha longa lista de presentaci\u00f3ns audiovisuais. Os documentais foron producidos por organizaci\u00f3ns como a BBC, o Discovery Channel, e The History Channel e en 2006 presentouse na cadea de televisi\u00f3n PBS a serie \"Nova\". Foi identificada como unha Hero\u00edna da Ciea polo proxecto My Hero Project. No ano 2004 a revista \"Discover\" inclu\u00edna na listaxe das 20 cient\u00edficas dos Estados Unidos que amosaran un alto nivel de co\u00f1ecemento* nos seus respectivos campos.\nO burato negro no centro da Galaxia (Sgr A*).\nA trav\u00e9s das imaxes con largura de onda infravermella, Ghez e os seus colegas foron capaces de ver a trav\u00e9s do po espeso que bloquea a luz visible, e reproducir imaxes do centro da V\u00eda L\u00e1ctea. Grazas \u00f3s 10 metros de apertura do telescopio W.M. Keck e o uso de \u00f3ptica adaptativa para corrixir a turbulencia na atmosfera, estas imaxes do centro gal\u00e1ctico te\u00f1en unha moi alta resoluci\u00f3n espacial e fixeron posible seguir as \u00f3rbitas das estrelas ao redor do burato negro, tam\u00e9n co\u00f1ecido como Sagittarius A* ou Sgr A*. Observ\u00e1ronse as \u00f3rbitas parciais de moitas estrelas que orbitan o burato negro. Unha delas, S2, realizou unha \u00f3rbita el\u00edptica completa dende que comezaran as observaci\u00f3ns no ano 1995. Precisaranse varias d\u00e9cadas m\u00e1is para documentar as \u00f3rbitas dalgunhas destas estrelas; estas medidas poder\u00edan fornecer dunha forma de comprobar a teor\u00eda da relatividade xeral. Unha segunda estrela foi identificada polo seu equipo na UCLA, a S0-102, orbitando o centro da galaxia. Seguindo a terceira lei de Kepler, o equipo de Ghez utilizou o movemento orbital para mostrar que a masa de Sgr A* equivale a 4.1\u00b10.6 milll\u00f3ns de masas solares (M\u2609). Posto que o Galactic Center (onde se sit\u00faa o Sgr A*) est\u00e1 un centro de veces m\u00e1is preto ca M31 (o burato negro supermasivo m\u00e1is pr\u00f3ximo) \u00e9 agora un dos casos mellor demostrados dun burato negro supermasivo.\nEn 2020 Ghez compartiu o Premio Nobel de F\u00edsica con Roger Penrose e Reinhard Genzel polas s\u00faas descubertas sobre os buratos negros. Concretamente, Ghez e Genzel ga\u00f1aron a metade do premio por descubriren o burato negro supermasivo que moi probablemente goberna as \u00f3rbitas das estrelas no centro da V\u00eda L\u00e1ctea."}
{"id": "508092", "revid": "89787", "url": "https://gl.wikipedia.org/wiki?curid=508092", "title": "Kadambini Ganguly", "text": "Kadambini Ganguly () nada en Bhagalpur o 18 de xullo de 1861 e finada en Calcuta o 3 de outubro de 1923, foi con Anandibai Joshi unha das primeiras d\u00faas mulleres doutoras da India as\u00ed como de todo o Imperio Brit\u00e1nico. Kadambini foi tam\u00e9n a primeira muller de Asia Meridional en graduarse en medicina occidental.\nTraxectoria.\nKadambina era a filla do reformador brahmo Braja Kishore Basu e naceu en Bihar, ent\u00f3n na India Brit\u00e1nica. As\u00ed e todo, a familia era bengal\u00ed, orixinaria de Chandsi, na rexi\u00f3n de Barisal que dende a s\u00faa creaci\u00f3n forma parte de Bangladesh. O seu pai era o director da escola de Bhagalpur e canda Abhay Charan Mallick comezou o movemento para a emancipaci\u00f3n das mulleres en Bhagalpur ao crear a organizaci\u00f3n Bhagalpur Mahila Samiti en 1863, a primeira da s\u00faa clase na India.\nKadambini comezou a s\u00faa educaci\u00f3n na Banga Mahila Vidyalaya de Calcuta e en 1878 converteuse na primeira muller en superar o exame de admisi\u00f3n para a Universidade de Calcuta mentres estaba na Bethune School, e en parte polo reco\u00f1ecemento dos seus esforzos foi que se transformou en Bethune College con estudos de \"First Arts\" (FA) e cursos de graduaci\u00f3n a partir de 1883. Kadambina e Chandramukhi Basu foron as primeiras alumnas graduadas no novo centro universitario e como tales as primeiras mulleres graduadas no pa\u00eds e en todo o Imperio Brit\u00e1nico. Kadambini entrou na Facultade de Medicina en 1883, a pesar de fortes cr\u00edticas no seo dunha sociedade a\u00ednda maioritariamente oposta \u00e1 igualdade de dereitos para as mulleres e en 1886 graduouse en medicina ao que a tornaba na primeira muller m\u00e9dica cun t\u00edtulo de medicina occidental en toda Asia meridional. En 1888 comezou a exercer no Hospital Lady Dufferin de Karachi, que era un establecemento para mulleres. En 1893 viaxou ao Reino Unido e realizou cursos de especializaci\u00f3n para lograr o diploma de licenciatura do Royal College of Physicians de Edimburgo (LRCP), do Royal College of Surgeons de Glasgow (LRCS) e da Faculty of Physicians and Surgeons de Dubl\u00edn (LFPS).. \u00c1 volta \u00e1 India design\u00e1rona superintente do hospital e en 1894 exerceu como doutora ao cargo das pacientes externas doutro hospital feminino, o Hospital Eden de Calcuta e mais tam\u00e9n foi lectora das estudantes da Escola de Medicina Campbell. Pouco tempo despois pasou \u00e1 pr\u00e1ctica privada, e en 1895-1896 tratou \u00e1 ra\u00ed\u00f1a nai do Nepal con bos resultados, o que provocou que outras familias reais tam\u00e9n acudisen a ela.\nFixo activamente campa\u00f1a polos dereitos das mulleres e en 1889 foi unha das primeiras seis mulleres elixidas para acudir \u00e1 quinta sesi\u00f3n do Congreso Nacional Indio que se celebrou en Bombai e en 1890 no sexto foi a primeira muller en se dirixir \u00e1 asemblea do CNI. A s\u00faa actividade p\u00fablica supuxo un enfrotamento cunha parte da sociedade india, e mesmo en 1891 a revista \"Bangabashi\" denominouna \"puta\" o que non logrou o cesamento da s\u00faa determinaci\u00f3n. O seu marido, Dwarkanath Ganguly, levou o caso ao tribunal e, finalmente, logrou unha sentenza de prisi\u00f3n de 6 meses para o editor Mahesh Pal. En 1906 coordinou unha conferencia de mulleres nos que xuntou \u00e1s esposas dos delegados do CNI que asist\u00edan \u00e1 sesi\u00f3n do partido. En 1922 unha comisi\u00f3n de investigaci\u00f3n gobernamental comisionouna coa poeta Kamini Roy para indagar nas condici\u00f3ns das mulleres empregadas nas minas de carb\u00f3n en Bihar e Orissa."}
{"id": "508096", "revid": "54334", "url": "https://gl.wikipedia.org/wiki?curid=508096", "title": "Andrea Ghez", "text": ""}
{"id": "508099", "revid": "25871", "url": "https://gl.wikipedia.org/wiki?curid=508099", "title": "Irma Prego", "text": "Irma Prego, nada en Granada (Nicaragua) o 8 de abril de 1933 e finada en San Xos\u00e9 (Costa Rica) o 11 de outubro de 2000, foi unha escritora nicaraguana, referente da narrativa centroamericana. Reco\u00f1ecida no 1984 co Premio Xogos Florais de Quetzaltenango na modalidade de conto.\nTraxectoria.\nNaceu en Granada (Nicaragua) en 1933, pero trasladouse a vivir a Costa Rica aos 32 anos. Na d\u00e9cada de 1940, cando era algo estra\u00f1\u00edsimo no seu pa\u00eds ver unha muller en pantal\u00f3ns, a escritora luc\u00eda roupa de home.\nFoi membro do Centro Nicaraguano de Escritores. Faleceu o 11 de outubro de 2000 dun ataque ao coraz\u00f3n.\nObra.\nA obra de Irma Prego comprende 35 contos e vi\u00f1etas recompilados en d\u00faas colecci\u00f3ns. A primeira colecci\u00f3n, publicada en 1987, leva por t\u00edtulo o nome do conto que pecha a colecci\u00f3n: \"Mensajes al m\u00e1s all\u00e1\". A segunda colecci\u00f3n \u00e9 in\u00e9dita e cont\u00e9n dez contos inclu\u00eddo o titulado \"Agonice con elegancia\" que d\u00e1 nome ao compendio.\nA literatura de Prego, a\u00ednda que pouco co\u00f1ecida, \u00e9 valorada pola cr\u00edtica e obxecto de estudo acad\u00e9mico, ademais de formar parte das compilaci\u00f3ns de narrativa centroamericana.\nPremios e reco\u00f1ecementos.\nO seu libro de contos \"Mensajes al m\u00e1s all\u00e1\" recibiu en 1984 o premio Xogos Florais de Quetzaltenango, Guatemala. En 1992 a s\u00faa obra \"Agonice con elegancia\" recibiu unha Menci\u00f3n honor\u00edfica no certame Una Palabra da Universidade Nacional de Heredia, Costa Rica."}
{"id": "508100", "revid": "1888", "url": "https://gl.wikipedia.org/wiki?curid=508100", "title": "Jes\u00fas Simal", "text": " "}
{"id": "508102", "revid": "85894", "url": "https://gl.wikipedia.org/wiki?curid=508102", "title": "Xos\u00e9 Ram\u00f3n N\u00f3voa Rodr\u00edguez", "text": "Xos\u00e9 Ram\u00f3n N\u00f3voa Rodr\u00edguez, nado en Doz\u00f3n o 30 de marzo de 1957, \u00e9 un cient\u00edfico galego.\nTraxectoria.\nLigado \u00e1 Escola de Enxe\u00f1ar\u00eda Industrial de Vigo, \u00e9 doutor en Qu\u00edmica pola Universidade de Santiago de Compostela. \u00c9 catedr\u00e1tico de enxe\u00f1er\u00eda q\u00edmica da Universidade de Vigo e coordinador do Grupo Encomat (Enxe\u00f1ar\u00eda de Corrosi\u00f3n e Materiais). O seu campo de investigaci\u00f3n son as aplicaci\u00f3ns industriais da electroqu\u00edmica."}
{"id": "508104", "revid": "5863", "url": "https://gl.wikipedia.org/wiki?curid=508104", "title": "Nagorno-Karabaj", "text": ""}
{"id": "508105", "revid": "5863", "url": "https://gl.wikipedia.org/wiki?curid=508105", "title": "Guerra do Alto Karabaj", "text": ""}
{"id": "508106", "revid": "23204", "url": "https://gl.wikipedia.org/wiki?curid=508106", "title": "Zona especial de conservaci\u00f3n do R\u00edo L\u00e9rez", "text": "O r\u00edo L\u00e9rez, ademais do r\u00edo, \u00e9 un espazo natural galego catalogado como zona especial de conservaci\u00f3n (ZEC) que incl\u00fae ao \u00faltimo treito do leito fluvial do r\u00edo L\u00e9rez. Esta \u00e1rea de conservaci\u00f3n ocupa 149,55 ha. dos concellos pontevedreses de Cerdedo-Cotobade, Campo Lameiro e Pontevedra. Remata na desembocadura do r\u00edo L\u00e9rez na zona interior da r\u00eda de Pontevedra, preto da cidade. Destaca polo seu interese para a pesca e alg\u00fans tramos ben conservados da flora de ribeira.\nXeograf\u00eda.\nO espazo protexe territorio de L\u00e9rez, Mourente, Santa Mar\u00eda de Xeve, Xeve e Bora no concello de Pontevedra; do Campo e Fragas no concello de Campo Lameiro; e de Tenorio, Viasc\u00f3n e Sacos no concello de Cerdedo-Cotobade. \nComeza na ponte vella de San Xusto en Sacos, Cerdedo-Cotobade, e ampara ao leito e ribeiras do L\u00e9rez ata chegar \u00e1 praia fluvial de Pontevedra, que se atopa no lugar da Torre, L\u00e9rez. Nese treito o r\u00edo ten as insuas da Illa Roci\u00f1a e da \u00cdnsua do Pego. At\u00f3panse tam\u00e9n nel as praias fluviais do rego dos Pozos (entre as Fragas e Tenorio) e a do Canal (entre Xeve e Tenorio). Neste treito do L\u00e9rez s\u00f3 chegan, e est\u00e1n protexidos, reducidas extensi\u00f3ns de varios regatos pequenos. O maior \u00e9 o r\u00edo Almofrei, que confl\u00fae no encoro de Bora.\nH\u00e1bitats.\nO L\u00e9rez protexe a dous h\u00e1bitats prioritarios da tipolox\u00eda de peudo-estepas fluviais e de bosques de ribeira con abeneiros e freixos. A meirande parte da s\u00faa extensi\u00f3n de interese son formaci\u00f3ns herbosas naturais e seminaturais, e en menor medida a de abeneiros e freixos, e as carballeiras (\"Quercus robur\") e os cerqui\u00f1os (\"Quercus pyrenaica\"). O seu treito final ao leste acolle a h\u00e1bitats de esteiros.\nFauna e flora.\nFlora.\nEntre as especies de interese de conservaci\u00f3n at\u00f3panse as especies \"Narcissus cyclamineus\", \"N. triandrus\" e especies de \"Sphagnum\". No L\u00e9rez at\u00f3panse d\u00faas especies vexetais presentes no do cat\u00e1logo galego de especies ameazadas: o musgo \"Fontinalis squamosa\" e \"N. cyclamineus\".\nFauna.\nAlgunhas especies de interese do L\u00e9rez son o caracol \"Quimper Elona\", os odonatos \"Oxygastra curtisii\" e \"Macromia splendens\", ou o lagarto das silvas (\"Lacerta schreiberi\").\nAs especies presentes e inclu\u00eddas no cat\u00e1logo galego de especies ameazadas son:\nLexislaci\u00f3n.\nO \"R\u00edo L\u00e9rez\" foi declarado como lugar de importancia comunitaria (LIC) en decembro de 2004 dentro da rexi\u00f3n atl\u00e1ntica e ascendeu a zona especial de conservaci\u00f3n (ZEC) en marzo de 2014."}
{"id": "508107", "revid": "98629", "url": "https://gl.wikipedia.org/wiki?curid=508107", "title": "Uniforme do Deportivo da Coru\u00f1a", "text": "Desde 1912, o Deportivo da Coru\u00f1a emprega un uniforme con camiseta de franxas brancas e azuis.\nHistoria.\nO uniforme do Deportivo da Coru\u00f1a ten experimentado diversos cambios dende que se fundou en 1906. Contra o ano 1907, o daquela Club Deportivo da Sala Calvet, decidiu empregar unha camisola de raias azuis e brancas e un pantal\u00f3n de cor negra, a\u00ednda que o equipo adoitaba disputar os seus partidos cunha camisola branca e un pantal\u00f3n negro. Non foi ata 1912 cando o equipo adoptou o escudo e as cores azul e branca nos seus partidos, realizando pequenos cambios na camisola, especialmente no tama\u00f1o, localizaci\u00f3n e sentido das raias e dorsais.\nAta 1923 as raias da camisola eran estreitas, adopt\u00e1ndose unhas m\u00e1is anchas consideradas m\u00e1is \"modernas\", se ben dous anos despois recuper\u00e1ronse as raias estreitas, e tan s\u00f3 na tempada 1939-40 imperaron as raias anchas. A partir dese momento a equipaci\u00f3n pasou a estar dominada por unha camisola de raias estreitas e pantal\u00f3n azul, equipamento que se mantivo dende a tempada 1940-41 \u00e1 1967-68, na que o equipo recuperou as raias anchas, que permaneceron no uniforme ata a tempada 1973-74.\nNa Asemblea Ordinaria do Deportivo de mediados de 1990, a directiva do club redese\u00f1ou a camisola cara a un dese\u00f1o m\u00e1is moderno que se estreou na segunda metade de liga e que ampliaba o tama\u00f1o dos dorsais, creaba maiores espazos brancos e amosaba unhas raias azuis m\u00e1is amplas nos bordos laterais da camisola. Pouco despois, na tempada 1991-92, con Rox como provedor, o club modificou radicalmente a imaxe da camisola, introducindo unha raia horizontal \u00e1 altura dos ombreiros e outra \u00e1 altura do peito, pasando dunhas raias totalmente verticais a unha forma de \"T\", un dese\u00f1o que se manter\u00eda case igual ata a tempada 1997-98, xa coa firma alem\u00e1 Adidas, que eliminar\u00eda as raias horizontais, recuperando as\u00ed un dese\u00f1o de li\u00f1as totalmente verticais que na tempada seguinte tornar\u00edanse m\u00e1is grosas.\nA pesar dos trocos nos patrocinadores e provedores, o dese\u00f1o da camisola non mudou substancialmente na tempada 2001-02, cando se introduciu unha pequena li\u00f1a vermella nas costas \u00e1 altura dos ombreiros e se desprazou o escudo do equipo, que pasou de estar sobre o coraz\u00f3n a situarse no centro do peito. Esa tempada o pantal\u00f3n do equipo tam\u00e9n experimentou un lixeiro cambio: se ben seguiu a ser azul, engad\u00eduselle unha ampla banda vermella na cintura. Foi, con todo, na segunda e terceira equipaci\u00f3n onde houbo m\u00e1is novidades, pasando a segunda de amarela a vermella e negra para a Liga, e gris prateada cunha banda azul escura cruzando o peito para a Liga de Campi\u00f3ns. Con motivo da final da copa do rei dese ano fronte \u00f3 Real Madrid, o club dese\u00f1ou un modelo especial de camisola que inclu\u00eda unha serie de detalles bordados nas mangas, e que substitu\u00eda o reberete vermello do pescozo, pantal\u00f3n e mangas por outro azul mari\u00f1o, e mudando o pescozo a redondo en lugar do pescozo a xeito de camisa. Con todo, dende ese momento as equipaci\u00f3ns non experimentaron maiores cambios que o grosor da li\u00f1as verticais, ata a tempada 2009-10, cando a firma italiana Lotto introduciu un dese\u00f1o no que as li\u00f1as se cortaban na parte do peito para deixar a parte superior en branco cun detalle en gris prata; a mesma firma introduciu na seguinte tempada un dese\u00f1o de raias estreitas que ensanchou na tempada 2011-12, inclu\u00edndo unha li\u00f1a horizontal \u00e1 altura do peito na seguinte tempada que foi abandonada \u00f3 finalizar a mesma. Volveuse ent\u00f3n a un dese\u00f1o de raias verticais que se mantivo, con lixeiros cambios ata a tempada 2016-17, cando na pretempada se introduciu unha camisola cunha raia vertical m\u00e1is grosa.\nEntre as segunda e terceiras equipaci\u00f3ns c\u00f3mpre salientar a presentaci\u00f3n na tempada 2014-15 dunha segunda camisola do equipo na que luc\u00eda a bandeira de Galicia e que se mant\u00e9n dende ent\u00f3n.\nEvoluci\u00f3n.\nUniforme 2020/21.\nPara a tempada 2020/21, o Deportivo ten os seguintes tres uniformes: "}
{"id": "508108", "revid": "23204", "url": "https://gl.wikipedia.org/wiki?curid=508108", "title": "Comit\u00e9 Ol\u00edmpico e Interfederal Belga", "text": "O Comit\u00e9 Ol\u00edmpico e Interfederal Belga (en , en ) \u00e9 o Comit\u00e9 Ol\u00edmpico Nacional que representa a B\u00e9lxica. A s\u00faa sede administrativa \u00e9 at\u00f3pase en Bruxelas.\nHistoria.\nO Comit\u00e9 Ol\u00edmpico e Interfederal Belga foi fundado e reco\u00f1ecido oficialmente polo Comit\u00e9 Ol\u00edmpico Internacional en 1906."}
{"id": "508109", "revid": "23204", "url": "https://gl.wikipedia.org/wiki?curid=508109", "title": "Comit\u00e9 Olympique et Interf\u00e9d\u00e9rale Belge", "text": ""}
{"id": "508110", "revid": "23204", "url": "https://gl.wikipedia.org/wiki?curid=508110", "title": "Belgisch Olympisch en Interfederaal Comit\u00e9", "text": ""}
{"id": "508111", "revid": "23204", "url": "https://gl.wikipedia.org/wiki?curid=508111", "title": "Granada nos Xogos Ol\u00edmpicos", "text": "Granada competiu por vez primeira nos Xogos Ol\u00edmpicos en 1984, e participou en cada edici\u00f3n dos Xogos de Ver\u00e1n dende ent\u00f3n. Granada ga\u00f1ou a s\u00faa primeira medalla en 2012, un ouro en atletismo. O Comit\u00e9 Ol\u00edmpico de Granada foi creado en 1984 e reco\u00f1ecido oficialmente polo Comit\u00e9 Ol\u00edmpico Internacional ese mesmo ano.\nGranada nunca competiu nuns Xogos Ol\u00edmpicos de Inverno. Despois de 28 anos participando nos Xogos de Ver\u00e1n, Granada ga\u00f1ou a s\u00faa primeira medalla nos Xogos de 2012 en Londres, cando Kirani James conseguiu un r\u00e9cord nacional de 43,94 o 6 de agosto de 2012 para ga\u00f1ar o ouro nos 400 metros lisos masculinos. Deste xeito converteuse no pa\u00eds m\u00e1is pequeno da historia en ga\u00f1ar unha medalla de ouro nuns Xogos de Ver\u00e1n.\nNos Xogos Ol\u00edmpicos de 2016, James ga\u00f1ou outra medalla, desta volta de prata, correndo cun tempo de 43,76 segundos. Como resultado, Granada converteuse no pa\u00eds m\u00e1is eficiente dos Xogos de R\u00edo en canto a n\u00famero de medallas conseguidas comparadas coa poboaci\u00f3n do pa\u00eds."}
{"id": "508114", "revid": "23204", "url": "https://gl.wikipedia.org/wiki?curid=508114", "title": "Conflito de Nagorno-Karabakh de 2020", "text": "O conflito de Nagorno-Karabakh de 2020 foi un conflito armado actual entre as forzas armadas de Acerbaix\u00e1n e a autoproclamada Rep\u00fablica de Artsakh, xunto con Armenia, na rexi\u00f3n de Nagorno-Karabakh, sendo a m\u00e1is recente escalada de hostilidades no conflito sen resolver de Nagorno-Karabakh.\nAs hostilidades comezaron a ma\u00f1\u00e1 do 27 de setembro de 2020 ao longo da li\u00f1a de contacto de Nagorno-Karabakh. \u00c1mbolos dous bandos informaron de baixas militares e civ\u00eds. En resposta aos ataques, Armenia e Artsakh introduciron a lei marcial e a mobilizaci\u00f3n militar total, mentres que Acerbaix\u00e1n introduciu a lei marcial e un toque de queda. O 28 de setembro, Acerbaix\u00e1n declarou unha mobilizaci\u00f3n militar parcial.\nNumerosos pa\u00edses e as Naci\u00f3ns Unidas expresaron a s\u00faa forte condena do conflito e pediron a \u00e1mbolos dous bandos unha desescalada nas tensi\u00f3ns e o comezo inmediato de negociaci\u00f3ns significativas, mentres que Afganist\u00e1n, Paquist\u00e1n, Israel e Turqu\u00eda expresaron o seu apoio a Acerbaix\u00e1n. Turqu\u00eda proporcionou apoio militar a Acerbaix\u00e1n, a\u00ednda que o alcance deste apoio non est\u00e1 claro. Francia expresou o seu apoio a Armenia, e Ir\u00e1n foi acusado de apoiar a Armenia a pesar das s\u00faas petici\u00f3ns de paz na rexi\u00f3n. Crese que Arabia Saudita e os Emiratos \u00c1rabes Unidos tam\u00e9n apoiaron a Armenia neste conflito.\nOs analistas internacionais consideran que o conflito foi iniciado por Acerbaix\u00e1n, e os principais obxectivos desta ofensiva ser\u00edan capturar distritos do sur Nagorno-Karabakh, que son menos monta\u00f1osos e m\u00e1is doados de tomar que a rexi\u00f3n do interior fortemente fortificada. O apoio de Turqu\u00eda a Acerbaix\u00e1n crese que \u00e9 un intento por estender a s\u00faa \u00e1rea de influencia ao aumentar as posici\u00f3ns de Acerbaix\u00e1n no conflito ao tempo que marxina a influencia de Rusia na rexi\u00f3n."}
{"id": "508115", "revid": "839", "url": "https://gl.wikipedia.org/wiki?curid=508115", "title": "Arquidiocese de Burgos", "text": ""}
{"id": "508116", "revid": "839", "url": "https://gl.wikipedia.org/wiki?curid=508116", "title": "Mario Iceta Gavicagogeascoa", "text": ""}
{"id": "508117", "revid": "65337", "url": "https://gl.wikipedia.org/wiki?curid=508117", "title": "Casa da Moeda de Austria", "text": "A Casa da Moeda de Austria (en alem\u00e1n: \"M\u00fcnze \u00d6sterreich\") \u00e9 unha empresa p\u00fablica austr\u00edaca radicada en Viena, encargada da cu\u00f1axe das moedas de Austria. \n\u00c9 herdeira da antiga Casa da Moeda de Viena e, desde 1989, est\u00e1 constitu\u00edda como unha sociedade an\u00f3nima (\"Aktiengesellschaft\"), subsidiaria do Banco Nacional de Austria (\"Oesterreichische Nationalbank\"), con sede tam\u00e9n en Viena.\nO presidente da compa\u00f1\u00eda \u00e9 Gerhard Starsich e o seu director \u00e9 Manfred Matzinger-Leopold.\nHistoria.\nEn 1194, Ricardo I de Inglaterra pagoulle ao duque Leopoldo V de Austria 12 toneladas de prata para asegurar a s\u00faa liberdade. Leopoldo decidiu cu\u00f1ar moeda con aquel metal, o que supu\u00f1a o nacemento \"de facto\" dunha ceca na cidade de Viena (a\u00ednda que a denominaci\u00f3n de \"Casa da Moeda de Viena\" non se documenta nos seguintes 200 anos).\nA ceca localiz\u00e1base orixinariamente preto da praza \"Hoher Markt\", en Viena. Os problemas de espazo motivaron que as instalaci\u00f3ns se trasladasen en 1371 a \"Wollzeile\", no centro da cidade, onde permaneceron durante catro s\u00e9culos. En 1752 sufriron un novo traslado, ao palacio de inverno do pr\u00edncipe Ux\u00edo de Savoia na r\u00faa \"Himmelpfortgasse\". En 1835 comezou a constru\u00edrse o luxoso edifico da r\u00faa \"Heumarkt\", no centro da cidade, que alberga a casa de moeda vienesa ata a actualidade.\nAo longo dos s\u00e9culos houbo diversos obradoiros monetarios esparexidos por todo o territorio austr\u00edaco, en cidades como Graz, Salzburgo ou Innsbruck, a\u00ednda que o de Viena tivo xa o rango de \"ceca principal\" a partir de 1715. Logo da constituci\u00f3n da Rep\u00fablica de Austria en 1918, a Casa da Moeda de Viena converteuse na \u00fanica operativa e nela centralizouse a produci\u00f3n de moeda do Estado.\nEn 1989 produciuse o cambio de denominaci\u00f3n da compa\u00f1\u00eda ao actual de \"M\u00fcnze \u00d6sterreich\" (\"Casa da Moeda de Austria), e pasou a ser un organismo dependente do Banco Nacional de Austria.\nEn 1991, a Casa da Moeda de Austria foi merecedora do premio \"Glenn Smedley Memorial\", da \"American Numismatic Association\".\nProdutos.\nA ceca austr\u00edaca realiza todo o proceso de produci\u00f3n da moeda, desde o seu dese\u00f1o \u00e1 s\u00faa cu\u00f1axe. \nAta 2002 produc\u00eda moeda do sistema do xilin austr\u00edaco e a partir desa data comezou a cu\u00f1ar as moedas do sistema do euro correspondentes a Austria. \nAdemais das moedas circulantes, tam\u00e9n produce emisi\u00f3ns conmemorativas, con series tan co\u00f1ecidas como a \"Filharm\u00f3nica de Viena\" ou o \"T\u00e1lero de Mar\u00eda Tareixa\", ademais de lingotes e moedas de investimento en metais preciosos.\nA \"M\u00fcnze \u00d6sterreich\" tam\u00e9n proporciona moeda circulante e discos sen cu\u00f1ar para outros pa\u00edses."}
{"id": "508118", "revid": "65337", "url": "https://gl.wikipedia.org/wiki?curid=508118", "title": "Casa de Moeda de Austria", "text": ""}
{"id": "508119", "revid": "65337", "url": "https://gl.wikipedia.org/wiki?curid=508119", "title": "M\u00fcnze \u00d6sterreich", "text": ""}
{"id": "508120", "revid": "65337", "url": "https://gl.wikipedia.org/wiki?curid=508120", "title": "Ceca de Austria", "text": ""}
{"id": "508121", "revid": "65337", "url": "https://gl.wikipedia.org/wiki?curid=508121", "title": "Ceca de Viena", "text": ""}
{"id": "508122", "revid": "65337", "url": "https://gl.wikipedia.org/wiki?curid=508122", "title": "Casa da Moeda de Viena", "text": ""}
{"id": "508123", "revid": "88215", "url": "https://gl.wikipedia.org/wiki?curid=508123", "title": "Gustavo Rodr\u00edguez", "text": "Gustavo Rodr\u00edguez Iglesias, nado en Tui o 16 de setembro de 1979, \u00e9 un deportista galego que compite en tr\u00edatlon. \nComezou no ciclismo, sendo profesional durante varios anos e disputando a Volta a Espa\u00f1a co Xacobeo Galicia. En 2011 pasou a competir en tr\u00edatlon e d\u00faatlon, tendo como mellores resultados a medalla de bronce no Campionato Europeo de Tr\u00edatlon de Media Distancia de 2014 e a medalla de ouro no Campionato Iberoamericano de tr\u00edatlon de media distancia, ademais de ter rematado entre os dez primeiros tanto no Campionato do mundo de tr\u00edatlon de longa distancia como no Campionato do mundo de d\u00faatlon. \nNo plano nacional foi campi\u00f3n de Espa\u00f1a de tr\u00edatlon en cinco ocasi\u00f3ns, tres delas en longa distancia (2014, 2016, 2018), e d\u00faas en media distancia (2017, 2018), ademais de campi\u00f3n de Espa\u00f1a de d\u00faatlon (2016), d\u00faas veces campi\u00f3n de Espa\u00f1a de d\u00faatlon de media distancia (2017, 2019) e ga\u00f1ador da Copa de Espa\u00f1a de tr\u00edatlon de media e longa distancia (2017).\nAdemais, dende 2018 act\u00faa como gu\u00eda en probas de paratr\u00edatlon de H\u00e9ctor Catal\u00e1, triatleta cunha discapacidade visual dexenerativa. Xunto con el, proclamouse campi\u00f3n do mundo en 2019 e foi medalla de prata nos Xogos Paral\u00edmpicos de 2020.\nTraxectoria.\nCiclismo.\nComezou no ciclismo de monta\u00f1a e m\u00e1is tarde pasou a competir en estrada, dentro do equipo CC Spol Caixanova. En 2005 deu o salto ao ciclismo profesional, da man do equipo portugu\u00e9s Barbot-Pascoal, disputando ese ano a Volta a Portugal, carreira na que competiu tam\u00e9n ao ano seguinte, ademais de correr varias probas portuguesas m\u00e1is como a Volta \u00f3 Alentexo.\nEn 2007 fichou pola escuadra Fercase\u2013Rota dos M\u00f3veis, onde permaneceu dous anos, disputando varias probas portuguesas, entre elas d\u00faas edici\u00f3ns m\u00e1is da Volta a Portugal. En 2009 volveu ao ciclismo afeccionado, entrando nas filas do Clube Ciclista Cidade de Lugo. Ese ano rematou terceiro na Volta ciclista a Galicia e na Volta a Zamora.\nPara a tempada 2010 volveu ao ciclismo profesional como novo integrante do Xacobeo Galicia de \u00c1lvaro Pino, equipo co que correu varias probas ese ano, destacando a Volta a Portugal e a Volta a Espa\u00f1a.\nD\u00faatlon e tr\u00edatlon.\nTras a desaparici\u00f3n do Xacobeo Galicia comezou a competir en d\u00faatlon e tr\u00edatlon, por influencia da s\u00faa parella, a triatleta A\u00edda Vali\u00f1o, e comezou a prepararse co adestrador Diego \u00c1lvarez. En 2011 logrou a s\u00faa primeira vitoria en d\u00faatlon cros e rematou como terceiro no Campionato de Espa\u00f1a, posici\u00f3n que repetiu ao ano seguinte. Tam\u00e9n en 2012 disputou o seu primeiro Campionato do Mundo de D\u00faatlon, rematando en 27\u00aa posici\u00f3n.\nNo ano 2013 quedou noveno no Campionato de Europa de D\u00faatlon de Longa Distancia celebrado en Horst, nos Pa\u00edses Baixos e proclamouse subcampi\u00f3n de Espa\u00f1a tam\u00e9n en longa distancia. En maio disputou o Campionato Europeo de tr\u00edatlon de media distancia en Barcelona, rematando en 11\u00aa posici\u00f3n. En 2014 quedou d\u00e9cimo no Campionato do Mundo de D\u00faatlon celebrado en Pontevedra, sexto no Campionato do mundo de tr\u00edatlon de longa distancia na cidade chinesa de Weihai, terceiro no Campionato de Europa de tr\u00edatlon de media distancia e proclamouse campi\u00f3n de Espa\u00f1a de tr\u00edatlon de longa distancia. En 2015 centrouse na longa distancia pero non puido revalidar o t\u00edtulo de campi\u00f3n de Espa\u00f1a, onde se tivo que conformar coa segunda praza, mentres que no campionato do mundo baixou cinco postos respecto ao ano anterior, rematando 11\u00ba.\nEn febreiro de 2016 ga\u00f1ou o ouro no Campionato Iberoamericano de tr\u00edatlon de media distancia celebrado na Habana. Ademais ese ano conseguiu unha dobre coroa nacional na longa distancia, ao proclamarse campi\u00f3n de Espa\u00f1a tanto en d\u00faatlon como en tr\u00edatlon. En 2017 logrou unha nova dobre coroa nacional, pero esta vez na media distancia, ga\u00f1ando o campionato de d\u00faatlon en Orihuela e o de tr\u00edatlon en Pamplona, este \u00faltimo por diante de Pablo Dapena. Mentres que no campionato de tr\u00edatlon de longa distancia foi Dapena o vencedor, con Gustavo Rodr\u00edguez no terceiro posto. Con estes resultados e a vitoria no tr\u00edatlon de Guadalaxara, coroouse ademais como vencedor da Copa de Espa\u00f1a de Tr\u00edatlon de Media e Longa Distancia 2017, superando a Dapena, segundo. Disputou tam\u00e9n o Campionato de Europa de tr\u00edatlon de longa distancia, rematando en sexta posici\u00f3n.\nEn 2018 revalidou o t\u00edtulo nacional de tr\u00edatlon de media distancia, ao que sumou o seu terceiro t\u00edtulo na longa distancia, ao ga\u00f1ar a proba celebrada en Pontevedra. En 2019 non se puido inscribir para o Campionato de Espa\u00f1a de d\u00faatlon de media distancia, pero acudiu en marzo a Soria, cidade onde se celebraba a proba, para tentar conseguir un dorsal debido a algunha ausencia. Finalmente isto sucedeu e puido tomar a sa\u00edda, conseguindo a vitoria con case dous minutos de vantaxe sobre o segundo clasificado, e logrando as\u00ed o seu segundo t\u00edtulo nacional nesta disciplina. En maio competiu no Campionato do mundo de tr\u00edatlon de longa distancia disputado en Pontevedra, onde quedou no 12\u00ba lugar.\nEn agosto de 2020 volveu competir nunha proba de ciclismo en ruta despois de varios anos, participando na Xacobeo 2021 con sa\u00edda e chegada en Gondomar, onde protagonizou unha escapada durante 70 km xunto a Arnau Riba, ata que foron neutralizados polo pelot\u00f3n, rematando finalmente en 18\u00aa posici\u00f3n. Ao mes seguinte proclamouse subcampi\u00f3n de Espa\u00f1a de tr\u00edatlon de media distancia, ao rematar segundo por detr\u00e1s de Javier G\u00f3mez Noya na proba disputada en Bilbao. A finais de outubro ga\u00f1ou o tr\u00edatlon de media distancia Half Sevilla.\nGu\u00eda de paratr\u00edatlon.\nDende 2018 act\u00faa como gu\u00eda de H\u00e9ctor Catal\u00e1, triatleta cunha discapacidade visual dexenerativa, en probas de paratr\u00edatlon na categor\u00eda PTVI. A s\u00faa primeira competici\u00f3n xuntos foi o Campionato de Espa\u00f1a de Paratr\u00edatlon celebrado na Coru\u00f1a en setembro de 2018, onde lograron a medalla de ouro. Poucos d\u00edas despois conseguiron a medalla de bronce no Mundial disputado en Australia.\nEn 2019 disputaron as Series Mundiais de Paratr\u00edatlon, logrando o primeiro posto na primeira proba en Mil\u00e1n e o segundo en Montreal. Na gran final celebrada en Lausana en setembro conseguiron o primeiro posto e con el o campionato do mundo. Unha semana despois conseguiron o ouro na proba da Copa do Mundo de Banyoles e no mesmo mes proclam\u00e1ronse subcampi\u00f3ns de Europa en Valencia. \nEn 2021 disputaron a proba de paratr\u00edatlon nos Xogos Paral\u00edmpicos de Toquio e conseguiron a medalla de prata, s\u00f3 por detr\u00e1s de Brad Snyder e o gu\u00eda Greg Billington.\nVida persoal.\nA s\u00faa parella \u00e9 a tam\u00e9n triatleta A\u00edda Vali\u00f1o, coa que ten d\u00faas fillas."}
{"id": "508124", "revid": "88215", "url": "https://gl.wikipedia.org/wiki?curid=508124", "title": "Gustavo Rodr\u00edguez Iglesias", "text": ""}
{"id": "508126", "revid": "89787", "url": "https://gl.wikipedia.org/wiki?curid=508126", "title": "Rafael Ba\u00f1\u00f3n D\u00edaz", "text": "Rafael Ba\u00f1\u00f3n D\u00edaz, nado en Vigo o 22 de xullo de 1961, \u00e9 un cient\u00edfico galego especializado en biolox\u00eda mari\u00f1a.\nTraxectoria.\nLicenciado en Ciencias Biol\u00f3xicas pola Universidade de Santiago de Compostela, na especialidade de Zoolox\u00eda mari\u00f1a en 1988, en 1997 cursou un mestrado en Ciencia e Tecnolox\u00eda de Conservaci\u00f3n de produtos derivados da pesca na Universidade de Vigo e, en 2003, obtivo un DEA (Diploma de Estudos Avanzados) coa li\u00f1a de investigaci\u00f3n \"Estimaci\u00f3n e an\u00e1lises de par\u00e1metros reprodutivos en poboaci\u00f3ns de peixes mari\u00f1os\", nesta \u00faltima Universidade. E, en 2016, acadou o t\u00edtulo acad\u00e9mico de doutor na Universidade de Vigo, coa defensa da tese \"Ictiofauna do banco de Galicia: composici\u00f3n taxon\u00f3mica e aspectos bioxeogr\u00e1ficos\".\nNa s\u00faa tese analizou, como non se fixera en ning\u00fan outro estudo previo, o conxunto dos peixes que habitan no denominado Banco de Galicia, unha monta\u00f1a submarina situada a uns 200 km ao oeste do cabo Touri\u00f1\u00e1n, na localidade coru\u00f1esa de Mux\u00eda. A s\u00faa investigaci\u00f3n deu como resultado a identificaci\u00f3n de 139 especies de peixes de 62 familias diferentes. Ba\u00f1\u00f3n explicou que, como consecuencia das artes de pesca utilizadas e da s\u00faa selectividade, a fauna bento-pel\u00e1xica, que nada por encima do fondo, \u00e9 \u00aba mellor representada\u00bb, a\u00ednda que a lista que elaborou \u00abrecolle especies de toda a columna de auga\u00bb. Fixo fincap\u00e9 en que o co\u00f1ecemento actual da ictiofauna do Banco \u00e9 o resultado de 22 campa\u00f1as realizadas entre os anos 1980 e 2011, tanto de car\u00e1cter exploratorio, con barcos de pesca comercial, como de investigaci\u00f3n oceanogr\u00e1fico-pesqueira. A maior parte das novas especies rexistradas son de augas profundas, que viven habitualmente a m\u00e1is de 400 m da superficie e que, polas s\u00faas caracter\u00edsticas biol\u00f3xicas e ecol\u00f3xicas, son consideradas como \u00abaltamente vulner\u00e1beis\u00bb \u00e1s actividades humanas e aos cambios naturais dos ecosistemas. O estudo tam\u00e9n lle permitiu descubrir numerosas especies de peixes desco\u00f1ecidas nas augas europeas, como os tibur\u00f3ns do x\u00e9nero \"Apristuruse\".\nAs li\u00f1as de investigaci\u00f3n do doutor Ba\u00f1\u00f3n c\u00e9ntranse nas pescar\u00edas artesanais, na biolox\u00eda e pescar\u00eda do polbo, na taxonom\u00eda dos peixes, na ictiofauna das monta\u00f1as submarinas, o impacto do cambio clim\u00e1tico nos peixes, nas especies ex\u00f3ticas mari\u00f1as, e na bioxeograf\u00eda e a antropolox\u00eda dos pescadores e as pescar\u00edas.\nDesenvolveu a s\u00faa actividade laboral como bi\u00f3logo, desde 1996 a 1998 no Instituto de Investigaci\u00f3ns Mari\u00f1as do CSIC e no Instituto Espa\u00f1ol de Oceanograf\u00eda de Vigo, e desde 1999 traballa como bi\u00f3logo da Unidade T\u00e9cnica de Pesca de Baixura (UTPB) da Conseller\u00eda do Mar da Xunta de Galicia. \nBa\u00f1\u00f3n participou en m\u00e1is de 30 campa\u00f1as cient\u00edfico-pesqueiras e \u00e9 autor 8 cap\u00edtulos de libroa, de m\u00e1is de 60 publicaci\u00f3ns cient\u00edficas e divulgativas sobre a taxonom\u00eda e a biolox\u00eda dos peixes, a antropolox\u00eda pesqueira, o cambio clim\u00e1tico e as especies invasoras mari\u00f1as, e presentou 17 relatorios en congresos.\nAlgunhas publicaci\u00f3ns.\nCap\u00edtulos en libros:\nArtigos en revistas:\nV\u00e9xase tam\u00e9n.\nLigaz\u00f3ns externas.\n "}
{"id": "508127", "revid": "1505", "url": "https://gl.wikipedia.org/wiki?curid=508127", "title": "Chaetura pelagica", "text": ""}
{"id": "508129", "revid": "23204", "url": "https://gl.wikipedia.org/wiki?curid=508129", "title": "Bahrain nos Xogos Ol\u00edmpicos", "text": "Bahrain competiu por vez primeira nos Xogos Ol\u00edmpicos en 1984, e dende ent\u00f3n participou en t\u00f3dalas edici\u00f3ns dos Xogos de Ver\u00e1n. O pa\u00eds nunca competiu nos Xogos Ol\u00edmpicos de Inverno. Conseguiu a s\u00faa primeira medalla nos Xogos Ol\u00edmpicos de 2012 en Londres, onde Maryam Yusuf Jamal obtivo o bronce nos 1500 metros. Por\u00e9n, o Comit\u00e9 Ol\u00edmpico Internacional finalmente descualificou \u00e1s ga\u00f1adoras do ouro e da prata, Asl\u0131 \u00c7ak\u0131r Alptekin e Gamze Bulut, e Jamal avanzou ao ouro."}
{"id": "508130", "revid": "15490", "url": "https://gl.wikipedia.org/wiki?curid=508130", "title": "P\u00edldora dourada siberiana", "text": ""}
{"id": "508133", "revid": "89787", "url": "https://gl.wikipedia.org/wiki?curid=508133", "title": "Comit\u00e9 Ol\u00edmpico de Bahrain", "text": "O Comit\u00e9 Ol\u00edmpico de Bahrain (en ) \u00e9 o Comit\u00e9 Ol\u00edmpico Nacional que representa a Bahrain como membro do Comit\u00e9 Ol\u00edmpico Internacional. Foi formado en 1978 e foi reco\u00f1ecido oficialmente en 1979. \u00c9 o organismo respons\u00e1bel da participaci\u00f3n de Bahrain nos Xogos Ol\u00edmpicos."}
{"id": "508135", "revid": "23204", "url": "https://gl.wikipedia.org/wiki?curid=508135", "title": "Italia nos Xogos Ol\u00edmpicos", "text": "Italia competiu en t\u00f3dalas edici\u00f3ns dos Xogos Ol\u00edmpicos modernos. Italia tam\u00e9n competiu en t\u00f3dolos Xogos Ol\u00edmpicos de Inverno, ga\u00f1ando 124 medallas, e 617 medallas m\u00e1is nos Xogos Ol\u00edmpicos de Ver\u00e1n. Italia ga\u00f1ou un total de 256 medallas de ouro, o cal o converte no sexto pa\u00eds m\u00e1is exitoso da historia ol\u00edmpica, despois dos Estados Unidos de Am\u00e9rica, a Uni\u00f3n Sovi\u00e9tica, Alema\u00f1a, o Reino Unido e Francia. Italia tam\u00e9n ten o sexto maior n\u00famero de medallas totais de t\u00f3dolos tempos, con 741.\nO Comit\u00e9 Ol\u00edmpico Nacional Italiano foi creado en 1908 e reco\u00f1ecido oficialmente en 1913."}
{"id": "508137", "revid": "89787", "url": "https://gl.wikipedia.org/wiki?curid=508137", "title": "Pedro Oom", "text": "Francisco Pedro dos Santos Oom do Vale, nado en Santar\u00e9m o 24 de xu\u00f1o de 1926 e finado en Lisboa o 26 de abril de 1974, foi un escritor e poeta surrealista portugu\u00e9s. Inicialmente ligado ao neo-realismo, ingresou, ao final da d\u00e9cada dos 40, na corrente surrealista, participando das actividades do Grupo Surrealista de Lisboa e tam\u00e9n do anti-grupo \"Os Surrealistas\". Foi o mentor da teor\u00eda do \"Abjeccionismo\", redactando en 1949 o \"Manifesto Abjeccionista\", texto que se perdeu.\nTraxectoria.\nAos 2 anos acompa\u00f1ou a familia na s\u00faa mudanza para Set\u00fabal e a partir dos 11 fixouse na cidade de Lisboa. Frustrou o desexo que ti\u00f1a seu pai de velo ingresar no Colexio Militar ao entrar na Escola de Artes Decorativas Ant\u00f3nio Arroio, onde co\u00f1eceu a J\u00falio Pomar, Vespeira, M\u00e1rio Cesariny, Cruceiro Seixas e outros. Oom, inicialmente ligado ao neo-realismo, adheriuse, ao final da d\u00e9cada dos 40, ao surrealismo, movemento que o definir\u00eda mentres poeta. \nAos 24 anos, tornouse funcionario p\u00fablico no INE, afast\u00e1ndose de toda a actividade art\u00edstica e literaria ligada ao surrealismo. Dedicouse, mentres, con entusiasmo, ao xadrez, modalidade na cal se distinguiu. \nMorreu o d\u00eda 26 de abril de 1974, polas d\u00faas e trinta da tarde, no Restaurante \u201c13\u201d cando, con alg\u00fans amigos, festexaba os acontecementos da v\u00e9spera. \nSegundo Jos\u00e9 Jorge Letria, Pedro Oom faleceu o d\u00eda 30 de abril de 1974, \"fulminado por un ataque card\u00edaco\", no aeroporto da Portela, no regreso do exilio en Par\u00eds de Jos\u00e9 M\u00e1rio Branco, Lu\u00eds C\u00edlia e \u00c1lvaro Cunhal: \"Un poeta surrealista acabara de morrer, na hora da celebraci\u00f3n do regreso dos exiliados \u00e1 patria reconciliada coa liberdade e coa promesa dun futuro democr\u00e1tico\", escribiu Jos\u00e9 Jorge Letria. O coraz\u00f3n de Pedro non aturou tanta alegr\u00eda.\nPedro Oom que ti\u00f1a con\u00f1ecemento das reuni\u00f3ns preparatorias do golpe militar do 25 de abril, ti\u00f1a proxectado con outros camaradas vivir nunha comuna e seren auto-suficientes, chegando a visitar terreos no Ribatejo.\nOs poemas de Pedro Oom est\u00e1n impregnados dunha iron\u00eda ins\u00f3lita, por veces cun toque de humor (pode verse polos t\u00edtulos escollidos para alg\u00fans dos poemas), demostrando unha preocupaci\u00f3n polo estado de cousas dun Portugal en constante mudanza e por veces sen esperanz, e mostrando as xentes e os seus vicios. A s\u00faa obra literaria, ficou dispersa por xornais e revistas, entre as cales a revista \"Pir\u00e2mide\" (1959-1960). S\u00f3 en 1980 foi reunida e publicada postumamente nos dous volumes de \"Actua\u00e7\u00e3o Escrita\" (Editora &amp;etc, 1980)."}
{"id": "508138", "revid": "6939", "url": "https://gl.wikipedia.org/wiki?curid=508138", "title": "Jacobo F. Serrano", "text": ""}
{"id": "508139", "revid": "5863", "url": "https://gl.wikipedia.org/wiki?curid=508139", "title": "Carlos G\u00f3mez Prado", "text": "Carlos G\u00f3mez Prado, nado en Baiona, \u00e9 un pol\u00edtico galego do PSdeG-PSOE.\nTraxectoria.\nConcelleiro de Baiona. Foi elixido alcalde de Baiona en xu\u00f1o de 2019 grazas a un acordo con N\u00f3s Baiona e o BNG. "}
{"id": "508141", "revid": "98629", "url": "https://gl.wikipedia.org/wiki?curid=508141", "title": "Pura Arcos", "text": "Purificaci\u00f3n P\u00e9rez Benavent, nada en Valencia o 26 de xu\u00f1o de 1919 e finada en Windsor o 12 de outubro de 1995, co\u00f1ecida como Pura Arcos, foi unha militante anarquista e activista feminista espa\u00f1ola. Ocupou diversos cargos na organizaci\u00f3n feminista e anarcosindicalista Mujeres Libres.\nTraxectoria.\nPura P\u00e9rez naceu en Valencia, no seo dunha familia anarcosindicalista. O seu av\u00f3 e o seu pai eran membros da Uni\u00f3n de Transportes da CNT.\nEstudou ata os doce anos, pouco usual na \u00e9poca, e cando se crearon as escolas secundarias despois da proclamaci\u00f3n da Segunda Rep\u00fablica, retomou os estudos. En 1933 trasl\u00e1dase coa s\u00faa familia a Barcelona. No barrio do Clot estudou pola noite na \"Escuela Naturaleza\" racionalista dirixida polo pedagogo anarquista Joan Puig i Elias. Al\u00ed uni\u00fase a un ateneo libertario e afiliouse a Confederaci\u00f3n Nacional do Traballo (CNT). \nEn 1936 ingresou na organizaci\u00f3n feminista e anarcosindicalista Mujeres Libres A mediados de 1937, decidiu regresar a Valencia, onde resid\u00eda o goberno republicano, para ocuparse da secretar\u00eda local de Mujeres Libres. Formou parte do Subcomit\u00e9 Nacional do movemento anarquista, concretamente na s\u00faa Secretar\u00eda de Propaganda. Tam\u00e9n o foi\u00a0profesor na escola de Tabernes de Valldigna.\nEn Barcelona matriculouse nun curso de transporte e foi unha das pioneiras do primeiro grupo de mulleres en obter a licenza para conducir tranv\u00edas na cidade. Tentou participar, en outubro de 1938, como secretaria de propaganda de Mujeres Libres na sesi\u00f3n plenaria do Movemento Libertario de Barcelona, pero Mujeres Libres como organizaci\u00f3n independente foi vetada. M\u00e1is tarde, o 28 de novembro de 1938, P\u00e9rez participou nunha concentraci\u00f3n en homenaxe ao anarcosindicalista Buenaventura Durruti en J\u00e1tiva, cos seus compa\u00f1eiros Cano Carrillo e un exmembro do grupo de Durruti, Los Solidarios, chamado Jover. Nesta \u00e9poca tam\u00e9n ofreceu unha conferencia en Valencia co t\u00edtulo \"Mulleres e cultura\". No pleno de Barcelona de Mujeres Libres, P\u00e9rez foi o representante da secci\u00f3n de propaganda desta organizaci\u00f3n.\nToda esta propaganda activa na rexi\u00f3n valenciana converteuna nunha muller moi popular e co\u00f1ecida, circunstancia que lle resultar\u00eda adversa despois do triunfo do golpe militar de 1936 que lle impediu chegar \u00e1 fronteira de Francia. Por este motivo, non sa\u00edu de casa durante dous anos, unha vez que conseguiu chegar a Barcelona. A\u00ednda as\u00ed, aproveitou para estudar bacharelato e actuou clandestinamente no barrio El Clot, en Barcelona.\nPresentouse \u00e1s oposici\u00f3ns dos m\u00e9dicos titulares, dos Servizos Locais de Sa\u00fade, en 1956, que se resolveu 2 anos despois. Non apareceu no destino, polo que abandonou e perdeu o seu posto.\nEn 1959, Pura Arcos conseguiu ir coa s\u00faa filla ao Canad\u00e1, onde foi reunirse co seu compa\u00f1eiro Federico Arcos. Al\u00ed estudou ingl\u00e9s, converteuse en enfermeira e traballou nesta profesi\u00f3n ata a s\u00faa xubilaci\u00f3n, mentres segu\u00eda desenvolvendo actividades anarquistas. Colaborou nas revistas \"Anthropos\", \"Mujeres Libertarias\" de Madrid e \"Mujeres Libres\" de Londres.\nMorreu o 12 de outubro de 1995 en Windsor, Canad\u00e1."}
{"id": "508143", "revid": "5863", "url": "https://gl.wikipedia.org/wiki?curid=508143", "title": "Conflito de Nagorno-Karabaj de 2020", "text": ""}
{"id": "508144", "revid": "5863", "url": "https://gl.wikipedia.org/wiki?curid=508144", "title": "Guerra de Nagorno-Karabaj", "text": ""}
{"id": "508145", "revid": "5863", "url": "https://gl.wikipedia.org/wiki?curid=508145", "title": "Guerra do Alto Karabakh", "text": ""}
{"id": "508146", "revid": "5863", "url": "https://gl.wikipedia.org/wiki?curid=508146", "title": "Alto Karabaj", "text": ""}
{"id": "508147", "revid": "98629", "url": "https://gl.wikipedia.org/wiki?curid=508147", "title": "P. T. Usha", "text": "Pilavullakandi Thekkeparambil Usha, nada en Payyoli o 27 de xu\u00f1o de 1964, \u00e9 unha antiga atleta india, denominada con frecuencia a ra\u00ed\u00f1a do atletismo indio.\nTraxectoria.\nNaceu nunha pequena localidade pesqueira do estado de Kerala, filla dun comerciante de roupa. Cando o goberno de Kerala estableceu unha escola deportiva feminina en 1976, Usha foi a elixida no seu distrito para entrar na escola e nos xogos escolares dese ano o adestrador O. M. Nambiar reparou nela e considerou que ti\u00f1a posibilidades de chegar a se converter nunha moi boa velocista polo que se fixo cargo da s\u00faa preparaci\u00f3n. En 1978 chegaron os primeiros froitos ao ga\u00f1ar cinco medallas no Campionato Interestatal xuvenil que se celebrou en Kollam: en 100 m, 200 m, 60 m obst\u00e1culos e mais en salto de altura levou o ouro, salto de lonxitude quedou coa prata e finalmente f\u00edxose cun bronce en remudas de 4 x 100 m. e deseguido no campionato escolar de Kerala levou 14 medallas. Nos Xogos Nacionais da India de 1979 ga\u00f1ou tam\u00e9n varias medallas e nos interestatis bateu a marca dos 100 metros en sub 16 .\nNos Campionatos Interestatais de Bangalore en 1981, Usha estableceu os 11.8 segundos nos 100 m e os 24.6 nos 200 m como mellores marcas nacionais absolutas. Nos Xogos Asi\u00e1ticos de Nova Delhi de 1982 ga\u00f1ou as medallas de prata en 100 m e 200 m, con marcas de 11.95 s e 25.32 s.,respectivamente. En 1983 nos Campionatos Abertos Nacionais bateu de novo a marca nacional dos 200 m con 23.9 s, e dos 400 m con 53.6 s. Nos Campionatos Asi\u00e1ticos de Kuwait dese ano, f\u00edxose co ouro en 400 m.\nO mellor momento de Usha coincidiu coas olimp\u00edadas de 1984 nos \u00c1nxeles e os anos inmediatamente posteriores. Principiou o ano con boas actuaci\u00f3ns nos interestatais de Nova Delhi e nos Campionatos Abertos Nacionais de Bombai. Non obstante, a s\u00faa pobre actuaci\u00f3n nos 100 e 200 m nos Campionatos do Mundo de Atletismo de Moscova levouna a concentrarse nos 400 m valados. Nos preol\u00edmpicos indios en Delhi, bateu \u00e1 campioa M. D. Valsamma e cualificouse para os Xogos. Nas Olimpiadas fixo 56.81 s na rolda de cualificaci\u00f3n e 55.54 s na semifinal, establecendo unha nova marca da Commonwealth e meteuse na final para quedar cuarta con 55.42 segundos, a moi pouco do bronce.\nNos Campionatos Asi\u00e1ticos de Iacarta de 1985 ga\u00f1ou seis medallas, cinco de ouro: 100 m con 11.64, 200 m con 23.05, 400 m con 52.62, mellor marca asi\u00e1tica, e 400 m valados con 56.64 e nas remudas de 4 x 400 m logrou bronce; nunca nun compionato internacional un atleta levara tantas medallas de ouro, ademais nos 100 e 200 igualou a mellor marca asit\u00e1tica realizada por Chi Cheng de Taiw\u00e1n. Unha semana m\u00e1is tarde mellorou a s\u00faa marca persoal en 400 m na Copa do Mundo de Camberra con 51.61, co que logrou o s\u00e9timo lugar. Realizou outra grande actuaci\u00f3n nos Xogos Asi\u00e1ticos de 1986 en Se\u00fal. Logrou a prata nos 100 metros con 11.67 detr\u00e1s de Lydia de Vega. Venceu en 200 metros con 23.44, en 400 metros con 52.16 e nas remudas de 4 x 400 m con 3:34.58, todos con mellores marcas dos Xogos. \nNos Campionatos Asi\u00e1ticos de Atletismo de 1985 en Iacarta logrou cinco medallas de ouro, e estableceu unha nova marca no n\u00famero de ouros nunha \u00fanica competici\u00f3n internacional de atletismo. Nos Xogos Asi\u00e1ticos de 1986 en Se\u00fal logrou 4 medallas de ouro e unha de prata. No seu debut nuns Campionatos do Mundo en 1987 en Roma, superou a rolda e cualificaci\u00f3n en 400 m valados pero quedou eliminada nas semifinais ao quedar sexta.\nNos Xogos Ol\u00edmpicos de 1988 de Se\u00fal sufriu unha lesi\u00f3n no tal\u00f3n. As\u00ed e todo, tomou parte na proba dos 400 m valados pero quedou eliminada cun tempo de 59.55 s. Un ano despois, xa totalmente recuperada, nunha competici\u00f3n internacional en Nova Delhi ga\u00f1ou catro carreiras e quedou segunda en d\u00faas m\u00e1is. Nos Xogos Asi\u00e1ticos de Beijing de 1990 ga\u00f1ou tres medallas de prata. En 1991 tras casar e ter un fillo deixou un tempo a competici\u00f3n e volveu en 1994 nos Xogos Asi\u00e1ticos para lograr a medalla de prata nas remudas de 4x400 m. Nos Campionatos Asi\u00e1ticos de Atletismo de 1998 logrou a medalla de ouro nas remudas de 4 x 100 nun equipo con Tanay Manya, E. B. Shyla e Saraswati Saha, o que supuxo unha nova mellor marca nacional de 44.43 s.\nTras a s\u00faa retirada da competici\u00f3n, foi unha das fundadoras e presidenta da Usha School of Athleticsen 2002. Dende 2012 Dirixe o comit\u00e9 da Indian Talent Olympiad que realiza exames para determinar o nivel acad\u00e9mico, seguindo o esp\u00edrito ol\u00edmpico, en escolas de toda a India."}
{"id": "508148", "revid": "785", "url": "https://gl.wikipedia.org/wiki?curid=508148", "title": "Li\u00f1a Palencia-A Coru\u00f1a", "text": ""}
{"id": "508149", "revid": "85894", "url": "https://gl.wikipedia.org/wiki?curid=508149", "title": "Pablo Rodr\u00edguez Oitab\u00e9n", "text": "Pablo Rodr\u00edguez Fern\u00e1ndez, m\u00e1is co\u00f1ecido como Pablo Rodr\u00edguez Oitab\u00e9n e tam\u00e9n como Pablo Oitab\u00e9n, nado en Beade o 24 de xaneiro de 1950, \u00e9 un profesor, debuxante, pintor, taxidermista e ecoloxista galego.\nTraxectoria.\nNo ano 1970 foi estudar pintura a Vigo e en 1973 expuxo os seus cadros no Museo Arqueol\u00f3xico Provincial de Ourense sendo director Xes\u00fas Ferro Couselo. Posteriormente foi a Barcelona e al\u00ed mellorou as s\u00faas t\u00e9cnicas de debuxo traballando xunto con Escobar e outros artistas.\nA comezos dos anos 70 colaborou no xornal \"La Regi\u00f3n\". En 1975 comezou a colaborar na revista de banda dese\u00f1ada \"Vagalume\" coas series \"De, Sol e Por\" e \"Tarrant\u00e9s\". Tam\u00e9n colaborou coa revista \"Frente Comixario\". Nos anos 1988 e 1989 colaborou co pintor Manuel Carballeira Rivas nun proxecto de debuxos animados para a Televisi\u00f3n de Galicia.\nNo ano 1988 foi un dos fundadores da Asociaci\u00f3n Cultural-Ec\u00f3loxica Ridimoas e dende ese ano \u00e9 o seu presidente. En 1989 participou no proxecto para a recuperaci\u00f3n da cego\u00f1a branca en Galicia e entrevistouse con Max Bloesch, experto internacional no estudo da especie, para aprender as s\u00faas t\u00e9cnicas de recuperaci\u00f3n.\nParticipou en 1997 na curta \"Os lobos\", baseada no conto hom\u00f3nimo de \u00c1nxel Fole inclu\u00eddo na obra \"\u00c1 lus do candil\".\nFoi profesor da antiga Universidade Laboral de Ourense e posteriormente do IES do Ribeiro en Ribadavia ata o ano 2011 en que se xubilou. Nestes centros impartiu as materias de Dese\u00f1o e Debuxo, ensinando \u00f3s alumnos t\u00e9cnicas de debuxo de c\u00f3mics e de animaci\u00f3n de debuxos, realizando con eles varias curtas coas que conseguiron varios premios como o Concurso de V\u00eddeo do Congreso \"P\u00e9 de Imaxe\", o de Cine Afeccionado de Le\u00f3n e o do Certame Galego de V\u00eddeo na Escola.\nColaborou na recollida de datos meteorol\u00f3xicos durante 20 anos para o Programa Globe da NASA, ata o ano 2011, e contin\u00faa a recollelos para MeteoGalicia.\nEn 2020 participou no documental da PBS \"The Orphan Owl\" (en galego, \"A curuxa orfa\"), da xornalista Ana Salceda, no que se amosa o proceso de recuperaci\u00f3n dun polo de curuxa e a s\u00faa posterior posta en liberdade.\nReco\u00f1ecementos.\nNo ano 2001 recibiu o premio \"Voz del A\u00f1o del Medio Ambiente\" do xornal \"La Voz de Galicia\".\nRecibiu o premio Freire Carril da Asociaci\u00f3n Cultural Agromadas de Seixalbo, concello de Ourense, no ano 2010.\nEn 2016 recibiu o premio Arenteira pola s\u00faa defensa da natureza e a s\u00faa divulgaci\u00f3n na ensinanza, concedido polo Aparthotel Arenteiro do Carballi\u00f1o."}
{"id": "508150", "revid": "1888", "url": "https://gl.wikipedia.org/wiki?curid=508150", "title": "Pablo Rodr\u00edguez Fern\u00e1ndez", "text": "O nome Pablo Rodr\u00edguez Fern\u00e1ndez pode referirse a:"}
{"id": "508154", "revid": "23204", "url": "https://gl.wikipedia.org/wiki?curid=508154", "title": "Comit\u00e9 Ol\u00edmpico Nacional Italiano", "text": "O Comit\u00e9 Ol\u00edmpico Nacional Italiano (en ) \u00e9 o organismo respons\u00e1bel do desenvolvemento e administraci\u00f3n das actividades deportivas en Italia. Foi fundado en 1914 e \u00e9 un membro do Comit\u00e9 Ol\u00edmpico Internacional (COI). Dentro de Italia, reco\u00f1ece 45 federaci\u00f3ns deportivas, 16 asociaci\u00f3ns, 12 organizaci\u00f3ns de promoci\u00f3n do deporte, unha organizaci\u00f3n territorial e 19 organizaci\u00f3ns para a mellora do deporte. En total, conta con 95 000 clubs e 11 mill\u00f3ns de membros afiliados."}
{"id": "508155", "revid": "23204", "url": "https://gl.wikipedia.org/wiki?curid=508155", "title": "Comit\u00e9 Nacional Ol\u00edmpico Italiano", "text": ""}
{"id": "508158", "revid": "54334", "url": "https://gl.wikipedia.org/wiki?curid=508158", "title": "Purificaci\u00f3n P\u00e9rez Benavent", "text": ""}
{"id": "508163", "revid": "89787", "url": "https://gl.wikipedia.org/wiki?curid=508163", "title": "Zona especial de conservaci\u00f3n da Serra do Care\u00f3n", "text": "A serra do Care\u00f3n \u00e9 un espazo natural galego catalogado como zona especial de conservaci\u00f3n (ZEC) e que abrangue \u00e1 serra do Care\u00f3n e \u00e1s concas dos r\u00edo Furelos e Seco, que chegan ao r\u00edo Ulla polo sur da serra. A maior \u00e1rea do espazo est\u00e1 nos concellos de Toques, Melide e Santiso, na Terra de Melide. Ten unha parte na comarca da Ulloa e de Lugo, en Friol e Palas de Rei, \u00e9 s\u00f3 unha li\u00f1a de ribeira do Ulla na Agolada.\nDestaca polas s\u00faas extensas \u00e1reas de matogueiras, como nas G\u00e1ndaras de Melide, e pola s\u00faa floraci\u00f3n de rochas ultrab\u00e1sicas.\nXeograf\u00eda.\nSituaci\u00f3n.\nA \u00e1rea potexida conc\u00e9ntrase no leste dos concellos de Toques, Melide e Santiso. Outra parte protexida est\u00e1 en Palas de Rei, onde se protexe parte da faldra lucense da serra, e unha \u00e1rea reducida no sur de Friol, xa que \u00e9 o norte da serra. Cobre ademais d\u00faas \u00e1reas menores de ribeira do Ulla na Agolada, da comarca do Deza. As parroquias que ocupa o espazo son as da A Capela, Mangoeiro, Paradela, San Marti\u00f1o de Oleiros, San Xiao do Monte, Santa Mari\u00f1a de Bra\u00f1as, Vilamor e Vilouriz en Toques; Furelos, o Leboreiro e o Meire en Melide, Vimianzo, Baraz\u00f3n, Ni\u00f1odaguia, (Santiso) e Eidi\u00e1n na Agolada; Ombroso, Ambreixo, Cu\u00ed\u00f1a, Moredo e Merl\u00e1 en Palas de Rei; e Xi\u00e1 en Friol.\nOrograf\u00eda e hidrograf\u00eda.\nEn xeral, o espazo at\u00f3pase na serra do Care\u00f3n e que pertence \u00e1 dorsal galega. O seu relevo xeral \u00e9 suave e de meseta con chanzos. A \u00e1rea protexida protexe tam\u00e9n ribeiras ao leste desta serra, \u00e1s do r\u00edo Furelos e r\u00edo Seco na cunca hidrogr\u00e1fica do Ulla.\nUnha parte da \u00e1rea protexida corresp\u00f3ndese co r\u00edo Furelos e a s\u00faa ribeira desde o norte de Toques, comezando no seu afluente do rego da Vela nos montes de Bocelo. Neste treito prot\u00e9xese tam\u00e9n unha parte da Pena Grande. Este rego ao chegar \u00e1 raia entre Toques e Melide \u00fanese \u00e1 outra \u00e1rea protexida. Esta \u00e9 todo o oeste dos concellos de Toques, Melide e Santiso; que te\u00f1en protexidos toda a s\u00faa parte da serra do Care\u00f3n e proximidades. En Melide e Santiso o r\u00edo Furelos act\u00faa xa como l\u00edmite ao oeste do espazo protexido. Outros regos que incl\u00fae o espazo son o rego de Lamares, de Guillamil e Irago, e que son afluentes do Furelos. Outro \u00e9 o r\u00edo Seco, que se atopa ao leste do espazo. Al\u00ed at\u00f3pase a lagoa de Quint\u00e1s coa s\u00faa presa. Ao sur o espazo remata con parte da ribeira do Ulla. O norte a serra de Care\u00f3n contin\u00faa cos montes do Corno do Boi. \nXeolox\u00eda.\nAt\u00f3pase no dominio de complexos al\u00f3ctonos da zona de Galicia Tras-Os-Montes do macizo Ib\u00e9rico. Nesta \u00e1rea at\u00f3panse substratos de metagrabos, anfibolitas, rochas ultrab\u00e1sicas ou metasedimentos que se formaron durante o sistema ordov\u00edcico e dev\u00f3nico. Nalg\u00fans punto de ribeira hai deposici\u00f3ns aluviais menores. A \u00e1rea est\u00e1 dominada polas bandas de anfibolitas, as ultrab\u00e1sicas serpentinizadas e rochas metab\u00e1sicas con facies granul\u00edticas. As rochas metab\u00e1sicas no oeste mudan e conte\u00f1en gneis de biotita. De feito, esta floraci\u00f3n de rochas ultrab\u00e1sicas \u00e9 o m\u00e1is significativo do noroeste peninsular. Vai desde Sobrado ata o sur de Melide e est\u00e1 catalogado como \"PIG C-17: Pregamentos tombados no complexo ultrab\u00e1sico de Melide\".\nH\u00e1bitats.\nOs h\u00e1bitats dominantes son os de cumes suaves de monta\u00f1a, de baixa pendente, onde domina a vexetaci\u00f3n de matogueira. \nDestacan as floraci\u00f3ns nas rochas ultrab\u00e1sicas, e que domina este espazo. Outras \u00e1reas relevantes, inda que ocupan menor extensi\u00f3n, son os cultivos e pradar\u00edas.\nFauna e flora.\nFlora.\nAs especies de flora de interese de conservaci\u00f3n da rede Natura presentes son:\nFauna.\nAs especies animais de interese de conservaci\u00f3n da rede Natura presentes son:\nOutras especies de interese de conservaci\u00f3n tam\u00e9n presentes son:\nLexislaci\u00f3n.\nO \" \" foi declarado como lugar de importancia comunitaria (LIC) en decembro de 2004 dentro da rexi\u00f3n atl\u00e1ntica e ascendeu a zona especial de conservaci\u00f3n (ZEC) en marzo de 2014."}
{"id": "508164", "revid": "23204", "url": "https://gl.wikipedia.org/wiki?curid=508164", "title": "Comitato Olimpico Nazionale Italiano", "text": ""}
{"id": "508165", "revid": "89787", "url": "https://gl.wikipedia.org/wiki?curid=508165", "title": "Xordania nos Xogos Ol\u00edmpicos", "text": "Xordania participou por vez primeira nos Xogos Ol\u00edmpicos en 1980, e enviou atletas para competir en cada edici\u00f3n dos Xogos Ol\u00edmpicos de Ver\u00e1n dende ent\u00f3n. A naci\u00f3n nunca participou nos Xogos Ol\u00edmpicos de Inverno. Xordania ga\u00f1ou a s\u00faa primeira medalla ol\u00edmpica nos Xogos Ol\u00edmpicos de 2016 en R\u00edo de Xaneiro, cando Ahmad Abughaush ga\u00f1ou o ouro na proba de taekwondo 68 kg masculino. \nO Comit\u00e9 Ol\u00edmpico Xordano foi creado en 1957 e reco\u00f1ecido oficialmente polo Comit\u00e9 Ol\u00edmpico Internacional en 1963."}
{"id": "508168", "revid": "88215", "url": "https://gl.wikipedia.org/wiki?curid=508168", "title": "Aida Vali\u00f1o G\u00f3mez", "text": ""}
{"id": "508169", "revid": "23204", "url": "https://gl.wikipedia.org/wiki?curid=508169", "title": "Comit\u00e9 Ol\u00edmpico Xordano", "text": "O Comit\u00e9 Ol\u00edmpico Xordano (en ) \u00e9 o Comit\u00e9 Ol\u00edmpico Nacional que representa a Xordania. Foi fundado no ano 1957 e foi reco\u00f1ecido oficialmente polo Comit\u00e9 Ol\u00edmpico Internacional en 1963.\nFederaci\u00f3ns de membro.\nO Comit\u00e9 Ol\u00edmpico Xordano \u00e9 o respons\u00e1bel da organizaci\u00f3n, de xestionar, desenvolver e promover o deporte en Xordania."}
{"id": "508170", "revid": "1131", "url": "https://gl.wikipedia.org/wiki?curid=508170", "title": "Rafael Ba\u00f1\u00f3n", "text": "O nome Rafel Ba\u00f1\u00f3n pode referirse a:"}
{"id": "508172", "revid": "75439", "url": "https://gl.wikipedia.org/wiki?curid=508172", "title": "My Octopus Teacher", "text": "My Octopus Teacher \u00e9 un filme documental surafricano de 2020 dirixido por Pippa Ehrlich e James Reed. Est\u00e1 protagonizado por Craig Foster, quen tam\u00e9n produciu o filme. O filme recolle un ano que dedicou Foster a interactuar cun polbo com\u00fan salvaxe. Foster seguiu o polbo durante a maior\u00eda da vida do polbo. En asociaci\u00f3n con Sea Change Project, Off The Fence and ZDF Enterprises, \"My Octopus Teacher\" levou dez anos en facerse. A fotograf\u00eda baixo a auga foi realizada polo submarinista Roger Horrocks.\n\"My Octopus Teacher\" estreouse o 7 de setembro de 2020 a trav\u00e9s de Netflix."}
{"id": "508173", "revid": "1131", "url": "https://gl.wikipedia.org/wiki?curid=508173", "title": "Rafael Ba\u00f1\u00f3n Rodes", "text": "Rafael Ba\u00f1\u00f3n Rodes, nado en Alacant o 7 de outubro de 1929 e finado na mesma cidade o 4 de xullo de 2004, foi un xurista espa\u00f1ol.\nTraxectoria.\nLicenciado en Dereito pola Universidade de Murcia, conseguiu a praza de xu\u00edz por oposici\u00f3n no ano 1956.\u200b Tras ser destinado aos concellos almerienses de Sorbas, V\u00e9lez Rubio e Hu\u00e9rcal-Overa, f\u00edxose cargo en 1962 do xulgado \u00fanico de Elx. Posteriormente foi ascendido a maxistrado e destinado a Palma e, en 1982, \u00e1 Audiencia provincial de Alacant, onde se fixo cargo da Secci\u00f3n Terceira.\nNotas.\n "}
{"id": "508175", "revid": "98629", "url": "https://gl.wikipedia.org/wiki?curid=508175", "title": "Secret Window", "text": "Secret Window \u00e9 un filme estadounidense de 2004 escrito e dirixido por David Koepp. Est\u00e1 protagonizado por Johnny Depp e John Turturro. Bas\u00e9ase na novela \"Secret Window, Secret Garden\" de Stephen King, e conta coa banda sonora de Philip Glass e Geoff Zanelli. A historia apareceu na colecci\u00f3n de 1990 de King, \"Four Past Midnight\". O filme foi estreado o 12 de marzo de 2004 por Columbia Pictures; tivo un \u00e9xito de recadaci\u00f3n moderado e unhas cr\u00edticas dispares."}
{"id": "508177", "revid": "39108", "url": "https://gl.wikipedia.org/wiki?curid=508177", "title": "Lampris zatima", "text": "Lampris zatima \u00e9 unha especie f\u00f3sil de peixe oste\u00edctio da clase dos actinopterixios, subclase dos neopterixios, infraclase dos tele\u00f3steos, orde dos lampriformes, e familia dos l\u00e1mpridos, inclu\u00edda no x\u00e9nero \"Lampris\".\nTr\u00e1tase da especie m\u00e1is antiga co\u00f1ecida do x\u00e9nero \"Lampris\", do Mioceno tard\u00edo do sur de California, (\"\u2020 Megalampris keyesi\" , da mesma familia, do Oligoceno tard\u00edo de Nova Zelandia, \u00e9 m\u00e1is antigo). \nTaxonom\u00eda.\nDescrici\u00f3n.\nA especie foi descrita en 1920 polo icti\u00f3logo estadounidense David Starr Jordan e o paleont\u00f3logo, as\u00ed mesmo estadounidense, James Zaccheus Gilbert, na s\u00faa obra \"Fossil Fishes of the Miocene (Monterey) Formations\". \"Leland Stanford Junior University Publications, University Series\": 13-60. baixo o nome de \"Diatomoeca zatima\" (ver p\u00e1xina 58 da obra antecitada).\nErroneamente, m\u00e1is tarde volveuse a describir como \"Dasceles dassurus\" (que \u00e9 unha especie da familia dos embiot\u00f3cidos).\nSin\u00f3nimos.\nAdemais de polo nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nCaracter\u00edsticas.\nO seu rexistro f\u00f3sil \u00e9 bastante pobre, co\u00f1ecido principalmente por columnas vertebrais illadas e alg\u00fans esp\u00e9cimes sen cabeza. Est\u00edmase que med\u00eda entre os 20 e os 30 cm de longo."}
{"id": "508179", "revid": "5597524", "url": "https://gl.wikipedia.org/wiki?curid=508179", "title": "Lisa Marie Simpson", "text": ""}
{"id": "508182", "revid": "5863", "url": "https://gl.wikipedia.org/wiki?curid=508182", "title": "Paulino Fern\u00e1ndez V\u00e1zquez", "text": ""}
{"id": "508185", "revid": "85894", "url": "https://gl.wikipedia.org/wiki?curid=508185", "title": "Gran Premio de Eifel", "text": "O Gran Premio de Eifel ser\u00e1 unha carreira de motor, dentro da categor\u00eda F\u00f3rmula 1, que ter\u00e1 lugar en Alema\u00f1a como parte do calendario tempada de F\u00f3rmula 1. Disputarase en N\u00fcrburgring, situado en N\u00fcrburg. O nome prov\u00e9n das monta\u00f1as Eifel que est\u00e1n nas inmediaci\u00f3ns do circu\u00edto.\nN\u00fcrburgring volver\u00e1 \u00e1 F1 despois da \u00faltima carreira no Gran Premio de Alema\u00f1a de 2013."}
{"id": "508190", "revid": "47401", "url": "https://gl.wikipedia.org/wiki?curid=508190", "title": "Universidade da Cidade do Cabo", "text": ""}
{"id": "508192", "revid": "5863", "url": "https://gl.wikipedia.org/wiki?curid=508192", "title": "Pedro Agar y Bustillo", "text": ""}
{"id": "508193", "revid": "89787", "url": "https://gl.wikipedia.org/wiki?curid=508193", "title": "Porto Rico nos Xogos Ol\u00edmpicos", "text": "Porto Rico participou por vez primeira nos Xogos Ol\u00edmpicos en 1948, e dende ent\u00f3n enviou atletas para competir en cada edici\u00f3n dos Xogos de Ver\u00e1n. Porto Rico tam\u00e9n participou nos Xogos Ol\u00edmpicos de Inverno dende 1984, mais perdeu os Xogos de 2006, 2010, e 2014.\nOs deportistas portorrique\u00f1os ga\u00f1aron un total de dez medallas. Seis medallas foron ga\u00f1adas en boxeo, d\u00faas en atletismo, unha en tenis e unha en loita.\nO Comit\u00e9 Ol\u00edmpico Nacional de Porto Rico foi creado en 1948 e foi reco\u00f1ecido polo Comit\u00e9 Ol\u00edmpico Internacional ese mesmo ano."}
{"id": "508194", "revid": "5863", "url": "https://gl.wikipedia.org/wiki?curid=508194", "title": "Gregorio Mar\u00eda Aguirre y Garc\u00eda", "text": ""}
{"id": "508196", "revid": "5312", "url": "https://gl.wikipedia.org/wiki?curid=508196", "title": "The Simpsons (tempada 8)", "text": "A oitava tempada da serie de animaci\u00f3n \"The Simpsons\" emitiuse orixinalmente dende o 27 de outubro de 1996 at\u00e9 o 18 de maio de 1997, comezando con \u00ab Treehouse of Horror VII\u00bb. Os produtores executivos da oitava tempada foron Bill Oakley e Josh Weinstein.\u200b A tempada contivo dous episodios que orixinalmente foron producidos para a s\u00e9tima, a cal tam\u00e9n foi producida por Oakley e Weinstein. Tam\u00e9n inclu\u00edu dous episodios nos cales os show runners foron Al Jean e Mike Reiss.\nA oitava tempada ga\u00f1ou varios premios, inclu\u00edndo dous premios Emmy: \u00abHomer's Phobia\u00bb ga\u00f1ou o premio Mellor Programa Animado (de duraci\u00f3n menor a unha hora) en 1997,\u200b e Alf Clausen e Ken Keeler ga\u00f1aron na categor\u00eda \u00abMellor Logro Individual en M\u00fasica e Letras\u00bb coa canci\u00f3n \u00abWe Put The Spring In Springfield\u00bb do episodio \u00abBart After Dark\u00bb. Clausen tam\u00e9n recibiu un nomeamento para os Emmy por \u00abMellor Direcci\u00f3n Musical\u00bb por \u00abSimpsoncalifragilisticexpiala(Annoyed Grunt)cious\u00bb. \u00abBrother from Another Series\u00bb foi nomeado para os Emmy por \u00abSon dunha Serie de Comedia ou un Especial\u00bb.\u200b Por \u00abHomer's Phobia\u00bb, Mike Anderson ga\u00f1ou o Premio Annie ao \u00abMellor Logro Individual: Direcci\u00f3n dunha Produci\u00f3n Televisiva\u00bb, e o premio WAC por \u00abMellor Director dunha Serie de Horario Central\u00bb na Celebraci\u00f3n de Animaci\u00f3n Mundial de 1998.\u200b A Gay &amp; Lesbian Alliance Against Defamation premiou ao episodio co premio GLAAD Media por \u00abMellor Episodio de Televisi\u00f3n\u00bb.\nA versi\u00f3n en DVD foi lanzada \u00e1 venda na Rexi\u00f3n 1 o 15 de agosto de 2006, na Rexi\u00f3n 2 o 2 de outubro de 2006, e na Rexi\u00f3n 4 o 27 de setembro de 2006. Os DVD foron lanzados en d\u00faas formas distintas: unha cabeza da forma da de Maggie para unir as formas das cabezas de Marge e Homer das tempadas anteriores, e tam\u00e9n unha caixa rectangular est\u00e1ndar. Como o compilado da s\u00e9tima tempada, ambas as versi\u00f3ns est\u00e1n \u00e1 venda por separado."}
{"id": "508197", "revid": "23204", "url": "https://gl.wikipedia.org/wiki?curid=508197", "title": "Oficina Internacional de Pesos e Medidas", "text": "A Oficina Internacional de Pesos e Medidas (BIPM, polas s\u00faas siglas en franc\u00e9s, Bureau International des Poids et Mesures) \u00e9 unha organizaci\u00f3n intergobernamental, coordinadora mundial da metrolox\u00eda. A s\u00faa sede est\u00e1 localizada en Saint-Cloud, nos arredores de Par\u00eds.\nHistoria.\nA BIPM creouse o 20 de maio de 1875, trala sinatura da convenci\u00f3n do metro, tratado entre 59 estados membros. \nTen a s\u00faa sede no Pavillon de Breteuil en Saint-Cloud, Francia, lugar de 4,35 hect\u00e1reas (orixinalmente 2,52\u00a0ha) cedido polo goberno franc\u00e9s en 1876. Dende 1969 o Pavillon de Breteuil est\u00e1 considerado territorio internacional e a BIPM ten todos os dereitos e privilexios concedidos a unha organizaci\u00f3n intergobernamental. O status foi aclarado posteriormente polo decreto franc\u00e9s n\u00famero 70-820 do 9 de setembro de 1970.\nFunci\u00f3ns.\nA BIPM ten a orde de achegar as bases para un sistema de medidas \u00fanico e coherente en todo o mundo, identificable co Sistema Internacional de Unidades. Esta misi\u00f3n toma formas diferentes, dende a divulgaci\u00f3n directa das unidades \u00e1 coordinaci\u00f3n mediante comparaci\u00f3ns dos est\u00e1ndares de medida nacional, como no caso da electricidade.\nO principal traballo da BIPM incl\u00fae:\nA BIPM ten un papel importancia no mantemento da hora en todo o mundo. Combina, analiza e calcula os est\u00e1ndares do tempo at\u00f3mico oficial dos pa\u00edses membros arredor do mundo para crear un tempo universal coordinado (UTC) \u00fanico e oficial."}
{"id": "508198", "revid": "5863", "url": "https://gl.wikipedia.org/wiki?curid=508198", "title": "Federico \u00c1vila y Cuadra", "text": ""}
{"id": "508199", "revid": "5863", "url": "https://gl.wikipedia.org/wiki?curid=508199", "title": "Jos\u00e9 Luis Azc\u00e1rraga y Bustamante", "text": ""}
{"id": "508200", "revid": "89787", "url": "https://gl.wikipedia.org/wiki?curid=508200", "title": "Singapur nos Xogos Ol\u00edmpicos", "text": "Singapur participou por vez primeira nos Xogos Ol\u00edmpicos en 1948, cando se estabeleceu como unha Colonia da Coroa separada das outras Colonias do Estreito, arredor de tres meses antes do comezo dos Xogos Ol\u00edmpicos de 1948. Continuou enviando deportistas at\u00e9 os 1964, cando Singapur formou parte de Malaisia e se integrou no seu equipo ol\u00edmpico. Logo da completa independencia de Singapur en 1965, o pa\u00eds continuou a participar en t\u00f3dalas edici\u00f3ns seguintes dos Xogos, ag\u00e1s en 1980 cando o pa\u00eds participou nun boicot liderado polos Estados Unidos. Singapur fixo o seu debut nos Xogos Ol\u00edmpicos de Inverno en 2018, cando o patinador Cheyenne Goh competiu na proba de patinaxe de velocidade sobre pista curta. "}
{"id": "508202", "revid": "17467", "url": "https://gl.wikipedia.org/wiki?curid=508202", "title": "Instituto Cat\u00f3lico de Administraci\u00f3n de Empresas", "text": ""}
{"id": "508204", "revid": "89787", "url": "https://gl.wikipedia.org/wiki?curid=508204", "title": "Al Jolson", "text": "Asa Yoelson, nado en Seredzius (Lituania) o 26 de maio de 1886 e finado en San Francisco (California) o 23 de outubro de 1950, foi un cantante, actor, guionista e director de m\u00fasica estadounidense de orixe lituana, co\u00f1ecido como Al Jolson. Jolson foi alcumado \"o rei da blackface\", convenci\u00f3n teatral dende mediados do s\u00e9culo XIX. Tam\u00e9n foi chamado \"o artista m\u00e1is grande do mundo\" no cumio da s\u00faa carreira. O seu estilo interpretativo era atrevido e extravertido, e popularizou moitas canci\u00f3ns. Na d\u00e9cada de 1920, Jolson era o artista m\u00e1is famoso e mellor pagado dos Estados Unidos.\nTraxectoria.\nJolson era fillo dun rabino que en 1893 se trasladou con toda a s\u00faa familia aos Estados Unidos. Al\u00ed desenvolveu unha gran variedade art\u00edstica, primeiro como animador en vodev\u00eds, caf\u00e9s, prazas e circos, e logo no teatro, onde realizaba repertorios burlescos en obras como \"La Belle Par\u00e9e\" (1911), \"Robinson Crusoe, Jr.\" (1916) e \"Sinbad\" (1918-1920). \nAsa e o seu irm\u00e1n Hirsch, rebautizados como Al e Harry, iniciaron a s\u00faa carreira teatral moi novos. Al tomou ent\u00f3n o costume de tinguir o rostro de negro, o que lle valeu o seu primeiro \u00e9xito.\nEn 1920, interpretou \"Swanee\", un tema de George Gershwin e Irving Caesar que lle deu sona en todos os Estados Unidos. Despois, presentou \"Bombo\", un espect\u00e1culo co que continuou o \u00e9xito. Con 35 anos, Jolson foi o home m\u00e1is novo dos Estados Unidos cun teatro co seu nome. En 1925 co\u00f1eceu un novo \u00e9xito con \"Big Boy\" e a canci\u00f3n \"California, Here I Come\".\nNo ano 1927 actuou no filme \"The Jazz Singer\", que ti\u00f1a un argumento moi semellante \u00e1 s\u00faa vida real, como fillo dun rabino. Foi o primeiro filme sonoro, e catapultouno definitivamente \u00e1 fama. Posteriormente interpretou a versi\u00f3n en teatro con \u00e9xito rotundo en todo o pa\u00eds e en Europa. A s\u00faa famosa frase \"Un momento, un momento, a\u00ednda non escoitaches nada!\" pasou \u00e1 historia do cinema. No filme dirixido por Alan Crosland, Jolson cantou varios temas (\"Mammy\", \"Toot, Toot, Tootsie, Goodbye\", \"Dirty Hands, Dirty Face\", \"Blue Skies\", \"Mother, I Still Have You\" etc), convert\u00e9ndose nunha estrela da s\u00e9tima arte, ao que regresa pouco despois interpretando \"The Singing Fool\" (1928), fita dirixida por Lloyd Bacon coa que acadou unha popularidade maior a\u00ednda que con \"The Jazz Singer\". Nela interpretou \"Sonny Boy\", un dos m\u00e1is grandes \u00e9xitos da s\u00faa historia art\u00edstica.\nA carreira de Al Jolson no cinema continuou nos anos seguintes con \"Say It With Songs\" (1929), \"Mammy\" (1930) e \"Hallelujah, I'm a Bum\" (1933, baixo a direcci\u00f3n de Lewis Milestone), a\u00ednda que estes traballos non conseguiron nin moito menos o \u00e9xito de p\u00fablico dos precedentes.\nA Warner tentou ent\u00f3n relanzar a s\u00faa carreira \"Wonder Bar\" (1934); os compa\u00f1eiros de elenco de Jolson foron Dolores del R\u00edo, Kay Francis e Dick Powell, mais o filme foi un fracaso.\nO m\u00fasico contraeu matrimonio con Ruby Keeler, unha estrela das revistas musicais, coa que interpretou \"Go into Your Dance\" en 1935. Ao ano seguinte protagonizou \"The Singing Kid\" antes de volver aos escenarios de music-hall.\nRetornou \u00e1 gran pantalla en 1939 con \"Rose of Washington Square\". En \"Rhapsody in Blue\" (1945), un filme que repasa a vida de George Gershwin, Jolson interpretouse a el mesmo, cantando obras do compositor que lle proporcionou o seu primeiro grande \u00e9xito en moito tempo.\nEn 1946, prod\u00facese o filme \"The Jolson Story\", dirixido por Alfred Green e en que o cantante prestou a s\u00faa voz ao actor Larry Parks, encargado de interpretar a s\u00faa vida na pantalla. O filme foi un grande \u00e9xito que lle permitiu relanzar a s\u00faa carreira como cantante.\nA\u00ednda en vida de Jolson estreouse un segunda filme-homenaxe \u00e1 s\u00faa carreira (\"Jolson Sings Again\", 1949, dirixido por Henry Levin), o que prolongou esta segunda \u00e9poca de \u00e9xito do artista.\nPoucos meses antes da s\u00faa morte, acontecida o 23 de outubro de 1950 en San Francisco debido a un ataque ao coraz\u00f3n, montou un espect\u00e1culo musical dirixido \u00e1s tropas estadounidenses destinadas na guerra de Corea."}
{"id": "508206", "revid": "89787", "url": "https://gl.wikipedia.org/wiki?curid=508206", "title": "Casa da Moeda de Hungr\u00eda", "text": "A Casa da Moeda de Hungr\u00eda (en h\u00fangaro: \"Magyar P\u00e9nzver\u0151\") \u00e9 unha f\u00e1brica de moeda encargada en exclusiva da cu\u00f1axe da moeda de curso legal en Hungr\u00eda, baseada no sistema do \"forint\".\nDesde 2006 est\u00e1 constitu\u00edda como unha sociedade an\u00f3nima que ten o Estado h\u00fangaro como \u00fanico propietario.\nAdemais da moeda circulante, a ceca h\u00fangara produce tam\u00e9n medallas, moedas conmemorativas e artigos de investimento en metais nobres.\nHistoria.\nAntecedentes.\nAs primeiras cu\u00f1axes de Hungr\u00eda datan xa dos inicios da naci\u00f3n h\u00fangara; trat\u00e1base de moedas de prata emitidas por Estevo I (1000-1038), seguindo os par\u00e1metros doutras emisi\u00f3ns similares no occidente europeo. \nXa no s\u00e9culo XIV, a reforma monetaria de Carlos Roberto I (1308-1342) creou o \"forint\" como unidade de ouro e estableceu unha serie de obradoiros monetarios entre os que estaba a ceca de Kremnica (na actual Eslovaquia), fundada en 1328, que se erixiu como a m\u00e1is importante das operativas no Imperio Austroh\u00fangaro e que, case seis s\u00e9culos despois, ser\u00eda o xermolo da Casa da Moeda de Hungr\u00eda.\nA Casa da Moeda de Hungr\u00eda.\nDurante a I guerra mundial, a ceca de Kremnica viuse moi afectada pola contenda e o Goberno de Mih\u00e1ly K\u00e1rolyi ordenou en 1918 trasladar a Budapest os equipamentos, parte do persoal e os dep\u00f3sitos de metais nobres, e al\u00ed comezaron a producirse as primeiras moedas con car\u00e1cter de emerxencia, mantendo a\u00ednda a marca de ceca KB que se utilizara na planta de Kremnica.\nNeses mesmos anos, co obxecto de reforzar a econom\u00eda h\u00fangara e reforzar a estabilidade da coroa, fundouse o Banco Nacional de Hungr\u00eda (1924), como primeiro banco central do novo Estado, e un ano despois estableceuse o \"pengo\" como nova moeda nacional. Ese mesmo 1925, as instalaci\u00f3ns en principio provisionais da ceca convert\u00e9ronse oficialmente na denominada Real Casa de Moeda do Estado de Hungr\u00eda (\"Magyar Kir\u00e1lyi \u00c1llami P\u00e9nzverde\"), e a s\u00faa marca de ceca pasaron a ser as iniciais BP.\nDurante a segunda guerra mundial, o uso do di\u00f1eiro met\u00e1lico practicamente desapareceu, o que levou ao pechamento da ceca en decembro de 1944. Logo do asedio de Budapest, retomou a s\u00faa actividade, a\u00ednda que cunha produci\u00f3n limitada, xa que o aumento da inflaci\u00f3n fixo que desaparecesen da circulaci\u00f3n as moedas cos valores m\u00e1is pequenos. O 1 de agosto de 1946 iniciouse un novo per\u00edodo na Casa da Moeda de Hungr\u00eda, marcado pola substituci\u00f3n do \"pengo\" por unha nova unidade monetaria, o \"forint\". S\u00f3 dous anos despois comezaron a producirse as primeiras moedas conmemorativas (5 \"forint\" de prata), cuxa emisi\u00f3n se fixo regular a partir de 1968.\nO 1 de febreiro de 1949 actualizouse o nome da compa\u00f1\u00eda, que pasou a denominarse Compa\u00f1\u00eda Nacional da Casa da Moeda (\"\u00c1llami P\u00e9nzvero Nemzeti V\u00e1llalat\"). Baixo o sistema socialista, fusion\u00e1ronse con ela diversas pequenas empresas relacionadas coa manufactura con metais preciosos, polo que a casa de moeda pasou a responsabilizarse tam\u00e9n da produci\u00f3n de insignias, obxectos ornamentais e mesmo xoias. Nesta \u00e9poca a compa\u00f1\u00eda abriu establecementos en T\u00e1pi\u00f3szelen (1968) e en Borsodn\u00e1dasd (1971).\nEn 1968, o Banco Nacional de Hungr\u00eda (\"Magyar Nemzeti Bank\"), recibiu a exclusividade da emisi\u00f3n de moeda met\u00e1lica, xa que ata ese momento s\u00f3 se encargaba da emisi\u00f3n do papel moeda e da posta en circulaci\u00f3n das moedas met\u00e1licas.\nTras a fin da era socialista, a serie de moedas do sistema do \"forint\" renovouse na s\u00faa totalidade e no ver\u00e1n de 1992 houbo unha fonda reorganizaci\u00f3n da compa\u00f1\u00eda, da que se separaron as s\u00faas diferentes actividades, o que deu lugar \u00e1 constituci\u00f3n dunha empresa independente para se encargar da produci\u00f3n de moeda, que se chamou inicialmente \"Pecunia Rt\". e, a partir de 1993, \"Magyar P\u00e9nzvero Rt\". (\"Casa da Moeda de Hungr\u00eda\"). O Banco Nacional de Hungr\u00eda, que era propietario maioritario, pasou a selo en exclusiva a partir de 1998.\nEn 2006, a compa\u00f1\u00eda pasou a constit\u00faese como unha sociedade an\u00f3nima que ten o Estado h\u00fangaro como \u00fanico propietario. Desde marzo de 2008 ten a s\u00faa sede no centro lox\u00edstico do Banco Nacional de Hungr\u00eda."}
{"id": "508207", "revid": "65337", "url": "https://gl.wikipedia.org/wiki?curid=508207", "title": "Ceca de Hungr\u00eda", "text": ""}
{"id": "508208", "revid": "5863", "url": "https://gl.wikipedia.org/wiki?curid=508208", "title": "Gumersindo Buj\u00e1n y Buj\u00e1n", "text": ""}
{"id": "508209", "revid": "65337", "url": "https://gl.wikipedia.org/wiki?curid=508209", "title": "Magyar P\u00e9nzver\u0151", "text": ""}
{"id": "508210", "revid": "5863", "url": "https://gl.wikipedia.org/wiki?curid=508210", "title": "Prudencio Canitrot y Mari\u00f1o", "text": ""}
{"id": "508211", "revid": "23204", "url": "https://gl.wikipedia.org/wiki?curid=508211", "title": "Consello Ol\u00edmpico Nacional de Singapur", "text": "O Consello Ol\u00edmpico Nacional de Singapur (en chin\u00e9s: \u65b0\u52a0\u5761\u56fd\u5bb6\u5965\u8fd0\u7406\u4e8b\u4f1a) \u00e9 unha sociedade rexistrada e reco\u00f1ecida polo Comit\u00e9 Ol\u00edmpico Internacional (IOC). Foi fundado en 1947 baixo o nome Consello Ol\u00edmpico e de Deportes de Singapur, e posteriormente rebautizado en 1970. \u00c9 tam\u00e9n o respons\u00e1bel da representaci\u00f3n de Singapur nos Xogos da Commonwealth."}
{"id": "508212", "revid": "89787", "url": "https://gl.wikipedia.org/wiki?curid=508212", "title": "Rose Cleveland", "text": "Rose Elizabeth \u201dLibby\u201d Cleveland, nada en Buffalo o 13 de xu\u00f1o de 1846 e finada en Bagni di Lucca o 22 de novembro de 1918, foi a Primeira Dama dos Estados Unidos dende 1885 a 1886, durante o primeiro mandato do seu irm\u00e1n, o presidente Grover Cleveland. O presidente estaba solteiro ata que casou con Frances Folsom o 2 de xu\u00f1o de 1886.\nPrimeiros anos.\nRose Elizabeth Cleveland naceu en Fayetteville, Nova York, o 14 de xu\u00f1o de 1846. Co\u00f1ecida pola s\u00faa familia como \"Libby\", Rose era a m\u00e1is nova dos nove fillos de Richard Falley Cleveland e Ann Neal Cleveland. En setembro de 1853, a familia mudouse a Holland Patent, Nova York, onde o seu pai acababa de ser nomeado pastor da igrexa presbiteriana. El morreu o mes seguinte, cando Rose ti\u00f1a sete anos.\nRose ficou en Holland Patent para ocuparse da s\u00faa nai vi\u00fava. Grover Cleveland, o irm\u00e1n m\u00e1is vello de Rose, ti\u00f1as 16 anos nese tempo e estaba determinado a axudar a s\u00faa familia. El deixou a escola e foi \u00e1 cidade de Nova York para traballar como profesor na Escola Estatal para Cegos. Rose foi educada en Houghton Seminary en Clinton, Nova York onde m\u00e1is tarde se converteu en profesora para axudar tam\u00e9n ela \u00e1 s\u00faa nai.\nRose tam\u00e9n deu clases no Collegiate Institute de Lafayette, Indiana, e nunha escola de mozas en Muncy, Pensilvania, onde ensinou a finais da d\u00e9cada de 1860. No Muncy Seminary Rose foi co\u00f1ecida pola s\u00faa personalidade forte e a s\u00faa independencia.\nRose ga\u00f1ou un alcume dentro do seu c\u00edrculo de amigos en Muncy; cham\u00e1rona o seu \"Johnny Cleveland\" porque era normal atopala lendo un libro baixo unha vella \u00e1rbore nunha granxa pr\u00f3xima. Rose ent\u00f3n preparou un curso de conferencias hist\u00f3ricas; unha conferencia, en particular, centrado na fe altru\u00edsta, que deu perante os estudantes de Houghton Seminary e noutras escolas.\nNa d\u00e9cada de 1880 Rose volveu a Holland Patent para coidar a s\u00faa nai. Durante ese tempo deu clases na escola dominical e fixo alg\u00fans traballos literarios. Cando non estaba ocupada deste xeito, dedic\u00e1base \u00e1 s\u00faa nai ata a morte dela en 1882. Despois de que Ann Neal Cleveland morrese, Rose ficou soa no casar\u00edo co\u00f1ecido como \"The Weeds\". Rose continuou a ensinar na escola dominical e a dar conferencias.\nAnos na Casa Branca.\nCando o seu irm\u00e1n Grover Cleveland se converteu no 22.\u00ba presidente dos Estados Unidos en marzo de 1885, Rose asumiu os deberes de Primeira Dama e viviu na Casa Branca durante dous anos. Estivo de p\u00e9 co seu irm\u00e1n durante a s\u00faa inauguraci\u00f3n e foi a anfitrioa durante os seus anos de solteiro na Casa Branca.\nDurante os seus primeiros tempos como Primeira Dama, apareceu na portada de \"The New York Times\" pola s\u00faa aparencia durante a s\u00faa segunda recepci\u00f3n na Casa Branca. O xornal informou de que Cleveland levaba un vestido de sat\u00e9n negro con encaixe espa\u00f1ol transparente que amosaba os seus ombreiros e brazos. Por\u00e9n, Rose Cleveland non se adaptou completamente \u00e1 alta sociedade de Washington. Rose era unha intelectual, e prefer\u00eda a lectura ao entretementos, a\u00ednda que se esforzou nos seus deberes como Primeira Dama como favor ao seu irm\u00e1n.\nCando o presidente Cleveland casou con Frances Folsom, Rose deixou a Casa Branca e comezou unha carreira na educaci\u00f3n. Converteuse en directora do Collegiate Institute de Lafayette, Indiana, en escritora e en profesora universitaria, ademais de editora da revista de Chicago \"Literary Life\".\n\u00daltimos anos.\nAos 44 anos, iniciou unha relaci\u00f3n l\u00e9sbica cunha rica vi\u00fava, Evangeline Marrs Simpson, con correspondencia explicitamente er\u00f3tica. O ton das s\u00faas letras baixou cando Evangeline casou cun bispo episcopaliano de Minnesota, Henry Benjamin Whipple, a pesar das protestas de Cleveland.\nAp\u00f3s o pasamento de Whipple en 1901, as d\u00faas mulleres retomaron a s\u00faa relaci\u00f3n e finalmente, en 1910, mud\u00e1ronse a Bagni di Lucca (Italia) para vivir xuntas. Compartiron a casa coa ilustradora e artista inglesa Nelly Erichsen. Rose morreu na casa en novembro de 1918, \u00e1s 19:32 por mor da gripe de 1918. Foi enterrada no cemiterio ingl\u00e9s da localidade; Evangeline tam\u00e9n foi enterrada con Rose no mesmo cemiterio 12 anos m\u00e1is tarde."}
{"id": "508213", "revid": "23204", "url": "https://gl.wikipedia.org/wiki?curid=508213", "title": "Taxiquist\u00e1n nos Xogos Ol\u00edmpicos", "text": "Taxiquist\u00e1n participou por vez primeira nos Xogos Ol\u00edmpicos como unha naci\u00f3n independente en 1996, e dende ent\u00f3n enviou deportistas para competir en cada edici\u00f3n dos Xogos de Ver\u00e1n. O pa\u00eds tam\u00e9n competiu nos Xogos Ol\u00edmpicos de Inverno dende 2002."}
{"id": "508216", "revid": "5863", "url": "https://gl.wikipedia.org/wiki?curid=508216", "title": "Amando Ricardo Castroviejo y Nobajas", "text": ""}
{"id": "508218", "revid": "23204", "url": "https://gl.wikipedia.org/wiki?curid=508218", "title": "Comit\u00e9 Ol\u00edmpico Nacional da Rep\u00fablica de Taxiquist\u00e1n", "text": "O Comit\u00e9 Ol\u00edmpico Nacional da Rep\u00fablica de Taxiquist\u00e1n (en ) \u00e9 a organizaci\u00f3n deportiva que xestiona as actividades relacionadas coas Olimp\u00edadas en Taxiquist\u00e1n. Foi estabelecido en 1992 e ten a s\u00faa sede no centro da cidade de Dushanbe.\nO Comit\u00e9 Ol\u00edmpico Nacional de Taxiquist\u00e1n est\u00e1 presidido por Bakhrullo Radzhabaliev (presidente) e Shirinjon Mamadsafoev (secretario xeral)."}
{"id": "508219", "revid": "89787", "url": "https://gl.wikipedia.org/wiki?curid=508219", "title": "Supayalat", "text": "Supayalat (en ), nada en Mandalay o 13 de decembro de 1859 e finada en Yangon o 24 de novembro de 1925, foi a derradeira ra\u00ed\u00f1a de Birmania, que reinou en Mandalay, filla do rei Mindon Min e da ra\u00ed\u00f1a Hsinbyumashin e que casou co seu medio irm\u00e1n, Thibaw, que se converteu en 1878 no derradeiro rei da dinast\u00eda Konbaung \u00e1 morte de Mindon Min.\nTraxectoria.\nA princesa Hteik Supayalat ti\u00f1a o t\u00edtulo oficial de S\u012bri Suriya Prabha Ratan\u0101 Dev\u012b (\"\u101e\u102e\u101b\u102d\u101e\u1030\u101b\u102d\u101a\u1015\u103c\u1018\u101b\u1010\u1014\u102c\u1012\u1031\u101d\u102d\") e foi a segunda das tres fillas do rei Mindon e a ra\u00ed\u00f1a Hsinbyumashin, filla do rei Bagydaw, t\u00edo de Mindon e destronado en 1837, e Nanmadaw Me Nu e a terceira das catro ra\u00ed\u00f1as principais de Mindon. Mais ao non ter ningunha outras tres ra\u00ed\u00f1as de primeiro rango fillos, Hsinbyumashin tornou a m\u00e1is poderosa logo da morte da ra\u00ed\u00f1a principal Setkya Devi. Thibaw, por outra banda, era o fillo dunha ra\u00ed\u00f1a de rango inferior, Laungshe Mibaya, a\u00ednda as\u00ed aprendeu as escrituras budistas e tam\u00e9n se encargou da s\u00faa educaci\u00f3n o reverendo Marks, da misi\u00f3n anglicana e acabou por se converter nun dos fillos favoritos de Mindon. \nEn 1878, Thibaw sucedeu ao seu pai nun episodio sanguento. Hsinbyumashin, aumentara o seu poder nos \u00faltimos d\u00edas de Mindon e so o pretexto de ter a todos os posibles pretendentes ao trono preto mandou detelos para garantir que Thibaw, e con el unha das s\u00faas fillas, asumise o trono. Tras o xuramento ao rei do pobo, Supayalat mudouse para a zona reservada para o rei, algo extraordinario no palacio, cos seus r\u00edxidos protocolos e tradici\u00f3ns, sen Supayalat ser ra\u00ed\u00f1a. Hsinbyumashin e os ministros do rei intentaron reverter a situaci\u00f3n, e que segundo a tradici\u00f3n o rei tomase de inmediato oito esposas, mais a influencia de Supayalat sobre o rei \u00eda en aumento. Non obstante, consentiu en que casase coa s\u00faa irm\u00e1 m\u00e1is vella, Hteik Supayagyi, princesa de Mong Nawng nunha cerimonia conxunta coa propia Supayalat, por ser Supayagyi a irm\u00e1 m\u00e1is vella levou o t\u00edtulo de ra\u00ed\u00f1a de maior rango (ra\u00ed\u00f1a do palacio sur) pero non consumou o matrimonio co rei, mentres Supayalat segu\u00eda a vivir nos apartamentos do soberano, impo\u00f1endo por primeira vez a monogamia a un rei birmano, a\u00ednda que Thibaw tam\u00e9n casou m\u00e1is tarde coa s\u00faa irm\u00e1 m\u00e1is nova, Hteik Supayalay, princesa de Yamethin. Supayalat ti\u00f1a s\u00f3 19 e Thibaw 20 ao subiren ao trono do le\u00f3n (\"Thihathana palin\").\nExilio.\nA influencia de Supayalat tam\u00e9n foi clave na pol\u00edtica antibrit\u00e1nica da corte brit\u00e1nica . Tras sete anos de reinado e despois da derrota de Thibaw na terceira guerra anglo-birmana os brit\u00e1nicos forz\u00e1rono a abdicar en 1885 e o 25 de novembro dese ano deixaron o palacio de Mandalay. Supayalat estaba embarazada e, acompa\u00f1ada polo seu marido, as s\u00faas d\u00faas fillas, as d\u00faas irm\u00e1s e s\u00faa nai, deixou o palacio en carroza mentres o resto dos acompa\u00f1antes \u00edan a p\u00e9. Finalmente, chegou a Madr\u00e1s coa maior\u00eda da familia real, e al\u00ed viu a luz s\u00faa filla. En abril de 1886 a familia real estableceuse en Ratnagiri na costa oeste india. Supayalat deu a luz unha nova nena en 1887. En 1911 as autoridades outorg\u00e1ronlles o denominado palacio Thibaw. En 1914 nunha cerimonia de perforaci\u00f3n de orellas (\"\u1014\u102c\u1038\u101e\u103d\u1004\u103a\u1038\u1019\u1004\u103a\u1039\u1002\u101c\u102c\u1038\u101e\u103d\u1004\u103a\u1038\u1019\u1004\u103a\u1039\u1002\u101c\u102c\" \"nahtwin mingala\") das princesas permitiuse a presenza de artistas e personalidades birmanas.\nVolta a Birmania.\nAo morrer Thibaw en 1916 con 58 anos e despois de 30 anos no exilio, Supayalat loitou sen \u00e9xito polo dereito a soterralo en Birmania seguindo os ritos funerarios tradicionais da familia real; pero o non recibir o pl\u00e1cet soterrouno en terreos do palacio e en 1919 negouse a entregalo \u00e1s autoridades que tomaron o corpo pola forza para soterralo, coa s\u00faa irm\u00e1 en terreos do palacio negouse a entregalo \u00e1s que finalmente entrou \u00e1 forza no palacio para soterralo, con Supayagyi xa morta en 1912, en Ratnagiri. A ra\u00ed\u00f1a non asistiu ao funeral, a\u00ednda que enviou d\u00faas das princesas \u00e1 cerimonia.\nSupayalat volveu a Bimania en 1919 pero non recibiu autorizaci\u00f3n para establecerse en Mandalay e aveci\u00f1ouse en Yangon, al\u00ed viviu pobremente sen poder deixar a casa onde viv\u00eda que a polic\u00eda vixiaba mais mantendo as s\u00faas posturas antibrit\u00e1nicas; nos seus \u00faltimos d\u00edas o seu conselleiro m\u00e1is pr\u00f3ximo foi o escritor e l\u00edder nacionalista Thakin Kodaw Hmaing, que asistira con nove anos \u00e1 ca\u00edda da monarqu\u00eda e a marcha da familia real de Mandalay. Morreu seis anos despois, en 1925, pouco antes do seu 66 aniversario. Malia o goberno colonial declarar o d\u00eda do seu funeral festa nacional, rexeitou a solicitude da familia real de soterrala en Mandalay. As\u00ed e todo, o seu funeral realizouse con toda a pompa e a cerimonia que lle correspond\u00eda a unha ra\u00ed\u00f1a birmana, organizado polos \"saophas\" (soberanos) de Yaunghwe e Hsipaw, co seu corpo deitado, protexido so oito paraugas reais brancos e custodiado por 90 monxes budistas mais o gobernador brit\u00e1nico Harcourt Butler e cunha garda de honra da polic\u00eda montada completada co sa\u00fado de 30 disparos.\nSupayalat est\u00e1 soterrada no Mausoleo do Xard\u00edn de Kandawmin preto do pagode Shwedagon entre as tumbas da nai de Aung San Suu Kyi, Khin Kyi e o exsecretario xeral da ONU U Thant."}
{"id": "508220", "revid": "23204", "url": "https://gl.wikipedia.org/wiki?curid=508220", "title": "Vietnam nos Xogos Ol\u00edmpicos", "text": "Vietnam participou por vez primeira nos Xogos Ol\u00edmpicos en 1952, baixo o nome de Estado de Vietnam. Despois da partici\u00f3n de Vietnam en 1954, s\u00f3 a Rep\u00fablica de Vietnam competiu nos Xogos, enviando atletas a cada Olimp\u00edada de Ver\u00e1n entre 1956 e 1972. Dende a reunificaci\u00f3n de Vietnam en 1976, os deportistas competiron como a Rep\u00fablica Socialista de Vietnam, asistindo a cada Olimp\u00edada dende 1980 coa excepci\u00f3n da edici\u00f3n de 1984. O Comit\u00e9 Ol\u00edmpico de Vietnam foi creado en 1976 e reco\u00f1ecido oficialmente polo Comit\u00e9 Ol\u00edmpico Internacional (COI) en 1979. Vietnam nunca competiu nos Xogos Ol\u00edmpicos de Inverno.\nVietnam ga\u00f1ou a s\u00faa primeira medalla nos Xogos de 2000 en Sydney, cando Tr\u1ea7n Hi\u1ebfu Ng\u00e2n conseguiu a medalla de prata en taekwondo na proba de 57 kg feminina. Vietnam ga\u00f1ou a s\u00faa primeira medalla de ouro nos Xogos de 2016 en R\u00edo de Xaneiro."}
{"id": "508222", "revid": "65337", "url": "https://gl.wikipedia.org/wiki?curid=508222", "title": "Casa da Moeda de Hong Kong", "text": "A Casa da Moeda de Hong Kong (en ingl\u00e9s: \"Hong Kong Mint\"; en chin\u00e9s: ) foi unha empresa encargada da cu\u00f1axe de moeda situada no territorio brit\u00e1nico de Hong Kong, activa entre 1866 e 1868. \nHistoria.\nNa primeira etapa do Hong Kong colonial, logo da s\u00faa fundaci\u00f3n en 1842, estaban en circulaci\u00f3n varias moedas de procedencias moi diversas. A\u00ednda que a libra esterlina era a unidade monetaria oficial, non era moi ben aceptada nin polos comerciantes locais nin pola poboaci\u00f3n da colonia, especialmente pola de procedencia chinesa. Ese era o motivo do mantemento en circulaci\u00f3n da moeda estranxeira, sinaladamente os reais de oito espa\u00f1ois e mexicanos, e moeda chinesa de prata.\nCoa extensi\u00f3n dos intereses comerciais brit\u00e1nicos nesa zona de Oriente, f\u00edxose necesaria a emisi\u00f3n dunha nova moeda especial, un d\u00f3lar de comercio, que eliminase a sobredependencia que ti\u00f1an os territorios brit\u00e1nicos das moedas estranxeiras. Nun primeiro momento, en 1863, a \"Royal Mint\" de Londres foi autorizada para emitir unha serie de moedas especiais para o seu uso en Hong Kong, dentro do sistema do d\u00f3lar.\nNesta conxuntura, o daquela gobernador de Hong Kong, Hercules Robinson, promoveu unha orde en nome do Consello da colonia para solicitar a Londres a creaci\u00f3n dunha casa de moeda independente da \"Royal Mint\". \nO 26 de febreiro de 1864 abrobouse a creaci\u00f3n da nova ceca, co nome de Casa da Moeda de Hong Kong (\"Hong Kong Mint\"), que se inaugurou o 7 de maio de 1866, baixo a direcci\u00f3n do mestre de ceca Thomas William Kinder, co prop\u00f3sito de cu\u00f1ar moedas dun d\u00f3lar e as s\u00faas fracci\u00f3ns, de caracter\u00edsticas similares aos pesos hispanoamericanos que estaban en circulaci\u00f3n. A nova ceca estaba situada na \"Sugar Street\" (actual \"Cleveland Street\"), en Causeway Bay. Para subministrtar enerx\u00eda para o seu funcionamento constru\u00eduse ademais unha presa na ladeira do monte Butler. \nPor\u00e9n, a Casa da Moeda de Hong Kong cesou axi\u00f1a a s\u00faa actividade, o 25 de abril de 1868, durante o goberno de Richard MacDonnell. As raz\u00f3ns para o cesamento foron a mala recepci\u00f3n das moedas cu\u00f1adas nesa ceca, as\u00ed como a s\u00faa constante desvalorizaci\u00f3n, que lles ocasionaba perdas aos cidad\u00e1ns que as utilizaban.\nLogo do pechamento definitivo da ef\u00e9mera ceca, o edificio vend\u00e9uselle \u00e1 empresa \"Jardine Matheson &amp; Co. Ltd.\" en 1868, e a maquinaria e o instrumental foron adquiridos pola Casa da Moeda do Xap\u00f3n en Osaca, que se establecera recentemente e cuxas emisi\u00f3ns comezaron en 1870."}
{"id": "508224", "revid": "65337", "url": "https://gl.wikipedia.org/wiki?curid=508224", "title": "Casa de Moeda de Hong Kong", "text": ""}
{"id": "508225", "revid": "65337", "url": "https://gl.wikipedia.org/wiki?curid=508225", "title": "Hong Kong Mint", "text": ""}
{"id": "508227", "revid": "12452", "url": "https://gl.wikipedia.org/wiki?curid=508227", "title": "Adri\u00e1n Castro Mesa", "text": ""}
{"id": "508228", "revid": "89787", "url": "https://gl.wikipedia.org/wiki?curid=508228", "title": "R\u00edo de Portabenza", "text": "O r\u00edo de Portabenza, tam\u00e9n co\u00f1ecido no \u00faltimo treito como r\u00edo Samel, \u00e9 un curso fluvial galego, afluente do r\u00edo Mandeo pola s\u00faa dereita, que discorre mormente polo l\u00edmite entre os concellos de Aranga e Curtis.\nToponimia.\nO voc\u00e1bulo \u00abportabenza\u00bb est\u00e1 formado polas voces \u00abport(o)\u00bb e \u00ababenza\u00bb. A primeira deriva do lat\u00edn \"portus\", \u2018vao ou pasaxe dun r\u00edo\u2019. Canto \u00e1 segunda, desco\u00f1\u00e9cese a etimolox\u00eda, mais consid\u00e9ranse varias posibilidades sobre a s\u00faa procedencia:\nPercorrido.\nNace no lugar das Corviteiras, no extremo nordeste da parroquia de Foxado, do concello de Curtis, preto do punto onde a propia parroquia converxe coas de Aranga e Santa Mari\u00f1a de Lagostelle, dos concellos de Aranga e Guitiriz. Coa excepci\u00f3n do seu nacemento, o seu curso serve como l\u00edmite entre os concellos de Aranga e Curtis. Dir\u00edxese \u00f3 oeste, cruz\u00e1ndose d\u00faas veces coa v\u00eda f\u00e9rrea da li\u00f1a Le\u00f3n-A Coru\u00f1a e pasando \u00f3 sur do apeadoiro de Aranga. Ap\u00f3s se cruzar de novo coa li\u00f1a de ferrocarril, pasa \u00f3 norte do lugar de Samel (Foxado). Neste \u00faltimo treito tam\u00e9n recibe o nome de r\u00edo Samel. Finalmente desemboca no encoro da Castellana, no r\u00edo Mandeo.\nAfluentes.\nOs seus afluentes, desde o nacemento at\u00e9 a desembocadura, son:"}
{"id": "508229", "revid": "785", "url": "https://gl.wikipedia.org/wiki?curid=508229", "title": "R\u00edo Portabenza", "text": ""}
{"id": "508230", "revid": "785", "url": "https://gl.wikipedia.org/wiki?curid=508230", "title": "Rego de Portabenza", "text": ""}
{"id": "508231", "revid": "785", "url": "https://gl.wikipedia.org/wiki?curid=508231", "title": "R\u00edo Samel", "text": ""}
{"id": "508232", "revid": "88215", "url": "https://gl.wikipedia.org/wiki?curid=508232", "title": "Subida automobil\u00edstica a Culleredo", "text": "A Subida automobil\u00edstica a Culleredo foi unha carreira automobil\u00edstica de monta\u00f1a disputada anualmente en Culleredo entre os anos 1992 e 2000. Era puntuable para o Campionato de Galicia de Monta\u00f1a.\nHistoria.\nA primeira edici\u00f3n disputouse en 1992, organizada pola Escuer\u00eda La Coru\u00f1a, co patrocinio do Grupo Barrio do piloto Luis Barrio e grazas ao impulso dos pilotos Jos\u00e9 Luis Santos e Jos\u00e9 Pose. O vencedor daquela primeira subida foi o campi\u00f3n de Espa\u00f1a Luis Mart\u00ednez conducindo unha barqueta Lola BMW, completando o podio o andaluz Tom\u00e1s Aranda e o asturiano Gerardo Urdangaray. Jos\u00e9 Mar\u00eda Magdaleno, cun Lancia Delta Integrale, foi o m\u00e1is r\u00e1pido entre os turismos. A subida disputouse de xeito ininterrompido durante nove anos, puntuando sempre para o Campionato de Galicia de Monta\u00f1a, ata que no ano 2000 se correu a \u00faltima edici\u00f3n. O dumbri\u00e9s Manuel Senra co seu Peugeot 306 foi o \u00faltimo ga\u00f1ador da proba, con Bamarti segundo."}
{"id": "508233", "revid": "6401097", "url": "https://gl.wikipedia.org/wiki?curid=508233", "title": "Suso Fandi\u00f1o", "text": "Jes\u00fas Victoriano Fandi\u00f1o Gracia, m\u00e1is co\u00f1ecido como Suso Fandi\u00f1o, nado en Santiago de Compostela o 8 de abril de 1971, \u00e9 un artista pl\u00e1stico galego. A s\u00faa obra at\u00f3pase pr\u00f3xima \u00e1 arte conceptual, e desenv\u00f3lvese a trav\u00e9s de diferentes medios como o \"ready-made\", a colaxe, o debuxo ou a instalaci\u00f3n.\nTraxectoria.\nDoutor en Belas Artes pola Universidade de Vigo e licenciado en Historia da arte pola Universidade de Santiago de Compostela.\nIniciou a s\u00faa carreira art\u00edstica inmerso na corrente de artistas que protagonizaron o cambio de direcci\u00f3n tomado pola arte galega a finais do s\u00e9culo XX. En 2001 realizou a s\u00faa primeira exposici\u00f3n individual, \"Sample Collection\", na galer\u00eda Ad Hoc de Vigo. En 2002 foi seleccionado para formar parte do ciclo de exposici\u00f3ns \"Miradas Virxes\" comisariada por David Barro, e nese mesmo ano tam\u00e9n participou na exposici\u00f3n \"Indisciplinados\" no museo MARCO, integr\u00e1ndose nunha selecci\u00f3n de artistas que recoll\u00eda de maneira n\u00edtida o panorama da arte contempor\u00e1nea emerxente a nivel estatal.\nComezou a participar regularmente en feiras nacionais e internacionais, como o ARCO de Madrid durante doce edici\u00f3ns consecutivas, LOOP, Art Lisboa, Paper Positions Berlin ou Drawing Now Paris. En 2003 Fandi\u00f1o formou parte da escolla de artistas da exposici\u00f3n \"Urbanitas\". Cos anos esta exposici\u00f3n converterase nunha mostra clave onde a selecci\u00f3n de artistas retrata institucionalmente unha nova xeraci\u00f3n de artistas e unhas obras que se afastan da herdanza recibida cara a novas direcci\u00f3ns. En 2009 realizou unha intervenci\u00f3n para o espazo anexo Museo de Arte Contempor\u00e1nea de Vigo de Vigo.\nAvanzando cara \u00e1 segunda d\u00e9cada do s\u00e9culo a s\u00faa obra adquire unha dimensi\u00f3n m\u00e1is internacional ao estar presente en mostras como o Sal\u00f3n Europeo de Jov\u00e9nes Creadores, a Bienal de V\u00eddeo Arte de Tel Aviv, os Institutos Cervantes de Beijing e Sof\u00eda ou a Bienal Internacional de Arte de Pontevedra. Durante os \u00faltimos anos desenvolve proxectos expositivos para diferentes instituci\u00f3ns como \"La letra con sangre entra\" (2012), \"Micromonumentology\" (2016), \"La lutte Continue\" (2017) ou \"Wunderkammer\" (2020). A s\u00faa obra tam\u00e9n estivo presente en numerosas mostras colectivas sendo as m\u00e1is notables as realizadas no CGAC, Patio Herreriano, C\u00edrculo de Belas Artes de Madrid e MARCO entre outras. Nos \u00faltimos anos Suso Fandi\u00f1o consolidouse como un dos expo\u00f1entes visibles da nova xeraci\u00f3n de artistas galegos que, herdeiros do Grupo Atl\u00e1ntica, van articular unha progresiva renovaci\u00f3n cara a novos comportamentos e procedementos art\u00edsticos.\nEn 2013 a s\u00faa obra e traxectoria foron seleccionadas para formar da selecci\u00f3n de artistas presentes no manual \"Arte Espa\u00f1ol Contempor\u00e1neo 1992 - 2013\", editado por La F\u00e1brica e dirixido por Rafa Doctor. A s\u00faa serie \"Vous Et\u00eas Ici\" sobre o conflito sirio recibiu en 2016 o m\u00e1ximo galard\u00f3n no 24 Premio Internacional de Gr\u00e1fica M\u00e1ximo Ramos.\nNo \u00e1mbito galer\u00edstico realiza colaboraci\u00f3ns peri\u00f3dicas coas galer\u00edas Ad hoc, T20, Trayecto e a norteamericana Maus Contemporary. A s\u00faa obra forma parte de colecci\u00f3ns p\u00fablicas e privadas espa\u00f1olas e internacionais como o Centro Galego de Arte Contempor\u00e1nea, a Fundaci\u00f3n Coca Cola, a Fundaci\u00f3n Barri\u00e9, Colecci\u00f3n Afundaci\u00f3n ou a Jan Michalski Fondation."}
{"id": "508240", "revid": "5312", "url": "https://gl.wikipedia.org/wiki?curid=508240", "title": "Bernardino Gra\u00f1a Refojos", "text": "Bernardino Gra\u00f1a Refojos, nado en Cangas en 1910 en finado no mesmo concello o 13 de marzo de 1989, foi un mestre e escritor galego.\nTraxectoria.\nOrfo, aos 11 anos entrou no Convento de San Francisco de Herb\u00f3n, e despois pasou ao Seminario de Santiago de Compostela. Correspondente de \"El Pueblo Gallego\" en Cangas, colaborou en \"Vida Gallega\". Foi directivo da Alianza Marinera y Progreso del Mar. En 1934 converteuse en mestre da fundaci\u00f3n ben\u00e9fico-docente Mart\u00ednez V\u00e1zquez de Ribadavia. Logo do golpe de Estado do 18 de xullo de 1936 abr\u00edronlle expediente de depuraci\u00f3n e foi sancionado. Foi mestre no Colexio Akademos de Ribadavia e na Academia Morrazo de Cangas. Impartiu clase na escola Eirado do Sinal, foi rehabilitado e incorporouse ao maxisterio nacional en 1977 como mestre do Colexio de San Roque. En 1950 presentou a novela \"Por los caminos de la carne\" ao Premio Nadal. Escribiu outra novela titulada \"La Isla\". \nVida persoal.\nCasou con Amparo Villar Mart\u00ednez e foi pai de Bernardino e Mar\u00eda del Carmen Gra\u00f1a Villar."}
{"id": "508241", "revid": "47401", "url": "https://gl.wikipedia.org/wiki?curid=508241", "title": "Gary Young", "text": "Gary Young, nado en Mamaroneck, Nova York, o 3 de maio de 1953 e finado en Stockton, California, o 17 de agosto de 2023, foi un m\u00fasico e produtor musical estadounidense co\u00f1ecido por ser o primeiro bater\u00eda da banda de indie rock Pavement.\nBiograf\u00eda.\nGary Young naceu en Mamaroneck, Nova York. O seu pai era enxe\u00f1eiro na industria dos pl\u00e1sticos e ti\u00f1a amplos co\u00f1ecementos sobre a fibra de carbono. Traballou con Ned Steinberger no desenvolvemento da construci\u00f3n do seu baixo el\u00e9ctrico.\nCarreira.\nStephen Malkmus (voces, guitarra) e o seu amigo da infancia Scott Kannberg (guitarra, voces) formaron Pavement en Stockton, California, en 1989. O seu primeiro EP, \"Slay Tracks (1933-1969)\", gravouse nun estudio local chamado Louder Than You Think, que era propiedade de Young, aparecendo el no EP. Young tam\u00e9n participar\u00eda nos seus dous seguintes EPs, \"Demolition Plot J-7\", e \"Perfect Sound Forever\", publicados respectivamente en 1990 e 1991, as\u00ed como no seu \u00e1lbum de estrea lanzado en 1992, \"Slanted and Enchanted\". Young co\u00f1ezou a ga\u00f1arlle \u00e1 banda un certo grao de notoriedade coas s\u00faas trasnadas dentro e f\u00f3ra do escenario. Destacaba por saudar ao p\u00fablico na porta, repartir repolos, pur\u00e9 de patacas ou torradas de canela aos fans, e por facer o pino.\nO seu derradeiro lanzamento como membro do grupo foi o EP \"Watery, Domestic\". Posteriormente apareceu en dous temas do EP \"Major Leagues\" de Spiral Stairs.\nYoung foi despedido de Pavement no ano 1993 debido a conflitos con Malkmus e co resto dos membros da banda.\nDespois do seu paso por Pavement publicou tres \u00e1lbums, \"Hospital\", \"Things We Do for You\", e \"The Grey Album\" baixo o nome de Gary Young's Hospital. O v\u00eddeo musical da s\u00faa canci\u00f3n \"Plant Man\" apareceu no episodio \"Skin Trade\" da quinta tempada de \"Beavis and Butthead\".\nYoung foi propietario dun estudio de gravaci\u00f3n de \u00faltima xeraci\u00f3n. Tam\u00e9n desenvolveu e patentou o uso dunha ara\u00f1a para micr\u00f3fonos universal. Realizounas individualmente e vendeu m\u00e1is de 13\u00a0000 unidades.\nFoi clasificado no posto 42 dos 50 mellores bater\u00edas de rock pola revista \"Stylus\"."}
{"id": "508242", "revid": "23204", "url": "https://gl.wikipedia.org/wiki?curid=508242", "title": "Comit\u00e9 Ol\u00edmpico de Vietnam", "text": "O Comit\u00e9 Ol\u00edmpico de Vietnam (en ) \u00e9 o Comit\u00e9 Ol\u00edmpico Nacional que representa a Vietnam. Foi creado en 1976 e reco\u00f1ecido oficialmente polo Comit\u00e9 Ol\u00edmpico Internacional (COI) en 1979."}
{"id": "508243", "revid": "23204", "url": "https://gl.wikipedia.org/wiki?curid=508243", "title": "\u1ee6y ban Olympic Vi\u1ec7t Nam", "text": ""}
{"id": "508244", "revid": "23204", "url": "https://gl.wikipedia.org/wiki?curid=508244", "title": "Pobo bororo", "text": "Os bororos son pobo ind\u00edxena do Brasil que viven principalmente no estado de Mato Groso. A s\u00faa poboaci\u00f3n tam\u00e9n se estendeu a Bolivia e o estado brasileiro de Goi\u00e1s. Os bororos occidentais viven arredor dos r\u00edos Jauru e Caba\u00e7al. Os bororos orientais viven na rexi\u00f3n dos r\u00edos S\u00e3o Louren\u00e7o, Das Gar\u00e7as e Vermelho. Os bororos viven distribu\u00eddos en oito vilas."}
{"id": "508245", "revid": "23204", "url": "https://gl.wikipedia.org/wiki?curid=508245", "title": "Bororos", "text": ""}
{"id": "508247", "revid": "5863", "url": "https://gl.wikipedia.org/wiki?curid=508247", "title": "Amando Ricardo Castroviejo Nobajas", "text": ""}
{"id": "508248", "revid": "5863", "url": "https://gl.wikipedia.org/wiki?curid=508248", "title": "Amando Ricardo Castroviejo", "text": ""}
{"id": "508249", "revid": "5863", "url": "https://gl.wikipedia.org/wiki?curid=508249", "title": "Amando Castroviejo y Nobajas", "text": ""}
{"id": "508250", "revid": "5863", "url": "https://gl.wikipedia.org/wiki?curid=508250", "title": "Amando Castroviejo e Nobajas", "text": ""}
{"id": "508251", "revid": "5863", "url": "https://gl.wikipedia.org/wiki?curid=508251", "title": "Ricardo Blanco-Cicer\u00f3n N\u00fa\u00f1ez", "text": ""}
{"id": "508252", "revid": "15490", "url": "https://gl.wikipedia.org/wiki?curid=508252", "title": "Scott Kannberg", "text": "Christopher Scott Kannberg, nado o 30 de agosto de 1966 e co\u00f1ecido profesionalmente como Scott Kannberg e Spiral Stairs, \u00e9 un m\u00fasico estadounidense co\u00f1ecido por ser un dos membros fundadores da banda de indie rock Pavement. Tam\u00e9n liderou o grupo Preston School of Industry e tivo unha carreira como artista en solitario.\nBiograf\u00eda.\nKannberg era amigo da infancia de Stephen Malkmus, medrando \u00e1mbolos dous en Stockton, California. Xuntos formaron a banda Pavement baixo os pseud\u00f3nimos de \"Spiral Stairs\" e \"SM\", respectivamente. Kannberg compuxo e foi a voz principal de varias canci\u00f3ns do grupo, como \"Painted Soldiers\", \"Hit the Plane Down\", \"Kennel District\", \"Date With IKEA\", e \"Passat Dream\". Tras a disoluci\u00f3n de Pavement formou unha nova banda chamada Preston School of Industry con Matador Records. A banda publicou un EP e dous \u00e1lbums, pero volveuse inactiva no ano 2004. No ano 2009 Kannberg editou o seu primeiro \u00e1lbum en solitario, \"The Real Feel\", co nome de Spiral Stairs.\nEn 2010, participou na reuni\u00f3n de Pavement."}
{"id": "508254", "revid": "89787", "url": "https://gl.wikipedia.org/wiki?curid=508254", "title": "Steve West", "text": "Steve West, nado o 8 de decembro de 1966, \u00e9 un m\u00fasico estadounidense co\u00f1ecido principalmente por ser o bater\u00eda da banda de indie rock Pavement. Dende a disoluci\u00f3n de Pavement converteuse nun activo artista no condado de Rockbridge, Virxinia. \u00c9 o protagonista de \"Westie Can Drum\", unha cara b publicada no sinxelo de Pavement \"Stereo\".\nBiograf\u00eda.\nNado en Richmond, Virxinia, West coincidiu no instituto co seu futuro compa\u00f1eiro en Pavement Bob Nastanovich; os dous co\u00f1ec\u00e9ronse cando West ti\u00f1a catorce anos. Despois foi alumno da Virginia Commonwealth University, onde estudou arte, antes de mudarse \u00e1 cidade de Nova York e traballar como garda de seguridade no Whitney Museum. Un dos seus colegas no museo era Stephen Malkmus, outro dos seus futuros compa\u00f1eiros en Pavement.\nCarreira.\nPavement.\nWest foi elixido para unirse a Pavement en 1993, despois de que a banda despedise ao seu bater\u00eda orixinal, Gary Young. A primeira vez que West tocou coa banda foi no seu \u00e1lbum de 1994 \"Crooked Rain, Crooked Rain\"; permaneceu na banda a ta a s\u00faa disoluci\u00f3n no ano 1999. Durante o seu tempo en Pavement West foi criticado e menospreciado frecuentemente por Malkmus por non ser o suficientemente competente a nivel t\u00e9cnico. West foi descrito como un bater\u00eda \"infinitamente m\u00e1is competente\" que Young, a\u00ednda que o propio Young non comparte esa opini\u00f3n.\nMarble Valley.\nMentres estaba e Pavement West iniciou un proxecto en solitario, Marble Valley. Marble Valley publicou o seu \u00e1lbum de estrea en 1997. En 2010, Marc Hawthorne de \"SF Weekly\" describiu \u00e1 banda como \"...un paxaro estra\u00f1o, xogando co pop, o postpunk, a psicodelia, o rap, e calquera outra cousa que poida po\u00f1er ao servizo de canci\u00f3ns que poden ir de raras a m\u00e1is raras\"."}
{"id": "508255", "revid": "1888", "url": "https://gl.wikipedia.org/wiki?curid=508255", "title": "Fernando Alt\u00e9s Villanueva", "text": "Fernando Alt\u00e9s Villanueva, nado en Valladolid o 19 de xu\u00f1o de 1909 e finado na mesma cidade o 12 de decembro de 2004, foi un profesor e xornalista espa\u00f1ol.\nTraxectoria.\nProfesor de Lingua e Literatura. En 1935 foi nomeado profesor de Letras da fundaci\u00f3n ben\u00e9fico-docente Mart\u00ednez Vazquez de Ribadavia, da que foi nomeado director ese mesmo ano. Logo do golpe de Estado do 18 de xullo de 1936 foi asesor xur\u00eddico de \"El Norte de Castilla\" en 1939 e despois xerente at\u00e9 1956, cando foi designado conselleiro delegado do xornal. Impulsou a expansi\u00f3n do peri\u00f3dico propiciando a apertura das delegaci\u00f3ns de Palencia, Segovia e Zamora. Foi un dos fundadores da axencia de noticias Colpisa e conselleiro da axencia EFE durante 20 anos. Estivo vinculado as empresas editoras Santar\u00e9n, Mi\u00f1\u00f3n, Librer\u00eda Lara e Macrolibros. Foi secretario do Ateneo de Valladolid.\nVida persoal.\nCasou con Carmen Bustelo Men\u00e9ndez, e foi pai de Fernando, Carmen, \u00c1ngel, Jos\u00e9 Mar\u00eds, Asunci\u00f3n, Mar\u00eda Paz e Jacinto Alt\u00e9s Bustelo."}
{"id": "508257", "revid": "98629", "url": "https://gl.wikipedia.org/wiki?curid=508257", "title": "Bob Nastanovich", "text": "Robert Nastanovich, nado o 27 de agosto de 1967 en Rochester, Nova York, \u00e9 un m\u00fasico estadounidense co\u00f1ecido por ser membro da banda de indie rock Pavement, ademais de ter tocado en Silver Jews, Ectoslavia, Pale Horse Riders e Misshapen Lodge. \nBiograf\u00eda.\nBob Nastanovich naceu en Rochester, Nova York, e cando estaba na escola a s\u00faa familia mudouse a Richmond, Virxinia. Foi alumno da Universidade de Virxinia onde co\u00f1eceu a Stephen Malkmus de Pavement e ao futuro l\u00edder de Silver Jews David Berman. Os tres mud\u00e1ronse a Jersey City, Nova Jersey, vivindo e traballando xuntos como gardas de seguridade en galer\u00edas de arte. Nastanovich tam\u00e9n traballou como condutor de autobuses e encargado de terminal en Nova York e Hoboken. Durante ese per\u00edodo Malkmus reuniuse co seu vello amigo Scott Kannberg para crear o primeiro \u00e1lbum de Pavement, \"Slanted and Enchanted\", no estudio caseiro do bater\u00eda Gary Young. Tam\u00e9n nesa \u00e9poca plantouse a semente para o nacemento de Silver Jews (Nastanovich, Malkmus e Berman). \nNastanovich, tras entrar na banda en 1990, realizou distintas funci\u00f3ns: coros, percusi\u00f3n, harm\u00f3nica e teclados. Inicialmente o seu rol principal era o de axudar a marcar os tempos, concentrando eficazmente os esforzos do distra\u00eddo e exc\u00e9ntrico Young. Nastanovich permaneceu como membro do grupo tras a sa\u00edda de Young, a\u00ednda que Steve West converteuse no novo bater\u00eda. \nNastanovich foi o vocalista principal en directo nas canci\u00f3ns \"Debris SLide\", \"Conduit for Sale\", e \"Unfair\". \u00c9 co\u00f1ecido pola s\u00faa presenza no escenario e pola s\u00faa forma caracter\u00edstica de berrar. \nNastanovich tam\u00e9n tocou en varios discos de Silver Jews. Foi \"tour manager\" con Stephen Malkmus and the Jicks, The Frogs, Huggy Bear, Fila Brazillia (\"road crew\") e Silver Jews. Ademais tocou en discos de Palace Brothers, Tall Dwarfs e Pale Horse Riders. Nastanovich tam\u00e9n \u00e9 membro da banda de improvisaci\u00f3n post-rock Misshapen Lodge, formada en Kingston upon Hull, Inglaterra, nunha das s\u00faas visitas \u00e1 cidade.\nBob xuntouse a Pavement para a s\u00faa xira de reuni\u00f3n no ano 2010.\nNo presente \u00e9 co-presentador do 3 Songs Podcast con Mike Hogan e dirixe Broker's Tip Records, un selo que edita sinxelos de 7 polgadas."}
{"id": "508259", "revid": "5863", "url": "https://gl.wikipedia.org/wiki?curid=508259", "title": "Palacio del Pardo", "text": ""}
{"id": "508260", "revid": "5863", "url": "https://gl.wikipedia.org/wiki?curid=508260", "title": "Palacio Real del Pardo", "text": ""}
{"id": "508261", "revid": "102241", "url": "https://gl.wikipedia.org/wiki?curid=508261", "title": "Lingua bororo", "text": "O bororo, tam\u00e9n co\u00f1ecido como boe, \u00e9 a \u00fanica lingua sobrevivente dunha pequena familia ling\u00fc\u00edstica que se cre que forma parte das linguas macro-j\u00ea. \u00c9 falado polo pobo bororo, cazadores e recolectores que viven na rexi\u00f3n central de Mato Grosso, no Brasil."}
{"id": "508262", "revid": "23204", "url": "https://gl.wikipedia.org/wiki?curid=508262", "title": "Lingua boe", "text": ""}
{"id": "508266", "revid": "5598186", "url": "https://gl.wikipedia.org/wiki?curid=508266", "title": "Abraham Simpson II", "text": ""}
{"id": "508275", "revid": "23204", "url": "https://gl.wikipedia.org/wiki?curid=508275", "title": "Love, Guaranteed", "text": "Love, Guaranteed \u00e9 un filme estadounidense de 2020 dirixido por Mark Steven Johnson e escrito por Elizabeth Hackett e Hilary Galanoy. Est\u00e1 protagonizado por Rachael Leigh Cook e Damon Wayans Jr. Estreouse a trav\u00e9s de Netflix o 3 de setembro de 2020."}
{"id": "508276", "revid": "5863", "url": "https://gl.wikipedia.org/wiki?curid=508276", "title": "Xes\u00fas Frandi\u00f1o", "text": ""}
{"id": "508278", "revid": "5863", "url": "https://gl.wikipedia.org/wiki?curid=508278", "title": "Jes\u00fas Victoriano Fandi\u00f1o Gracia", "text": ""}
{"id": "508280", "revid": "5863", "url": "https://gl.wikipedia.org/wiki?curid=508280", "title": "Jes\u00fas Victoriano Fandi\u00f1o", "text": ""}
{"id": "508282", "revid": "5863", "url": "https://gl.wikipedia.org/wiki?curid=508282", "title": "Jes\u00fas Fandi\u00f1o Gracia", "text": ""}
{"id": "508283", "revid": "5863", "url": "https://gl.wikipedia.org/wiki?curid=508283", "title": "Xes\u00fas Fandi\u00f1o Gracia", "text": ""}
{"id": "508284", "revid": "5863", "url": "https://gl.wikipedia.org/wiki?curid=508284", "title": "Suso Fandi\u00f1o Gracia", "text": ""}
{"id": "508286", "revid": "5863", "url": "https://gl.wikipedia.org/wiki?curid=508286", "title": "Suso Victoriano Fandi\u00f1o Gracia", "text": ""}
{"id": "508287", "revid": "5863", "url": "https://gl.wikipedia.org/wiki?curid=508287", "title": "Xes\u00fas Victoriano Fandi\u00f1o Gracia", "text": ""}
{"id": "508288", "revid": "5863", "url": "https://gl.wikipedia.org/wiki?curid=508288", "title": "Xes\u00fas Victoriano Fandi\u00f1o", "text": ""}
{"id": "508289", "revid": "5863", "url": "https://gl.wikipedia.org/wiki?curid=508289", "title": "Xes\u00fas Frandi\u00f1o Gracia", "text": ""}
{"id": "508292", "revid": "5863", "url": "https://gl.wikipedia.org/wiki?curid=508292", "title": "Suso Victoriano Fandi\u00f1o", "text": ""}
{"id": "508293", "revid": "5863", "url": "https://gl.wikipedia.org/wiki?curid=508293", "title": "Jes\u00fas Fandi\u00f1o", "text": ""}
{"id": "508302", "revid": "5863", "url": "https://gl.wikipedia.org/wiki?curid=508302", "title": "Andrea Mia Ghez", "text": ""}
{"id": "508303", "revid": "89787", "url": "https://gl.wikipedia.org/wiki?curid=508303", "title": "Whose Vote Counts, Explained", "text": "Whose Vote Counts, Explained \u00e9 unha serie documental de 2020 estadounidense producida por Vox Media. A serie, xunto con \"The Mind, Explained\", \"Sex, Explained\" e \"Coronavirus, Explained\", \u00e9 un spin-off da serie de televisi\u00f3n \"Explained\".\n\"Whose Vote Counts, Explained\" estreouse o 28 de setembro de 2020 a trav\u00e9s de Netflix."}
{"id": "508311", "revid": "23204", "url": "https://gl.wikipedia.org/wiki?curid=508311", "title": "Ratched", "text": "Ratched \u00e9 unha serie de televisi\u00f3n estadounidense de 2020 creada por Evan Romansky e desenvolvida por Ryan Murphy. A serie est\u00e1 baseada na personaxe hom\u00f3nima da novela de Ken Kesey de 1962 \"E un voou sobre o ni\u00f1o do cuco\". Est\u00e1 protagonizada por Sarah Paulson no papel principal. \"Ratched\" est\u00e1 composta de d\u00faas tempadas, a primeira das cales foi estreada en Netflix o 18 de setembro de 2020.\nEstrea.\nA serie estreouse o 18 de setembro de 2020, despois de que o tr\u00e1iler oficial fose emitido o 4 de agosto."}
{"id": "508317", "revid": "98629", "url": "https://gl.wikipedia.org/wiki?curid=508317", "title": "ARCO", "text": "ARCO (Feira Internacional de Arte Contempor\u00e1nea), \u00e9 unha das m\u00e1is importantes feiras da arte contempor\u00e1nea a nivel internacional e tam\u00e9n est\u00e1 considerada como un espazo privilexiado de exposici\u00f3n da arte contempor\u00e1nea de Am\u00e9rica Latina. Foi inaugurada en 1982 e cel\u00e9brase durante o mes de febreiro en Madrid no recinto do Ifema. Adoita ser inaugurada cada ano polo rei e a ra\u00ed\u00f1a de Espa\u00f1a.\nHistoria.\nO 10 de febreiro de 1982 abr\u00edronse por primeira vez as portas de ARCO, esta primeira edici\u00f3n celebrouse no Palacio de Exposici\u00f3ns do Paseo da Castellana en Madrid. A iniciativa, que nun primeiro momento foi mirada por alg\u00fas artistas como o pintor Antonio Saura con incredulidade e escepticismo,foi impulsada por Francisco Sanuy, primeiro director de IFEMA e Adri\u00e1n Piera, presidente da Instituci\u00f3n Feiral e da C\u00e1mara de Comercio e Industria de Madrid, e sobre todo pola galerista Juana de Aizpuru aut\u00e9ntica \"alma mater\" do proxecto coa colaboraci\u00f3n de Rosina G\u00f3mez Baeza, encargada naqueles tempos da \u00e1rea de desenvolvemento de novos proxectos feirais.\nPrimeira edici\u00f3n.\nA feira estar\u00eda dirixida na s\u00faa primeira etapa pola sevillana Juana de Aizpuru, at\u00e9 o ano 1986 momento no que Rosina G\u00f3mez-Baeza colle o relevo. Na s\u00faa primeira edici\u00f3n participaron en ARCO un total 364 artistas a trav\u00e9s de 90 galer\u00edas, das cales 62 foron nacionais e 28 estranxeiras. Ademais da exposici\u00f3n de pinturas, esculturas, fotograf\u00edas e outras creaci\u00f3ns pl\u00e1sticas. No marco da feira celebrouse un simposio sobre arte contempor\u00e1nea no que participaron figuras de renome internacional como Giulio Carlo Argan, Achille Bonito Oliva ou B\u00e1rbara Rose. Xunto a eles, m\u00e1is de 25 mil visitantes lograron exceder todas as expectativas de p\u00fablico que se marcou a feira.\nObxectivos.\nEntre os obxectivos principais de ARCO destacan o desexo de impulsar o mercado nacional de arte contempor\u00e1nea, creando unha rede de compradores (con especial atenci\u00f3n cara ao impulso privado e promocionar a arte espa\u00f1ola a nivel internacional; reunir \u00e1s principais galer\u00edas a nivel nacional e internacional e crear un ambiente cultural propicio para o fomento das \u00faltimas tendencias con gran presenza dos novos medios como a instalaci\u00f3n, a fotograf\u00ed\u00ada, o dese\u00f1o, a v\u00eddeoarte ou a \"performance\"; sen esquecer o protagonismo da pintura e a escultura.\nEvoluci\u00f3n.\nCos anos e o transcorrer das edici\u00f3ns ARCO consolidouse coma unha das m\u00e1is importantes feiras do sector a escala internacional, convert\u00e9ndose nunha cita obrigada para o colecionismo de arte contempor\u00e1nea.\nArte galega en ARCO.\nNunha primeira etapa as galer\u00edas galegas, entre as m\u00e1is senselleiras, a Galer\u00eda Trinta de Santiago de Compostela desde 1986 e as viguesas Adhoc e Bacelos desde 1993, for\u00f3n habitu\u00e1is da cita feiral durante d\u00e9cadas representando a unha nova xeraci\u00f3n de artistas galegos que tiver\u00f3n no evento unha plataforma de visbilidade internacional de primeira orde. Durante algunhas edici\u00f3ns a feira chegou a contar con 4 galer\u00edas galegas coa incorporaci\u00f3n da galer\u00eda SCQ de Santiago de Compostela e a galer\u00eda Marisa Marim\u00f3n de Ourense. Entre os artistas m\u00e1is presentes na feira durante este per\u00edodo estar\u00edan Jorge Perianes, Suso Fandi\u00f1o, \u00c1lvaro Negro, Carme Nogueira, Jorge Barbi, Berta C\u00e1ccamo, Xo\u00e1n Anleo, Francisco Leiro ou Ruben Ramos. Nos \u00faltimos anos a presenza foise reducindo paulatinamente at\u00e9 contar s\u00f3 coa presenza da galer\u00eda PM8 de Vigo."}
{"id": "508319", "revid": "98629", "url": "https://gl.wikipedia.org/wiki?curid=508319", "title": "Pandita Ramabai", "text": "Pandita Ramabai Sarasvati, nada como Rama Dongre en Mangalore o 23 de abril de 1858 e finada en Pune o 5 de abril de 1922, foi unha escritora, activista polos dereitos e a educaci\u00f3n das mulleres e unha reformadora social india. Foi a primeira muller en ser reco\u00f1ecida co t\u00edtulo de \"Pandita\". \nTraxectoria.\nNaceu no seu dunha familia brahmana marathi, seu pai, Anant Shastri Dongre, era un estudoso do s\u00e1nscrito e aprendeulles esa lingua cl\u00e1sica \u00e1 muller, Lakshimi e os fillos contra da tradici\u00f3n. A familia viv\u00eda pobremente do que obti\u00f1a seu pai lendo os puranas polas aldeas e vilas e durante a Gran Fame de 1876-78 morr\u00e9ronlle seus pais e s\u00faa irm\u00e1. Ram\u00e1 e seu irm\u00e1n Srinivas continuaron a viaxar por toda a India recitando as escrituras en s\u00e1nscrito. A fama de Ramabai chegou a Calcuta, e os pandits convid\u00e1rona a visitar Bengala e en 1878 a Universidade de Calcuta, nunha competici\u00f3n con outros candidatos homes, conferiulle os t\u00edtulos de \"Pandita\" e \"Sarasvati\" polo seu co\u00f1ecemento dos versos das escrituras en s\u00e1nscrito. O reformador relixioso monote\u00edsta Keshab Chandra Sen deulle unha copia de Vedas, o texto m\u00e1is sagrado de toda a literatura hindu\u00edsta, e animouna a lelos. Tras a morte de Srinivas en 1880, Ramabai casou con Bipin Behari Medhvi, un avogado bengal\u00ed, un kayastha, unha casta alta mais inferior \u00e1 brahmana e polo tanto a voda consider\u00e1base inapropiada nesa \u00e9poca. Casaron nunha cerimonia civil o 13 de novembro de 1880, e o matrimonio tivo unha filla, Manorama. \nActivismo.\nDespois da morte de Medhvi en 1882, Ramabai, que ti\u00f1a 23 anos, mudouse para Pune e fundou a organizaci\u00f3n Arya Mahila Samajco obxectivo de promover a educaci\u00f3n das mulleres e a liberaci\u00f3n da opresi\u00f3n do matrimonio infantil. Nese ano tam\u00e9n publicou o seu primeiro libro, \"Str\u012bdharman\u012bti\" en marathi, dedicado \u00e1 educaci\u00f3n das mulleres. Cando en 1882 o goberno da India creou unha comisi\u00f3n para constatar o estado da educaci\u00f3n, Ramabai declarou que a maior\u00eda dos homes se opu\u00f1an \u00e1 educaci\u00f3n e a mellora da posici\u00f3n das mulleres, e suxeriu que se educase a profesoras e que se creasen postos para inspectores das escolas femininas e ademais que se hab\u00edan de admitir mulleres nas facultades de medicina. As s\u00faas palabras foron moi comentadas na \u00e9poca e deron froitos pouco despois, ao promover lady Dufferin, a dona do vicerrei da India, a entrada da primeira muller, Kadambini Ganguly, nunha facultade de medicina india.\nEn 1883 Ramabai foi a Gran Breta\u00f1a para principiar unha formaci\u00f3n m\u00e9dica, pero por mor dunha progresiva xordeira non a admitiron en ning\u00fan programa m\u00e9dico e decidiuse a entrar nun programa de maxisterio do Cheltenham Ladies' College. Durante a s\u00faa estad\u00eda no Reino Unido converteuse ao cristianismo por influencia da orde relixiosa anglocat\u00f3lica Comunidade de Mar\u00eda a Virxe. En 1886 foi aos Estados Unidos para participar na graduaci\u00f3n dun familiar Anandi Gopal Joshi, a primeira muller india m\u00e9dica, con Kadambini. Ramabai permaneceu durante dous anos no pa\u00eds, traduciu libros de texto, deu conferencias nese pa\u00eds e no Canad\u00e1 e publicou en ingl\u00e9s \"The High-Caste Hindu Woman\" que amosaba os apectos m\u00e1is escuros da vida das mulleres hindu\u00edstas, inclu\u00edndo as nenas casadas e as nenas vi\u00favas e en xeral buscou expo\u00f1er a opresi\u00f3n das mulleres na India Brit\u00e1nica hindu\u00edsta.\nEn 1889 estableceu unha misi\u00f3n en Mukti para a mellora da vida dos nenos e das mulleres. En 1896, durante unha \u00e9poca de fame negra, Ramabai percorreu as aldeas de Maharashtra, cunha caravana de carros e rescatou milleiros de nenos parias, nenas vi\u00favas ou orfas e levounas a refuxios en Mukti e Sharada Sadan. Contra 1900 hab\u00eda 1.500 residentes na misi\u00f3n de Mukti e tam\u00e9n estaba implicada no establecemento dunha igrexa en Mukti e en 1905 estableceu un c\u00edrculo de oraci\u00f3n para a conversi\u00f3n do pobo e para iso consideraba que as escrituras deb\u00edanlle chegar na s\u00faa lingua; aprendeu grego e hebreo para traducir a Biblia dende os orixinais ao marathi e a\u00ednda que xa exist\u00eda unha traduci\u00f3n nesa lingua, era nunha variedade culta moi influ\u00edda polo s\u00e1nscrito e arredada da fala popular que empregaban as mulleres, e a elas \u00eda dirixida a s\u00faa traduci\u00f3nque principiou en 1908 e que completou en 1922, pouco antes de morrer.\nCoa axuda da s\u00faa filla Manorama Bai, que estudara na Universidade de Bombai e que ampliara os seus estudos nos Estados Unidos, estableceu nunha escola cristi\u00e1 en Gulbarga en 1912 e era a s\u00faa sucesora natural na misi\u00f3n de Mukti pero morreu en 1921, o que supuxo un forte choque para Ramabai, e nove meses despois, afectada por unha bronquite, morreu unhas semanas antes do seu 64 aniversario.\nA Igrexa de Inglaterra e as outras igrexas anglicanas brit\u00e1nicas celebran a s\u00faa festa o 30 de abril mentres a Igrexa do Norte da India, unha igrexa protestante unitaria na que se integraron as dioceses anglicanas do norte da India, celebra a s\u00faa festa o 29 de setembro."}
{"id": "508324", "revid": "5598388", "url": "https://gl.wikipedia.org/wiki?curid=508324", "title": "Ceca de Hong Kong", "text": ""}
{"id": "508352", "revid": "55340", "url": "https://gl.wikipedia.org/wiki?curid=508352", "title": "Orissa", "text": ""}
{"id": "508362", "revid": "98629", "url": "https://gl.wikipedia.org/wiki?curid=508362", "title": "Sundsvall", "text": "Sundsvall (saami meridional \"Sj\u00e4dtavallie\") \u00e9 unha cidade sueca capital do municipio de Sundsvall, no condado de V\u00e4sternorrland. Con 58 955 habitantes no ano 2019, Sundsvall \u00e9 a vix\u00e9simo primeira cidade m\u00e1is grande de Suecia, a terceira m\u00e1is grande de Norrland (tras Ume\u00e5 e G\u00e4vle) e a principal cidade de V\u00e4sternorrland.\nEtimolox\u00eda.\nSundsvall recibiu o seu nome na carta de privilexio de 1621 polo previo pasto aberto (\"vall\") que se atopaba ao sur do r\u00edo Sel\u00e5ngers\u00e5n, que pertenc\u00eda ao pobo de Sund, unha poboaci\u00f3n con catro granxeiros ao noroeste de \u00c5kroken onde no presente se atopa a Mittuniversitetet. Nese lugar o r\u00edo estreit\u00e1base formando un estreito (\"sund\" en sueco) xusto antes de desembocar na r\u00eda de Sundsvall."}
{"id": "508363", "revid": "98629", "url": "https://gl.wikipedia.org/wiki?curid=508363", "title": "Discograf\u00eda de Sonic Youth", "text": "A discograf\u00eda da banda estadounidense de rock alternativo Sonic Youth est\u00e1 formada por quince \u00e1lbums de estudio, sete EPs, tres \u00e1lbums recompilatorios, sete lanzamentos en v\u00eddeo. 21 sinxelos, 46 v\u00eddeos musicais, dez edici\u00f3ns da serie Sonic Youth Recordings, oito \"bootlegs\" oficiais, e contribuci\u00f3ns a 16 bandas sonoras e outros recompilatorios.\nEn 1981 Sonic Youth fichou por Neutral Records e publicou o seu EP de estrea, \"Sonic Youth\", o ano seguinte. O primeiro \u00e1lbum da banda foi \"Confusion is Sex\", editado en 1983\". Kill Yr Idols\" lanzouse o mesmo ano a trav\u00e9s do selo alem\u00e1n Zensor Records. \"Bad Moon Rising\" apareceu en 1985 en Blast First, unha discogr\u00e1fica creada a prop\u00f3sito para lanzamentos de Sonic Youth. No ano seguinte a banda fichou por SST Records e lanzou \"Evol.\" O \u00e1lbum conseguiu que a banda ga\u00f1ase exposici\u00f3n e a aclamaci\u00f3n da cr\u00edtica e Sonic Youth lanzou \"Sister\" e o LP dobre \"Daydream Nation\" en 1987 e 1988, respectivamente, este \u00faltimo a trav\u00e9s de Enigma Records.\nEn 1990 a banda fichou polo gran selo DGC Records e publicou \"Goo\" ese mesmo ano. A xira de 1991 cos ent\u00f3n pouco co\u00f1ecidos Nirvana documentouse no filme \"\". En 1992 Sonic Youth lanzou \"Dirty\". Dous anos despois apareceu \"Experimental Jet Set, Trash and No Star\", e \"Washing Machine\" publicouse no ano seguinte.\nA banda viuse obrigada a comezar case dende certo tras o roubo de gran parte dos seus instrumentos e equipamento, e publicou \"NYC Ghosts &amp; Flowers\" no ano 2000. Sonic Youth lanzou \"Murray Street\" no ver\u00e1n de 2002, seguido en 2004 por \"Sonic Nurse\". \"Rather Ripped\" e \"\" public\u00e1ronse en 2006, este \u00faltimo con temas s\u00f3 dispo\u00f1ibles anteriormente en vinilo, en recompilatorios de edici\u00f3n limitada, caras b de sinxelos internacionais, e outro material in\u00e9dito. \"The Eternal\" editouse tres anos despois, en 2009."}
{"id": "508364", "revid": "42282", "url": "https://gl.wikipedia.org/wiki?curid=508364", "title": "Fernando Ven\u00e2ncio", "text": "Fernando Ven\u00e2ncio, nado en M\u00e9rtola (Alentejo) en 1944, \u00e9 un escritor, intelectual, cr\u00edtico literario, e acad\u00e9mico portugu\u00e9s. Conta tam\u00e9n coa nacionalidade neerlandesa.\nTraxectoria.\nFernando Ven\u00e2ncio pasou a s\u00faa infancia en Lisboa, completou o ensino medio na cidade de Braga. Estudou Filosof\u00eda en Vila Nova de Our\u00e9m e Teolox\u00eda en Lisboa. En 1970 mudouse para a Holanda, onde acabou por conclu\u00edr seus estudos en ling\u00fc\u00edstica pola Universidade de \u00c1msterdam, en 1976. Dous anos despois, comezou a impartir aulas no departamento de estudos de Portugu\u00e9s na Universidade de Nijmegen. De 1984 a 1988 foi profesor na Universidade de Utrecht; acabou tornando \u00e1 Universidade de \u00c1msterdam para ensinar Portugu\u00e9s e cultura, at\u00e9 hoxe. En 1995, Ven\u00e2ncio terminou seu doutoramento coa tese \"Estilo e preconceito. A l\u00edngua liter\u00e1ria em Portugal na \u00e9poca de Castilho\".\n\u00c9 autor e colaborador regular de revistas de prestixio como o \"Xornal de Letras\", \"Ler\" e Col\u00f3quio/Letras, traballa como cr\u00edtico literario. Tam\u00e9n colabora co xornal \"Expresso\" e na revista \"Vis\u00e3o\". At\u00e9 marzo de 2008 foi colaborador regular do blog colectivo Aspirina B.\nVen\u00e2ncio \u00e9 un detractor do Acordo Ortogr\u00e1fico de 1990. \u00c9 cr\u00edtico co movemento reintegracionista galego, polo cal non obstante expresa certas simpat\u00edas.\nO 1 de xullo do 2023 foi nomeado Xu\u00edz Honorario do Couto Mixto."}
{"id": "508367", "revid": "7523", "url": "https://gl.wikipedia.org/wiki?curid=508367", "title": "Quinn Cook", "text": "Quinn Alexander Cook, nado o 23 de marzo de 1993 en Washington, D.C., \u00e9 un xogador profesional estadounidense de baloncesto. Con 1,85 metros de estatura xoga na posici\u00f3n de base.\nTraxectoria profesional.\nTras non ser escollido no Draft da NBA de 2015, Cook asinou cos Oklahoma City Thunder para a Liga de Ver\u00e1n de Orlando, e cos Cleveland Cavaliers para a Liga de Ver\u00e1n de Las Vegas. En setembro de 2015, asinou cos Cavaliers, pero foi cortado tras participar en seis partidos de pretemporada.\nO 26 de febreiro de 2017, Cook asinou un contrato de dez d\u00edas cos Dallas Mavericks. Debutou na NBA o d\u00eda seguinte, xogando 17 minutos na vitoria por 96\u201389 contra os Miami Heat.\nO 19 de marzo de 2017, Cook asinou un contrato de dez d\u00edas cos New Orleans Pelicans. Tras asinar un segundo contrato de dez d\u00edas o 29 de marzo de 2017, os Pelicans quedaron con Cook ata o final de tempada.\nO 17 de outubro de 2017, Cook asinou cos Golden State Warriors, onde conseguiu o seu primeiro campionato da NBA en 2018 despois de que os Warriors derrotasen \u00f3s Cleveland Cavaliers en catro partidos. O 28 de xu\u00f1o de 2019, os Warriors converteron a Cook en axente libre restrinxido.\nO 6 de xullo de 2019, Cook asinou cos Los Angeles Lakers. Al\u00ed conseguiu o seu segundo campionato da NBA despois de que os Lakers venceran \u00f3s Miami Heat en seis partidos nas Finais da NBA de 2020. O 19 de novembro de 2020, os Lakers cortaron a Cook. O 4 de decembro de 2020, Cook asinou de novo cos Lakers. O 24 de febreiro de 2021, Cook foi cortado polos Lakers.\nO 12 de marzo de 2021, Cook asinou un contrato de dez d\u00edas cos Cleveland Cavaliers, e asinou outro o 22 de marzo de 2021."}
{"id": "508368", "revid": "54334", "url": "https://gl.wikipedia.org/wiki?curid=508368", "title": "A dial\u00e9ctica do sexo", "text": ""}
{"id": "508374", "revid": "89787", "url": "https://gl.wikipedia.org/wiki?curid=508374", "title": "Charo Pita", "text": "Mar\u00eda del Rosario Pita Villares, co\u00f1ecida como Charo Pita, nada na Coru\u00f1a o 24 de xaneiro de 1966, \u00e9 unha contacontos e escritora galega.\nTraxectoria.\nEstudou Canto, Interpretaci\u00f3n e \u00e9 licenciada en Filolox\u00eda Hisp\u00e1nica pola Universidade de Salamanca. Escritora, narradora oral, actriz e cantante. Como contacontos, fixo unha xira con Tim Bowley en 2009.\nImpartiu obradoiros de narraci\u00f3n oral desde o ano 1994."}
{"id": "508376", "revid": "1888", "url": "https://gl.wikipedia.org/wiki?curid=508376", "title": "Charo Pita Villares", "text": ""}
{"id": "508380", "revid": "32797", "url": "https://gl.wikipedia.org/wiki?curid=508380", "title": "Nation of Language", "text": "Nation of Language \u00e9 unha banda estadounidense de new wave e post-punk revival formada no distrito de Brooklyn, na cidade de Nova York, no ano 2016. Est\u00e1 formada por Ian Richard Devaney (voz, guitarra el\u00e9ctrica, percusi\u00f3n), Aidan Noell (teclados, voz) e Michael Sue-Poi (baixo).\nHistoria.\nDevaney e Sue-Poi eran membros de The Static Jacks, pero a banda disolveuse despois do seu segundo \u00e1lbum, \"In Blue\". Devaney inspirouse para comezar un novo proxecto tras escoitar no coche do seu pai \"Electricity\", o tema de Orchestral Manoeuvres in the Dark, que xa escoitara na s\u00faa infancia. O que deu comezo como un simple exercicio de Devaney nun teclado, acabou sendo o xermolo de Nation of Language coa incorporaci\u00f3n do seu amigo Noell e do seu antigo compa\u00f1eiro en Static Jacks, Sue-Poi.\nA banda publicou unha serie de sinxelos entre 2016 a 2019, antes de encarar a gravaci\u00f3n do seu \u00e1lbum de debut, \"Introduction, Presence\", en maio de 2020\nDesde 2018, Devaney ten sido tam\u00e9n o vocalista principal de Machinegum, un proxecto paralelo creado polo bater\u00eda de The Strokes, Fabrizio Moretti, nese momento tam\u00e9n integrante da banda brasileiro-estadounidense Kid Le Chat. Precisamente, Moretti foi responsable da percusi\u00f3n nos temas de Nation of Language \"Indignities\" e \"Sacred Tongue\". As\u00ed mesmo, o antigo membro de Static Jacks, Nick Brennan, tam\u00e9n colaborou coa bater\u00eda no tema \"Automobile\"."}
{"id": "508393", "revid": "89787", "url": "https://gl.wikipedia.org/wiki?curid=508393", "title": "Patricia Torrado Queiruga", "text": "Patricia Torrado Queiruga, nada en Porto do Son en 1987, \u00e9 unha escritora, xornalista e muse\u00f3loga galega.\nTraxectoria.\nLicenciada en Filosof\u00eda pola Universidade de Santiago de Compostela. M\u00e1ster en Museolox\u00eda e Museos na Universidade de Alcal\u00e1, experta en conservaci\u00f3n e restauraci\u00f3n do patrimonio a m\u00e1is de activista cultural. Editora en Toxosoutos do 2016 a 2019. Colabora en \"La Voz de Galicia\" e \"N\u00f3s Diario\". En 2020 ga\u00f1ou o Certame Manuel Murgu\u00eda de narraci\u00f3ns breves co relato \"Silencios n\u00e1ufragos\". En decembro de 2020 obtivo o primeiro premio no III Certame de Poes\u00eda Torre de Caldaloba coa obra \"Herdar a fala\".\nNas elecci\u00f3ns auton\u00f3micas de 2020 foi a candidata n\u00famero 9 na lista do BNG pola provincia da Coru\u00f1a."}
{"id": "508394", "revid": "5863", "url": "https://gl.wikipedia.org/wiki?curid=508394", "title": "Conselleiro de Xustiza e Interior", "text": ""}
{"id": "508397", "revid": "15490", "url": "https://gl.wikipedia.org/wiki?curid=508397", "title": "Daniel Barral Calvo", "text": "Daniel Barral Calvo, nado en Vigo en 1997, \u00e9 un escritor galego. Cursou estudos superiores de Filosof\u00eda na Universidade de Barcelona e na Universidade Aut\u00f3noma de Madrid.\nTraxectoria.\nMilitante de Isca, do MGS e do BNG. Colaborou en \"N\u00f3s Diario\". En 2014 ga\u00f1ou o certame Xuventude Crea na modalidade de relato breve co texto \"Stalingrado\". En 2018 ga\u00f1ou o premio de poes\u00eda da Asociaci\u00f3n Cultural O Facho con \"Dial\u00e9tica\". En 2019 ga\u00f1ou o Certame Manuel Murgu\u00eda de narraci\u00f3ns breves co relato \"A casa das Castrouteiro\".\nTraduciu ao catal\u00e1n o libro de poes\u00eda infantil \"Soleando\", de An Alfaya e Imma de Batlle (\"Solejant\", Llibres del Segle, 2021)."}
{"id": "508409", "revid": "12452", "url": "https://gl.wikipedia.org/wiki?curid=508409", "title": "Xes\u00fas Frandi\u00f1o Garc\u00eda", "text": ""}
{"id": "508410", "revid": "1888", "url": "https://gl.wikipedia.org/wiki?curid=508410", "title": "Mar\u00eda del Rosario Pita Villares", "text": ""}
{"id": "508424", "revid": "65337", "url": "https://gl.wikipedia.org/wiki?curid=508424", "title": "Casa da Moeda de Australia", "text": ""}
{"id": "508425", "revid": "65337", "url": "https://gl.wikipedia.org/wiki?curid=508425", "title": "Ceca de Australia", "text": ""}
{"id": "508427", "revid": "839", "url": "https://gl.wikipedia.org/wiki?curid=508427", "title": "Linus Okok Okwach", "text": "Linus Okok Okwach, nado o 20 de outubro de 1952 e finado o 12 de setembro de 2020, foi un eclesi\u00e1stico cat\u00f3lico latino kenyano, primeiro bispo da diocese de Homa Bay entre 1993 e 2002.\nTraxectoria.\nPrimeiros anos e sacerdocio.\nNaceu o 20 de outubro de 1952 en Ojola, no territorio da arquidiocese de Kisumu, e no actual condado de Kisumu. Foi ordenado sacerdote desta arquidiocese o 10 de decembro de 1980, exercendo entre outros cargos o de reitor do seminario menor de San Gabriel. Durante este per\u00edodo cursou un mestrado na Universidade Cat\u00f3lica do \u00c1frica Oriental, rematando en 1989 a s\u00faa tese de mestrado \"The Luo Funeral Rite. Its liturgical Inculturation\" sobre os ritos funeraios do pobo luo. Serviu na arquidiocese at\u00e9 o 18 de outubro de 1993, cando foi nomeado bispo da diocese de Homa Bay por Xo\u00e1n Paulo II. \nBispo de Homa Bay, retiro e morte.\nO bispo Okwach foi o primeiro ordinario da nova diocese, e foi consagrado bispo en Homa Bay o 31 de decembro de 1993 polo cardeal Jozef Tomko, e tendo como co-consagradores a Clemente Faccani, pro-nuncio apost\u00f3lico no pa\u00eds, e ao arcebispo de Kisumu Zacchaeus Okoth. Durante o seu pontificado apoiou a chegada \u00e1 s\u00faa diocese dos Irm\u00e1ns de San Carlos Luanga, e impulsou varios proxectos de desenvolvemento e educativos na rexi\u00f3n; caracterizouse por un goberno disciplinado e \u00e1xil da diocese, pola s\u00faa piedade, e pola s\u00faa humildade.\nPermaneceu no cargo at\u00e9 a s\u00faa renuncia o 20 de febreiro de 2002. Logo da s\u00faa renuncia non permaneceu inactivo, axudando na s\u00faa arquidiocese natal cos sacramentos das confirmaci\u00f3ns e ordenaci\u00f3ns sacerdotais, e traballou nunha traduci\u00f3n do Misal Romano \u00e1 lingua luo, que quedar\u00eda inacabada coa s\u00faa morte. \nFinou no hospital St Monica de Kisumu, logo dunha longa doenza, na noite do 12 ao 13 de setembro de 2020. Foi enterrado na catedral de San Paulo de Homa Bay o 30 de setembro."}
{"id": "508429", "revid": "25871", "url": "https://gl.wikipedia.org/wiki?curid=508429", "title": "Pere Aragon\u00e8s", "text": "Pere Aragon\u00e8s i Garcia, nado en Pineda de Mar, Maresme, o 16 de novembro de 1982, \u00e9 un pol\u00edtico catal\u00e1n, presidente da Generalitat de Catalu\u00f1a dende o 21 de maio de 2021. Foi vicepresidente e conselleiro de Econom\u00eda e Facenda dende o 19 de maio de 2018, asumindo algunhas funci\u00f3ns do presidente da Generalitat de Catalu\u00f1a dende 30 de setembro de 2020 por mor da inhabilitaci\u00f3n de Quim Torra. Foi membro do Parlamento de Catalu\u00f1a por ERC e secretario de Econom\u00eda do Goberno de Catalu\u00f1a 2016-2017.\nTraxectoria.\n\u00c9 neto de Josep Aragon\u00e8s i Montsant, empresario hoteleiro e t\u00e9xtil, alcalde de Pineda de Mar durante o franquismo, e posteriormente, despois da integraci\u00f3n de Reforma Democr\u00e0tica de Catalunya (da cal foi presidente) en Alianza Popular de Catalu\u00f1a, tam\u00e9n durante o per\u00edodo democr\u00e1tico. O seu pai (Pere Aragon\u00e8s Poch) foi rexedor independente na lista de Converg\u00e8ncia de Pineda de Mar entre 1991 e 1995.\nPere Aragon\u00e8s estudou na escola Mare de D\u00e9u del Roser de Pineda de Mar. Posteriormente licenciouse en Dereito pola Universidade Aberta de Catalu\u00f1a e fixo un mestrado en Historia Econ\u00f3mica pola Universidade de Barcelona, ampliando estudos en pol\u00edticas p\u00fablicas para o desenvolvemento econ\u00f3mico na Kennedy School of Government da Universidade Harvard. No presente, est\u00e1 a realizar o programa de Doutoramento en Historia Econ\u00f3mica na Universidade de Barcelona. Traballou nun despacho de avogados especializado en asesoramento xur\u00eddico a empresas e administraci\u00f3ns p\u00fablicas, colaborou como investigador co Instituto Ignasi Villalonga de Econom\u00eda e Empresa, e como docente na Universidade de Perpi\u00f1\u00e1n. \nVida persoal.\nEn xullo de 2017 casou con Janina Juli, e en 2019 naceu a s\u00faa filla Cl\u00e0udia."}
{"id": "508430", "revid": "23204", "url": "https://gl.wikipedia.org/wiki?curid=508430", "title": "Pere Aragon\u00e8s i Garcia", "text": ""}
{"id": "508432", "revid": "23204", "url": "https://gl.wikipedia.org/wiki?curid=508432", "title": "Solomana Kante", "text": "Solomana Kant\u00e9 (tam\u00e9n escrito como Souleymane Kant\u00e9 ou Sulemaana Kant\u00e8; en ), nado en 1922 e finado o 23 de novembro de 1987, foi un escritor e educador guineano, m\u00e1is co\u00f1ecido como o inventor do alfabeto n'ko para as linguas mandinga de \u00c1frica. A frase \"n'ko\" quere dicir \"eu digo\" en t\u00f3dalas linguas mandingas.\nTraxectoria.\nKant\u00e9 creou o n'ko en 1949, logo de cinco anos de experimentaci\u00f3n con varios sistemas de escrita. El actuou en resposta do que el sent\u00eda que os africanos eran un \"pobo sen cultura\", xa que sendo \u00c1frica un continente diverso non exist\u00edan un sistema de escrita ind\u00edxena de \u00c1frica para representar a s\u00faa lingua. A escrita foi usada por vez primeira en Kankan, Guinea como un alfabeto para o pobo mandinga e diseminouse noutras partes de fala mandinga do oeste de \u00c1frica."}
{"id": "508433", "revid": "23204", "url": "https://gl.wikipedia.org/wiki?curid=508433", "title": "Souleymane Kant\u00e9", "text": ""}
{"id": "508434", "revid": "23204", "url": "https://gl.wikipedia.org/wiki?curid=508434", "title": "Sulemaana Kant\u00e8", "text": ""}
{"id": "508436", "revid": "7523", "url": "https://gl.wikipedia.org/wiki?curid=508436", "title": "Justin Raffington", "text": "Justin Tafari Raffington, nado o 26 de marzo de 1991 en Hamburgo, \u00e9 un xogador profesional de baloncesto alem\u00e1n con pasaporte estadounidense que xoga no Fibwi Palma da Liga LEB Ouro. Cunha estatura de 2,06 metros xoga na posici\u00f3n de pivote.\nTraxectoria profesional.\nO 12 de outubro de 2020, anunciouse a s\u00faa incorporaci\u00f3n temporal polo Club B\u00e1squet Coru\u00f1a da LEB Ouro. O 13 de novembro de 2020, o club coru\u00f1\u00e9s anunciou a continuidade de Raffington ampliando o seu contrato. Tras tres meses no equipo laranxa, o club anunciou a marcha de Raffington.\nO 27 de xaneiro de 2021, Raffington asinou ata final de tempada co CB Bah\u00eda San Agust\u00edn da LEB Ouro.\nO 13 de agosto de 2021, Raffington asinou por unha tempada co Real Valladolid Baloncesto da LEB Ouro."}
{"id": "508438", "revid": "23204", "url": "https://gl.wikipedia.org/wiki?curid=508438", "title": "Primado", "text": "O de primado \u00e9 un t\u00edtulo xer\u00e1rquico cristi\u00e1n que reciben alg\u00fans bispos en determinadas igrexas cristi\u00e1s. En funci\u00f3n da tradici\u00f3n relixiosa, esta primac\u00eda pode implicar unha certa autoridade xurisdicional, ou simplemente unha preeminencia de honra.\nNa Igrexa cat\u00f3lica.\nNa Igrexa latina, un primado \u00e9 normalmente un arcebispo (ou nalgunhas ocasi\u00f3ns un bispo) dunha s\u00e9 eclesi\u00e1stica determinada, normalmente unha s\u00e9 metropolitana (\"s\u00e9 primicial\") que ten precedencia sobre os bispados de unha ou varias provincias eclesi\u00e1sticas dun territorio particular hist\u00f3rico, pol\u00edtico, ou cultural. Historicamente, os primados destas sedes ti\u00f1an privilexios como o de convocar e presidir os s\u00ednodos dese territorio, xurisdici\u00f3n nos recursos aos tribunais metropolitanos, o dereito a coroar ao soberano do pa\u00eds, e presidir as investiduras dos arcebispos nas s\u00faas s\u00e9s.\nO t\u00edtulo polo xeral s\u00f3 existe nos pa\u00edses cristi\u00e1ns m\u00e1is antigos, e hoxe \u00e9 soamente honor\u00edfico, sen prerrogativas espec\u00edficas segundo o dereito can\u00f3nico, coa excepci\u00f3n do arcebispo de Esztergom. As\u00ed, por exemplo, o primado de Polonia non ten autoridade xurisdicional sobre os demais bispos poloneses nas s\u00faas s\u00e9s, mais \u00e9 \"durante munere\" (mentres estea no cargo) un membro do comit\u00e9 permanente da conferencia episcopal, e ten precedencia de honor sobre o resto de bispos por exemplo nas cerimonias lit\u00farxicas. A Santa S\u00e9 tam\u00e9n concedeu aos primados poloneses o privilexio de vestir de vermello como os cardeais, ag\u00e1s o solideo e o bonete.\nAlgunhas das funci\u00f3ns que exerc\u00edan os primados as exercen na actualidade os presidentes das conferencias episcopais, en concreto a presidencia das reuni\u00f3ns dos bispos dunha naci\u00f3n ou rexi\u00f3n. Este presidente normalmente \u00e9 elixido pola propia conferencia, ag\u00e1s no caso das conferencias episcopais italiana (onde \u00e9 nomeado polo Papa) e irlandesa (na que o presidente \u00e9 o primado de Toda Irlanda, e o vicepresidente o primado de Irlanda). Outras antigas funci\u00f3ns dos primados, como a xurisdici\u00f3n nos recursos aos tribunais metropolitanos, foron reservadas \u00e1 Santa S\u00e9 a comezos do s\u00e9culo XX. Pouco despois, polo C\u00f3digo de Dereito Can\u00f3nico de 1917, e confirmado no de 1983, o tribunal de segunda instancia para os recursos a un tribunal metropolitano \u00e9 \"o tribunal que el mesmo [o metropolitano] designara de forma estable, con aprobaci\u00f3n da s\u00e9 apost\u00f3lica\". Antes do s\u00e9culo XX, o cargo m\u00e1is similar nas igrexas orientais era o de exarca.\nO dereito de precedencia sobre outros bispos, por\u00e9n, non \u00e9 algo exclusivo dos primados: por exemplo, en 1858 a Santa S\u00e9 concedeu ao arcebispo de Baltimore precedencia nas xuntanzas dos bispos estadounidenses. De forma similar, o arcebispo de Wesminster non ten recibido o t\u00edtulo de primado, por m\u00e1is que \u00e1s veces sexa as\u00ed nomeado, pero o seu cargo \u00e9 considerado en certo modo como de \"metropolitano xefe\" de Inglaterra e o Pa\u00eds de Gales.\nAdemais do t\u00edtulo oficial de primado, \u00e1s veces se aplica de forma inexacta ao arcebispo da capital dun pa\u00eds, como \u00e9 o caso dos arcebispos de Se\u00fal ou Edimburgo.\nNa Igrexa ortodoxa.\nNa Igrexa ortodoxa o t\u00edtulo de primado se aplica ao bispo gobernante dunha xurisidici\u00f3n eclesi\u00e1stica ou rexi\u00f3n determinada. Polo xeral, se refire ao xerarca principal dalgunha das igrexas ortodoxas autoc\u00e9falas; neste sentido, o primado e o \"primus inter pares\" de todos os bispos dunha xurisdici\u00f3n ou rexi\u00f3n determinada, na que ten preeminencia en honor. Normalmente este primado \u00e9 elixido polo Santo S\u00ednodo, e exerce as principais tarefas de administraci\u00f3n da Igrexa, represent\u00e1ndoa nas s\u00faas relaci\u00f3ns co resto de igrexas autoc\u00e9falas, coas autoridades civ\u00eds, etc. As\u00ed, por exemplo, o patriarca de Moscova e o arcebispo de Atenas son, respectivamente, primados da Igrexa ortodoxa rusa e da Igrexa ortodoxa grega."}
{"id": "508441", "revid": "88215", "url": "https://gl.wikipedia.org/wiki?curid=508441", "title": "H\u00f3ckey sobre pat\u00edns", "text": ""}
{"id": "508442", "revid": "88215", "url": "https://gl.wikipedia.org/wiki?curid=508442", "title": "C\u00e9sar Carballeira", "text": "C\u00e9sar Carballeira Dom\u00ednguez, nado na Coru\u00f1a o 10 de febreiro de 1996 \u00e9 un xogador galego de h\u00f3ckey a pat\u00edns, que xoga na posici\u00f3n de defensa no Deportivo Liceo, da OK Liga, e na selecci\u00f3n espa\u00f1ola.\nTraxectoria.\nXogou nas categor\u00edas inferiores do HC Liceo da Coru\u00f1a dende os tres anos. Debutou co primeiro equipo do Liceo en outubro de 2012, aos 16 anos de idade, nun partido da OK Liga fronte ao PAS Alcoi. Xogou varias tempadas co primeiro equipo, ga\u00f1ando unha liga, unha Supercopa, unha Copa Continental e unha Intercontinental. \nEn 2018, despois de 18 anos no club lice\u00edsta, fichou polo Reus Deportiu. Estivo d\u00faas tempadas no club catal\u00e1n, fracturando na segunda delas a tibia e o peron\u00e9, motivo polo que estivo case tres meses de baixa.\nEn maio de 2020 volveu ao HC Liceo. Marcou 14 goles na liga 2020/21, na que o seu equipo acabou subcampi\u00f3n, e fixo tam\u00e9n tres goles na Copa do Rei, un deles na final contra o FC Barcelona en Riazor, contribu\u00edndo as\u00ed de xeito importante a que o Liceo conquistase o t\u00edtulo copeiro 17 anos despois.\nEn xu\u00f1o de 2022 proclamouse de novo campi\u00f3n de liga, despois de rematar segundo na fase regular e vencer na final ao Reus de forma contundente, en s\u00f3 3 partidos.\nSelecci\u00f3n espa\u00f1ola.\nXogou en varias categor\u00edas inferiores da selecci\u00f3n espa\u00f1ola e liderou en 2018 \u00e1 selecci\u00f3n sub-23 na s\u00faa conquista da Copa Latina en Francia. En 2019 debutou coa selecci\u00f3n absoluta, coa que participou na 68\u00aa Copa das Naci\u00f3ns. Debutou na derrota por 3-4 fronte \u00e1 selecci\u00f3n de Angola. No 2021 disputou o Campionato de Europa en Paredes, marcando na final contra Francia o gol do empate que forzou a pr\u00f3rroga, na que Espa\u00f1a acabou proclam\u00e1ndose campioa."}
{"id": "508443", "revid": "88215", "url": "https://gl.wikipedia.org/wiki?curid=508443", "title": "C\u00e9sar Carballeira Dom\u00ednguez", "text": ""}
{"id": "508444", "revid": "23204", "url": "https://gl.wikipedia.org/wiki?curid=508444", "title": "Juana de Aizpuru", "text": "Juana Dom\u00ednguez Manso, co\u00f1ecida como Juana de Aizpuru, nada en Valladolid o 22 de agosto de 1933, \u00e9 unha galerista de arte espa\u00f1ola, pioneira do coleccionismo de arte contempor\u00e1nea en Espa\u00f1a, que desenvolveu o seu labor principalmente en Andaluc\u00eda e Madrid. \nFoi a creadora e directora de ARCO, a feira de arte contempor\u00e1nea m\u00e1is importante a nivel estatal, dirix\u00edndoa desde a s\u00faa creaci\u00f3n en 1982 at\u00e9 1986. Presidiu a Asociaci\u00f3n Espa\u00f1ola de Galer\u00edas de Arte Contempor\u00e1nea e \u00e9 membro da Xunta Directiva da Federaci\u00f3n Espa\u00f1ola de Galer\u00edas de Arte. En 2003 creou a Bienal Internacional de Arte Contempor\u00e1nea de Sevilla (BIACS), sendo a s\u00faa primeira directora.\n\u00c9 Filla Predilecta de Andaluc\u00eda, conta coa Medalla de Ouro ao M\u00e9rito nas Belas Artes tam\u00e9n foi nomeada Cabaleiro da Orde das Artes e as Letras de Francia.\nTraxectoria.\nNaceu en Valladolid e trasladouse na s\u00faa infancia a vivir a Madrid. En 1955 contraeu matrimonio con Juan Aizpuru, traslad\u00e1ndose a vivir a Sevilla, onde en 1970 abriu a galer\u00eda Juana de Aizpuru, que mantivo durante m\u00e1is de trinta anos at\u00e9 que a pechou en 2002. Entre 1977 e 1983 realizou un labor de axuda e mecenado a novos artistas andaluces, creando a bolsa Juana de Aizpuru. \nEn 1979 propuxo a Ifema facer unha Feira, inaugurada en febreiro de 1982 co nome de ARCO, Feira Internacional de Arte Contempor\u00e1nea de Madrid. Foi a s\u00faa directora at\u00e9 1986, cando dimitiu, e foi relevada por Rosina G\u00f3mez Baeza. En 1983 abriu a s\u00faa galer\u00eda en Madrid e en 1991 foi elixida presidenta da Asociaci\u00f3n Espa\u00f1ola de Galer\u00edas de Arte Contempor\u00e1nea (actualmente chamado Consorcio de Galer\u00edas de Arte Contempor\u00e1nea) e membro da Xunta Directiva da Federaci\u00f3n Espa\u00f1ola de Galer\u00edas de Arte.\nEn 2004, creou a Bienal Internacional de Arte Contempor\u00e1nea de Sevilla (BIACS) e dimitiu en 2005 por mor de desacordos con varias decisi\u00f3ns da Fundaci\u00f3n que a dirix\u00eda. Finalmente, a Bienal houbo de pechar na s\u00faa terceira edici\u00f3n a causa das d\u00e9bedas e, a\u00ednda que a galerista, que era Presidenta de Honor do Padroado, foi exculpada, varios xestores e patr\u00f3ns foron inhabilitados durante dous anos por mala xesti\u00f3n.\nEn 2012, realizou unha doaz\u00f3n da varias obras de artistas andaluces para seren expostas no Centro Andaluz de Arte Contempor\u00e1nea (CAAC) de Sevilla."}
{"id": "508448", "revid": "25871", "url": "https://gl.wikipedia.org/wiki?curid=508448", "title": "\u00cdndice ac\u00fastico", "text": "O \u00edndice ac\u00fastico ou \u00edndice rexistral \u00e9 un m\u00e9todo para identificar a cal oitava pertence unha nota determinada dentro do sistema de notaci\u00f3n occidental est\u00e1ndar.\nCombina o nome da nota cun n\u00famero ou letra que identifica a oitava \u00e1 que corresponde esa nota en particular.\nO n\u00famero do \u00edndice col\u00f3case inmediatamente despois do nome da nota.\nA notaci\u00f3n de alturas do sistema de afinaci\u00f3n m\u00e1is utilizado na actualidade (sistema \"temperado\" ou \"de temperamento igual\") bas\u00e9ase na escritura de s\u00edmbolos denominados \"notas\" sobre un grupo de 11 li\u00f1as horizontais paralelas denominado \"endecagrama\". Cando se usa o endecagrama (por exemplo na escritura para piano) ad\u00f3itase amosar s\u00f3 os dous pentagramas que corresponden aos extremos opostos do endecagrama e non a li\u00f1a central, salvo cando \u00e9 necesario graficar o \"d\u00f3\"\u00a0central ou outra nota vinculada a devandita li\u00f1a. Os doce tons que comprende cada oitava dentro do sistema temperado te\u00f1en frecuencias que se distancian entre si seguindo unha escala logar\u00edtimica.\nAs 12 notas do sistema occidental musical rep\u00edtense varias veces dentro do rango audible do o\u00eddo humano.\nPor exemplo, nun piano de concerto est\u00e1ndar hai at\u00e9 sete oitavas e un cuarto.\nO \u00edndice ac\u00fastico permite especificar a oitava concreta na que se sit\u00faa unha nota.\n\u00cdndice ac\u00fastico e sistema de notaci\u00f3n.\nNon \u00e9 o mesmo falar de \u00ab\u00edndice ac\u00fastico\u00bb que de \u00absistema de notaci\u00f3n\u00bb, que se refire \u00e1 maneira de nomear as sete notas (\u00e9 dicir, que pode referirse \u00e1 notaci\u00f3n inglesa, latina, etc.). Un \u00edndice ac\u00fastico p\u00f3dese utilizar con calquera sistema de notaci\u00f3n.\nO \u00absistema de notaci\u00f3n\u00bb ref\u00edrese ao nome xen\u00e9rico outorgado a cada nota nos diferentes sistemas de notaci\u00f3n (por exemplo: \"d\u00f3, re, mi, fa, sol, la, si\", no sistema de notaci\u00f3n latina; que corresponder\u00eda a \"C, D, E, F, G, A, B\", no sistema ingl\u00e9s).\nEn cambio o \u00ab\u00edndice ac\u00fastico\u00bb ref\u00edrese \u00e1 identificaci\u00f3n num\u00e9rica concreta da oitava na que se atopa cada unha das notas musicais.\nVarios sistemas de \u00edndice ac\u00fastico.\nExisten varios sistemas de \u00edndice rexistral:\n\u00cdndice rexistral cient\u00edfico internacional.\nO \u00edndice rexistral internacional ou \u00edndice rexistral cient\u00edfico asigna o 0 \u00e1 nota m\u00e1is grave do \u00f3rgano, o \"d\u00f30\" (de 16,35\u00a0Hz), e o \"la\" m\u00e1is grave dun piano (27,5\u00a0Hz) ch\u00e1mase \"la0\".\nDeste xeito, o \"d\u00f3\" central do piano (261,63\u00a0Hz) ser\u00eda un \"d\u00f34\", e o \"la\" desa mesma oitava (o famoso \u00abla\u00a0440\u00bb) chamar\u00edase \"la4\".\nEste sistema foi normalizado no 121.\u00ba (cent\u00e9simo vix\u00e9simo primeiro) encontro da ASA (Acoustical Society of America: Sociedade Ac\u00fastica dos Estados Unidos) en Nova York, en 1939.\nA\u00ednda que o \u00edndice ac\u00fastico foi dese\u00f1ado para describir sons audibles, tam\u00e9n permite especificar a frecuencia de fen\u00f3menos non\u00a0audibles.\nPor exemplo, cando o sat\u00e9lite Observatorio Chandra de Raios\u00a0X descubriu un buraco negro que propaga unha onda de presi\u00f3n cada 10\u00a0mill\u00f3ns de anos, a NASA describiu esa oscilaci\u00f3n como un \"si\u266d\u201353\" (si bemol menos cincuenta e tres), o \"si\u266d\" que soar\u00eda 57\u00a0oitavas m\u00e1is grave ca o \"d\u00f3\" central do piano.\n\u00cdndice rexistral franco-belga.\nO sistema franco-belga toma como referencia o \"d\u00f3\" da segunda li\u00f1a adicional inferior en clave de fa, d\u00e1ndolle o nome de \"d\u00f31\" (que se le \u00abd\u00f3 un\u00bb.\nO problema \u00e9 que para notas m\u00e1is graves d\u00e9bense empregar n\u00fameros negativos; por exemplo, a nota m\u00e1is grave do \u00f3rgano (d\u00faas oitavas debaixo do \"d\u00f3\" arriba citado) ch\u00e1mase \"d\u00f3\u20131\" (que se le \u00ab\"d\u00f3\" menos un\u00bb) neste sistema. O \"la\" m\u00e1is gr\"a\"ve do piano (27,5\u00a0Hz) \u2014\"la0\" no sistema cient\u00edfico internacional\u2014 ch\u00e1mase \"la\u20131\" no sistema franco-belga, e o \"la\" 440\u00a0Hz, \"la3\".\n\u00cdndice rexistral de Helmholtz.\nO sistema de Helmholtz foi desenvolvido polo cient\u00edfico alem\u00e1n Hermann von Helmholtz (1821-1894), quen utilizou unha combinaci\u00f3n de letras mai\u00fasculas e min\u00fasculas (da A \u00e1 G), e os s\u00edmbolos prima (\u2032) e subprima (\u0375) para describir cada nota individual das distintas oitavas.\nO music\u00f3logo alem\u00e1n Hugo Riemann (1849-1919) adoptou unha variante gr\u00e1fica deste mesmo sistema, descrita con claridade no influente \"Riemann\" \"Musiklexikon\" (1884) e adoptada nos seus outros escritos. As traduci\u00f3ns espa\u00f1olas dos seus textos publicadas pola editorial Labor optaron, con to\"do\", por substitu\u00edr os seus \u00edndices por outros, partindo do criterio de adxudicar o n\u00famero 1 ao \"d\u00f3\" m\u00e1is grave que o o\u00eddo pode percibir; deste xeito o \"d\u00f3\" central ch\u00e1mase \"d\u00f35\"."}
{"id": "508450", "revid": "89787", "url": "https://gl.wikipedia.org/wiki?curid=508450", "title": "Casa da Moeda de Birmingham", "text": "A Casa da Moeda de Birmingham (en ingl\u00e9s: \"Birmingham Mint\", tam\u00e9n co\u00f1ecida como \"Heaton's Mint\" ou \"Ralph Heaton &amp; Sons\"), foi unha ceca situada na cidade inglesa de Birmingham, establecida por Ralph Heaton II en 1850 como unha compa\u00f1\u00eda privada colaboradora coa \"Royal Mint\", de Londres.\nA factor\u00eda estaba situada en \"Icknield Street\", no bordo do \"Jewellery Quarter\" (\"Barrio da Xoiar\u00eda\") e dotouse das presas e os equipamentos adquiridos a Matthew Boulton, logo do desmantelamento da Casa da Moeda de Soho.\nHistoria.\nA figura de Ralph Heaton II.\nRalph Heaton II (1794-1862) era fillo de Ralph Heaton, enxe\u00f1eiro, inventor e home de negocios establecido inicialmente en \"Slaney Street\" e a partir de 1812 en \"Shadwell Street\". Ralph Heaton II era un traballador do chumbo que traballaba en \"Shadwell Street\" nun negocio independente do do seu pai, e que aprendera con Thomas Willetts a arte de abrir cu\u00f1os. \nO 2 de decembro de 1817, o pai cedeulle a Ralph uns terreos e uns edificios en \"Bath Street\" para que este desenvolvese os seus propios negocios, e al\u00ed dedicouse \u00e1 estampaxe e a perforaci\u00f3n do lat\u00f3n, e \u00e1 fabricaci\u00f3n de candelabros para o alumamento con gas, que acababa de inventarse.\nEn 1847 a compa\u00f1\u00eda tomou o nome de \"Heaton and Son\", logo da asociaci\u00f3n entre o pai e o fillo. En 1853, cando o seu irm\u00e1n George se uniu \u00e1 empresa, o seu nome actualizouse a \"Heaton and Sons\".\nO comezo da compa\u00f1\u00eda.\nO 1 de abril de 1850 anunciouse a poxa p\u00fablica da maquinaria e dos equipamentos procedentes da extinta Casa da Moeda de Soho (\"Soho Mint\"), que fora creada por Matthew Boulton cara a 1788. A poxa tivo lugar o 29 de abril e nela Ralph Heaton II adquiriu as catro presas a vapor de torno e outras seis prensas de pranchas para fabricar discos de moedas a partir de l\u00e1minas de metal. \nEstes equipamentos foron instalados no edificio de \"Bath Street\" e, xa ese mesmo ano 1850 fabric\u00e1ronse as primeiras fichas comerciais (\"tokens\") para o seu uso en Australia. En 1851 cu\u00f1\u00e1ronse moedas para Chile, \u00e1s que se lles estampou como marca de ceca un H (de Heaton). O mesmo ano, a \"Royal Mint\", de Londres, encargoulle a fabricaci\u00f3n de pranchas de cobre destinadas \u00e1 cu\u00f1axe de peniques e as s\u00faas fracci\u00f3ns. \nEn 1852 a nova ceca ga\u00f1ou un contrato para a produci\u00f3n dunha nova serie de moedas para Francia. Ralph Heaton III (o fillo do fundador) marchou cara a Marsella cun grupo de traballadores para cumprir al\u00ed co contrato, o que supuxo a produci\u00f3n de 750 toneladas de moedas de bronce a nome de Napole\u00f3n III entre 1853 e 1857.\nEn 1853, a ceca real londiniense chegou ao seu l\u00edmite de produci\u00f3n coa cu\u00f1axe de moedas de ouro e de prata, co que tivo que externalizar a fabricaci\u00f3n de moeda de cobre. A Casa da Moeda de Birmingham f\u00edxose con ese contrato, o que lle supuxo o inicio da colaboraci\u00f3n coa ceca oficial na cu\u00f1axe de moeda para o Reino Unido; encargouse da cu\u00f1axe de 500 toneladas de cobre, entre agosto de 1853 e agosto de 1855, e a este contrato segu\u00edrono outros en 1856. Neses momentos de m\u00e1ximo nivel de produci\u00f3n, as prensas de torno creadas por Boulton cu\u00f1aban arredor de 110.000 moedas por d\u00eda. Nestas moedas non se estampou o H como marca de ceca caracter\u00edstica da \"Birmingham Mint\".\n\u00c1 medida en que se \u00edan incrementando as encargas do estranxeiro, sinaladamente da India, a ceca foise dotando de novas prensas e outros equipamentos, que chegaron a ocupar na s\u00faa totalidade as instalaci\u00f3ns de \"Bath Street\". Esa foi a raz\u00f3n pola que a empresa comprou un terreo de case media hect\u00e1rea en \"Icknield Street\", onde se constru\u00edu unha nova factor\u00eda nun edificio de tres andares de ladrillo vermello, que se terminou en 1862 e que ocupou 300 empregados. Neses momentos, era a f\u00e1brica privada de moeda m\u00e1is grande do mundo. \nEn 1861 a compa\u00f1\u00eda asinou un contrato para a cu\u00f1axe de moeda de cobre para a Italia, e a \"Birmingham Mint\" enviou a Mil\u00e1n parte do seu persoal e os discos met\u00e1licos para completar na ceca milanesa a cu\u00f1axe das moedas encargadas.\nRalph Heaton III.\nLogo do pasamento de Ralph Heaton II en 1862, Ralph III (1827-1891) asumiu a direcci\u00f3n da empresa \"Ralph Heaton &amp; Sons\". Durante a s\u00faa xerencia engadiu once novas prensas m\u00e1is modernas e, en 1882, retirou do uso a derradeira das compradas a Boulton que a\u00ednda se manti\u00f1an operativas. Paralelamente \u00e1 fabricaci\u00f3n de moeda e \u00e1 produci\u00f3n dos discos met\u00e1licos destinados \u00e1 s\u00faa cu\u00f1axe, a compa\u00f1\u00eda comezou a producir munici\u00f3ns, aparellos de gas, elementos ornamentais, accesorios de fontanar\u00eda, laminados met\u00e1licos, tubaxes e arames.\nEn 1871 recibiuse a primeira encarga de cu\u00f1axe de moedas de prata, para o Canad\u00e1, e en 1874 cu\u00f1ouse ouro por primeira vez (837 pezas) para a Rep\u00fablica de Sur\u00e1frica.\nNo entanto, a colaboraci\u00f3n coa \"Royal Mint\" det\u00edvose durante uns anos, por mor da actualizaci\u00f3n da ceca real de Londres decidida polo Parlamento Brit\u00e1nico en 1881.\nEn 1887, a compa\u00f1\u00eda ga\u00f1ou o contrato para a construci\u00f3n e o equipamento dunha nova casa de moeda en Cant\u00f3n, na China. \nO 22 de marzo de 1889, dous anos antes da s\u00faa morte, Ralph III converteu a ata ent\u00f3n empresa familiar nunha empresa de responsabilidade limitada de car\u00e1cter p\u00fablico, controlada por unha compa\u00f1\u00eda de nova creaci\u00f3n, chamada \"The Mint, Birmingham, Limited\". Consonte este acordo, Heaton recibir\u00eda 110.000 libras, delas 10.000 en cobre. A maiores, cobrar\u00eda outras 2.000 libras anuais en concepto de alugueiro das instalaci\u00f3ns; o seu fillo, Ralph Heaton IV, ser\u00eda o xerente da nova compa\u00f1\u00eda e os outros dous fillos ter\u00edan postos relevantes na s\u00faa direcci\u00f3n.\nRalph Heaton IV.\nAo falecer Ralph III en 1891, case de inmediato Ralph IV accedeu \u00e1 xerencia xeral da compa\u00f1\u00eda. Entre 1896 e 1898 a ceca de Birmingham cu\u00f1ou todas as moedas de cobre circulantes en Rusia, o que supuxo m\u00e1is de 110 mill\u00f3ns de moedas por ano.\nUn dos empregados sobranceiros da compa\u00f1\u00eda, antes da primeira guerra mundial, foi o reco\u00f1ecido medallista estadounidense Emil Fuchs (1866-1929). Durante a contenda, a ceca produciu tam\u00e9n tiras de lat\u00f3n e tubos de cobre para as munici\u00f3ns. \nUnha das bases do negocio da compa\u00f1\u00eda durante a primeira d\u00e9cada do s\u00e9culo XX foron as encargas de moedas, discos met\u00e1licos e barras de metal para os territorios coloniais. Mais en 1912 asinouse un contrato de 16,8 mill\u00f3ns de moedas de cobre para o Reino Unido, ampliado en 1918 e en 1919 con novos pedidos de m\u00e1is de sete mill\u00f3ns de pezas. As moedas dun penique cu\u00f1adas por Heaton datadas entre 1912 e 1919 p\u00f3dense identificar por un pequeno H \u00e1 esquerda da data, a modo de marca de ceca. \nNo entanto, nese mesmo 1912 apareceu a primeira competencia da Casa de Moeda de Birmingham, xa que a \"Kings Norton Metal Company\" tam\u00e9n asinou contratos para proporcionarlle discos met\u00e1licos \u00e1 \"Royal Mint\", e en 1914 cu\u00f1ou tam\u00e9n moedas para as colonias brit\u00e1nicas. Do mesmo xeito, en 1918 e en 1919, a \"Kings Norton Metal Company\" cu\u00f1ou unha tiraxe de peniques de cobre que se poden identificar polas iniciais KH \u00e1 esquerda da data. \nRalph IV retirouse en 1920 e o seu sucesor foi o seu cu\u00f1ado, W. E. Bromet. O fillo de Heaton, Ralph V, uniuse \u00e1 compa\u00f1\u00eda en 1922 na s\u00faa parte comercial e, finalmente, ascendeu ao posto de secretario da compa\u00f1\u00eda.\nA \u00e9poca da Gran Depresi\u00f3n.\nEn 1923 a posici\u00f3n de case monopolio que adquirira a Casa da Moeda de Birmingham como subministrador de moeda estranxeira perdeuse cando a \"Royal Mint\" recibiu o permiso para abastecer de moeda a calquera pa\u00eds do mundo, a\u00ednda que se mantivo a cooperaci\u00f3n entre ambas as compa\u00f1\u00edas para a moeda dom\u00e9stica. \nDurante a depresi\u00f3n da d\u00e9cada de 1930 o negocio reduciuse ao m\u00ednimo e, logo da revolta dos seus accionistas, a compa\u00f1\u00eda acabou f\u00f3ra do control da familia Heaton en maio de 1935. A partir dese momento, a cu\u00f1axe de moeda pasou a supor s\u00f3 unha pequena parte do seu volume de negocio (do 10 % ao 20 % entre 1940 e 1964), m\u00e1is centrado na produci\u00f3n de pranchas e de tubaxes. \nA segunda guerra mundial esixiu novamente grandes cantidades de l\u00e1minas de lat\u00f3n e de tubos de cobre para munici\u00f3ns, e tam\u00e9n revestimentos de cilindros de aluminio e lat\u00f3n para os motores dos avi\u00f3ns Rolls-Royce. O efecto dos bombardeos e tam\u00e9n os da produci\u00f3n sen pausa da factor\u00eda deixaron as instalaci\u00f3ns nun estado case ruinoso; de feito, a compa\u00f1\u00eda non foi quen de lle proporcionar \u00e1 \"Royal Mint\" a maquinaria de cu\u00f1axe que esta lle requiriu, a\u00ednda que si que lle entregou os planos necesarios para a s\u00faa fabricaci\u00f3n.\nSegunda metade do s\u00e9culo XX.\nEn 1949 recibiu a encarga de cu\u00f1ar unha tiraxe de t\u00e1leros de Mar\u00eda Tareixa, un d\u00f3lar de comercio de prata de amplo uso no Oriente Medio e de cuxa produci\u00f3n se encargaba tradicionalmente a Casa da Moeda de Viena. En 1953, 1954 e 1955 realiz\u00e1ronse outras emisi\u00f3ns desta moeda. Entre 1949 e 1955 cu\u00f1\u00e1ronse na ceca de Birmingham 9.924.500 exemplares do t\u00e1lero de Mar\u00eda Tareixa.\nEn 1953, a produci\u00f3n de moeda supu\u00f1a s\u00f3 o 5 % do negocio, centrado sobre todo na fabricaci\u00f3n de tubaxes para a construci\u00f3n, comercializados baixo a marca MBL. Nesta d\u00e9cada produc\u00edronse ademais diversas medallas e fichas de xogo e para as m\u00e1quinas comecartos.\nEn 1965 a creaci\u00f3n dun consorcio entre a Casa de Moeda de Birmingham, a \"Royal Mint\" e a \"Kynoch Mint\" (a antiga \"King's Norton Metal Company\") supuxo un pulo ao mercado da exportaci\u00f3n. A ceca de Birmingham chegou a expandirse a un local adxacente en 1967. Nesta \u00e9poca recibiu un importante contrato para converter 1.680 toneladas de bronce en discos para as moedas de medio penique, e 466 toneladas de cupron\u00edquel para as moedas de 10 peniques, que lles foron subministradas \u00e1 \"Royal Mint\" entre 1968 e 1971 para a decimalizaci\u00f3n do sistema monetario que se produciu ese \u00faltimo ano.\nLogo dunha reorganizaci\u00f3n da compa\u00f1\u00eda, a parte do negocio dos tubos de cobre vend\u00e9uselle \u00e1 empresa \"Econa Ltd.\" en 1975, e f\u00edxose un novo investimento na adquisici\u00f3n de maquinaria de cu\u00f1axe m\u00e1is moderna. Cunha interrupci\u00f3n deste proceso reorganizativo en 1977, por mor dun incendio subterr\u00e1neo por baixo das li\u00f1as de fundici\u00f3n, en 1980, a rama do negocio relacionada coas prensas, que sufrira unha notable expansi\u00f3n, converteuse nunha empresa subsidiaria denominada \"Birmingham Mint Pressings Limited\". De 1976 a 1981 cu\u00f1\u00e1ronse moedas para m\u00e1is de 50 pa\u00edses, e en 1979 acadouse unha produci\u00f3n r\u00e9cord de 13 mill\u00f3ns de pezas semanais.\nParalelamente \u00e1 fabricaci\u00f3n de moedas de curso legal, a \"Birmingham Mint\" produciu tam\u00e9n medallas, condecoraci\u00f3ns e fichas para m\u00e1quinas expendedoras.\nFase final e extinci\u00f3n.\nCoa chegada do novo milenio, a planta acadou un nivel importante de ocupaci\u00f3n coa introduci\u00f3n do euro como unidade monetaria da Eurozona, xa que \u00e1 \"Birmingham Mint\" se lle encargou a fabricaci\u00f3n de varios mill\u00f3ns de pezas dun euro e de dous euros. Por\u00e9n, unha ca\u00edda nos acordos comerciais e contractuais entre ela e a \"Royal Mint\" tivo como resultado a creba e a posta \u00e1 venda da ceca de Birmingham en 2003.\nA Casa da Moeda de Birmingham foi adquirida polas compa\u00f1\u00edas \"JFT Law &amp; Co. Ltd.\" e \"Stirchley Machine Tools Ltd\".\nA maior parte do complexo, ag\u00e1s o bloque de \"Icknield Street\" e o muro de contenci\u00f3n traseiro, foi demolido en abril de 2007, a\u00ednda que a fachada goza dunha protecci\u00f3n especial como edificio singular (grao II).\nA partir de ent\u00f3n, foron varios os plans para a reurbanizaci\u00f3n dos terreos antes ocupados pola Casa da Moeda de Birmingham."}
{"id": "508451", "revid": "65337", "url": "https://gl.wikipedia.org/wiki?curid=508451", "title": "Casa de Moeda de Birmingham", "text": ""}
{"id": "508452", "revid": "65337", "url": "https://gl.wikipedia.org/wiki?curid=508452", "title": "Ceca de Birmingham", "text": ""}
{"id": "508453", "revid": "65337", "url": "https://gl.wikipedia.org/wiki?curid=508453", "title": "Birmingham Mint", "text": ""}
{"id": "508454", "revid": "65337", "url": "https://gl.wikipedia.org/wiki?curid=508454", "title": "Heaton's Mint", "text": ""}
{"id": "508455", "revid": "65337", "url": "https://gl.wikipedia.org/wiki?curid=508455", "title": "Heaton Mint", "text": ""}
{"id": "508456", "revid": "65337", "url": "https://gl.wikipedia.org/wiki?curid=508456", "title": "Ralph Heaton &amp; Sons", "text": ""}
{"id": "508457", "revid": "89787", "url": "https://gl.wikipedia.org/wiki?curid=508457", "title": "Kalvakuntla Kavitha", "text": "Kalvakuntla Kavitha, nada en Karimnagar o 13 de marzo de 1978 \u00e9 uha pol\u00edtica india, membro do partido Telangana Rashtra Samithi (TRS), foi a primeira muller parlamentaria polo estado de Telangana no Lok Sabha.\nTraxectoria.\nFilla do pol\u00edtico Kalvakuntla Chandrashekhar Rao, o fundador do TRS, a organizaci\u00f3n que liderou o movemento para a formaci\u00f3n do estado de Telangana que se realizou en 2014 e o seu primeiro ministro en xefe. Kavitha graduouse en ciencia e tecnolox\u00eda no Instituto de Ciencia e Tecnolox\u00eda VNR Vignana Jyothi e en ciencias da computac\u00f3n na Universidade do Sur de Mississippi. Tras rematar os estudos traballou como enxe\u00f1eira de software nos Estados Unidos ata que en 2003 volveu \u00e1 India. En 2008 fundou a organizaci\u00f3n Telangana Jagruthi, unha ONG que traballa entre as mulleres e a mocidade. En especial, Kavitha axudou \u00e1 expansi\u00f3n da celebraci\u00f3n \"Bathukamma\", un festival floral propio de Telangana, f\u00f3ra da India.\nTras a formaci\u00f3n do estado de Telangana en 2014, Kavitha participou para as elecci\u00f3ns ao Lok Sabha na circunscrici\u00f3n de Nizamabad e logrou o escano con ampla vantaxe. Ademais dende 2015 \u00e9 a primeira comisionada xefa da Asociaci\u00f3n Bharat de Scouts e Gu\u00edas de Telangana. Nas elecci\u00f3ns de maio de 2019 perdeu o escano fronte ao candidato do BJP Dharmapuri Arvind pero volveu \u00e1 pol\u00edtica activa tras lograr, nunhas elecci\u00f3ns parciais, un escano para o Consello Lexislativo de Telangana, a c\u00e1mara alta estatal, polo distrito de autoridades locais de Nizamabad."}
{"id": "508460", "revid": "72012", "url": "https://gl.wikipedia.org/wiki?curid=508460", "title": "Gaofen 13", "text": ""}
{"id": "508462", "revid": "89787", "url": "https://gl.wikipedia.org/wiki?curid=508462", "title": "Alfabeto n'ko", "text": "O alfabeto n'ko (\u07d2\u07de\u07cf\u200e) \u00e9 un sistema de escrita desenvolvido por Solomana Kante en 1949 para escribir as linguas mandinga de \u00c1frica Occidental. O termo n'ko, o cal quere dicir \"eu digo\" en t\u00f3dalas linguas mandinga, \u00e9 utlizado tam\u00e9n para a lingua literaria mandinga est\u00e1ndar, que se escribe en escrita n'ko.\nA escrita ten algunhas semellanzas co alfabeto \u00e1rabe, principalmente a s\u00faa direcci\u00f3n (de dereita a esquerda) e as letras que est\u00e1n conectadas entre elas pola base. Ao contrario do \u00e1rabe, marca obrigatoriamente o ton e as vogais. Os tons do n'ko est\u00e1n marcados como diacr\u00edticos, de maneira semellante a como se marcan algunhas vogais no \u00e1rabe."}
{"id": "508463", "revid": "6939", "url": "https://gl.wikipedia.org/wiki?curid=508463", "title": "Marta Cristina Dahlgren Thorsell", "text": ""}
{"id": "508465", "revid": "98629", "url": "https://gl.wikipedia.org/wiki?curid=508465", "title": "Taking Lives (filme)", "text": "Taking Lives \u00e9 un filme estadounidense de 2004 dirixido por D. J. Caruso e protagonizado por Angelina Jolie e Ethan Hawke. Os papeis secundarios est\u00e1n interpretados por Kiefer Sutherland, Olivier Martinez, Tch\u00e9ky Karyo, Jean-Hugues Anglade e Gena Rowlands. \u00c9 unha adaptaci\u00f3n da novela hom\u00f3nima escrita por Michael Pye, e conta a historia dun asasino en serie que adopta as identidades das s\u00faas v\u00edtimas.\nO filme foi rodado en Montr\u00e9al e na cidade de Quebec, no Quebec. A banda sonora orixinal foi composta por Philip Glass e o tema principal foi composto por Walter Werzowa, membro do grupo elect\u00f3nico Edelweiss.\nEstreouse nos Estados Unidos o 19 de marzo de 2004 a trav\u00e9s de Warner Bros. Pictures, e polo xeral recibiu cr\u00edticas mixtas de tendencia negativa.\nPersonaxes.\nRecadaci\u00f3n.\n\"Taking Lives\" recadou 32\u00a0682\u00a0342 d\u00f3lares nos Estados Unidos, sumando un total de 65\u00a0470\u00a0529 d\u00f3lares coa recadaci\u00f3n internacional."}
{"id": "508466", "revid": "5863", "url": "https://gl.wikipedia.org/wiki?curid=508466", "title": "Susana Cend\u00e1n", "text": "Susana Cend\u00e1n Caaveiro, \u00e9 unha profesora e cr\u00edtica de arte galega.\nTraxectoria.\nDoutora en Historia da Arte Moderna e Contempor\u00e1nea pola Universidade Complutense de Madrid. Traballou como coordinadora do Departamento de Educaci\u00f3n no Centro Galego de Arte Contempor\u00e1nea. \u00c9 profesora de Teor\u00eda e Historia da Arte na Facultade de Belas Artes de Pontevedra. \u00c9 cr\u00edtica e comisariou varias exposici\u00f3ns. "}
{"id": "508467", "revid": "1888", "url": "https://gl.wikipedia.org/wiki?curid=508467", "title": "Susana Cend\u00e1n Caaveiro", "text": ""}
{"id": "508470", "revid": "5599836", "url": "https://gl.wikipedia.org/wiki?curid=508470", "title": "Marge Bouvier", "text": ""}
{"id": "508471", "revid": "5599838", "url": "https://gl.wikipedia.org/wiki?curid=508471", "title": "Marjorie Jacqueline Simpson", "text": ""}
{"id": "508472", "revid": "5599841", "url": "https://gl.wikipedia.org/wiki?curid=508472", "title": "Abe Simpson", "text": ""}
{"id": "508473", "revid": "5599842", "url": "https://gl.wikipedia.org/wiki?curid=508473", "title": "Abraham Jebediah Simpson", "text": ""}
{"id": "508475", "revid": "23204", "url": "https://gl.wikipedia.org/wiki?curid=508475", "title": "Angola nos Xogos Ol\u00edmpicos", "text": "Angola competiu por vez primeira nos Xogos Ol\u00edmpicos en 1980. O pa\u00eds nunca participou nos Xogos Ol\u00edmpicos de Inverno e tampouco ga\u00f1ou ningunha medalla ol\u00edmpica."}
{"id": "508477", "revid": "23204", "url": "https://gl.wikipedia.org/wiki?curid=508477", "title": "Comit\u00e9 Ol\u00edmpico Angolano", "text": "O Comit\u00e9 Ol\u00edmpico Angolano \u00e9 o Comit\u00e9 Ol\u00edmpico Nacional que representa a Angola nos Xogos Ol\u00edmpicos. Foi creado o 17 de febreiro de 1979 e foi reco\u00f1ecido polo Comit\u00e9 Ol\u00edmpico Internacional en febreiro de 1980.\nHistoria.\nO comit\u00e9 foi fundado o 17 de febreiro de 1979, e foi reco\u00f1ecido provisionalmente pola Mesa Executiva do COI en Nagoia, no Xap\u00f3n, en outubro de 1979. Este reco\u00f1ecemento foi confirmado na 82.\u00aa Sesi\u00f3n do COI en Lake Placid en febreiro de 1980."}
{"id": "508478", "revid": "89787", "url": "https://gl.wikipedia.org/wiki?curid=508478", "title": "Mozambique nos Xogos Ol\u00edmpicos", "text": "Mozambique competiu por vez primeira nos Xogos Ol\u00edmpicos en 1980, nas Olimp\u00edadas de Moscova, en Rusia. Nunca competiu nos Xogos Ol\u00edmpicos de Inverno. Maria Mutola converteuse na primeira deportista mozambicana en conseguir unha medalla ol\u00edmpica para o seu pa\u00eds, conseguindo un bronce na proba de 800 metros lisos nos Xogos Ol\u00edmpicos de 1996. Nos seguintes Xogos, en 2000, volveu conseguir unha medalla, desta volta de ouro, na mesma competici\u00f3n."}
{"id": "508480", "revid": "1410", "url": "https://gl.wikipedia.org/wiki?curid=508480", "title": "San Tom\u00e9 e Pr\u00edncipe nos Xogos Ol\u00edmpicos", "text": "San Tom\u00e9 e Pr\u00edncipe competiu por vez primeira nos Xogos Ol\u00edmpicos en 1996. O pa\u00eds nunca competiu nos Xogos Ol\u00edmpicos de Inverno e tampouco ga\u00f1ou nunca unha medallas ol\u00edmpica.\nO Comit\u00e9 Ol\u00edmpico Nacional de San Tom\u00e9 e Pr\u00edncipe foi creado en 1979 e reco\u00f1ecido oficialmente polo Comit\u00e9 Ol\u00edmpico Internacional en 1993."}
{"id": "508485", "revid": "89787", "url": "https://gl.wikipedia.org/wiki?curid=508485", "title": "Rolanda Marais", "text": "Rolanda Marais, nada na provincia de Gauteng 19 de xaneiro de 1978, \u00e9 unha actriz surafricana, sobre todo co\u00f1ecida polo papel da doutora Stefanie na telenovela de kykNET, \"Binnelanders\" . \nTraxectoria.\nAta os doce anos viviu en Xohanesburgo e logo mudouse cos seus pais a Wellington na rexi\u00f3n vin\u00edcola da provincia do Cabo Occidental. Logo de rematar a secundaria estudou arte dram\u00e1tica na Universidade de Cidade do Cabo e tam\u00e9n se graduou no seu departamento de estudos afrikaans e neerlandeses.\nNo seu \u00faltimo ano de universidade, xa comezou a aparecer en produci\u00f3ns profesionais e debutou na televisi\u00f3n en 2001 na miniserie \"Lied van die Lappop\". En 2005 actuou na coproduci\u00f3n brit\u00e1nica-surafricana \"Out On A Limb\" protagonizada por Neil Stuke. Tam\u00e9n apareceu en varios anuncios. A partir de 2006 actuou na telenovela \"Binnelanders\" interpretando \u00e1 doutora Stephanie. A partir de 2009 deixou de traballar como actriz independente e asinou contrato con \"Stark Studios\". \nNo teatro traballou co director Marthinus Basson en varias produci\u00f3ns, e entre as obras m\u00e1is salientables nas que actuou est\u00e1n \n\"Romeo en Juliette\" (1998) de Peter Verheist con Jana Cilliers, Antoinette Kellerman e David Minnaar, \"Aars!\" (2001) de Peter Verheist con Antoinette Kellermann e David Minnaar, \"Moerkind\" (2001) de Hein Eksteen, \"Elke Duim 'n Koning\" (2001) de Pieter Fourie, \"The Two Gentlemen of Verona\" (2003) de William Shakespeare, \"Die Twaalfuurwals\" de Chris Barnard (2007), \"Dogma\" (2014) de Christiaan Olwagen ou \"Die Seemeeu\" (2015) de Anton Chekhov.\nEn televisi\u00f3n actuou en \"Charlie Jade\" (2005), en d\u00faas tempadas de \"Zero Tolerance\" da SABC 2 (2004) e na segunda tempada da serie dram\u00e1tica de SABC 1, \"Intersexions\" (2013). Marais tam\u00e9n interpretou o papel de Analine King, vi\u00fava con tres fillos na serie de SABC 3, \"High Rollers\" (2013). En 2019 protagonizou a serie de suspense \"Trackers\" coproduci\u00f3n da surafricana M-Net, a norteamericana Cinemax e a alem\u00e1 ZDF. No cinema protagonizou en 2012 o filme \"Wolwedans in die Skemer\" de Jozua Malherbe e en 2016 \"Johnny is nie dood nie\" de Christiaan Olwagen."}
{"id": "508487", "revid": "89787", "url": "https://gl.wikipedia.org/wiki?curid=508487", "title": "Casa da Moeda de Perth", "text": "A Casa da Moeda de Perth (en ingl\u00e9s: \"Perth Mint\") \u00e9 unha ceca propiedade do Goberno de Australia Occidental dedicada \u00e1 cu\u00f1axe e \u00e1 comercializaci\u00f3n de moedas e lingotes de investimento en metais preciosos.\nA compa\u00f1\u00eda fundouse en 1899, como unha das tres filiais australianas da ceca real da metr\u00f3pole, a \"Royal Mint\" de Londres (xunto coas extintas \"Sydney Mint\" e a \"Melbourne Mint\"), para se encargar da cu\u00f1axe de soberanos e medios soberanos para o Imperio Brit\u00e1nico.\nA Casa de Moeda de Perth act\u00faa en paralelo \u00e1 Real Casa da Moeda de Australia, con sede en Camberra, que desde 1965 se encarga da cu\u00f1axe da moeda circulante no pa\u00eds, do sistema do d\u00f3lar australiano.\nHistoria.\nLogo da colocaci\u00f3n da primeira pedra en 1896 por parte do primeiro gobernador da Australia Occidental, John Forrest, o edificio da casa de moeda, obra do arquitecto George Temple Poole, inaugurouse o d\u00eda 20 de xu\u00f1o de 1899, dous anos antes do establecemento da Federaci\u00f3n de Australia, en 1901. \nNaquel momento, a poboaci\u00f3n da Australia Occidental estaba a crecer rapidamente (de 23.000 en 1869 a 180.000 en 1900) debido en gran parte \u00e1 descuberta de diversas veas de ouro naquela zona, sinaladamente en Coolgardie e Kalgoorlie. Ao haber pouca moeda en circulaci\u00f3n en Perth, os buscadores de ouro deb\u00edan acudir \u00e1 casa da moeda para converter o mineral bruto en moeda cu\u00f1ada coa que adquiriren os bens que precisaban.\nA\u00ednda que a proclamaci\u00f3n da Federaci\u00f3n Australiana se produciu en 1901, a casa de moeda mant\u00edvose baixo xurisdici\u00f3n brit\u00e1nica ata o 1 de xullo de 1970, cando pasou a constitu\u00edrse como unha compa\u00f1\u00eda dependente do Goberno de Australia Occidental.\nEntre 1899 e 1931, a Casa da Moeda de Perth cu\u00f1ou m\u00e1is de 106 mill\u00f3ns de soberanos de ouro e arredor de 735.000 moedas de medio soberano (estas de xeito intermitente entre 1900 e 1920), para a s\u00faa circulaci\u00f3n non s\u00f3 en Australia, sen\u00f3n en todo o Imperio Brit\u00e1nico. En 1931 cesou a cu\u00f1axe de soberanos cando o Reino Unido abandonou o padr\u00f3n ouro e, a partir dese momento, a actividade da ceca seguiu centrada nos labores de refinaxe e na elaboraci\u00f3n de barras e lingotes de ouro. Mais a partir de 1940, logo do inicio da segunda guerra mundial, a ceca retomou a cu\u00f1axe de moeda e, ata 1973, produciu unha gran parte das moedas circulantes en Australia en metais b\u00e1sicos, correspondentes aos valores faciais m\u00e1is baixos.\nA \"Perth Mint\" acadou en 1957 o que se considerou como o ouro m\u00e1is puro posible, cando fabricou unha placa de 13 onzas troy (400 gramos) con seis noves de pureza, \u00e9 dicir 999,999 partes de ouro por cada mil. Esta consecuci\u00f3n foi moi reco\u00f1ecida pola \"Royal Mint\", ata o punto de que solicitou unha parte deste ouro como referencia para o establecemento dos seus propios padr\u00f3ns.\nEn 1987, unha lei estatal aprobada polo Parlamento creou a compa\u00f1\u00eda p\u00fablica \"Gold Corporation\", que, en virtude dun acordo co Departamento do Tesouro da Commonwealth de Australia, autorizaba a Casa da Moeda de Perth a cu\u00f1ar e a comercializar moedas de prata, de ouro e de platino destinadas ao coleccionismo numism\u00e1tico e ao investimento. \nEse mesmo ano de 1987 emitiuse a serie de moedas de ouro co\u00f1ecida como \"Australian Gold Nugget\", substitu\u00edda en anos posteriores pola \"Australian Gold Kangaroo\". Estas series foron seguidas por outras tan populares como a \"Australian Silver Kookaburra\", de moedas de prata, ou a \"Australian Lunar\", con moedas de ambos os metais.\nAta 2000, a produci\u00f3n de ouro refinado da \"Perth Mint\" ascend\u00eda a 4.500 toneladas, o que representaba o 3,25% do total de ouro refinado no mundo. Isto supu\u00f1a aproximadamente as existencias de lingotes de ouro do dep\u00f3sito dos Estados Unidos en Fort Knox naquel momento.\nEn 2003, a compa\u00f1\u00eda inaugurou unhas modernas instalaci\u00f3ns de produci\u00f3n de 8.400 metros cadrados ao p\u00e9 do orixinal edificio de pedra calcaria sede da corporaci\u00f3n.\nEn outubro de 2011 a ceca anunciou a creaci\u00f3n da moeda m\u00e1is grande, m\u00e1is pesada e m\u00e1is valiosa do mundo, co que rachaba co anterior r\u00e9cord acadado en 2007 pola Real Casa da Moeda do Canad\u00e1. A moeda australiana, que amosa a data de 2012, mide aproximadamente 80 cent\u00edmetros de di\u00e1metro e 12 de grosor, pesa m\u00e1is dunha tonelada (1.012 quilogramos) e est\u00e1 feita en ouro puro, de 99,99 mil\u00e9simas. No seu anverso amosa o busto da Ra\u00ed\u00f1a Isabel II e no reverso un canguro vermello, animal caracter\u00edstico de Australia. Consonte a lei, a moeda \u00e9 de curso legal en Australia, cun valor facial dun mill\u00f3n de d\u00f3lares, a\u00ednda que no momento da s\u00faa emisi\u00f3n xa estaba valorada en 53 mill\u00f3ns e medio.\nA Casa da Moeda de Perth contin\u00faa a ofrecer servizos de refinaxe e outros relacionados coa produci\u00f3n de ouro, e fabrica unha diversidade de artigos numism\u00e1ticos, coa mirada posta tanto nos coleccionistas como nos investidores. \u00c9 a responsable da manufactura e da comercializaci\u00f3n da maior\u00eda das moedas australianas cu\u00f1adas en metais preciosos, entre as que destacan as actuais series \"Australian Gold Nugget\", \"Australian Platinum Koala\", \"Australian Silver Kookaburra\" e \"Australian Swan\" (en ouro e prata), as\u00ed como de lingotes deses metais. En novembro de 2019, a ceca refinaba aproximadamente o 79% da produci\u00f3n de ouro do mercado australiano e o 30% da prata, nunhas instalaci\u00f3ns dotadas de grandes medidas de seguridade situadas na periferia da cidade. A orixe do ouro manufacturado non s\u00f3 est\u00e1 en Australia, sen\u00f3n en diversos pa\u00edses do mundo, e sup\u00f3n un 10% da produci\u00f3n mundial. En 2018 vendeu moedas e lingotes de prata, de ouro e de platino por un valor de arredor de 19.000 mill\u00f3ns de d\u00f3lares."}
{"id": "508488", "revid": "65337", "url": "https://gl.wikipedia.org/wiki?curid=508488", "title": "Casa de Moeda de Perth", "text": ""}
{"id": "508489", "revid": "65337", "url": "https://gl.wikipedia.org/wiki?curid=508489", "title": "Ceca de Perth", "text": ""}
{"id": "508490", "revid": "65337", "url": "https://gl.wikipedia.org/wiki?curid=508490", "title": "Perth Mint", "text": ""}
{"id": "508491", "revid": "5863", "url": "https://gl.wikipedia.org/wiki?curid=508491", "title": "Antonio Palacios Ramilo", "text": ""}
{"id": "508493", "revid": "4817", "url": "https://gl.wikipedia.org/wiki?curid=508493", "title": "Nimbus", "text": "Nimbus foi unha serie de sat\u00e9lites meteorol\u00f3xicos en \u00f3rbita polar dos Estados Unidos.\nCaracter\u00edsticas.\nO programa de sat\u00e9lites Nimbus naceu como unha iniciativa da NASA a principios dos anos 1960 para cubrir as necesidades de investigaci\u00f3n e desenvolvemento dos cient\u00edficos que estudaban a Terra. Os obxectivos do programa eran estudar a atmosfera e os oc\u00e9anos terrestres, desenvolver novos instrumentos e sensores para o estudo da Terra e participar en iniciativas globais de observaci\u00f3n meteorol\u00f3xica. Lanz\u00e1ronse oito sat\u00e9lites Nimbus, cun fallo, entre 1964 e 1978.\nNimbus 1 e 2.\nOs dous primeiros Nimbus foron lanzados en 1964 e 1966, co primeiro acadando unha \u00f3rbita el\u00edptica en lugar dunha circular por problemas coa segunda etapa do seu foguete lanzador. Estaban estabilizados nos tres eixos cun grao de precisi\u00f3n, cunha estrutura formada por un anel con sensores, un par de paneis solares e a caixa cos sistemas principais do sat\u00e9lite. Nimbus 1 levaba a bordo d\u00faas c\u00e1maras para observar a cuberta nubosa e un radi\u00f3metro infravermello de alta resoluci\u00f3n, mentres que Nimbus 2 levaba a mesma instrumentaci\u00f3n m\u00e1is un radi\u00f3metro infravermello adicional de media resoluci\u00f3n.\nNimbus B e 3.\nNimbus B era unha versi\u00f3n avanzada de Nimbus 1 e 2. Con casei 3,7 m de alto e 1,5 m de di\u00e1metro na base, levaba un xerador termoel\u00e9ctrico de radiois\u00f3topos (RTG en ingl\u00e9s) para estudar o uso de enerx\u00eda nuclear en aplicaci\u00f3ns espaciais. Nimbus B nunca chegou ao espazo ao resultar destru\u00eddo o seu foguete lanzador desde terra por un problema co sistema de guiado. O RTG do sat\u00e9lite foi recuperado do mar e usado no Nimbus 3, id\u00e9ntico ao Nimbus B.\nNimbus 4.\nNimbus 4 manti\u00f1a a estrutura orixinal dos primeiros Nimbus, co anel de sensores, os paneis solares e a caixa cos sistemas de control. Levaba a bordo varas c\u00e1maras, radi\u00f3metros e espectr\u00f3metros para estudar a cuberta de nubes e a temperatura e o vapor de auga na atmosfera, as\u00f3 como un detector ultravioleta para medir a distribuci\u00f3n e cantidade de ozono atmosf\u00e9rico. Foi lanzado o 8 de abril de 1970, funcionando ata setembro de 1980.\nNimbus 5.\nNimbus 5 foi lanzado en decembro de 1972 mediante un Delta 900. A s\u00faa instrumentaci\u00f3n inclu\u00eda radi\u00f3metros e espectr\u00f3metros para medir a temperatura e humidade da atmosfera e superficie terrestres.\nNimbus 6.\nNimbus 6 foi lanzado o 12 de xu\u00f1o de 1975 a bordo dun Delta 2910 e levaba instrumentaci\u00f3n a bordo para estudar a temperatura e humidade da atmosfera e superficie terrestres e para estudar a conversi\u00f3n da enerx\u00eda do vento nos tr\u00f3picos.\nNimbus 7.\nNimbus 7 foi o \u00faltimo representante da serie Nimbus. Levaba instrumentaci\u00f3n espec\u00edfica para estudar a estratosfera, as zonas costeiras, os aerosoles e o ozono."}
{"id": "508494", "revid": "72012", "url": "https://gl.wikipedia.org/wiki?curid=508494", "title": "Nimbus 5", "text": ""}
{"id": "508495", "revid": "72012", "url": "https://gl.wikipedia.org/wiki?curid=508495", "title": "Nimbus 7", "text": ""}
{"id": "508496", "revid": "72012", "url": "https://gl.wikipedia.org/wiki?curid=508496", "title": "Nimbus 6", "text": ""}
{"id": "508497", "revid": "72012", "url": "https://gl.wikipedia.org/wiki?curid=508497", "title": "Nimbus 2", "text": ""}
{"id": "508498", "revid": "72012", "url": "https://gl.wikipedia.org/wiki?curid=508498", "title": "Nimbus 1", "text": ""}
{"id": "508499", "revid": "72012", "url": "https://gl.wikipedia.org/wiki?curid=508499", "title": "Nimbus 3", "text": ""}
{"id": "508500", "revid": "72012", "url": "https://gl.wikipedia.org/wiki?curid=508500", "title": "Nimbus 4", "text": ""}
{"id": "508501", "revid": "1131", "url": "https://gl.wikipedia.org/wiki?curid=508501", "title": "Patrimoniogalego.net", "text": ""}
{"id": "508506", "revid": "54334", "url": "https://gl.wikipedia.org/wiki?curid=508506", "title": "Wolfe 585, Senior", "text": "Hubert Blaine Wolfeschlegelsteinhausenbergerdorff, Sr. (Wolfe+585, Senior) \u00e9 a abreviaci\u00f3n do nome dun home de Filadelfia que traballaba de tip\u00f3grafo, quen ten o nome de persoa m\u00e1is longo de toda a historia. Actualmente \u00e9 a persoa que ostenta o r\u00e9cord do mundo desde 1980. \"585\" representa o n\u00famero de letras adicionais do seu nome completo (un total de 590). O seu nome completo, de 746 letras, \u00e9 Adolph Blaine Charles David Earl Frederick Gerald Hubert Irvin John Kenneth Lloyd Martin Nero Oliver Paul Quincy Randolph Sherman Thomas Uncas Victor William Xerxes Yancy Zeus Apollo Wolfe\u00adschlegelstein\u00adhausenberger\u00addorffvoraltern\u00adwaren\u00adgewissenhaft\u00adschaferswessen\u00adschafewaren\u00adwohlgepflege\u00adund\u00adsorgfaltigkeit\u00adbeschutzen\u00advon\u00adangreifen\u00addurch\u00adihrraubgierigfeinde\u00adwelche\u00advoraltern\u00adzwolftausend\u00adjahres\u00advorandieerscheinen\u00adwander\u00adersteer\u00addem\u00adenschderraumschiff\u00adgebrauchlicht\u00adals\u00adsein\u00adursprung\u00advon\u00adkraftgestart\u00adsein\u00adlange\u00adfahrt\u00adhinzwischen\u00adsternartigraum\u00adauf\u00adder\u00adsuchenach\u00addiestern\u00adwelche\u00adgehabt\u00adbewohnbar\u00adplaneten\u00adkreise\u00addrehen\u00adsich\u00adund\u00adwohin\u00adder\u00adneurasse\u00advon\u00adverstandigmen\u00adschlichkeit\u00adkonnte\u00adfortplanzen\u00adund\u00adsicher\u00adfreuen\u00adanlebens\u00adlanglich\u00adfreude\u00adund\u00adruhe\u00admit\u00adnicht\u00adein\u00adfurcht\u00advor\u00adangreifen\u00advon\u00adanderer\u00adintelligent\u00adgeschopfs\u00advon\u00adhinzwischen\u00adsternartigraum, Senior.\nTraxectoria.\nWolfe\u00adschlegel\u00adstein\u00adhausen\u00adberger\u00addorff naceu en Bergedorf, Alema\u00f1a (preto de Hamburgo). M\u00e1is tarde emigrou aos Estados Unidos, onde se instalou en Filadelfia. Malia que o seu aniversario adoita darse coma o 29 de febreiro de 1904 informouse de que ti\u00f1a 47 anos a mediados do ano 1964. F\u00edxose tip\u00f3grafo, \"algo bastante l\u00f3xico\" segundo Bennett Cerf. Foi membro da American Name Society durante moitos anos.\nA primeira vez que o nome atraeu a atenci\u00f3n foi cando apareceu na p\u00e1xina 1292, columna 3, li\u00f1a 3 do directorio telef\u00f3nico de Filadelfia de 1938.\nO seu fillo, Hubert Blaine Wolfe\u00adschlegel\u00adstein\u00adhausen\u00adberger\u00addorff, Jr., naceu en Filadelfia en 1952, e foi capaz de pronunciar o seu apelido con tres anos. O encabezamento das cartas da familia usaba a forma \"Hubert Blaine Wolfe\u00adschlegel\u00adstein\u00adhausen\u00adberger\u00addorff\".\nAparece en todas as edici\u00f3ns do \"Libro Guinness dos R\u00e9cords\" de 1975 a 1985 como o home co nome m\u00e1is longo do mundo, sendo fotografado para o libro en fronte dunha carpa da cidade de Nova York xunto ao seu nome, escrito incorrectamente. En 1983, s\u00f3 a forma de 35 letras do nome aparec\u00eda no Libro Guinness; a finais dos anos 80, a categor\u00eda desapareceu."}
{"id": "508510", "revid": "23204", "url": "https://gl.wikipedia.org/wiki?curid=508510", "title": "Lingua achomi", "text": "A lingua achomi (en ), tam\u00e9n chamado larestani, lari ou khodmoni, \u00e9 unha lingua da familia irania falada no sur de Ir\u00e1n, principalmente na provincia de Fars, onde \u00e9 falada polo pobo achomi, un grupo \u00e9tnico persa xi\u00edta e sunnita.\nEsta lingua ten unha gram\u00e1tica diferente \u00e1 gram\u00e1tica actual da lingua persa e ten unha forte conexi\u00f3n coa lingua pahlavi e coa lingua parta.\nDialectos achomi.\nRama norte dos dialectos achomi:\nBidshahri, Bastaki, Lari, Chudi, Ewazi, Jamsi, Gerashi e Khonji\nRama meridional dos dialectos achomi:\nLingua bandary, Gapi, Jamie, Bashkrdy e kumzari\nAdemais do anterior, a lingua achomi incl\u00fae moitos dialectos que reciben o nome de cidades e aldeas da zona."}
{"id": "508511", "revid": "89787", "url": "https://gl.wikipedia.org/wiki?curid=508511", "title": "Diniz Cabreira", "text": "Den\u00eds Fern\u00e1ndez Cabrera, co\u00f1ecido como Diniz Cabreira ou Diniz F. Cabreira, nado en Vigo o 3 de agosto de 1982, \u00e9 un dese\u00f1ador, editor, tradutor e artista marcial galego.\nTraxectoria.\nEstudou F\u00edsica e Inform\u00e1tica na Universidade de Santiago de Compostela, mais abandonou os estudos para se dedicar profesionalmente ao dese\u00f1o gr\u00e1fico, inicialmente como freelance e dende 2010 na Sacauntos Cooperativa Gr\u00e1fica e Urco Editora.\nDesde o departamento de dese\u00f1o da Sacauntos criou o cabezallo do xornal \"Sermos Galiza\", a imaxe corporativa de Sermos Galiza S.A. e, durante varios anos, diversos grafismos para esta, como as ilustraci\u00f3ns do quinto aniversario ou a li\u00f1a de monogr\u00e1ficos. Traballou tam\u00e9n para o Cuarteto Quiroga, redese\u00f1ou o logotipo da Associa\u00e7om Galega da L\u00edngua e capa da Revista Murgu\u00eda, entre outros proxectos.\nArtes marciais hist\u00f3ricas.\nIniciouse nas artes marciais orientais (Judo e Aikido), mais en 2008 virou para as artes marciais hist\u00f3ricas europeas. Foi un dos fundadores da Sala Compostel\u00e1 de Esgrima Antiga, despois renomeada Gallaecia in Armis. Fundou a s\u00faa propia escola Arte do Combate en 2017, centrada no estudo da Kunst des Fechtens do s\u00e9culo XV.\nForma parte do comit\u00e9 da AGEA Editora, onde co-editou, traduciu ou ilustrou varios t\u00edtulos sobre artes marciais ib\u00e9ricas do barroco, as\u00ed como varios artigos sobre o tema.\nEn 2018 publicou \"H\u00e1 uma \u00fanica arte da espada\", estudo e traduci\u00f3n en galego-portugu\u00e9s do manuscrito GNM HS 3227a de 1389.\nColabora internacionalmente con outras organizaci\u00f3ns dedicadas ao estudo das artes marciais, especialmente no \u00e1mbito lus\u00f3fono.\nImpartiu aulas da \"Kunst des Fechtens\" para a federaci\u00f3n galega AGEA, para a portuguesa HEMA-PT e para organizaci\u00f3ns brasileiras.\nVida persoal.\n\u00c9 fillo do escritor e xornalista V\u00edctor Freixanes e de Mar\u00eda Dolores Cabrera Iglesias."}
{"id": "508512", "revid": "15490", "url": "https://gl.wikipedia.org/wiki?curid=508512", "title": "Artes marciais hist\u00f3ricas europeas", "text": "Co nome de Artes Marciais Hist\u00f3ricas Europeas (AMHE) co\u00f1\u00e9cese un conxunto de sistemas de combate practicados ao longo da historia na Europa e as s\u00faas areas de influencia. \nNormalmente ref\u00edrese a sistemas que caeran en desuso, interromp\u00e9ndose a transmisi\u00f3n xeracional. Son reconstru\u00eddos, por tanto, mediante o estudo dos manuais t\u00e9cnicos que quedaran escritos na \u00e9poca en que estas artes eran usadas. O manual mais antigo que se conserva \u00e9 o manuscrito \"Walpurgis Fechtbuch\", de principios do s\u00e9culo XIV.\nA recuperaci\u00f3n das AMHE tivo varios precedentes ao longo da historia, sendo un dos mais not\u00e1beis a iniciativa de Alfred Hutton a principios do s\u00e9culo XX no Reino Unido, que foi interrompida pola primeira guerra mundial e as crises seguintes. A actual vaga iniciase a finais do S.XX, apoiada na revoluci\u00f3n dixital: internet, a nova facilidade de comunicaci\u00f3n e a dixitalizaci\u00f3n progresiva dos fondos de bibliotecas de todo mundo. Isto permitiu que unha rede laxa de persoas independentes, acad\u00e9micas e artistas marciais comezasen a desenterrar, analizar e compartir un consider\u00e1bel volume de fontes, dando lugar a proxectos como a Wiktenauer.\nNa actualidade hai unha comunidade crecente en moitos pa\u00edses do mundo, interconectada a trav\u00e9s de internet e de competici\u00f3ns e encontros internacionais.\nEn Galiza.\nA maior\u00eda dos colectivos galegos agr\u00fapanse na federaci\u00f3n AGEA que re\u00fane sete colectivos:\nLigada a esta federaci\u00f3n est\u00e1 tam\u00e9n a AGEA Editora, que publica tratados de artes marciais ib\u00e9ricas e outros materiais relacionados.\nDesde 2008, a AGEA realiza un evento anual chamado \u00abTorneo Internacional Torre de H\u00e9rcules\u00bb que combina varios formatos de competici\u00f3n con seminarios especializados, impartidos tanto por instructores da Galiza como estranxeiros. \nPara al\u00e9n da federaci\u00f3n existe pr\u00e1ctica de HEMA (\"Historical European Martial Arts\") nos clubs de esgrima 100Tolos da Coru\u00f1a e CEHEPo de Pontevedra e no ximnasio Falcata de Vigo."}
{"id": "508517", "revid": "88215", "url": "https://gl.wikipedia.org/wiki?curid=508517", "title": "Rally San Froil\u00e1n de 2020", "text": "O Rally San Froil\u00e1n de 2020 foi a 42\u00aa edici\u00f3n de dito rally e a segunda proba da tempada 2020 do Campionato de Galicia de Rally. Celebrouse na provincia de Lugo o 17 de outubro de 2020 e os vencedores foron V\u00edctor Senra e David V\u00e1zquez a bordo dun \u0160koda Fabia R5.\nFoi a primeira proba do campionato tras a interrupci\u00f3n de m\u00e1is de medio ano provocada pola pandemia por coronavirus.\nInscritos.\nInscrib\u00edronse 127 equipos, entre eles 11 veh\u00edculos R5 e seis N5. Destacaron as presenzas dos l\u00edderes do campionato V\u00edctor Senra (\u0160koda Fabia R5), Iago Caama\u00f1o (estreando un Citro\u00ebn C3 R5), Alberto Meira (Citro\u00ebn DS3 R5), Alberto Otero (Hyundai i20 R5) e \u00d3scar Palacio (cun novo Ford Fiesta MkII R5), ademais de Tino Iglesias (Ford Fiesta N5), Francisco Dorado (Volkswagen Polo GTI R5), Adri\u00e1n D\u00edaz (Ford Fiesta N5) ou o portugu\u00e9s Ricardo Costa (Hyundai i20 R5)."}
{"id": "508518", "revid": "5863", "url": "https://gl.wikipedia.org/wiki?curid=508518", "title": "Den\u00eds Fern\u00e1ndez Cabrera", "text": ""}
{"id": "508519", "revid": "23204", "url": "https://gl.wikipedia.org/wiki?curid=508519", "title": "James Zaccheus Gilbert", "text": "James Zaccheus Gilbert, nado en 1866 na vila de North Manchester, Wabash, (Indiana) foi un paleont\u00f3logo estadounidense.\nTraxectoria.\n\u00c9 co\u00f1ecido por ter descrito, en 1920, a especie f\u00f3sil \"\u2020 Lampris zatima\", co icti\u00f3logo as\u00ed mesmo estadounidense, David Starr Jordan, na s\u00faa obra \"Fossil Fishes of the Miocene (Monterey) Formations\". \"Leland Stanford Junior University Publications, University Series\": 13-60.\nAbreviatura.\nA abreviatura Gilbert enpr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "508520", "revid": "23204", "url": "https://gl.wikipedia.org/wiki?curid=508520", "title": "David Starr Jordan", "text": "David Starr Jordan, nado o 19 de xaneiro de 1851 en Gainesville, condado de Wyoming, Nova York, e finado o 19 de setembro de 1931\nen Stanford, Palo Alto, condado de Santa Clara, California, foi un naturalista, icti\u00f3logo, euxen\u00e9sico, presidente de Universidades e pacifista\u200b estadounidense.\nTraxectoria.\nJordan foi un dos principais icti\u00f3logos de principios do s\u00e9culo XX. Escribiu 650 artigos e varios libros sobre este tema, ademais de exercer como presidente das Universidades de Indiana e de Stanford (o primeiro de todos, neste \u00faltimo caso).\u200b \nFoi un racista e un euxenista, cuxas opini\u00f3ns publicadas expresaban un temor \u00e1 \"dexeneraci\u00f3n racial\", e afirmaba que o gando e os seres humanos estaban \"gobernados polas mesmas leis de selecci\u00f3n\". Foi icti\u00f3logo durante o seu labor como investigador. Antes de Stanford, foi presidente da Universidade de Indiana. Starr tam\u00e9n foi un antimilitarista que inicialmente se opuxo \u00e1 participaci\u00f3n dos Estados Unidos na primeira guerra mundial.\nComo activista do pacifismo presidiu a \"World Peace Foundation\" desde 1910 at\u00e9 1914.\nFormou parte da xunta de goberno da \"Human Betterment Foundation\", unha organizaci\u00f3n euxen\u00e9sica establecida en Pasadena en 1928 co objectivo de recompilar e distribu\u00edr informaci\u00f3n sobre a lexislaci\u00f3n estadounidense de esterilizaci\u00f3n forzosa con prop\u00f3sitos euxen\u00e9sicos.\nRegra de Jordan.\nNa Teor\u00eda da Evoluci\u00f3n co\u00f1\u00e9cese como \"regra\" ou \"lei de Jordan\" \u00e1 afirmaci\u00f3n de David Starr Jordan de que as especies estreitamente relacionadas te\u00f1en distribuci\u00f3ns xeogr\u00e1ficas non similares, pero si bastante pr\u00f3ximas, separadas \u00e1s veces soamente por un obst\u00e1culo natural insalv\u00e1bel (un brazo de auga ou unha monta\u00f1a).\nEn ictiolox\u00eda, a \"regra de Jordan\" establece que o n\u00famero de v\u00e9rtebras dun peixe est\u00e1 altamente correlacionado coa latitude (m\u00e1is v\u00e9rtebras nos ambientes m\u00e1is fr\u00edos).\nHonores.\nEponimia.\nX\u00e9neros.\nCaryophyllaceae - \"Jordania\" \nAbreviaturas.\nA abreviatura D.S.Jord. empr\u00e9gase para reco\u00f1ecer a David Starr Jordan como autoridade na descrici\u00f3n e clasificaci\u00f3n cient\u00edfica dos vexetais.\nA abreviatura Jordan ou D. S. Jordan empr\u00e9gase para reco\u00f1ecer a David Starr Jordan como autoridade na descrici\u00f3n e taxonom\u00eda en zoolox\u00eda.\nV\u00e9xase tam\u00e9n.\nLigaz\u00f3ns externas.\n \n "}
{"id": "508521", "revid": "47401", "url": "https://gl.wikipedia.org/wiki?curid=508521", "title": "John F. Nash", "text": ""}
{"id": "508522", "revid": "98629", "url": "https://gl.wikipedia.org/wiki?curid=508522", "title": "Jos\u00e9 Luis Borau", "text": "Jos\u00e9 Luis Borau Moradell, nado en Zaragoza o 8 de agosto de 1929 e finado en Madrid o 23 de novembro de 2012, foi un director, produtor, guionista, actor ocasional, editor literario e cr\u00edtico de cine espa\u00f1ol, membro da Real Academia Espa\u00f1ola na cadeira B dende 2008 at\u00e9 a s\u00faa morte.\nTraxectoria.\nBorau realizou os seus primeiros estudos no Colexio de Santo Agosti\u00f1o de Zaragoza, cidade en que comezou a estudar Dereito en 1949. Tras traballar durante un curto per\u00edodo como cr\u00edtico de cinema no xornal \"Heraldo de Arag\u00f3n\", estudou dende 1957 na Escola Oficial de Cinematograf\u00eda en Madrid, carreira que terminou co curto \"En el R\u00edo\" en 1960.\nFoi considerado a grande esperanza do \"novo cinema espa\u00f1ol\" nos anos 1960. Con todo, mentres os seus contempor\u00e1neos fac\u00edan un cine psicol\u00f3xico, el, seguindo as modas de Hollywood, dedicouse ao spaghetti western (\"Brandy\", 1963) ou ao suspense (\"Crimen de doble hilo\", 1965), con poco \u00e9xito comercial.\nDestes traballos sacou a conclusi\u00f3n de que s\u00f3 pod\u00eda rodar filmes satisfactorios se os realizaba baixo control propio e fundou en 1967 a s\u00faa propia produtora El Im\u00e1n. Durante dez anos filmou sobre todo anuncios e produciu filmes doutros directores. Ademais, traballou como profesor de gui\u00f3n da Escola Oficial de Cinematograf\u00eda. \nO seu primeiro filme baixo control propio foi o suspense pol\u00edtico \"Hay que matar a B\". (1974), que puxo de relevo, por primeira vez, o seu estilo preciso e minucioso na direcci\u00f3n, a construci\u00f3n da historia e a montaxe. Este filme contou cun elenco internacional que inclu\u00eda as estrelas norteamericanas Burgess Meredith e Patricia Neal.\nO seu maior \u00e9xito comercial logrouno en 1975 co drama \"Furtivos\", que actualmente se considera como un dos mellores exemplos do cinema do tardofranquismo. Sobre todo, impresionou a escenograf\u00eda visual da trama nos bosques dos arredores de Madrid. O filme obtivo ese mesmo ano a \"Cuncha de Ouro\" do Festival de Cinema de Donostia e o premio ao mellor filme en lingua espa\u00f1ola.\nEn 1979 estreou \"La Sabina\", unha historia de paix\u00f3n e superstici\u00f3n que transcorre en terras andaluzas. A coproduci\u00f3n con Suecia permitiu sumar ao elenco co\u00f1ecidos actores estranxeiros. \nEn 1984 dirixiu a coproduci\u00f3n hispano-norteamericana \"R\u00edo abajo\" con David Carradine e Victoria Abril, que non obtivo a repercusi\u00f3n esperada. Borau puido desquitarse deste relativo fracaso cultivando un \u00e9xito de p\u00fablico e cr\u00edtica en 1986 con \"Tata m\u00eda\" (con Imperio Argentina e Carmen Maura), que entre outras logros alcanzou un nomeamento ao Goya como mellor gui\u00f3n. En 1997 filmou \"Ni\u00f1o nadie\".\nEn 1993 filmou a serie de televisi\u00f3n \"Celia\", baseada nas historias de Elena Fort\u00fan. Coa idea inicial de tan s\u00f3 escribir os gui\u00f3ns e producir os cap\u00edtulos, acabou por dirixir parte da serie, que tivo certo \u00e9xito de p\u00fablico en TVE.\nDe 1994 a 1998 foi presidente da Academia das Artes e as Ciencias Cinematogr\u00e1ficas de Espa\u00f1a, dende a que dirixiu a elaboraci\u00f3n e edici\u00f3n do \"Diccionario de Cine Espa\u00f1ol\" en 1998. En 1995 fundou a s\u00faa propia editorial, \"Ediciones El Im\u00e1n\", dedicada principalmente \u00e1 cinematograf\u00eda.\nNo ano 2001 obtivo co seu filme \"Leo\" o premio Goya \u00e1 mellor direcci\u00f3n. Ademais, ga\u00f1ou o premio especial do xurado do Festival de Cinema de M\u00e1laga e xunto con \"La comunidad,\" de \u00c1lex de la Iglesia o premio Fotogramas de Plata. En 2003, aos 74 anos, recibiu por \"Camisa de once varas\", libro de relatos, o Premio Tigre Juan de narrativa \u00e1 mellor \u00f3pera prima. En 2007, Chunta Aragonesista concedeulle o III Premio Aragoneses en Madrid. Foi presidente da Sociedade Xeral de Autores e Editores (SGAE) dende xullo de 2007 ata xullo de 2011.\nEn fe\"b\"reiro de 2008 foi nomeado acad\u00e9mico da Real Academia Espa\u00f1ola, cubrindo a vacante deixada por Fernando Fern\u00e1n G\u00f3mez na cadeira B. A contestaci\u00f3n do seu discurso de incorporaci\u00f3n correu a cargo de Mario Vargas Llosa. O 22 de novembro de 2012 presentouse o libro \"Borau\". \"La vida no da para m\u00e1s\", un achegamento \u00e1 s\u00faa obra por parte de Bernardo S\u00e1nchez Salgas. Un d\u00eda despois faleceu en Madrid \u00e1 idade de 83 anos a causa dun cancro de gorxa."}
{"id": "508524", "revid": "1505", "url": "https://gl.wikipedia.org/wiki?curid=508524", "title": "P\u00edldora dourada americana", "text": ""}
{"id": "508525", "revid": "65337", "url": "https://gl.wikipedia.org/wiki?curid=508525", "title": "Johannes Cornelis Wienecke", "text": "Johannes Cornelis Wienecke, nado o 24 de marzo de 1872 en Heiligenstadt, Turinxia, e finado o 8 de novembro de 1945 en Apeldoorn, G\u00fceldres, foi un medallista e dese\u00f1ador de moeda neerland\u00e9s.\nDesde 1900 traballou como gravador de cu\u00f1os na Real Casa da Moeda, en Utrecht. \nTraxectoria.\nWienecke pasou os seus primeiros anos en Oosterbeek, G\u00fceldres, e logo do falecemento do seu pai, George Julius (1821-1884), marchou a \u00c1msterdam coa s\u00faa nai, Sietske Abrahamsz (1842-1912).\nEstudou Artes Aplicadas na Escola de Artes e Oficios Quellinus, en \u00c1msterdam (1888-1891), e Belas Artes na Academia Real de Belas Artes de Antuerpen (1891-1894) e na Academia de Belas Artes de Bruxelas (1894-1895).\nPosteriormente marchou a Par\u00eds, onde continuou os seus estudos art\u00edsticos nas academias Colarossi e Julian, e na Academia de Belas artes de Par\u00eds. Tam\u00e9n se formou co escultor Denys Puech.\nEn 1898 foi o vencedor dun concurso cunha plaqueta en baixorrelevo coa que a cidade de \u00c1msterdam honrou a ra\u00ed\u00f1a Guillermina na s\u00faa coroaci\u00f3n. A partir dese momento dedicouse \u00e1 produci\u00f3n de traballos de relevancia menor. En Par\u00eds descubriu a s\u00faa atracci\u00f3n pola moeda e a medalla na s\u00faa visita ao \"Mus\u00e9e du Luxemburg\" en 1899 e al\u00ed formouse co medallista Henri Auguste Jules Patey, gravador principal da \"Monnaie de Paris\".\nEsa aprendizaxe serviulle para ingresar na Real Casa da Moeda de Utrecht en 1900 como gravador de cu\u00f1os axudante. En 1909, accedeu ao posto como titular e tam\u00e9n \u00e1 xefatura do Departamento de Fabricaci\u00f3n de Cu\u00f1os e Medallas.\nEn 1920, o Ministerio de Facenda decidiu eliminar o seu posto na Real Casa da Moeda, polo que Wienecke se viu obrigado a deixar a instituci\u00f3n logo de d\u00faas d\u00e9cadas de dedicaci\u00f3n. A partir dese momento comezou a desenvolver o seu labor en varias empresas e foi socio da compa\u00f1\u00eda Gerritsen &amp; Van Kempen, con sede en Utrecht, na que permaneceu ata 1941. Nela dese\u00f1ou placas e medallas, como a que celebraba a voda da princesa Xuliana e o pr\u00edncipe Bernardo, entre outras moitas.\nJohannes Cornelis Wienecke casou con Caroline Peeters, con quen tivo un fillo, Eduard Wienecke. Morreu en Apeldoorn aos 73 anos, e est\u00e1 soterrado no cemiterio Heidehof, en Ugchelen.\nObra.\nNa ceca de Utrecht encargouse do dese\u00f1o de varias series de moedas circulantes nos Pa\u00edses Baixos, entre elas a co\u00f1ecida como \"manto de armi\u00f1o\" (1910-1925) e a de \"cabelo recollido\" (1921-1945). O cuarto retrato da ra\u00edna Guillermina I que se amosa nos anversos das moedas desta \u00faltima serie, \u00e9 un dos seus traballos m\u00e1is reco\u00f1ecidos. Os dese\u00f1os de Wienecke non s\u00f3 se aplicaron \u00e1s moedas circulantes nos pa\u00edses Baixos, sen\u00f3n tam\u00e9n \u00e1s emisi\u00f3ns de territorios neerlandeses como Cura\u00e7ao, Suriname ou as Indias Orientais. \nAs placas fiscais para bicicletas, fichas de medidores do gas e outros obxectos met\u00e1licos coti\u00e1ns cu\u00f1ados na Real Casa da Moeda, tam\u00e9n foron dese\u00f1ados por el. \nOutra obra singular de Wienecke foi o dese\u00f1o, en 1922, do logotipo do extinto Tribunal Permanente de Xustiza Internacional da Haia, que contin\u00faa vixente no Tribunal Internacional de Xustiza.\nEn 1928 encargouse do dese\u00f1o das medallas de participaci\u00f3n nos Xogos Ol\u00edmpicos celebrados en \u00c1msterdam.\nGaler\u00eda de obras.\nEsta \u00e9 unha escolma dalgunha das obras m\u00e1is representativas de Johannes Cornelis Wienecke:"}
{"id": "508526", "revid": "65337", "url": "https://gl.wikipedia.org/wiki?curid=508526", "title": "Johann Cornelis Wienecke", "text": ""}
{"id": "508527", "revid": "65337", "url": "https://gl.wikipedia.org/wiki?curid=508527", "title": "Johannes C. Wienecke", "text": ""}
{"id": "508528", "revid": "65337", "url": "https://gl.wikipedia.org/wiki?curid=508528", "title": "Johann C. Wienecke", "text": ""}
{"id": "508529", "revid": "65337", "url": "https://gl.wikipedia.org/wiki?curid=508529", "title": "J. C. Wienecke", "text": ""}
{"id": "508531", "revid": "865", "url": "https://gl.wikipedia.org/wiki?curid=508531", "title": "Whole New Mess", "text": "Whole New Mess \u00e9 o quinto \u00e1lbum de estudio da cantautora estadounidense Angel Olsen, publicado o 28 de agosto de 2020 a trav\u00e9s do selo Jagjaguwar. Gravado por Olsen e o enxe\u00f1eiro Michael Harris nunha igrexa convertida en estudio, o disco cont\u00e9n temas do seu traballo de 2019 \"All Mirrors\" con arranxos m\u00e1is intimistas.\nGravaci\u00f3n.\n\"Whole New Mess\" gravouse en dez d\u00edas no mes de outubro de 2018 co enxe\u00f1eiro Michael Harris. A parella traballou illada na cidade de Anacortes, Washington, gravando nunha igrexa cat\u00f3lica reconvertida. Olsen usar\u00eda os corredores da igrexa para crear un efecto eco natural para as s\u00faas voces.\nO \u00e1lbum gravouse antes do \u00e1lbum de 2019, \"All Mirrors\", que cont\u00e9n moitas das canci\u00f3ns dun xeito distinto: \"Cando o fixemos [\"Whole New Mess\"], eu estaba a\u00ednda procesando moitas das canci\u00f3ns, polo que para min \u00e9 m\u00e1is dif\u00edcil escoitar este disco que escoitar \"All Mirrors\". Cando gravei \"All Mirrors\" estaba involucradas outras persoas, o que fixo separarme dos temas. Poder\u00eda meterme neles dun xeito distante. En \"Whole New Mess\" sinto todas as sensaci\u00f3ns que evocan\"."}
{"id": "508532", "revid": "17467", "url": "https://gl.wikipedia.org/wiki?curid=508532", "title": "V\u00edctor Fern\u00e1ndez Freijanes", "text": ""}
{"id": "508533", "revid": "17467", "url": "https://gl.wikipedia.org/wiki?curid=508533", "title": "V\u00edctor Freijanes", "text": ""}
{"id": "508534", "revid": "89787", "url": "https://gl.wikipedia.org/wiki?curid=508534", "title": "American Head", "text": "American Head \u00e9 o d\u00e9cimo sexto \u00e1lbum de estudio da banda estadounidense de rock experimental The Flaming Lips, publicado o 11 de setembro de 2020 a trav\u00e9s do selo Warner Records nos Estados Unidos e de Bella Union no Reino Unido.\nAntecedentes.\nO 23 de marzo de 2020 Steven Drozd anunciou que o d\u00e9cimo sexto \u00e1lbum da banda, titulado \"American Head\", ser\u00eda publicado no ver\u00e1n. O disco representa un cambio na s\u00faa identidade xa que o grupo decidiu centrarse nas s\u00faas ra\u00edces estadounidenses no mesmo. A banda anunciou oficialmente a data do lanzamento para o 11 de setembro, xunto co sinxelo \"My Religion Is You\", o d\u00eda 26 de xu\u00f1o. Coyne ofreceu un detalle pista por pista do \u00e1lbum para Apple Music."}
{"id": "508536", "revid": "98629", "url": "https://gl.wikipedia.org/wiki?curid=508536", "title": "Ultra Mono", "text": "Ultra Mono \u00e9 o terceiro \u00e1lbum de estudio da banda inglesa de punk rock Idles, publicado o 25 de setembro de 2020 a trav\u00e9s do selo Partisan Records. Seguindo a li\u00f1a do seu traballo anterior, \"Joy as an Act of Resistance\", o disco explora temas como o clima sociopol\u00edtico actual, a loita de clases, a sa\u00fade mental e a masculinidade t\u00f3xica, ademais de falar sobre os aspectos positivos e negativos da recente fama do grupo.\nO disco foi apoiado por cinco sinxelos, o primeiro dos cales foi o sinxelo promocional \"Mr. Motivator\", editado o 19 de maio de 2020. Segu\u00edronlle o sinxelo principal \"Grounds\" o d\u00eda 16 de xu\u00f1o, \"A Hymn\" o 14 de xullo, \"Model Village\" o 11 de agosto, e \"War\", que coincidiu co lanzamento do disco. Para continuar coa promoci\u00f3n do traballo a banda programou unha xira que comezar\u00e1 en abril de 2021, cunha serie de concertos \u00edntimos en tendas por todo o Reino Unido, ademais de actuaci\u00f3ns m\u00e1is grandes no Reino Unido e Irlanda entre maio e xu\u00f1o.\nAntecedentes e produci\u00f3n.\nTras o lanzamento e o\u00e9xito do seu \u00e1lbum de 2018 \"Joy as an Act of Resistance\", Idles logrou a atenci\u00f3n do gran p\u00fablico e xirou extensamente para promocionalo. A banda confirmou a trav\u00e9s dunha mensaxe en Instagram en xaneiro de 2019 que estaban compo\u00f1endo novos temas, estreando en marzo unha nova canci\u00f3n chamada \"Grounds\", durante un concerto exclusivo para Dr. Martens. A canci\u00f3n apareceu novamente no \"setlist\" da s\u00faa xira polo Reino Unido en decembro de 2019, e toc\u00e1rona na s\u00faa actuaci\u00f3n no Alexandra Palace, onde tam\u00e9n estrearon d\u00faas novas canci\u00f3ns: \"War\" e \"Danke\".\nNunha entrevista para \"DIY\" tras o anuncio do \u00e1lbum en xu\u00f1o de 2020, o cantante Joe Talbot falou sobre os temas e a inspiraci\u00f3n detr\u00e1s do \u00e1lbum, dicindo: \"Emocionalmente non estou curado, estou curando e iso \u00e9 o que aparece no disco. Polo tanto este vai sobre procesar e atopar formas pragm\u00e1ticas de seguir adiante, e dende a t\u00faa reacci\u00f3n a ese trauma constr\u00faes algo conciso e fermoso (...) tdas as canci\u00f3ns son proxecci\u00f3ns de procesos internos, non predico nin lle digo aningu\u00e9n que facer. Am\u00f3solle \u00e1 xente o que eu fago para converterme nunha mellor persoa a longo prazo - non, non mellor, pero si nunha persoa m\u00e1is produtiva\"."}
{"id": "508541", "revid": "785", "url": "https://gl.wikipedia.org/wiki?curid=508541", "title": "\u261e", "text": ""}
{"id": "508542", "revid": "98629", "url": "https://gl.wikipedia.org/wiki?curid=508542", "title": "Musine Kokalari", "text": "Musine Kokalari, nada en Adana o 10 de febreiro de 1917 e finada en Rr\u00ebshen o 13 de agosto de 1983, foi unha activista pol\u00edtica, cultural e escritora albanesa do s\u00e9culo XX. Xunto con Selfixhe Ciu e Jolanda Kodra foi unha das primeiras escritoras en Albania .\nTraxectoria.\nNaceu en Adana, no sur de Turqu\u00eda no seo dunha familia orixinaria de Gjirokast\u00ebr e que ti\u00f1a entre os seus parentes distantes a Enver Hoxha coa que Musine mantivo correspondencia ao longo da d\u00e9cada de 1930. En 1920 volveu coa s\u00faa familia a Albania, onde comezou a escola primaria en Gjirokast\u00ebr. A s\u00faa familia mudouse a Tirana nove anos despois de regresar \u00e1 s\u00faa terra natal. O seu irm\u00e1n, Veisimi, abriu unha librer\u00eda na capital a mediados dos anos trinta e Musine converteuse nunha \u00e1vida lectora.\nEn 1937 graduouse no Instituto Pedag\u00f3xico Ra\u00ed\u00f1a Nai e nese ano comezou a publicar artigos co sobrenome de Muza sobre temas sociais na revista \"Shtypie\" e ao ano seguinte continuou os seus estudos na Universidade de Roma La Sapienza ata a s\u00faa graduaci\u00f3n en 1941 cunha tesi\u00f1a sobre o poeta Naim Frash\u00ebri . Durante a s\u00faa estad\u00eda en Italia escribiu un diario en italiano, coa intenci\u00f3n de publicalo, sobre as s\u00faas experiencias que sa\u00edu do prelo postumamente, en 2016, como \"La mia vita universitaria. Memorie di una scrittrice albanese nella Roma fascista (1937-1941)\". Xa en Roma participara de movementos clandestinos antifascistas e anticomunistas e de volta a Albania con Mit'hat Aranit e outros foi unha dos fundadores do Partido Socialdem\u00f3crata en 1943 do que redactou os seus estatutos.\nArresto e persecuci\u00f3n.\nLogo da segunda guerra mundial abriu unha librer\u00eda e a Liga de Escritores e Artistas, dirixida polo comunista moderado e ministro de cultura Sejfulla Mal\u00ebshova, convidouna a ingresar no seu seo. Perseguida por reclamar xustiza polo fusilamento en 1944 dos seus irm\u00e1ns polos comunistas e co antecedente de ser a fundadora do partido socialdem\u00f3crata e do seu \u00f3rgano de prensa \"Z\u00ebri i liris\u00eb\", detiv\u00e9rona o 17 de xaneiro de 1946, no medio dunha purga dentro do Partido Comunista que inclu\u00edu a Mal\u00ebshova, e mant\u00edverona 17 d\u00edas en prisi\u00f3n . O 2 de xullo dese ano un tribunal militar de Tirana condenouna a vinte anos de c\u00e1rcere como\"saboteadora e inimiga do pobo\".\nPouco antes da s\u00faa detenci\u00f3n, envioulles unha carta os aliados, que a\u00ednda estaban en Tirana onde ped\u00eda elecci\u00f3ns libres e liberdade de expresi\u00f3n. Durante o xu\u00edzo reafirmouse nas s\u00faas ideas. En 1964 despois de 18 anos na prisi\u00f3n de Burrel, illada e baixo vixilancia, pasou outros 19 anos da s\u00faa vida confinada en Rr\u00ebshen, onde traballou como varredora e despois durante 11 anos en obras de construci\u00f3n. En 1979 finalizou o seu confinamento pero non lle permitiron ir a Tirana e permaneceu en Rr\u00ebshen. Faleceu o 13 de agosto de 1983. En 1991 a s\u00faa familia exhumouna para soterrala en Shishtufin\u00eb no distrito de Tirana. \nObra.\nAo aparecer o seu primeiro libro converteuse na primeira escritora de Albania en publicar un libro de ficci\u00f3n, foi en xullo de 1940 so o t\u00edtulo de \"Si\u00e7 m\u00eb thot\u00eb n\u00ebnua plak\u00eb\", e constit\u00fae unha recolleita de 10 contos inspirados no folclore tosco e na afouteza da muller albanesa e escritos no dialecto tosco de Gjirokast\u00ebre e do que se fixo eco un dos m\u00e1is influentes escritores albaneses, Lasgush Poradec que publicou unha cr\u00edtica sobre o libro o 30 dese mes. En 1944 apareceu a segunda recolleita de contos, \"Rreth vatr\u00ebs\" e en xaneiro de 1945, publicou o seu terceira, \"Sa u tund jeta\". En 2009 apareceu o primeiro volume das s\u00faas obras co t\u00edtulo de \"Vepra v\u00ebllimi i par\u00eb\" editadas por Novruz Xh. Shehu.\nReco\u00f1ecemento.\nMusine Kokalari estivo entre os primeiros 30 escritores encarcerados que rexistrou eh 1960 o Trinity Committee ( precursor do PEN Club).\nEn 1993 o presidente Sali Berisha, declarouna, a t\u00edtulo p\u00f3stumo, \"m\u00e1rtir da democracia\" e unha escola de Tirana leva o seu nome ."}
{"id": "508543", "revid": "4817", "url": "https://gl.wikipedia.org/wiki?curid=508543", "title": "NK-33", "text": "NK-33 \u00e9 a designaci\u00f3n dun motor foguete fabricado pola oficina de Kuznetsov nos anos 1970 e dese\u00f1ado para ser usado na primeira etapa dos foguetes N1.\nCaracter\u00edsticas.\nOs motores NK-33 funcionan alimentados por os\u00edxeno l\u00edquido e queroseno e te\u00f1en un pulo de 1638 kN.\nCoa cancelaci\u00f3n do foguete N1 os motores NK-33 quedaron almacenados a pesar de darse ordes para a s\u00faa destruci\u00f3n. Despois da ca\u00edda da Uni\u00f3n Sovi\u00e9tica os motores foron comprados por Aerojet e renomeados AJ26-62 para ser usado no foguete Antares (inicialmente co\u00f1ecido como \"Taurus II\"), case 40 anos despois de ser fabricados."}
{"id": "508544", "revid": "4817", "url": "https://gl.wikipedia.org/wiki?curid=508544", "title": "AJ26-62", "text": ""}
{"id": "508549", "revid": "865", "url": "https://gl.wikipedia.org/wiki?curid=508549", "title": "Down in the Weeds, Where the World Once Was", "text": "Down in the Weeds, Where the World Once Was \u00e9 o d\u00e9cimo \u00e1lbum de estudio da banda estadounidense de indie rock Bright Eyes, publicado o 21 de agosto de 2020 a trav\u00e9s do selo Dead Oceans. O lanzamento marca o primeiro proxecto do grupo en case unha d\u00e9cada, tras a edici\u00f3n de \"The People's Key\" (2011). Tr\u00e1tase tam\u00e9n do seu primeiro \u00e1lbum en non ser lanzado polo selo Saddle Creek Records. O disco gravouse nos ARC Studios de Omaha e Electro-Vox e Capitol Studios dos \u00c1nxeles e conta con contribuci\u00f3ns do bater\u00eda Jon Theodore e o baixista de Red Hot Chili Peppers Flea, que anteriormente traballaran xa xuntos na estrea de The Mars Volta \"De-loused in the Comatorium\" (2003).\nO \u00e1lbum foi precedido por catro sinxelos: \"Persona Non Grata\", \"Forced Convalescence\", \"One and Done\", e \"Mariana Trench\". O disco est\u00e1 dedicado ao irm\u00e1n de Oberst, Matt, que morreu en novembro de 2016. "}
{"id": "508550", "revid": "865", "url": "https://gl.wikipedia.org/wiki?curid=508550", "title": "Sunshine Rock", "text": "Sunshine Rock \u00e9 o d\u00e9cimo terceiro \u00e1lbum en solitario do m\u00fasico estadounidense Bob Mould, antigo l\u00edder de H\u00fcsker D\u00fc e Sugar, publicado o 8 de febreiro de 2019 a trav\u00e9s do selo Merge Records. O disco anunciouse o 24 de outubro de 2018 e tras o seu lanzamento estreouse no n\u00famero 192 da lista \"Billboard 200\"."}
{"id": "508552", "revid": "865", "url": "https://gl.wikipedia.org/wiki?curid=508552", "title": "We Are Chaos", "text": "We Are Chaos \u00e9 o d\u00e9cimo primeiro \u00e1lbum de estudio da banda estadounidense de metal industrial Marilyn Manson, publicado o 11 de setembro de 2020 a trav\u00e9s dos selos Loma Vista Recordings e Concord Music. O disco foi producido polo propio Manson xunto con Shooter Jennings. A canci\u00f3n t\u00edtulo e \"Don't Chase the Dead\" foron lanzadas como sinxelos. O \u00e1lbum foi un \u00e9xito comercial e da cr\u00edtica, acadando recensi\u00f3ns xeralmente positivas e convert\u00e9ndose no primeiro n\u00famero 1 da banda en Portugal, ademais de ser o seu primeiro n\u00famero 1 en Australia dende o \"Mechanical Animals\" de 1998. "}
{"id": "508554", "revid": "98629", "url": "https://gl.wikipedia.org/wiki?curid=508554", "title": "The Universal Want", "text": "The Universal Want \u00e9 o quinto \u00e1lbum de estudio da banda brit\u00e1nica de indie rock Doves, publicado o 11 de setembro de 2020 a trav\u00e9s dos selos Heavenly Recordings e Virgin/EMI. \"The Universal Want\" \u00e9 o primeiro disco do grupo tras o hiato que comezara no ano 2010; durante ese tempo os membros de Doves dedic\u00e1ronse aos seus proxectos en solitario.\nTres sinxelos dixitais precederon o lanzamento do \u00e1lbum a mediados de 2020: \"Carousels\" en xu\u00f1o, \"Prisoners\" en xullo, e \"Cathedrals of the Mind\" en agosto. Doves tam\u00e9n anunciou unha xira por todo o Reino Unido para promocionar o \u00e1lbum, programada para os meses de marzo e abril de 2021. \"The Universal Want\" foi aclamado pola cr\u00edtica e foi un \u00e9xito comercial, entrando no n\u00famero 1 da lista brit\u00e1nica de \u00e1lbums e sendo o terceiro disco da banda en acadar esa posici\u00f3n. "}
{"id": "508555", "revid": "23204", "url": "https://gl.wikipedia.org/wiki?curid=508555", "title": "Lingua \u00e1chomi", "text": ""}
{"id": "508556", "revid": "23204", "url": "https://gl.wikipedia.org/wiki?curid=508556", "title": "Lingua larestani", "text": ""}
{"id": "508557", "revid": "23204", "url": "https://gl.wikipedia.org/wiki?curid=508557", "title": "Lingua lari", "text": ""}
{"id": "508558", "revid": "23204", "url": "https://gl.wikipedia.org/wiki?curid=508558", "title": "Lingua khodmoni", "text": ""}
{"id": "508559", "revid": "23204", "url": "https://gl.wikipedia.org/wiki?curid=508559", "title": "Guinea Ecuatorial nos Xogos Ol\u00edmpicos", "text": "Guinea Ecuatorial participou por vez primeira nos Xogos Ol\u00edmpicos en 1984, e dende ent\u00f3n competiu en cada edici\u00f3n dos Xogos Ol\u00edmpicos de Ver\u00e1n. O pa\u00eds nunca participou nos Xogos Ol\u00edmpicos de Inverno.\nO Comit\u00e9 Ol\u00edmpico Nacional de Guinea Ecuatorial foi creado en 1980 e reco\u00f1ecido polo Comit\u00e9 Ol\u00edmpico Internacional en 1984."}
{"id": "508561", "revid": "23204", "url": "https://gl.wikipedia.org/wiki?curid=508561", "title": "Comit\u00e9 Ol\u00edmpico de Guinea Ecuatorial", "text": "O Comit\u00e9 Ol\u00edmpico de Guinea Ecuatorial \u00e9 a instituci\u00f3n encargada de rexer a participaci\u00f3n de Guinea Ecuatorial nos Xogos Ol\u00edmpicos e as distintas competici\u00f3ns dentro e f\u00f3ra do continente africano. \u00c9 membro da Asociaci\u00f3n de Comit\u00e9s Ol\u00edmpicos Nacionais de \u00c1frica.\nO Comit\u00e9 foi reco\u00f1ecido oficialmente polo Comit\u00e9 Ol\u00edmpico Internacional o 1 de xaneiro de 1984. O mesmo ano tivo lugar a primeira aparici\u00f3n de Guinea Ecuatorial nuns Xogos Ol\u00edmpicos, durante os Xogos Ol\u00edmpicos dos \u00c1nxeles de 1984."}
{"id": "508562", "revid": "23204", "url": "https://gl.wikipedia.org/wiki?curid=508562", "title": "Guinea nos Xogos Ol\u00edmpicos", "text": "Guinea participou por vez primeira nos Xogos Ol\u00edmpicos de 1968. O pa\u00eds nunca ga\u00f1ou unha medalla ol\u00edmpica e tampouco competiu nos Xogos Ol\u00edmpicos de Inverno.\nO Comit\u00e9 Ol\u00edmpico Nacional de Guinea foi creado en 1964 e foi reco\u00f1ecido polo Comit\u00e9 Ol\u00edmpico Internacional en 1965."}
{"id": "508564", "revid": "23204", "url": "https://gl.wikipedia.org/wiki?curid=508564", "title": "Guinea-Bissau nos Xogos Ol\u00edmpicos", "text": "Guinea-Bissau participou por vez primeira nos Xogos Ol\u00edmpicos en 1996, e dende ent\u00f3n competiu en cada edici\u00f3n dos Xogos Ol\u00edmpicos de Ver\u00e1n. O pa\u00eds nunca ga\u00f1ou unha medalla ol\u00edmpica e tampouco participou nos Xogos Ol\u00edmpicos de Inverno.\nO Comit\u00e9 Ol\u00edmpico Nacional de Guinea-Bissau foi creado en 1992 e reco\u00f1ecido polo Comit\u00e9 Ol\u00edmpico Internacional en 1995."}
{"id": "508566", "revid": "75439", "url": "https://gl.wikipedia.org/wiki?curid=508566", "title": "Timor Leste nos Xogos Ol\u00edmpicos", "text": "Timor Leste competiu por vez primeira nos Xogos Ol\u00edmpicos en 2004, e dende ent\u00f3n participou en cada edici\u00f3n dos Xogos Ol\u00edmpicos de Ver\u00e1n. O pa\u00eds nunca ga\u00f1ou unha medalla ol\u00edmpica."}
{"id": "508569", "revid": "23204", "url": "https://gl.wikipedia.org/wiki?curid=508569", "title": "Comit\u00e9 Ol\u00edmpico Nacional de Timor Leste", "text": "O Comit\u00e9 Ol\u00edmpico Nacional de Timor Leste \u00e9 o Comit\u00e9 Ol\u00edmpico Nacional que representa a Timor Leste nos Xogos Ol\u00edmpicos. Foi creado o 2003 e foi reco\u00f1ecido polo Comit\u00e9 Ol\u00edmpico Internacional ese mesmo ano."}
{"id": "508570", "revid": "89787", "url": "https://gl.wikipedia.org/wiki?curid=508570", "title": "Nepal nos Xogos Ol\u00edmpicos", "text": "O Nepal competiu por vez primeira nos Xogos Ol\u00edmpicos en 1964, e dende ent\u00f3n participou en cada unha das edici\u00f3n dos Xogos Ol\u00edmpicos de Ver\u00e1n, ag\u00e1s en 1968. O pa\u00eds tam\u00e9n participou en catro edici\u00f3ns dos Xogos Ol\u00edmpicos de Inverno. Tejbir Bura, cidad\u00e1n nepal\u00ed, ga\u00f1ou unha medalla ol\u00edmpica de ouro en alpinismo nos Xogos Ol\u00edmpicos de 1924 como parte da expedici\u00f3n brit\u00e1nica ao Everest de 1922. Como outros deportistas de distintas nacionalidades compo\u00f1\u00edan o equipo de expedici\u00f3n, a medalla foi para o Equipo Mixto. Este evento e as honras non aparecen na p\u00e1xina web do Comit\u00e9 Ol\u00edmpico Internacional. O deportista nepal\u00e9s de taekwondo, Bidhan Lama, ga\u00f1ou un bronce nos Xogos Ol\u00edmpicos de 1988 en Se\u00fal. Por\u00e9n, non aparece na lista oficial porque o taekwondo era un deporte de exhibici\u00f3n durante os Xogos de Se\u00fal.\nO Comit\u00e9 Ol\u00edmpico do Nepal foi creado en 1962 e foi reco\u00f1ecido oficialmente polo Comit\u00e9 Ol\u00edmpico Internacional en 1963."}
{"id": "508572", "revid": "5863", "url": "https://gl.wikipedia.org/wiki?curid=508572", "title": "Kingdom of Rust", "text": "Kingdom of Rust \u00e9 o cuarto \u00e1lbum de estudio da banda brit\u00e1nica de indie rock Doves, publicado o 6 de abril de 2009 a trav\u00e9s do selo Heavenly Recordings. O \u00e1lbum lanzouse despois de catro anos do seu anterior disco, \"Some Cities\", editado en 2005. \"Kingdom of Rust\" tivo cr\u00edticas positivas e entrou no n\u00famero 2 da lista brit\u00e1nica de \u00e1lbums. "}
{"id": "508574", "revid": "89787", "url": "https://gl.wikipedia.org/wiki?curid=508574", "title": "Patch the Sky", "text": "Patch the Sky \u00e9 o d\u00e9cimo segundo \u00e1lbum en solitario do m\u00fasico estadounidense Bob Mould, antigo membro de H\u00fcsker D\u00fc e Sugar, publicado o 25 de marzo de 2016 a trav\u00e9s do selo Merge Records.\nAntecedentes.\n\"Patch the Sky\" \u00e9 descrito por Mould como o terceiro \u00e1lbum dunha trilox\u00eda, sendo os outros dous o \"Silver Age\" de 2012 e o \"Beauty &amp; Ruin\" de 2014. Esta trilox\u00eda inciciouse coa fichaxe de Mould por Merge Records e co recrutamento do baixista Jason Narducy e o bater\u00eda Jon Wurster para a s\u00faa banda de gravaci\u00f3n e xira.\nBob Mould considerou inicialmente facer un \u00e1lbum principalmente ac\u00fastico, semellante \u00e1 s\u00faa estrea de 1989 \"Workbook\". A canci\u00f3n \"Hold On\" data desa \u00e9poca, e foi escrita como unha canci\u00f3n ac\u00fastica m\u00e1is lenta en 2013.\nA nai de Mould morreu tras o lanzamento de \"Beauty &amp; Ruin\", e isto, xunto con outras circunstancias na vida do m\u00fasico, fixo que o ton do \u00e1lbum fose m\u00e1is escuro."}
{"id": "508575", "revid": "23204", "url": "https://gl.wikipedia.org/wiki?curid=508575", "title": "Comit\u00e9 Ol\u00edmpico do Nepal", "text": "Comit\u00e9 Ol\u00edmpico do Nepal (en ) \u00e9 o Comit\u00e9 Ol\u00edmpico Nacional que representa ao Nepal e os seus equipos de deportes. Foi creado en 1962 e foi reco\u00f1ecido oficialmente polo Comit\u00e9 Ol\u00edmpico Internacional en 1963."}
{"id": "508579", "revid": "83328", "url": "https://gl.wikipedia.org/wiki?curid=508579", "title": "Autopoiese", "text": "Autopoiese ou autopoiesis (do grego \"auto\" \"propio\", \"poiesis\" \"creaci\u00f3n\") \u00e9 un termo creado na d\u00e9cada de 1970 polos bi\u00f3logos e fil\u00f3sofos chilenos Francisco Varela e Humberto Maturana para designar a capacidade dos seres vivos de se produciren a si propios. Segundo esta teor\u00eda, un ser vivo \u00e9 un sistema autopoi\u00e9tico, caracterizado como unha rede pechada de produci\u00f3ns moleculares (procesos) en que as mol\u00e9culas producidas xeran coas s\u00faas interacci\u00f3ns a mesma rede de mol\u00e9culas que as produciu. A conservaci\u00f3n da autopoiese e da adaptaci\u00f3n dun ser vivo ao seu medio son condici\u00f3ns sist\u00e9micas para a vida. Por tanto, un sistema vivo, como sistema aut\u00f3nomo, est\u00e1 constantemente se autoproducindo, autorregulando, sempre mantendo interacci\u00f3ns co medio, onde este s\u00f3 desencadea mudanzas determinadas na s\u00faa propia estrutura, e non a trav\u00e9s dun axente externo.\nDe orixe biol\u00f3xica, o termo pasou a ser usado noutras \u00e1reas por Steven Rose na neurobiolox\u00eda, por Niklas Luhmann na sociolox\u00eda, por Gilles Deleuze e Antonio Negri na filosof\u00eda, por Patrick Schumacher na arquitectura e por Gunther Teubner no Dereito.\nOrixe.\nFoi empregada, inicialmente, para designar os elementos caracter\u00edsticos dun sistema vivo e a s\u00faa estrutura. As pescudas sobre tal obxecto de estudo apuntaron unha definici\u00f3n de vida como sendo a autonom\u00eda e a constancia dunha determinada organizaci\u00f3n, ou das relaci\u00f3ns nun dato sistema entre o anos dos elementos constitutivos dese mesmo sistema, organizaci\u00f3n esa que \u00e9 auto-referencial no sentido de que a s\u00faa orde interna \u00e9 xerada a partir da interacci\u00f3n dos seus propios elementos e auto-reprodutiva no sentido de que tales elementos son producidos a partir desa mesma rede de interacci\u00f3n circular e recursiva.\nLuhmann.\nEsa construci\u00f3n conceptual foi rapidamente difundida e comezou a ser empregada noutras \u00e1reas do co\u00f1ecemento at\u00e9 ser introducida no eido das ciencias sociais. O respons\u00e1bel pola colocaci\u00f3n da autopoiese no medio social foi Niklas Luhmann. Foi el o que na d\u00e9cada de 1980 transformou a teor\u00eda autopoi\u00e9tica nun m\u00e9todo de observaci\u00f3n social. N\u00f3tese que o postulado luhmanniano pode ser dividido en d\u00faas fases: unha estritamente sist\u00e9mica e outra coa aplicaci\u00f3n da autopoiese sobre os marcos xa existentes na teor\u00eda dos sistemas.\nAplicaci\u00f3n.\nTanto a creaci\u00f3n da teor\u00eda autopoi\u00e9tica como a s\u00faa aplicaci\u00f3n aos sistemas sociais representou unha revoluci\u00f3n epistemol\u00f3xica. Esa proposta de mutaci\u00f3n no foco epistemol\u00f3xico propiciou unha mellor observaci\u00f3n do medio e s\u00faas caracter\u00edsticas. Anteriormente, o proceso de observaci\u00f3n cient\u00edfica dun dato obxecto presupu\u00f1a a an\u00e1lise estrutural de todos os seus elementos constitutivos illadamente. Co\u00f1ecer algo significaba poder determinar cales son as partes que determinan o todo dese obxecto. Non se avaliaba as relaci\u00f3ns entre os elementos, mais s\u00f3 a s\u00faa condici\u00f3n/colocaci\u00f3n no todo.\nA proposta da teor\u00eda autopoi\u00e9tica, diferentemente da postura anal\u00edtica, parte da observaci\u00f3n de determinado obxecto pola interacci\u00f3n dos seus elementos, posibilitando, as\u00ed, a construci\u00f3n dunha armaz\u00f3n cient\u00edfica con base nas relaci\u00f3ns entre os elementos e as funci\u00f3ns exercidas no todo comunicativo dos sistemas. A autopoiese v\u00e9n sendo utilizada como marco te\u00f3rico dos Dereitos Fundamentais."}
{"id": "508580", "revid": "865", "url": "https://gl.wikipedia.org/wiki?curid=508580", "title": "King's Mouth", "text": "King's Mouth: Music and Songs \u00e9 o d\u00e9cimo quinto \u00e1lbum de estudio da banda estadounidense de rock experimental The Flaming Lips, publicado inicialmente o 13 de abril de 2019 (no Record Store Day) como unha edici\u00f3n limitada de 4 000 copias, e comercialmente o 19 de xullo de 2019 a trav\u00e9s dos selos Warner Bros. Records e Bella Union.\n\"King's Mouth\" \u00e9 un \u00e1lbum conceptual concibido como a banda sonora dunha exposici\u00f3n de arte do mesmo nome do l\u00edder Wayne Coyne, inaugurada en 2017. O \u00e1lbum conta con Mick Jones de The Clash que narra varios temas. "}
{"id": "508581", "revid": "15490", "url": "https://gl.wikipedia.org/wiki?curid=508581", "title": "Letting Off the Happiness", "text": "Letting Off the Happiness \u00e9 o segundo \u00e1lbum de estudio da banda estadounidense de indie rock Bright Eyes, publicado o 2 de novembro de 1998 a trav\u00e9s do selo Saddle Creek Records. \u00c9 o primeiro lanzamento de Bright Eyes que conta e foi producido por Mike Mogis, agora membro permanente do grupo. Entre os m\u00fasicos invitados estaban membros de Cursive, Tilly and the Wall, Neutral Milk Hotel e Of Montreal."}
{"id": "508582", "revid": "865", "url": "https://gl.wikipedia.org/wiki?curid=508582", "title": "Heaven Upside Down", "text": "Heaven Upside Down \u00e9 o d\u00e9cimo \u00e1lbum de estudio da banda estadounidense de metal industrial Marilyn Manson, publicado o 6 de outubro de 2017 a trav\u00e9s dos selos Loma Vista Recordings e Caroline International. O disco ti\u00f1a o t\u00edtulo de traballo \"Say10\" e inicialmente \u00eda ser editado o d\u00eda de San Valent\u00edn. Por\u00e9n, o lanzamento adiouse debido a que Manson non estaba contento coa calidade do disco nesas datas, a banda ti\u00f1a concertos comprometidos, e o produtor Tyler Bates ti\u00f1a programados traballos con varias bandas sonoras. Posteriormente adiouse a\u00ednda m\u00e1is debido \u00e1 morte do pai de Manson, Hugh Warner, que morreu durante a produci\u00f3n do traballo e ao que a banda dedicou o \u00e1lbum. \nO disco conta con moitos dos m\u00fasicos que participaron no anterior \u00e1lbum da banda, \"The Pale Emperor\", como Bates e Gil Sharone. Twiggy Ram\u00edrez, baixista da banda durante moitos anos, non participou nas sesi\u00f3ns de gravaci\u00f3n a pesar de que inicialmente Manson suxer\u00edu que poder\u00eda facelo. Twiggy deixou o grupo despois do lanzamento do \u00e1lbum despois de que unha antiga moza o acusase de violaci\u00f3n. Foi substitu\u00eddo nos seguintes concertos polo antigo baixista de The Mars Volta Juan Alderete. "}
{"id": "508584", "revid": "23204", "url": "https://gl.wikipedia.org/wiki?curid=508584", "title": "Antiga e Barbuda nos Xogos Ol\u00edmpicos", "text": "Antiga e Barbuda participou por vez primeira nos Xogos Ol\u00edmpicos en 1976, e dende ent\u00f3n competiu en cada edici\u00f3n dos Xogos Ol\u00edmpicos de Ver\u00e1n, ag\u00e1s no boicot dos Xogos Ol\u00edmpicos de 1980. O pa\u00eds nunca ga\u00f1ou unha medalla ol\u00edmpica e nunca participou nos Xogos Ol\u00edmpicos de Inverno.\nA Asociaci\u00f3n Ol\u00edmpica de Antiga e Barbuda foi formada en 1966 logo da disoluci\u00f3n da Federaci\u00f3n das Indias Occidentais en 1962, e foi oficialmente reco\u00f1ecida polo Comit\u00e9 Ol\u00edmpico Internacional en 1976."}
{"id": "508588", "revid": "98629", "url": "https://gl.wikipedia.org/wiki?curid=508588", "title": "My Woman", "text": "My Woman, (estilizado como MY WOMAN), \u00e9 o terceiro \u00e1lbum de estudio da cantautora estadounidense Angel Olsen, publicado o 2 de setembro de 2016 a trav\u00e9s do selo Jagjaguwar. O disco, producido por Olsen e Justin Raisen, estivo acompa\u00f1ado dos v\u00eddeos musicais das canci\u00f3ns \"Intern\", \"Shut Up Kiss Me\", e \"Sister\", todos eles dirixidos ou codirixidos por Olsen. \nGravaci\u00f3n.\n\"My Woman\" gravouse nos Vox Studios dos \u00c1nxeles co produtor Justin Raisen. O \u00e1lbum estruturouse como caras dun disco de vinilo: \"Nunha cara, \u00e9 como se estiveses tendo un d\u00eda alegre e quixeses probar algo m\u00e1is axitado. Pero ent\u00f3n, se sintes que as cousas se ralentizan e queres algo m\u00e1is reflexivo escoitas a cara B\". Con respecto aos temas do \u00e1lbum, Olsen dixo que \"My Woman\" aborda \"a complicada desorde de ser muller\"."}
{"id": "508589", "revid": "23204", "url": "https://gl.wikipedia.org/wiki?curid=508589", "title": "Asociaci\u00f3n Ol\u00edmpica de Antiga e Barbuda", "text": "A Asociaci\u00f3n Ol\u00edmpica de Antiga e Barbuda (en ) \u00e9 o Comit\u00e9 Ol\u00edmpico Nacional que representa a Antiga e Barbuda. \u00c9 tam\u00e9n o organismo respons\u00e1bel da representaci\u00f3n de Antiga e Barbuda nos Xogos da Commonwealth."}
{"id": "508590", "revid": "23204", "url": "https://gl.wikipedia.org/wiki?curid=508590", "title": "The Antigua and Barbuda Olympic Association", "text": ""}
{"id": "508592", "revid": "89787", "url": "https://gl.wikipedia.org/wiki?curid=508592", "title": "Afganist\u00e1n nos Xogos Ol\u00edmpicos", "text": "Afganist\u00e1n competiu por vez primeira nos Xogos Ol\u00edmpicos en 1936. O pa\u00eds nunca participou nos Xogos Ol\u00edmpicos de Inverno. Conseguiu d\u00faas medallas ol\u00edmpicas, as d\u00faas de bronce, ga\u00f1adas polo deportista hazara Rohullah Nikpai en taekwondo."}
{"id": "508594", "revid": "1505", "url": "https://gl.wikipedia.org/wiki?curid=508594", "title": "Pablo Oitab\u00e9n", "text": ""}
{"id": "508598", "revid": "72012", "url": "https://gl.wikipedia.org/wiki?curid=508598", "title": "Gran Premio de Portugal de 2020", "text": "O Gran Premio de Portugal de 2020 (oficialmente o F\u00f3rmula 1 Heineken Grande Pr\u00e9mio de Portugal 2020) foi unha carreira de motor de F\u00f3rmula Un que se celebrou o 25 de outubro de 2020 no Aut\u00f3dromo Internacional do Algarve, Portim\u00e3o, Portugal. Foi a d\u00e9cimo segunda carreira da tempada de F\u00f3rmula Un. O vencedor foi o brit\u00e1nico Lewis Hamilton, que sumou a s\u00faa 92\u00aa vitoria na F\u00f3rmula 1, superando a Michael Schumacher como o piloto con m\u00e1is vitorias na historia da competici\u00f3n.\nClasificaci\u00f3n.\nO inicio da clasificaci\u00f3n atrasouse para permitir completar as reparaci\u00f3ns da pista. As reparaci\u00f3ns consider\u00e1ronse necesarias despois de que se soltase unha tapa de drenaxe ao remate da sesi\u00f3n de adestramento final.\nCarreira.\nInforme de carreira.\nHamilton logrou a s\u00faa 92\u00aa vitoria da s\u00faa carreira, superando o sete veces campi\u00f3n do mundo Michael Schumacher no r\u00e9cord de m\u00e1is vitorias nun Gran Premio."}
{"id": "508599", "revid": "89787", "url": "https://gl.wikipedia.org/wiki?curid=508599", "title": "Comit\u00e9 Ol\u00edmpico Nacional de Afganist\u00e1n", "text": "O Comit\u00e9 Ol\u00edmpico Nacional de Afganist\u00e1n (en ) \u00e9 o Comit\u00e9 Ol\u00edmpico Nacional que representa a Afganist\u00e1n. Hafizullah Wali Rahimi \u00e9 o presidente do comit\u00e9 dende 2018. O Comit\u00e9 Ol\u00edmpico foi creado en 1920, mais non foi reco\u00f1ecido at\u00e9 1936, a tempo para o debut de Afganist\u00e1n nos Xogos Ol\u00edmpicos de 1936 en Berl\u00edn, Alema\u00f1a."}
{"id": "508601", "revid": "65337", "url": "https://gl.wikipedia.org/wiki?curid=508601", "title": "Herbert A. Cahn", "text": "Herbert Adolf Cahn, nado o 28 de xaneiro de 1915 en Frankfurt, Alema\u00f1a, e finado o 5 de abril de 2002 en Basilea, foi un numism\u00e1tico, arque\u00f3logo e comerciante de moedas alem\u00e1n nacionalizado su\u00edzo en 1949.\nTraxectoria.\nComo comerciante de moedas.\nHerbert A. Cahn proced\u00eda dunha familia de comerciantes numism\u00e1ticos de Frankfurt. Xa o seu av\u00f3, Adolph Emil Cahn (1840-1918), fundara en 1874 unha compa\u00f1\u00eda dedicada \u00e1 venda de moedas que chegou a organizar importantes poxas p\u00fablicas. Posteriormente, o seu pai, Theodor Cahn (1877-1924) e o seu t\u00edo Julius Cahn (1871-1935) pasaron a dirixir o negocio ata a primeira guerra mundial. \nHerbert A. Cahn recibiu a s\u00faa primeira educaci\u00f3n en Frankfurt, a primaria na escola \"Philanthropin\" e a secundaria no instituto \"Goethe-Gymnasium,\" onde se graduou en 1932. Nesa \u00e9poca de estudante tomou contacto co mundo da numism\u00e1tica e comezou xa a colaborar coa empresa familiar, correu a cargo da edici\u00f3n de diversos cat\u00e1logos de poxas e venda de moedas. Mesmo, aos 14 anos, publicou o seu primeiro artigo, sobre un denario in\u00e9dito de Septimio severo.\nNo mesmo 1932, Herbert comezou os seus estudos de Arqueolox\u00eda Cl\u00e1sica, Historia Antiga e Filolox\u00eda Cl\u00e1sica na Universidade de Frankfurt, con profesores como Ernst Langlotz, e, logo da emigraci\u00f3n forzada a Basilea en 1933 pola confesi\u00f3n xud\u00eda da s\u00faa familia, continuou os seus estudos na Universidade de Basilea, onde acadou o t\u00edtulo de doutor en Arqueolox\u00eda Cl\u00e1sica en 1940, baixo a direcci\u00f3n do profesor a Ernst Pfuhl, cunha tese sobre a moeda de Naxos (\"Die M\u00fcnzen der sizilischen Stadt Naxos\").\nEn 1933 asociouse co seu irm\u00e1n, Erich B. Cahn, para crear a compa\u00f1\u00eda \"M\u00fcnzhandlung Basel\", reconvertida en 1942 en \"M\u00fcnzen und Medaillen AG\", que chegou a se converter nunha das entidades de venda de moedas m\u00e1is importantes do mundo. O negocio abrangu\u00eda non s\u00f3 as moedas sen\u00f3n tam\u00e9n as antig\u00fcidades e, despois de 1988, Herbert Cahn separou esta parte da compa\u00f1\u00eda a unha de nova creaci\u00f3n denominada \"H. A.C. Kunst der Antike\", que chegou a ser tam\u00e9n unha das empresas punteiras no comercio das antig\u00fcidades e dos obxectos de arte a nivel internacional.\nComo numism\u00e1tico acad\u00e9mico.\nParalelamente ao seu labor comercial, Herbert Cahn mantivo permanentemente a s\u00faa conexi\u00f3n co aspecto cient\u00edfico da numism\u00e1tica antiga e da arqueolox\u00eda cl\u00e1sica. De feito, en 1965 converteuse en profesor de Numism\u00e1tica Antiga da Universidade de Heidelberg e en 1971 foi nomeado profesor em\u00e9rito. A partir de 1983 desenvolveu a s\u00faa actividade docente na Universidade de Friburgo.\nXunto con Karl Schefold e Otto Rubensohn, participou en 1956 na fundaci\u00f3n da Sociedade dos Amigos da Arte Antiga (\"Vereinigung der Freunde Antiker Kunst\") e en 1960 na mostra \"Obras Mestras da Arte Grega\" (\"Meisterwerke griechischer Kunst\"), celebrada en Basilea. Esta exposici\u00f3n foi o xermolo da fundaci\u00f3n do \"Antikenmuseum Basel\", na mesma cidade, que abriu as s\u00faas portas en 1966. De 1970 a 1986 foi membro do consello de direcci\u00f3n da Sociedade Su\u00edza de Numism\u00e1tica (\"Schweizerische Numismatische Gesellschaft\"). Entre 1949 e 1964 foi redactor de \"Schweizer M\u00fcnzbl\u00e4tter\" e, de 1981 a 1987, de \"Schweizerische Numismatische Rundschau\". \nO seu principal foco de atenci\u00f3n foi a numism\u00e1tica grega; os seus traballos sobre as moedas de Naxos e Cnido seguen a ser obras de referencia. Tam\u00e9n \u00e9 autor de publicaci\u00f3ns noutras moitas \u00e1reas da numism\u00e1tica antiga, as\u00ed como sobre vasos gregos e sobre outros aspectos da arte da Antig\u00fcidade. De xeito privado, Herbert Cahn coleccionou fragmentos de vasillas antigas e reuniu unha das colecci\u00f3ns m\u00e1is grandes e importantes do mundo, que ofrece unha visi\u00f3n xeral da cer\u00e1mica antiga.\nCahn foi un dos fundadores da Asociaci\u00f3n Internacional de Numism\u00e1ticos Profesionais en 1951 e tam\u00e9n formou parte da Comisi\u00f3n Internacional de Numism\u00e1tica, de cuxo bolet\u00edn foi o primeiro editor, en 1980.\nVida familiar.\nEn 1949, Herbert Cahn adquiriu a nacionalidade su\u00edza e casou con Mathilde V\u00f6geli. A s\u00faa filla, Miriam Cahn, nada no mesmo 1949, \u00e9 unha reco\u00f1ecida artista visual; o seu fillo, Jean-David Cahn, nado en 1961, contin\u00faa a tradici\u00f3n do seu pai traballando como anticuario en Basilea.\nReco\u00f1ecementos.\nEn 1985, co gallo do seu septuax\u00e9simo aniversario, Herbert Cahn Foi obxecto da publicaci\u00f3n dun libro de homenaxe publicado polo C\u00edrculo Numism\u00e1tico de Basilea.\nPublicaci\u00f3ns.\nHerbert Cahn foi autor de numerosos artigos publicados en revistas numism\u00e1ticas e arqueol\u00f3xicas da s\u00faa \u00e9poca, e tam\u00e9n dalg\u00fans traballos monogr\u00e1ficos. Velaqu\u00ed unha escolma das s\u00faas monograf\u00edas m\u00e1is salientables:"}
{"id": "508602", "revid": "65337", "url": "https://gl.wikipedia.org/wiki?curid=508602", "title": "Herbert Adolf Cahn", "text": ""}
{"id": "508603", "revid": "65337", "url": "https://gl.wikipedia.org/wiki?curid=508603", "title": "Herbert Cahn", "text": ""}
{"id": "508604", "revid": "65337", "url": "https://gl.wikipedia.org/wiki?curid=508604", "title": "H. A. Cahn", "text": ""}
{"id": "508605", "revid": "65337", "url": "https://gl.wikipedia.org/wiki?curid=508605", "title": "Cahn, H. A.", "text": ""}
{"id": "508606", "revid": "23204", "url": "https://gl.wikipedia.org/wiki?curid=508606", "title": "Pap\u00faa Nova Guinea nos Xogos Ol\u00edmpicos", "text": "Pap\u00faa Nova Guinea participou por vez primeira nos Xogos Ol\u00edmpicos en 1976, e dende ent\u00f3n competiu en cada edici\u00f3n dos Xogos Ol\u00edmpicos de Ver\u00e1n, ag\u00e1s nos Xogos de 1980. O pa\u00eds nunca participou nos Xogos Ol\u00edmpicos de Inverno e non conseguiu nunca ga\u00f1ar unha medalla ol\u00edmpica."}
{"id": "508609", "revid": "89787", "url": "https://gl.wikipedia.org/wiki?curid=508609", "title": "Bart Gets an &quot;F&quot;", "text": "\"Bart Gets an \"F\" \u00e9 o primeiro episodio da segunda tempada de \"The Simpsons\". Emitiuse orixinalmente na cadea Fox dos Estados Unidos o 11 de outubro de 1990. Neste episodio, Bart Simpson suspende catro exames de historia consecutivos e o psiquiatra escolar recom\u00e9ndalle que repita o cuarto grao. Bart promete facelo mellor e persuade ao xenio da clase, Martin Prince, para que o titorice. Despois diso, Bart reza a Deus por axuda. Esa noite, Springfield \u00e9 golpeado cunha enorme tormenta de neve que pecha a escola, d\u00e1ndolle a Bart outro d\u00eda para estudar.\nO episodio foi escrito por David M. Stern e dirixido por David Silverman. O Alcalde Quimby fai a s\u00faa primeira aparici\u00f3n, e este episodio \u00e9 o primeiro que presenta unha nova secuencia inicial. Este episodio foi o terceiro episodio producido para a segunda tempada. Foi elixido para estrearse na tempada porque ten un papel destacado en Bart, que gozou de popularidade a principios dos anos noventa.\nDebido ao \u00e9xito da primeira tempada de \"The Simpsons\", Fox decidiu cambiar a franxa horaria do programa ao xoves \u00e1s 8:00 pm ET, onde se emitiu fronte a \"The Cosby Show\" de NBC, o n\u00famero un da \u00e9poca. Durante todo o ver\u00e1n, varios medios publicaron historias sobre a suposta rivalidade \"Bill contra Bart\" e publicitaron intensamente o primeiro episodio da segunda tempada. Varios cr\u00edticos vaticinaron que \"Bart obt\u00e9n un\" F \"far\u00eda bastante peor nas clasificaci\u00f3ns que \"The Cosby Show\". Non obstante, a puntuaci\u00f3n final de Nielsen do episodio foi de 18,4 e un 29% de audiencia situouno segundo na s\u00faa franxa horaria por detr\u00e1s de The Cosby Show cunha clasificaci\u00f3n de 18,5 e un 29% de share. O episodio terminou oitavo nas clasificaci\u00f3ns semanais, pero foi visto por uns 33,6 mill\u00f3ns de espectadores, o que o converte no programa n\u00famero un da semana, en termos de espectadores reais. Converteuse no programa m\u00e1is valorado e m\u00e1is visto da historia da cadea Fox e mant\u00edvose as\u00ed ata o 1 de xaneiro de 1995. Segue a ser o episodio mellor valorado da historia dos Simpson.\n\"Bart obt\u00e9n un \"F\" recibiu valoraci\u00f3ns positivas de cr\u00edticos de televisi\u00f3n. \"Entertainment Weekly\" clasificouno no posto 31 na s\u00faa lista de 1999 de \"Os 100 momentos m\u00e1is grandes da televisi\u00f3n\".\nTrama.\nNa escola primaria Springfield, Bart presenta un informe de libros sobre \"A illa do tesouro\". Cando \u00e9 incapaz de nomear ao pirata da historia, a se\u00f1ora Krabappel dec\u00e1tase de que non leu o libro. Ela repr\u00e9ndelle os suspensos das probas e adv\u00edrtelle sobre un pr\u00f3ximo exame sobre a Am\u00e9rica colonial. Na escola ao d\u00eda seguinte, Bart finxe unha enfermidade para evitar facer outra proba. Despois de obter de Milhouse as respostas da proba, un Bart demasiado confiado punt\u00faa a\u00ednda peor que antes, xa que a se\u00f1ora Krabappel lle d\u00e1 a Bart un conxunto diferente de preguntas da proba.\nHomer e Marge re\u00fanense co psiquiatra da escola, o doutor J. Loren Pryor, que recomenda a Bart que repita o cuarto grao. Marge e Homer pensan que pode ser unha boa idea, pero Bart promete mellorar as s\u00faas notas para evitalo.\nDesesperado, Bart p\u00eddelle a Martin que o axude a obter aprobados. Bart promete mellorar a popularidade de Martin a cambio de titoralo. Cando Martin comeza a imitar o mal comportamento de Bart, abandona a titor\u00eda para sa\u00edr cos seus novos amigos e xogar a xogos de arcade. Para conseguir m\u00e1is tempo para estudar, Bart prega a Deus por un milagre para evitar a proba de ma\u00f1\u00e1 na escola. Esperta ao d\u00eda seguinte para descubrir que a escola est\u00e1 pechada porque Springfield est\u00e1 cuberto de neve.\nMentres Bart se prepara para xogar durante o d\u00eda de neve, Lisa revela que o escoitou rezando e insta a facer un bo uso dunha oraci\u00f3n contestada. Bart decide estudar mentres os demais se divirten na neve. A pesar do seu esforzo, Bart falla na proba do d\u00eda seguinte. Bart rompe a chorar e compara o seu fracaso coa entrega de Fort Necessity por parte de George Washington aos franceses en 1754. A se\u00f1ora Krabappel queda impresionada por esta escura referencia hist\u00f3rica e d\u00e1lle un punto extra por demostrar co\u00f1ecemento aplicado. Bart est\u00e1 tan extasiado cando recibe unha nota que apenas pasa (D-menos), que corre por Springfield anunciando o seu \u00e9xito. Cando Bart volve a casa, os seus pais publican a proba na neveira e el comenta que lle debe a Deus alg\u00fans dos seus logros.\nProduci\u00f3n.\n\"Bart Gets an \"F\" foi o primeiro episodio de \"The Simpsons\" escrito por David M. Stern. David Silverman dirixiuno. Durante o ver\u00e1n de 1990, Bart foi caracterizado por alg\u00fans pais e conservadores como un mal modelo para os nenos debido \u00e1 s\u00faa natureza rebelde. Varias escolas p\u00fablicas estadounidenses prohibiron as camisetas con imaxe de Bart con subt\u00edtulos, como \"Eu son Bart Simpson. Quen demo es ti?\" e \"Underachiever ('E orgulloso diso, home!')\". Varios cr\u00edticos pensaron que o episodio era unha resposta a estas controversias. Non obstante, o produtor executivo James L. Brooks respondeu que non, pero engadiu: \"T\u00e9molo en conta. Creo que \u00e9 importante para n\u00f3s que Bart o faga mal na escola. Hai estudantes as\u00ed. Ademais, estou moi desconfiado da televisi\u00f3n onde se sup\u00f3n que todo o mundo \u00e9 un modelo a seguir. Non atopas tantos modelos na vida real. Por que a televisi\u00f3n deber\u00eda estar chea deles?\" Sam Simon comentou: \"Hai temas nos concertos que fixemos o ano pasado, temas importantes, creo que \u00e9 unha homenaxe ao ben que os executamos que ningu\u00e9n se decatou de que ti\u00f1amos un punto\". Bart di \"Cowabunga\" por segunda vez (a primeira vez est\u00e1 en \"The Telltale Head\"). Isto asoci\u00e1base normalmente a Bart a trav\u00e9s do seu uso como slogan de camiseta. O Alcalde Quimby fai a s\u00faa primeira aparici\u00f3n neste episodio, sen a franxa da s\u00faa marca rexistrada que diga \"Mayor\". A faixa engadiuse m\u00e1is tarde porque os escritores tem\u00edan que os espectadores non o reco\u00f1eceran.\nO episodio foi o primeiro en presentar unha nova secuencia inicial, acurtada en quince segundos da s\u00faa duraci\u00f3n orixinal de aproximadamente 90 segundos. A secuencia inicial da primeira tempada mostra a Bart roubando un cartel de \"Parada de Autob\u00fas\"; mentres que a nova secuencia pres\u00e9ntalle o skate pasado por varios personaxes, presentados durante a tempada anterior. O paseo en bicicleta de Lisa cortouse, substitu\u00eddo por un lategazo dun segundo de Springfield que amosaba a outros personaxes, antes de que o coche de Homer arrincase no cami\u00f1o. A partir da segunda tempada, houbo tres versi\u00f3ns da apertura: unha versi\u00f3n completa de aproximadamente 75 segundos, unha versi\u00f3n de 45 segundos e unha versi\u00f3n de 25 segundos. Isto deu aos editores do programa m\u00e1is marxe de manobra.\nDavid Silverman cre que os animadores comezaron a \"facerse seus\" a medida que se acostumaban aos personaxes e eran capaces de lograr m\u00e1is coa interpretaci\u00f3n de personaxes. Durante a escena onde Bart pronuncia un discurso dicindo que \u00e9 \"mudo como un post\", Silverman quixo cortar rapidamente desde varios \u00e1ngulos para dar unha sensaci\u00f3n de ansiedade. O dese\u00f1o de Martin Prince cambiou varias veces durante o episodio. Hab\u00eda un modelo diferente con ollos m\u00e1is grandes e cabelos m\u00e1is salvaxes dese\u00f1ados para a escena onde Martin delata a Bart e sae correndo. Silverman describe a secuencia \"Snow Day\" como unha das cousas m\u00e1is dif\u00edciles que tivo que animar. Presenta varias largas tixolas que mostran a moitos personaxes que participan en actividades dif\u00edciles de cronometrar correctamente. A fantas\u00eda de Bart onde ve aos pais fundadores dos Estados Unidos usa cores apagadas e variaci\u00f3ns de vermello, branco e azul. Silverman tam\u00e9n tivo que traballar duro para facer chorar a Bart sen facer que o seu dese\u00f1o parecese demasiado descabellado; por este motivo m\u00f3strase cubr\u00edndose a cara cun anaco de papel.\nPrimeira emisi\u00f3n.\nMover a Xoves.\nA primeira tempada de \"The Simpsons\" rematou ata a cuarta na clasificaci\u00f3n semanal e foi a primeira serie da cadea Fox en situarse entre os 30 concertos m\u00e1is valorados da tempada. Bart converteuse rapidamente nun dos personaxes m\u00e1is populares da televisi\u00f3n no que se chamou \"Bartmania\". Debido ao \u00e9xito da primeira tempada do programa, Fox decidiu cambiar a franxa horaria dos Simpson coa esperanza de que roubase as clasificaci\u00f3ns da li\u00f1a \"poderosa\" da NBC, xerando m\u00e1is ingresos publicitarios, e levar\u00eda a maiores puntuaci\u00f3ns para \"Beverly Hills, 90210\" e Babes , que seguir\u00edan o concerto. O programa trasladouse da s\u00faa franxa de domingo \u00e1s 20:00 horas EST \u00e1 mesma hora do xoves, onde competir\u00eda con \"The Cosby Show\" de NBC, o n\u00famero un da \u00e9poca. Moitos dos produtores dos \"Simpsons\", inclu\u00eddo James L. Brooks, estaban en contra. O programa estivera entre os 10 mellores mentres se emit\u00eda o domingo e sentiron que o movemento destruir\u00eda as s\u00faas valoraci\u00f3ns. Brooks comentou: \"De s\u00fapeto, un programa que foi un \u00e9xito est\u00e1 a loitar pola s\u00faa supervivencia, [...] Non estamos loitando contra Cosby, s\u00f3 queremos obter puntuaci\u00f3ns saudables. Hai d\u00faas semanas na mi\u00f1a vida cando o programa co que estiven asociado foi o n\u00famero un nas clasificaci\u00f3ns e o domingo pola noite tivemos a oportunidade de ser o n\u00famero un do pa\u00eds. Non creo que te\u00f1amos oportunidade o xoves pola noite \". Un anuncio do programa en \"TV Guide\" falsificou isto, con Homer intentando loitar contra o seu fillo para que non se agarrase \u00e1 vida querida ao logotipo de \"Os Simpson\", con Bart comentando \"Non me mudei a outra noite s\u00f3 porque algunha rede o tipo o di! \"\n\"Two Cars in Every Garage and Three Eyes on Every Fish\" foi o primeiro episodio producido para a tempada, pero \"Bart obt\u00e9n un\" F \"emitido primeiro porque Bart era popular naquel momento e os produtores quer\u00edan que a estrea fose un episodio Emitiuse fronte ao cuarto episodio da s\u00e9tima tempada de \"The Cosby Show\" titulado \"Period of Adjustment\", que viu como se engadiu a Erika Alexander ao elenco. Os primeiros 13 episodios de \"The Simpsons\" foran volveuse a repetir varias veces durante o ver\u00e1n e Fox promoveu moito o primeiro episodio desde maio. Os medios de comunicaci\u00f3n publicaran historias sobre a suposta rivalidade \"Bill contra Bart\".\nValoraci\u00f3n Nielsen.\nAs repetici\u00f3ns de The Simpsons emitidas na franxa horaria do xoves contra novos episodios de \"The Cosby Show\" clasific\u00e1ronse ata o 73o na clasificaci\u00f3n semanal (en comparaci\u00f3n co terceiro posto de \"The Cosby Show\"). Varios cr\u00edticos vaticinaron que \"Bart obt\u00e9n un\" F \"far\u00eda bastante peor nas clasificaci\u00f3ns que \"The Cosby Show\". reg Dawson, do \"Orlando Sentinel\", escribiu que \"apostar\u00eda d\u00f3lares a rosquillas de tortas lisas (unha mascota Homer) que incluso \"Os Simpsons\" frescos non estar\u00edan dentro dos cinco puntos de clasificaci\u00f3n de Cosby, o que poder\u00eda conseguir unha participaci\u00f3n de 30 en apag\u00f3n de enerx\u00eda.\" O executivo de Fox, Peter Chernin, dixo que esperaban establecer un punto de apoio o xoves pola noite e \"se somos realmente afortunados e moi afortunados, chegaremos ao segundo lugar\".\nAs primeiras cifras de clasificaci\u00f3n durante a noite para a emisi\u00f3n orixinal de \"Bart obt\u00e9n un 'F'\" en 24 cidades proxectaban que Os Simpsons ti\u00f1an un 19,9 de Nielsen e un 30% de audiencia, mentres que \"The Cosby Show\" ti\u00f1a un 19,3 de Nielsen e un 29% . Non obstante, a clasificaci\u00f3n final do episodio foi un 18,4 e un 29% de audiencia. Isto situouno segundo na s\u00faa franxa horaria por detr\u00e1s de \"The Cosby Show\", que ti\u00f1a unha valoraci\u00f3n de 18,5 e un 29% de participaci\u00f3n. Naquela \u00e9poca, NBC ti\u00f1a 208 cadeas de televisi\u00f3n, mentres que Fox s\u00f3 ti\u00f1a 133. Remataba oitavo nas clasificaci\u00f3ns semanais, empatado con \"Who's the Boss?\", mentres que \"The Cosby Show\" quedou s\u00e9timo. A clasificaci\u00f3n bas\u00e9ase no n\u00famero de televisores dom\u00e9sticos que se sintonizaron no programa. Nielsen Media Research estimou que 33,6 mill\u00f3ns de espectadores viron o episodio, o que o converteu no programa n\u00famero un en termos de espectadores reais esa semana: \"O Cosby Show\" foi visto por 28,5 mill\u00f3ns de espectadores e terminou s\u00e9timo. Converteuse no programa m\u00e1is valorado e m\u00e1is visto da historia da Fox Network. Mant\u00edvose nesa posici\u00f3n ata o 1 de xaneiro de 1995, cando un partido de playoff da National Football League entre os Minnesota Vikings e os Chicago Bears logrou unha clasificaci\u00f3n de Nielsen de 21,0. Segue sendo o episodio mellor valorado da historia dos \"Simpson\".\nReferencias culturais.\nO informe do libro de Bart sobre a novela de Robert Louis Stevenson A illa do tesouro , mentres que Martin presenta \"O vello e o mar\" de Ernest Hemingway. M\u00e1is tarde, Martin fai comentarios sobre o progn\u00f3stico do Pequod en referencia a \"Moby Dick\". Durante o \"Snow Day\", os cidad\u00e1ns de Springfield cantan \" Winter Wonderland \". A escena na que todos os de Springfield se re\u00fanen ao redor do c\u00edrculo da cidade, collen as mans e comeza a cantar \u00e9 unha referencia a \"How the Grinch Stole Christmas!\" \"Hallelujah\", o coro do Mes\u00edas de George Frideric Handel, p\u00f3dese escoitar cando comeza a nevar.\nRecepci\u00f3n.\nO episodio recibiu cr\u00edticas positivas de cr\u00edticos de televisi\u00f3n. Os autores do libro \"I Can't Believe It's a Bigger and Better Updated Unofficial Simpsons Guide\", Warren Martyn e Adrian Wood, escribiron: \"A open cracking to the second season - especialmente memorable para a secuencia na que Bart reza para que a escola sexa cancelado ao d\u00eda seguinte s\u00f3 para atoparse exiliado do seguinte pa\u00eds das marabillas invernais.\" Virginia Mann de \"The Record\" considerou que \"non era tan divertido como os mellores episodios da tempada pasada, [pero a\u00ednda as\u00ed] ben feito, divertido e, \u00e1s veces, conmovedor\". O episodio foi eloxiado polas s\u00faas emocionais escenas. Tom Shales escribiu que o episodio \"non s\u00f3 \u00e9 divertido, \u00e9 conmovedor\" e eloxiouno polas escenas nas que Bart reza, escribindo \"Hai poucos, se hai alg\u00fan outro programa de entretemento na televisi\u00f3n, que se adentra en cuesti\u00f3ns filos\u00f3ficas a\u00ednda que sexa tan profundo. Os Simpson poden ser tan pensativo como a pontificaci\u00f3n de Bill Moyers de cellas engurradas, a\u00ednda que infinitamente m\u00e1is divertido \". Hal Boedeker, de \"Miami Herald\", sentiu que \"sacaba un final reflexivo sen ser predicador, tenro sen ser apetecido. A pesar das b\u00e1goas, o programa mant\u00e9n a s\u00faa vantaxe. E a forma en que a TV normalmente mancha o schmaltz, \u00e9 bastante un logro\". Phil Kloer, de \"The Atlanta Journal-Constitution\", escribiu: \"O episodio fai un bo traballo facendo fincap\u00e9 na importancia de estudar sen facerse estupefacto. Por todo o que se fala sobre a anarqu\u00eda dos \"Simpsons\", o programa \u00e1s veces contrabandou nunha mensaxe ocasional, como fai de novo\". \"No seu libro O evanxeo segundo Os Simpsons\", Mark I. Pinsky escribe: \"Bart recibe unha \"F\"\" ofrece a representaci\u00f3n m\u00e1is detallada da din\u00e1mica de oraci\u00f3n en \"Os Simpson\"\". Steve L. Case inclu\u00edu m\u00e1is tarde o episodio do seu libro \"Toons That Teach\", unha lista de 75 debuxos animados que axudan a ensinar lecci\u00f3ns b\u00edblicas.\nO episodio ocupou o posto 31 na lista de \"Os 100 momentos m\u00e1is grandes da televisi\u00f3n\" de \"Entertainment Weekly\", e Bruce Fretts sinalou que \"\u00e9 a cl\u00e1sica TV familiar irreverente\". En 2007, Larina Adamson, unha produtora supervisora \u200b\u200bde The Simpsons , nomeou a \"Bart Gets an 'F\" como o seu episodio favorito da serie. En 2010, a BBC chamou \"Bart recibe un\" F \" \" como un dos dez episodios m\u00e1is memorables do programa, cham\u00e1ndoo \"perspicaz e conmovedor\"."}
{"id": "508612", "revid": "5603034", "url": "https://gl.wikipedia.org/wiki?curid=508612", "title": "Bart Gets an F", "text": ""}
{"id": "508613", "revid": "23204", "url": "https://gl.wikipedia.org/wiki?curid=508613", "title": "Estados Federados de Micronesia nos Xogos Ol\u00edmpicos", "text": "Os Estados Federados de Micronesia participaron por vez primeira nos Xogos Ol\u00edmpicos no ano 2000, competindo dende ent\u00f3n en t\u00f3dalas edici\u00f3ns dos Xogos Ol\u00edmpicos de Ver\u00e1n. O pa\u00eds non conseguiu ga\u00f1ar ningunha medalla ol\u00edmpica e tampouco participou nos Xogos Ol\u00edmpicos de Inverno."}
{"id": "508616", "revid": "23204", "url": "https://gl.wikipedia.org/wiki?curid=508616", "title": "Macedonia do Norte nos Xogos Ol\u00edmpicos", "text": "Macedonia do Norte participou por vez primeira nos Xogos Ol\u00edmpicos como un estado independente en 1996, e dende ent\u00f3n competiu en cada edici\u00f3n dos Xogos Ol\u00edmpicos de Ver\u00e1n e de Inverno. At\u00e9 o ano 1988, os deportistas macedonios competiron por Iugoslavia, e en 1992 participaron como participantes independentes. O nome provisional de \"Antiga Rep\u00fablica Iugoslava de Macedonia\" foi usado at\u00e9 os Xogos Ol\u00edmpicos de Inverno de 2018, no contexto do conflito polo nome de Macedonia."}
{"id": "508619", "revid": "23204", "url": "https://gl.wikipedia.org/wiki?curid=508619", "title": "Comit\u00e9 Ol\u00edmpico de Macedonia do Norte", "text": "O Comit\u00e9 Ol\u00edmpico de Macedonia do Norte (en ) \u00e9 o Comit\u00e9 Ol\u00edmpico Nacional de Macedonia do Norte. Os membros do comit\u00e9 son 26 federaci\u00f3ns de deportes, as cales elixen o Consello Executivo composto do presidente e catro membros.\nTen a s\u00faa sede na capital do pa\u00eds, Skopje.\nHistoria.\nO Comit\u00e9 Ol\u00edmpico de Macedonia do Norte foi fundado co nome de \"Comit\u00e9 Ol\u00edmpico da Antiga Rep\u00fablica Iugoslava de Macedonia\" en 1992 e foi reco\u00f1ecido polo Comit\u00e9 Ol\u00edmpico Internacional en 1993, reflectindo o status de conflito polo nome oficial do pa\u00eds. En marzo de 2019, o COI aprobou o cambio de nome por \"Comit\u00e9 Ol\u00edmpico de Macedonia do Norte\"."}
{"id": "508620", "revid": "5603087", "url": "https://gl.wikipedia.org/wiki?curid=508620", "title": "Homer J. Simpson", "text": ""}
{"id": "508622", "revid": "89787", "url": "https://gl.wikipedia.org/wiki?curid=508622", "title": "Paul Balog", "text": "Paul Balog (orixinariamente en h\u00fangaro: \"P\u00e1l Balog\"), nado o 15 de agosto de 1900 en Budapest e finado o 6 de novembro de 1982 en Roma, foi un numism\u00e1tico, arque\u00f3logo e m\u00e9dico h\u00fangaro nacionalizado italiano, especialista na numism\u00e1tica do mundo isl\u00e1mico.\nTraxectoria.\nPau Balog naceu nunha familia acomodada de Budapest, fillo de Soma Balog e da s\u00faa muller, Iren Mittelmann, e na s\u00faa infancia sufriu os rigores da primeira guerra mundial e da devastaci\u00f3n da posguerra no seu pa\u00eds.\nNeste contexto, Balog estudou a carreira de Medicina en Budapest e na Universidade de P\u00e9cs, da que se graduou en 1926 coa especialidade en dermatolox\u00eda. Ese mesmo ano casou coa croata Ilona Plichper, tam\u00e9n dermat\u00f3loga, e xuntos viaxaron a Exipto e establec\u00e9ronse no Cairo, onde el foi nomeado director do laboratorio do Hospital Italiano \"Umberto I\", posto que ocupou ata a s\u00faa xubilaci\u00f3n en 1961. \nNo campo da medicina colaborou a partir de 1935 coa Universidade de P\u00e9cs e foi un prol\u00edfico autor de artigos de investigaci\u00f3n cient\u00edfica.\nNo Cairo comezou a interesarse pola moeda do mundo isl\u00e1mico, influ\u00eddo polo numism\u00e1tico e enxe\u00f1eiro agr\u00edcola franc\u00e9s Marcel Jungfleisch, especialista nese \u00e1mbito, que levaba establecido al\u00ed desde 1902. Cara a finais da d\u00e9cada de 1930 comezou a s\u00faa colecci\u00f3n de moeda isl\u00e1mica, particularmente de Exipto, que chegou a ser moi relevante, e en 1949 publicou os seus primeiros artigos numism\u00e1ticos, no \"Bulletin de l\u2019Institut d\u2019\u00c9gypte\".\nOs problemas de sa\u00fade fixeron que tivese que retirarse da profesi\u00f3n m\u00e9dica en 1961, o que lle permitiu dedicarse por completo ao estudo da numism\u00e1tica. En reco\u00f1ecemento da s\u00faa dedicaci\u00f3n de m\u00e1is de tres d\u00e9cadas ao Hospital Italiano do Cairo, o Goberno italiano concedeulle a nacionalidade italiana, e Balog e a s\u00faa muller decidiron instalarse en Roma a partir de 1964.\nOs resultados das s\u00faas investigaci\u00f3ns sobre a moeda \u00e1rabe de Exipto, as\u00ed como a importante colecci\u00f3n de pezas que foi reunindo ao longo da s\u00faa vida, foron a base do proxecto \"Sylloge of Islamic Coins in the Israel Museum\".\nPublicaci\u00f3ns.\nAdemais das numerosas contribuci\u00f3ns con artigos publicados nas principais revistas de numism\u00e1tica e arqueolox\u00eda da s\u00faa \u00e9poca, sinaladamente \"Revue Belge de Numismatique\", \"Revue Numismatique\" e \"Bulletin de l'Institut d'\u00c9gypte\", o m\u00e1is salientable dos traballos de Balog cond\u00e9nsase en tres monograf\u00edas.\nReco\u00f1ecementos.\nEn 1988, conmemorando o sexto aniversario do seu falecemento e no marco da Conferencia Internacional de Numism\u00e1tica Isl\u00e1mica, o \"Israel Museum\" de Xerusal\u00e9n honrou a s\u00faa memoria cunha publicaci\u00f3n de homenaxe con textos en ingl\u00e9s e en \u00e1rabe, co t\u00edtulo de \"In memory of Paul Balog\".\nPola s\u00faa banda, a Sociedade Numism\u00e1tica de Israel publicou en 1991 o volume de homenaxe titulado \"Studies in Memory of Paul Balog\".\nAdemais, Balog foi nomeado en 1957 membro honorario da Comisi\u00f3n Internacional de Numism\u00e1tica, en 1972 membro correspondente da \"American Numismatic Society\", e en 1978 membro honorario da Real Sociedade Asi\u00e1tica."}
{"id": "508623", "revid": "65337", "url": "https://gl.wikipedia.org/wiki?curid=508623", "title": "P\u00e1l Balog", "text": ""}
{"id": "508624", "revid": "65337", "url": "https://gl.wikipedia.org/wiki?curid=508624", "title": "P. Balog", "text": ""}
{"id": "508625", "revid": "65337", "url": "https://gl.wikipedia.org/wiki?curid=508625", "title": "Balog, P.", "text": ""}
{"id": "508627", "revid": "23204", "url": "https://gl.wikipedia.org/wiki?curid=508627", "title": "Carlos I. Noriega", "text": "Carlos Ismael Noriega, nado en Lima (Per\u00fa) o 8 de outubro de 1959, \u00e9 un astronauta peruano nacionalizado estadounidense que formou parte das misi\u00f3ns STS-84 e STS-97.\nTraxectoria.\nNoriega graduouse en ciencias da computaci\u00f3n na Universidade do Sur de California en 1981. \u00c9 m\u00e1ster en ciencias da computaci\u00f3n e en operaci\u00f3n de sistemas espaciais pola Escola Naval de Posgraduados en 1990.\nFoi seleccionado como astronauta pola NASA en decembro de 1994, participando nas misi\u00f3ns STS-84 e STS-97 e pasando un total de 20,05 d\u00edas no espazo."}
{"id": "508628", "revid": "4817", "url": "https://gl.wikipedia.org/wiki?curid=508628", "title": "Carlos Ismael Noriega", "text": ""}
{"id": "508632", "revid": "4817", "url": "https://gl.wikipedia.org/wiki?curid=508632", "title": "Naval Ocean Surveillance Satellites 1", "text": "Naval Ocean Surveillance Satellites 1 ou Naval Ocean Surveillance System 1 (NOSS 1), tam\u00e9n co\u00f1ecidos como Parcae e White Cloud, foi unha serie de sat\u00e9lites de reco\u00f1ecemento electr\u00f3nico para a localizaci\u00f3n de buques por triangulaci\u00f3n dos seus sinais electromagn\u00e9ticos.\nCaracter\u00edsticas.\nOs sat\u00e9lites NOSS 1 eran lanzados en tripletes de tal xeito que unha vez en \u00f3rbita pod\u00edan triangular nav\u00edos pola detecci\u00f3n das s\u00faas emisi\u00f3ns de radar. Os sat\u00e9lites foron desenvolvidos polo Laboratorio de Investigaci\u00f3n Naval (NRL) base\u00e1ndose na experiencia cos sat\u00e9lites Grab e Poppy. Para lanzalos us\u00e1ronse foguetes Atlas E, Atlas F e Atlas H modificados para poder orbitar m\u00faltiples cargas. T\u00f3dolos lanzamentos se fixeron desde a base Vandenberg da Forza A\u00e9rea. Unha vez en \u00f3rbita cada triplete de sat\u00e9lites voaba en formaci\u00f3n, formando un tri\u00e1ngulo cunha separaci\u00f3n entre sat\u00e9lites de entre 30 e 240 km. Cada sat\u00e9lite estabiliz\u00e1base mediante gradente gravitatorio grazas a un mastro de 15 m de longo, asegurando que as antenas de cada sat\u00e9lite apuntaran sempre cara terra. Aos NOSS 1 lles seguiron os NOSS 2."}
{"id": "508633", "revid": "72012", "url": "https://gl.wikipedia.org/wiki?curid=508633", "title": "Naval Ocean Surveillance System 1", "text": ""}
{"id": "508634", "revid": "72012", "url": "https://gl.wikipedia.org/wiki?curid=508634", "title": "Parcae", "text": ""}
{"id": "508635", "revid": "72012", "url": "https://gl.wikipedia.org/wiki?curid=508635", "title": "White Cloud", "text": ""}
{"id": "508636", "revid": "72012", "url": "https://gl.wikipedia.org/wiki?curid=508636", "title": "NOSS 1", "text": ""}
{"id": "508637", "revid": "52194", "url": "https://gl.wikipedia.org/wiki?curid=508637", "title": "Partido do Movemento Democr\u00e1tico Brasileiro", "text": ""}
{"id": "508638", "revid": "72012", "url": "https://gl.wikipedia.org/wiki?curid=508638", "title": "NOSS 2", "text": ""}
{"id": "508639", "revid": "4817", "url": "https://gl.wikipedia.org/wiki?curid=508639", "title": "Naval Ocean Surveillance Satellites 2", "text": "Naval Ocean Surveillance Satellites 2 ou Naval Ocean Surveillance System 2 (NOSS 2), tam\u00e9n co\u00f1ecidos como Intruder, foi unha serie de sat\u00e9lites de reco\u00f1ecemento electr\u00f3nico para a localizaci\u00f3n de buques por triangulaci\u00f3n dos seus sinais electromagn\u00e9ticos.\nCaracter\u00edsticas.\nOs sat\u00e9lites NOSS 2, sucesores dos NOSS 1, tam\u00e9n eran lanzados en tripletes de tal xeito que unha vez en \u00f3rbita pod\u00edan triangular nav\u00edos pola detecci\u00f3n das s\u00faas emisi\u00f3ns de radar. Moito m\u00e1is masivos que os seus predecesores, para lanzalos eran necesarios foguetes Titan 4 dotados do dispensador Titan Launch Dispenser, que funcionaba \u00e1 s\u00faa vez como unha carga de comunicaci\u00f3ns secundaria. Lanz\u00e1ronse catro tripletes de NOSS 2 entre 1990 e 1996, cun deles sen chegar a \u00f3rbita por fallo do foguete lanzador. O primeiro triplete foi lanzado desde Cabo Ca\u00f1averal e o resto desde a base Vandenberg da Forza A\u00e9rea. Aos NOSS 2 lles seguiron os NOSS 3."}
{"id": "508640", "revid": "72012", "url": "https://gl.wikipedia.org/wiki?curid=508640", "title": "Intruder", "text": ""}
{"id": "508641", "revid": "23204", "url": "https://gl.wikipedia.org/wiki?curid=508641", "title": "Australia nos Xogos Ol\u00edmpicos", "text": "Australia participou en t\u00f3dalas edici\u00f3ns dos Xogos Ol\u00edmpicos modernos. Australia competiu en cada edici\u00f3n dos Xogos Ol\u00edmpicos de Ver\u00e1n, as\u00ed como dos Xogos Ol\u00edmpicos de Inverno, ag\u00e1s 1924\u201332 e 1948. En 1908 e 1912 Australia competiu con Nova Zelandia baixo o nome de Australasia.\nO Comit\u00e9 Ol\u00edmpico Australiano foi fundado e reco\u00f1ecido en 1895. Edwin Flack foi o primeiro deportista en representar a Australia nos Xogos Ol\u00edmpicos. Ga\u00f1ou a medalla de ouro nas probas de 800 metros e 1500 metros, competiu na proba de marat\u00f3n e ga\u00f1ou a medalla de bronce na proba de dobres en tenis nos Xogos Ol\u00edmpicos de 1986 celebrados en Atenas, Grecia. O uniforme de Australia \u00e9 verde e dourado."}
{"id": "508643", "revid": "4817", "url": "https://gl.wikipedia.org/wiki?curid=508643", "title": "Naval Ocean Surveillance Satellites 3", "text": "Naval Ocean Surveillance Satellites 3 ou Naval Ocean Surveillance System 3 (NOSS 3), tam\u00e9n co\u00f1ecidos como Intruder, \u00e9 unha serie de sat\u00e9lites de reco\u00f1ecemento electr\u00f3nico para a localizaci\u00f3n de buques por triangulaci\u00f3n dos seus sinais electromagn\u00e9ticos.\nCaracter\u00edsticas.\nOs sat\u00e9lites NOSS 3, sucesores dos NOSS 2, son lanzados en pares en lugar de tripletes, como os seus antecesores, podendo igualmente triangular nav\u00edos pola detecci\u00f3n das s\u00faas emisi\u00f3ns de radio e radar. Cada par ten unha masa conxunta de 6500 kg e son lanzados mediante foguetes Atlas 2AS, Atlas 3B e Atlas 5, tanto desde Cabo Ca\u00f1averal como desde a base Vandenberg da Forza A\u00e9rea."}
{"id": "508644", "revid": "72012", "url": "https://gl.wikipedia.org/wiki?curid=508644", "title": "Naval Ocean Surveillance System 3", "text": ""}
{"id": "508645", "revid": "72012", "url": "https://gl.wikipedia.org/wiki?curid=508645", "title": "NOSS 3", "text": ""}
{"id": "508648", "revid": "15947", "url": "https://gl.wikipedia.org/wiki?curid=508648", "title": "Eva Garc\u00eda S\u00e1enz de Urturi", "text": ""}
{"id": "508649", "revid": "15490", "url": "https://gl.wikipedia.org/wiki?curid=508649", "title": "Jos\u00e9 Santiago S\u00edo", "text": "Jos\u00e9 Santiago S\u00edo, co\u00f1ecido como Pep\u00edn, nado no Porri\u00f1o en 1900 e finado en 1985, foi un pol\u00edtico e sindicalista galego.\nTraxectoria.\nVeci\u00f1o do Porri\u00f1o, durante a Rep\u00fablica marchou a Madrid. Logo golpe de Estado do 18 de xullo de 1936 pretenceu \u00e1 c\u00e9lula do Metro de Madrid do PCE. Foi detido en Vigo e despois en Madrid. Foi procesado en Madrid. Cumpriu condena na Prisi\u00f3n Provincial de Pontevedra, de onde sa\u00edu en liberdade condicional en marzo de 1950. Exiliouse en Buenos Aires en 1951."}
{"id": "508650", "revid": "5863", "url": "https://gl.wikipedia.org/wiki?curid=508650", "title": "Laura Ingalls Wilder", "text": "Laura Elizabeth Ingalls, nada no condado de Pepin (Wisconsin) o 7 de febreiro de 1867 e finada en Mansfield (Missouri) o 10 de febreiro de 1957, foi unha novelista estadounidense. Na d\u00e9cada de 1930, con 65 anos, Ingalls narrou en varios libros a s\u00faa infancia como pioneira, entre os que \"Little House on the Prairie\" foi o que acadou maior \u00e9xito. En 1973 adaptouse nunha serie de televisi\u00f3n que durou nove temporadas.\nTraxectoria.\nLaura Elizabeth Ingalls naceu nos \"Grandes Bosques\" de Wisconsin. Foi a segunda filla do matrimonio formado por Charles Phillip Ingalls e Caroline Lake Quiner. Os Wilder descend\u00edan da antiga familia Delano, \u00e1 que pertenceu o presidente Franklin Delano Roosevelt e outras ilustres personaxes. Trala s\u00faa vida inicial en Wisconsin, a familia Ingalls vaixou cara ao Oeste a trav\u00e9s dos estados de Kansas, Minnesota e Dacota. Laura, alumna brillante e intelixente, tivo unha escolarizaci\u00f3n espor\u00e1dica e irregular a causa da vida itinerante da s\u00faa familia.\nContraeu matrimonio aos dezaoito anos, o 25 de agosto de 1885, con Almanzo James Wilder no territorio de Dacota. Compraron un terreo de 200 hect\u00e1reas que foron agrandando; vinte anos despois chegou \u00e1s 800\u00a0ha.\nTiveron unha filla, Rose Wilder Lane, e despois un fillo que morreu aos doce d\u00edas. Posteriormente as desgrazas encade\u00e1ronse: Almanzo enfermou de difteria e quedou parcialmente paral\u00edtico. Ao pouco, a s\u00faa casa e granxa foron consumidas polo lume, e moitos anos de seca deix\u00e1ronos endebedados. Incapaces de ga\u00f1ar a vida, os Wilder quedaron un ano na casa dos pais de Almanzo en Spring Walley (Minnesota), ata que puideron restablecerse. En 1891 instal\u00e1ronse brevemente en Westville (Florida), onde viv\u00eda un primo de Laura, coa fin de mellorar a sa\u00fade de Almanzo, mais como ela non aturaba a calor e a humidade tiveron que volver \u00e1s chairas de De Smet (Dacota do Sur), onde mercaron unha pequena casa. En 1894 asent\u00e1ronse definitivamente en Mansfield, Missouri, onde compraron unha parcela de terra e constru\u00edron unha casa que chamaron Rocky Ridge Farm. Al\u00ed conclu\u00edron a s\u00faa existencia dedicados \u00e1 cr\u00eda de aves e ao cultivo de \u00e1rbores froiteiras. Laura comezou a escribir artigos para o \"Missouri Ruralist\" e outras revistas e a s\u00faa filla convenceuna de que escribise as s\u00faas memorias, \"Pioneer Girl\".\nEn 1932 comezou a escribir a serie de novelas autobiogr\u00e1ficas que se converteron en \"Little House on the Prairie\". Dise que as primeiras ideas de escribir vi\u00f1eron da s\u00faa nai. O seu av\u00f3, trala morte da s\u00faa esposa, tam\u00e9n escribira un libro.\nLaura Ingalls morreu aos noventa anos, en 1957.\nNa ficci\u00f3n.\nRealiz\u00e1ronse m\u00faltiples adaptaci\u00f3ns do libro \"Little House on the Prairie\". Nelas Wilder foi interpretada por:"}
{"id": "508651", "revid": "47401", "url": "https://gl.wikipedia.org/wiki?curid=508651", "title": "Laura Ingalls", "text": ""}
{"id": "508652", "revid": "23204", "url": "https://gl.wikipedia.org/wiki?curid=508652", "title": "Comit\u00e9 Ol\u00edmpico Australiano", "text": "O Comit\u00e9 Ol\u00edmpico Australiano (en ) \u00e9 o Comit\u00e9 Ol\u00edmpico Nacional respons\u00e1bel de desenvolver, promover e protexer o Movemento Ol\u00edmpico en Australia. O Comit\u00e9 Ol\u00edmpico Australiano ten a responsabilidade exclusiva para a representaci\u00f3n de Australia nos Xogos Ol\u00edmpicos (Ver\u00e1n e Inverno). Foi fundado e reco\u00f1ecido oficialmente polo Comit\u00e9 Ol\u00edmpico Internacional en 1895."}
{"id": "508653", "revid": "23204", "url": "https://gl.wikipedia.org/wiki?curid=508653", "title": "Australian Olympic Committee", "text": ""}
{"id": "508654", "revid": "23204", "url": "https://gl.wikipedia.org/wiki?curid=508654", "title": "Trinidad e Tobago nos Xogos Ol\u00edmpicos", "text": "Trinidad e Tobago participou por vez primeira nos Xogos Ol\u00edmpicos en 1948, antes de que lograra a s\u00faa independencia do Reino Unido. O pa\u00eds conseguiu 19 medallas ol\u00edmpicas, todas elas nos Xogos Ol\u00edmpicos de Ver\u00e1n."}
{"id": "508656", "revid": "55340", "url": "https://gl.wikipedia.org/wiki?curid=508656", "title": "Porto Espa\u00f1a", "text": ""}
{"id": "508660", "revid": "12452", "url": "https://gl.wikipedia.org/wiki?curid=508660", "title": "The Simpsons (temporada 3)", "text": ""}
{"id": "508664", "revid": "98629", "url": "https://gl.wikipedia.org/wiki?curid=508664", "title": "Isabella Karle", "text": "Isabella Helen Lugoski, m\u00e1is co\u00f1ecida como Isabella Karle, nada o 2 de decembro de 1921 en Detroit (M\u00edchigan) e finada o 3 de outubro de 2017 en Arlington (Virxinia), foi unha investigadora estadounidense que se destacou polo desenvolvemento de t\u00e9cnicas para determinar a estrutura tridimensional de mol\u00e9culas por cristalograf\u00eda de raios X. Karle recibiu varios premios e reco\u00f1ecementos polas s\u00faas contribuci\u00f3ns cient\u00edficas, como a Medalla Nacional da Ciencia, e o Premio da Armada ao Servizo Civil Distinguido, pero foi exclu\u00edda do Premio Nobel de Qu\u00edmica que concederon ao seu marido e compa\u00f1eiro de investigaci\u00f3n en 1985.\nTraxectoria.\nIsabella Helen Lugoski naceu no seo dunha familia de inmigrantes polacos. Decidiu estudar a carreira de Qu\u00edmica tras cursar un ano desta materia na escola. Asistiu cunha bolsa \u00e1 Universidade de M\u00edchigan e licenciouse en Fisicoqu\u00edmica aos dezanove anos. Posteriormente completou un m\u00e1ster en Ciencia e un doutoramento en Ciencias F\u00edsicas en 1940. Durante a s\u00faa estancia na universidade co\u00f1eceu a Jerome Karle, co que casou en 1942.\nIsabella Karle traballou no Proxecto Manhattan durante a Segunda guerra mundial, no desenvolvemento de t\u00e9cnicas para a extracci\u00f3n de cloruro de plutonio a partir de materiais con contido de \u00f3xido de plutonio. Ao acabar a guerra, volveu por un breve tempo a M\u00edchigan, onde foi a primeira muller membro da facultade de Qu\u00edmica.\nEn 1946, empezou a traballar no Laboratorio de Investigaci\u00f3n Naval dos Estados Unidos, onde permaneceu at\u00e9 o final da s\u00faa carreira. Al\u00ed realizou importantes avances no desenvolvemento de aplicaci\u00f3ns pr\u00e1cticas para as ideas do seu marido para resolver a estrutura de cristais mediante a an\u00e1lise directa da difracci\u00f3n de raios X. As s\u00faas contribuci\u00f3ns foron clave para confirmar experimentalmente a validez destes m\u00e9todos, polos que Jerome Karle e o seu colaborador Herbert Hauptman obtiveron o premio Nobel de Qu\u00edmica de 1985. Usando estas t\u00e9cnicas, Isabella Karle logrou determinar a estrutura de numerosas mol\u00e9culas org\u00e1nicas, como esteroides, alcaloides, toxinas, ion\u00f3foros e p\u00e9ptidos. Ademais do impacto desta \u00e1rea de investigaci\u00f3n en qu\u00edmica e biolox\u00eda, no desenvolvemento de produtos farmac\u00e9uticos e en medicamento, as estruturas elucidadas por Karle serviron de base para o desenvolvemento de m\u00e9todos computacionais na cristalograf\u00eda de raios X. Foi elixida socia da Academia Estadounidense das Artes e as Ciencias en 1993. Tam\u00e9n foi Presidente da Asociaci\u00f3n Americana de Cristalograf\u00eda, e membro de varios comit\u00e9s nacionais para o avance da qu\u00edmica e cristalograf\u00eda.\nEn xullo de 2009, xubilouse xunto ao seu marido despois de m\u00e1is de sesenta anos ao servizo do Goberno dos Estados Unidos. A cerimonia de xubilaci\u00f3n contou coa presenza do ent\u00f3n Secretario da Armada dos Estados Unidos, Raio Mabus, quen outorgou a ambos os investigadores o Premio da Armada ao Servizo Civil Distinguido, o m\u00e1ximo reco\u00f1ecemento outorgado a empregados civ\u00eds da Armada estadounidense.\nO 3 de outubro de 2017 faleceu nun centro de coidados paliativos de Arlington (Virginia) a consecuencia dun tumor cerebral.\nPremios.\nIsabella Karle recibiu numerosos premios e reco\u00f1ecementos, entre eles:"}
{"id": "508667", "revid": "65337", "url": "https://gl.wikipedia.org/wiki?curid=508667", "title": "Edward T. Newell", "text": "Edward Theodore Newell, nado o 15 de xaneiro de 1886 en Kenosha, Wisconsin, e finado o 18 de febreiro de 1941 en Nova York, foi un numism\u00e1tico estadounidense, presidente da \"American Numismatic Society\" entre 1916 e 1941.\nTraxectoria.\nNewell cursou os seus estudos superiores na Universidade Yale, onde se graduou en 1907 e obtivo o seu mestrado dous anos despois. Durante a s\u00faa etapa universitaria ingresou como membro da \"American Numismatic Society\" (ANS) e, en 1910, con 24 anos ingresou no consello directivo da entidade, que pasou a presidir seis anos despois, cargo que ocupou ata a s\u00faa morte en 1941.\nNewell est\u00e1 considerado como un dos maiores expertos mundiais na moeda de Alexandre o Grande e dos seus sucesores.\nA s\u00faa colecci\u00f3n particular, con 87.000 pezas, chegou a ser unha das maiores de moeda grega, e \u00e1 s\u00faa morte deixoulla en herdanza \u00e1 \"American Numismatic Society\". \nAdemais da ANS, Newell foi membro da \"Royal Numismatic Society\" de Londres, da \"British Numismatic Society\" e da \"American Numismatic Association\". Na d\u00e9cada de 1930 presidiu, as\u00ed mesmo, o Club Numism\u00e1tico de Nova York. Foi ademais membro honorario da Sociedade Real de Numism\u00e1tica de B\u00e9lxica. \nPublicaci\u00f3ns.\nNewell foi autor prol\u00edfico, con 30 monograf\u00edas, \u00e1 parte dunha boa cantidade de artigos en revistas numism\u00e1ticas da s\u00faa \u00e9poca."}
{"id": "508671", "revid": "65337", "url": "https://gl.wikipedia.org/wiki?curid=508671", "title": "Edward Theodore Newell", "text": ""}
{"id": "508672", "revid": "65337", "url": "https://gl.wikipedia.org/wiki?curid=508672", "title": "Edward Newell", "text": ""}
{"id": "508674", "revid": "65337", "url": "https://gl.wikipedia.org/wiki?curid=508674", "title": "E. T. Newell", "text": ""}
{"id": "508675", "revid": "72012", "url": "https://gl.wikipedia.org/wiki?curid=508675", "title": "Gran Premio da Emilia-Roma\u00f1a de 2020", "text": "O Gran Premio Emilia Romagna 2020 (co\u00f1ecido oficialmente como Formula 1 Emirates Gran Premio dell'Emilia Romagna 2020) foi unha carreira de F\u00f3rmula 1 que tivo lugar o 1 de novembro de 2020 no Aut\u00f3dromo Enzo e Dino Ferrari de Imola, Italia. Ser\u00e1 a primeira carreira de F\u00f3rmula Un disputada no Autodromo Internazionale Enzo e Dino Ferrari desde o e a primeira carreira baixo o nome de Gran Premio da Emilia-Roma\u00f1a. Ser\u00e1 a d\u00e9cimo terceira rolda do Campionato Mundial de F\u00f3rmula 1 de 2020.\nPr\u00e1ctica.\nLewis Hamilton rematou a \u00fanica sesi\u00f3n de adestramentos sendo o m\u00e1is r\u00e1pido por diante de Max Verstappen de Red Bull e do outro Mercedes de Valtteri Bottas.\nClasificaci\u00f3n.\nValtteri Bottas logrou a pole 0,097 segundos por diante do seu compa\u00f1eiro de equipo Lewis Hamilton. O cuarto posto de Pierre Gasly foi o mellor resultado de clasificaci\u00f3n da Scuderia AlphaTauri.\nCarreira.\nValtteri Bottas liderou inicialmente desde a pole mentres que Max Verstappen pasaba a Lewis Hamilton para subir do 3\u00ba ao 2\u00ba posto no comezo. Na segunda volta Bottas bateu con restos na pista que danaron o seu coche e frearon o seu progreso durante o resto da carreira. Daniel Ricciardo adiantou a Pierre Gasly no inicio para subir ao cuarto posto, s\u00f3 para que Gasly se retirase da carreira nos primeiros compases cunha fuga de refrixerante. Bottas e Verstappen entraron en boxes para por pneum\u00e1ticos novos no inicio da carreira. Hamilton entrou en boxes durante un coche de seguridade virtual o que significa que o pitstop custoulle menos tempo que aos seus rivais, o que lle permitiu liderar a carreira despois da primeira rolda de pitstops. Verstappen finalmente pasou a Bottas, pero unha falla dos pneum\u00e1ticos provocou que o seu coche abandonase a pista e quedase varado na trampa de grava na chicana de Villeneuve. Isto sacou un coche de seguridade e agrupou os coches durante as \u00faltimas voltas da carreira. Despois do reinicio do coche de seguridade Daniil Kvyat subiu varias posici\u00f3ns ao cuarto posto. Ricciardo herdou o terceiro posto por detr\u00e1s dos dous pilotos de Mercedes despois de que Sergio P\u00e9rez Mendoza puxese pneum\u00e1ticos novos detr\u00e1s do coche de seguridade. "}
{"id": "508676", "revid": "85894", "url": "https://gl.wikipedia.org/wiki?curid=508676", "title": "Oleg Novitskii", "text": "Oleg Viktorovich Novitskii, nado en Cherven (Belar\u00fas) o 12 de outubro de 1971, \u00e9 un cosmonauta ruso que formou parte das misi\u00f3ns Soiuz TMA-06M e Soiuz MS-03 e foi membro das expedici\u00f3ns 33, 34, 50 e 51.\nTraxectoria.\nNovitskiy graduouse como piloto na Escola Miltar de Pilotos de Kachinskoye en 1994. Foi seleccionado como cosmonauta en febreiro de 2007, participando nas misi\u00f3ns Soiuz TMA-06M e Soiuz MS-03 e sendo membro das expedici\u00f3ns 33, 34, 50 e 51, pasando un total de 143,68 d\u00edas no espazo."}
{"id": "508677", "revid": "65337", "url": "https://gl.wikipedia.org/wiki?curid=508677", "title": "Newell, Edward T.", "text": ""}
{"id": "508678", "revid": "65337", "url": "https://gl.wikipedia.org/wiki?curid=508678", "title": "Newell, E. T.", "text": ""}
{"id": "508679", "revid": "85894", "url": "https://gl.wikipedia.org/wiki?curid=508679", "title": "Lisa Nowak", "text": "Lisa Marie Nowak, nada en Washington, D.C. o 10 de maio de 1963, \u00e9 unha astronauta estadounidense retirada que formou parte da misi\u00f3n STS-121.\nTraxectoria.\nNowak graduouse en enxe\u00f1ar\u00eda aeroespacial na Academia Naval dos Estados Unidos en 1985 e \u00e9 m\u00e1ster en enxe\u00f1ar\u00eda aeron\u00e1utica pola Escola Naval de Posgraduados dos Estados Unidos en 1992.\nFoi seleccionada como astronauta pola NASA en abril de 1996, participando na misi\u00f3n STS-121 e pasando un total de 12,78 d\u00edas no espazo."}
{"id": "508680", "revid": "98629", "url": "https://gl.wikipedia.org/wiki?curid=508680", "title": "Uncle Meat", "text": "Uncle Meat \u00e9 o quinto \u00e1lbum de estudio de The Mothers of Invention, publicado en 1969 como banda sonora do filme do mesmo nome, o cal non foi rematado ata 1987. Foi o primeiro editado a trav\u00e9s do selo Bizarre Records, en afiliaci\u00f3n con Reprise, despois de abandonar Verve.\n\"Uncle Meat\" marcou unha evoluci\u00f3n na carreira de Frank Zappa, abr\u00edndose m\u00e1is ao jazz e a m\u00fasica cl\u00e1sica. Tam\u00e9n cont\u00e9n, a modo de homenaxe e burla ao mesmo tempo, elementos do doo-wop, blues, rock and roll, e fragmentos de son do filme."}
{"id": "508681", "revid": "89787", "url": "https://gl.wikipedia.org/wiki?curid=508681", "title": "Karen Nyberg", "text": "Karen LuJean Nyberg, nada en Parkers Prairie, Minnesota, o 7 de outubro de 1969, \u00e9 unha astronauta estadounidense que formou parte das misi\u00f3ns STS-124 e Soiuz TMA-09M e foi membro das expedici\u00f3ns 37 e 36 \u00e1 Estaci\u00f3n Espacial Internacional.\nTraxectoria.\nNyberg graduouse en enxe\u00f1ar\u00eda mec\u00e1nica na Universidade de Dacota do Norte en 1994 e \u00e9 m\u00e1ster na mesma materia pola Universidade de Texas en Austin en 1996. Ten un doutoramento en enxe\u00f1ar\u00eda mec\u00e1nica por esta \u00faltima universidade en 1998.\nFoi seleccionada como astronauta pola NASA en xullo de 2000, participando nas misi\u00f3ns STS-124 e Soiuz TMA-09M e sendo membro das expedici\u00f3ns 36 e 37 \u00e1 Estaci\u00f3n Espacial Internacional. Pasou un total de 180,02 d\u00edas no espazo."}
{"id": "508682", "revid": "85894", "url": "https://gl.wikipedia.org/wiki?curid=508682", "title": "Bryan D. O'Connor", "text": "Bryan Daniel O'Connor, nado en Orange, California, o 6 de setembro de 1946, \u00e9 un astronauta estadounidense retirado que formou parte das misi\u00f3ns STS-61-B e STS-40.\nTraxectoria.\nO'Connor graduouse en enxe\u00f1ar\u00eda pola Academia Naval dos Estados Unidos en 1968 e \u00e9 m\u00e1ster en sistemas aeron\u00e1uticos pola Universidade de Florida Occidental en 1970. Graduouse na Escola de Seguridade Naval, pertencente \u00e1 Escola Naval de Posgraduados, en Monterey (California) en 1972, e na Escola Naval de Pilotos de Probas no Centro Naval de Probas A\u00e9reas (Patuxent River, Maryland) en 1976.\nParticipou nas misi\u00f3ns STS-61-B e STS-40, pasando un total de 15,97 d\u00edas no espazo."}
{"id": "508699", "revid": "1131", "url": "https://gl.wikipedia.org/wiki?curid=508699", "title": "Ho Chi Minh", "text": ""}
