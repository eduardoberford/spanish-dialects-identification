{"id": "282753", "revid": "1131", "url": "https://gl.wikipedia.org/wiki?curid=282753", "title": "Arena Fonte Nova", "text": "O Complexo Esportivo Cultural Oct\u00e1vio Mangabeira (nome oficial) ou Itaipava Arena Fonte Nova (por cuesti\u00f3ns de dereitos de nome, sendo o nome non oficial, a\u00ednda que co\u00f1ecido popularmente como Arena Fonte Nova ou simplemente Fonte Nova) \u00e9 un estadio de f\u00fatbol localizado en Salvador de Ba\u00eda, Brasil, no mesmo lugar do antigo Est\u00e1dio Oct\u00e1vio Mangabeira. Utilizando o mesmo modelo de xesti\u00f3n multiuso do Amsterdam Arena, un dos maiores centros de lecer do mundo e estadio local do AFC Ajax, o proxecto colocar\u00e1 a Ba\u00eda no circu\u00edto do entretemento mundial.\nO estadio ten capacidade para 50.000 persoas (55.000 durante a Copa do Mundo de 2014) repartidas en tres niveis de bancadas con asentos cubertos, camarotes, restaurante panor\u00e1mico con vistas cara o estadio e cara o Dique do Toror\u00f3, e cerca de d\u00faas mil prazas de estacionamento. A s\u00faa estrutura conta tam\u00e9n con sala de prensa, quioscos, elevadores, sanitarios, museo, tendas e un centro de negocios que funciona independentemente dos partidos. Al\u00e9n de partidas de f\u00fatbol, a Arena Fonte Nova permitir\u00e1 a realizaci\u00f3n doutros eventos como shows musicais de artistas de renome nacional e internacional, congresos e encontros de negocios."}
{"id": "282754", "revid": "5132", "url": "https://gl.wikipedia.org/wiki?curid=282754", "title": "Itaipava Arena Fonte Nova", "text": ""}
{"id": "282755", "revid": "5132", "url": "https://gl.wikipedia.org/wiki?curid=282755", "title": "Complexo Esportivo Cultural Oct\u00e1vio Mangabeira", "text": ""}
{"id": "282756", "revid": "5132", "url": "https://gl.wikipedia.org/wiki?curid=282756", "title": "Est\u00e1dio Fonte Nova", "text": ""}
{"id": "282757", "revid": "1131", "url": "https://gl.wikipedia.org/wiki?curid=282757", "title": "Arena Pantanal", "text": "A Arena Pantanal \u00e9 un estadio de f\u00fatbol brasileiro da cidade de Cuiab\u00e1, no Estado de Mato Groso en substituci\u00f3n do Est\u00e1dio Jos\u00e9 Fragelli, co\u00f1ecido popularmente como \"Verd\u00e3o\", que foi demolido. O novo estadio, constru\u00eddo de acordo con todas as exig\u00eancias da FIFA, albergar\u00e1 catro partidos da Copa do Mundo FIFA 2014. A s\u00faa capacidade de p\u00fablico \u00e9 de 42.968 persoas, sendo o investimento total da obra de R$ 518,9 mill\u00f3ns."}
{"id": "282758", "revid": "17467", "url": "https://gl.wikipedia.org/wiki?curid=282758", "title": "Copa do Mundo FIFA 2014", "text": ""}
{"id": "282759", "revid": "22570", "url": "https://gl.wikipedia.org/wiki?curid=282759", "title": "Panna cotta", "text": "A panna cotta (en italiano: nata cocida) \u00e9 un doce t\u00edpico da rexi\u00f3n italiana do Piemonte, elaborado a partir de crema de leite, azucre e xelatificantes. Ad\u00f3itase adornar con marmeladas de froitos vermellos. Par\u00e9cese ao flan pero cun sabor moito m\u00e1is l\u00e1cteo e ten unha textura m\u00e1is parecida \u00e1 da xelatina."}
{"id": "282761", "revid": "1888", "url": "https://gl.wikipedia.org/wiki?curid=282761", "title": "Jos\u00e9 Mar\u00eda Calvi\u00f1o Iglesias", "text": ""}
{"id": "282762", "revid": "89787", "url": "https://gl.wikipedia.org/wiki?curid=282762", "title": "Pentre Ifan", "text": "Pentre Ifan \u00e9 o nome dun antigo se\u00f1or\u00edo da parroquia galesa de Nevern, Pembrokeshire. Nel, at\u00f3pase o maior e mellor preservado dolmen neol\u00edtico de Gales.\nHistoria.\nO dolmen data aproximadamente do -3.500 B.C. e, posiblemente, foi empregado como cemiterio comunal. As pedras conservadas forman o portal e a c\u00e1mara principal da tumba, que orixinalmente puido estar cuberta cunha gran pedra de 36,6 m de longo e 17 m de ancho. Algunhas das pedras foron diseminadas polo lugar, pero sete delas est\u00e1n na s\u00faa posici\u00f3n orixinal. A pedra principal mide 5,1 m de longo, cun peso estimado de 16 toneladas, e \u00e9rguese 2,4 m sobre a superficie do terreo. Est\u00e1 apoiada sobre as puntas de tres piares.\nAs escavaci\u00f3ns arqueol\u00f3xicas fix\u00e9ronse en 1936/1937 e 1958/1959, \u00e1mbalas d\u00faas lideradas por William Francis Grimes. O dolmen e conservado por Cadw, a Axencia Galesa de Monumentos Hist\u00f3ricos. Est\u00e1 localizado a 17\u00a0km de Cardigan."}
{"id": "282763", "revid": "22570", "url": "https://gl.wikipedia.org/wiki?curid=282763", "title": "Bryn Celli Ddu", "text": "Bryn Celli Ddu \u00e9 un lugar prehit\u00f3rico da illa galesa de Anglesey, localizado preto de Llanddaniel Fab. O seu nome significa 'o t\u00famulo do bosque escuro'. Foi saqueado en 1699, e as escavaci\u00f3ns arqueol\u00f3xicas fix\u00e9ronse entre 1928 e 1929.\nDurante o per\u00edodo neol\u00edtico, ti\u00f1a un cr\u00f3mlech e un henge. Do lugar recuperouse unha pequena parte dun recipiente queimado que conti\u00f1a un \u00f3so humano do o\u00eddo.\nA comezos da idade de bronce, as pedras foron removidas para constru\u00edr unha t\u00edpica tumba de andadeiro na parte superior do centro do henge. Unha pedra tallada cun dese\u00f1o en serpentina atop\u00e1base orixinalmente no lugar. Dende o seu descubrimento, foi trasladada \u00f3 Museo Nacional de Gales e foi substitu\u00edda por unha r\u00e9plica colocada a car\u00f3n da entrada. O t\u00famulo de terra que cobre a tumba \u00e9 unha restauraci\u00f3n do s\u00e9culo XX. O orixinal era probablemente meirande.\nNorman Lockyer, que publicou en 1906 o primeiro estudo sistem\u00e1tico de astronom\u00eda megal\u00edtica, sosti\u00f1a que Bryn Celli Ddu marcaba o solsticio de ver\u00e1n. No seu momento, foi ridiculizado, pero as investigaci\u00f3ns de Christopher Knight e Robert Lomas en 1997 e 1998 demostraron que estaba no certo. Knight e Lomas tam\u00e9n declararon que os ali\u00f1amentos do lugar serv\u00edan como calendario agr\u00edcola. Steve Burrow, conservador do Amgueddfa Cymru (Museo Nacional de Gales), sostivo m\u00e1is recentemente a relaci\u00f3n dos ali\u00f1amentos co solsticio de ver\u00e1n. O ali\u00f1amento relaciona Bryn Celli Ddu con outros llugares, como Maes Howe e Newgrange, que sinalaban o solsticio de inverno."}
{"id": "282769", "revid": "89787", "url": "https://gl.wikipedia.org/wiki?curid=282769", "title": "Aberaeron", "text": "Aberaeron (do estuario do R\u00edo Aeron, que deriva do gal\u00e9s medio \"aer\" - 'matanza', que d\u00e1 nome a Aeron, un deus gal\u00e9s da guerra) \u00e9 unha vila tur\u00edstica de Ceredigion, Gales. Localizada entre Aberystwyth e Cardigan, \u00e9 a sede do Consello do Condado de Ceredigion. Ten costa coa Ba\u00eda de Cardigan. A vila foi constru\u00edda en 1805 no estuario do r\u00edo Aeron. No 2001, ti\u00f1a unha poboaci\u00f3n de 1.520 habitantes.\nHistoria.\nA actual cidade foi dese\u00f1ada e fundada a partir de 1805 polo reverendo Alban Thomas Jones Gwynne. O porto constur\u00eduse apoi\u00e1ndose na industria da construci\u00f3n naval no s\u00e9culo XIX. Un grupo de casas de obreiros e unha escola foron constru\u00eddos no lado norte da ba\u00eda. Os barcos de vapor seguiron visitando o porto ata a d\u00e9cada de 1920, e nos \u00faltimos anos, converteuse nun pequeno porto para as embarcaci\u00f3ns de recreo. O estuario tam\u00e9n est\u00e1 atravesado por unha ponte peonil de madeira.\nA artesan\u00eda foi unha parte importante da vida da localidade. A informaci\u00f3n rexistrada nos directorios comerciais amosa que en 1830, a\u00ednda que non se desenvolvera plenamente como porto, hab\u00eda en Aberaeron un fabricante de la, un zapateiro, un panadeiro, un mu\u00ed\u00f1o de millo, un ferreiro e fabricante de pas, dous carpinteiros de ribeira e un fabricante de sombreiros.\nA finais da d\u00e9cada de 1890, un telef\u00e9rico alimentado a man, o Aeron Express, foi constru\u00eddo para transportar \u00f3s traballadores a trav\u00e9s do porto cando a ponte foi derrubada polas asulagamentos. A estrutura fue recreada nos anos 1980 como unha atracci\u00f3n tur\u00edstica que se prolongou ata a fin do ver\u00e1n de 1994.\nA arquitectura de Aberaeron \u00e9 infrecuente nesta parte rural de Gales, xa que est\u00e1 constru\u00eddo arredor dunha praza principal de elegantes edificios agrupados arredor do porto. Foi unha obra de Edward Haycock, un arquitecto de Shrewsbury. Alg\u00fans edificios desta zona foron de suficiente interese como para aparecer nalg\u00fans dos selos postais brit\u00e1nicos."}
{"id": "282788", "revid": "89787", "url": "https://gl.wikipedia.org/wiki?curid=282788", "title": "P\u00e9ptido antimicrobiano", "text": "Os p\u00e9ptidos antimicrobianos ou p\u00e9ptidos de defensa do h\u00f3spede son p\u00e9ptidos de orixe natural con propiedades antibi\u00f3ticas, xeralmente de 12 a 50 amino\u00e1cidos, que forman parte da resposta inmunitaria innata e enc\u00f3ntranse en todos os tipos de formas de vida. Estes p\u00e9ptidos funcionan como antibi\u00f3ticos potentes de amplo espectro, que te\u00f1en un grande potencial para o seu uso como novos axentes terap\u00e9uticos. Os p\u00e9ptidos antimicrobianos matan bacterias gramnegativas e grampositivas (inclu\u00eddas cepas resistentes aos antibi\u00f3ticos convencionais), micobacterias (inclu\u00edda a \"Mycobacterium tuberculosis\"), virus con envoltura, fungos e mesmo c\u00e9lulas transformadas ou cancerosas. A diferenza da maior\u00eda dos antibi\u00f3ticos convencionais parece que os p\u00e9ptidos antimicrobianos poder\u00edan tam\u00e9n ter a capacidade de potenciar a inmunidade ao funcionaren como inmunomoduladores.\nEstrutura.\nOs p\u00e9ptidos antimicrobianos son un grupo \u00fanico e diverso de mol\u00e9culas, que se dividen en subgrupos base\u00e1ndose na s\u00faa composici\u00f3n de amino\u00e1cidos e estrutura. Te\u00f1en xeralmente entre 12 e 50 amino\u00e1cidos. Conte\u00f1en dous ou m\u00e1is residuos cargados positivamente de arxinina, lisina ou, en ambientes \u00e1cidos, histidina, e unha grande proporci\u00f3n (xeralmente &gt;50%) de residuos hidr\u00f3fobos. A estrutura secundaria destas mol\u00e9culas pode conter o seguinte: i) h\u00e9lice \u03b1, ii) febra \u03b2 con dous ou m\u00e1is pontes disulfuro, iii) forquita \u03b2 ou bucle debida a unha ponte disulfuro ou \u00e1 ciclaci\u00f3n da cadea pept\u00eddica, e iv) unha estrutura estendida. Moitos destes p\u00e9ptidos non te\u00f1en estrutura en soluci\u00f3n libre, e pr\u00e9ganse na s\u00faa configuraci\u00f3n final particion\u00e1ndose nas membranas biol\u00f3xicas. Conte\u00f1en residuos de amino\u00e1cidos hidr\u00f3filos ali\u00f1ados nun dos lados da mol\u00e9cula helicoidal e residuos hidr\u00f3fobos ali\u00f1ados no lado oposto. Este car\u00e1cter anfip\u00e1tico dos p\u00e9ptidos antimicrobianos \u00e9 o que lles permite particionarse na bicapa lip\u00eddica da membrana. A capacidade de asociarse \u00e1s membranas \u00e9 unha caracter\u00edstica definitiva dos p\u00e9ptidos antimicrobianos, a\u00ednda que a permeabilizaci\u00f3n das membranas non \u00e9 necesaria. Estes p\u00e9ptidos te\u00f1en diversas actividades antimicrobianas que van desde a permeabilizaci\u00f3n da membrana \u00e1 actuaci\u00f3n sobre diversas dianas citoplasm\u00e1ticas.\nActividades.\nOs p\u00e9ptidos antimicrobianos matan as bacterias utilizando mecanismos diversos, que poden variar segundo a especie bacteriana. A membrana plasm\u00e1tica \u00e9 unha diana frecuente, pero os p\u00e9ptidos poden tam\u00e9n interferir coa s\u00edntese de ADN e de prote\u00ednas, pregamento das prote\u00ednas, e s\u00edntese da parede celular. O contacto inicial entre o p\u00e9ptido e o organismo diana \u00e9 electrost\u00e1tico, xa que a maior\u00eda das superficies bacterianas son ani\u00f3nicas, ou hidr\u00f3fobas, como no p\u00e9ptido antimicrobiano piscidina. A s\u00faa composici\u00f3n de amino\u00e1cidos, car\u00e1cter anfip\u00e1tico, carga cati\u00f3nica e tama\u00f1o perm\u00edtelles unirse e inserirse nas membranas para formar poros por mecanismos de tipo \"doela de barril\", \"alfombra\" ou \"poro toroidal\". Alternativamente, poden penetrar na c\u00e9lula para unirse a mol\u00e9culas intracelulares que son esenciais para as c\u00e9lulas vivas. Os modelos de uni\u00f3n intracelulares incl\u00faen a inhibici\u00f3n da s\u00edntese da parede celular, alteraci\u00f3n da membrana plasm\u00e1tica, activaci\u00f3n da autolisina, inhibici\u00f3n da s\u00edntese de ADN, ARN e prote\u00ednas, e inhibici\u00f3n de certos encimas. Por\u00e9n, en moitos casos, o mecanismo exacto polo que matan aos microorganismos non se co\u00f1ece. Unha t\u00e9cnica emerxente para o estudo deses mecanismos \u00e9 a interferometr\u00eda de polarizaci\u00f3n dual. A diferenza de moitos antibi\u00f3ticos convencionais estes p\u00e9ptdos parecen ser bactericidas en vez de bacteriost\u00e1ticos. En xeral a actividade antimicrobiana destes p\u00e9ptidos est\u00e1 determinada medindo a concentraci\u00f3n inhibitoria m\u00ednima (MIC), que \u00e9 a concentraci\u00f3n m\u00e1is baixa de f\u00e1rmaco que inhibe o crecemento bacteriano.\nInmunomodulaci\u00f3n.\nAdemais de mataren bacterias directamente estes p\u00e9ptidos te\u00f1en tam\u00e9n varias funci\u00f3ns inmunomoduladoras que poden estar implicadas na eliminaci\u00f3n da infecci\u00f3n, como a capacidade de alterar a expresi\u00f3n xen\u00e9tica do h\u00f3spede, actuar como quimiocinas ou inducir a produci\u00f3n de quimiocinas, inhibir a produci\u00f3n de citocinas proinflamatorias inducidas por lipopolisac\u00e1ridos, promovendo a curaci\u00f3n de feridas, e modulando as respostas das c\u00e9lulas dendr\u00edticas e c\u00e9lulas da resposta inmunitaria adaptativa. Os modelos animais indican que os p\u00e9ptidos de defensa do h\u00f3spede son esenciais para a prevenci\u00f3n e a eliminaci\u00f3n das infecci\u00f3ns. Parece que moitos p\u00e9ptidos illados inicialmente coa denominaci\u00f3n \"p\u00e9ptidos antimicrobianos\" te\u00f1en m\u00e1is funci\u00f3ns alternativas significativas in vivo (por exemplo a hepcidina).\nModo de acci\u00f3n.\nUtil\u00edzanse varios m\u00e9todos para determinar os mecanismos da actividade antimicrobiana dos p\u00e9ptidos. En especial, os estudos de Resonancia magn\u00e9tica nuclear en estado s\u00f3lido proporcionaron unha explicaci\u00f3n a resoluci\u00f3n de nivel at\u00f3mico da alteraci\u00f3n da membrana por p\u00e9ptidos antimicrobianos.\nPotencial terap\u00e9utico.\nEstes p\u00e9ptidos son excelentes candidatos para desenvolver a partir deles novos axentes terap\u00e9uticos e complementos \u00e1 terapia convencional con antibi\u00f3ticos porque xeralmente te\u00f1en unha actividade de amplo rango, son bactericidas en vez de bacteriost\u00e1ticos e precisan s\u00f3 un curto tempo de contacto para inducir a morte de c\u00e9lulas. Desenvolv\u00e9ronse varios p\u00e9ptidos naturais e os seus derivados como novas terapias antiinfecciosas aplicables a condici\u00f3ns tan diversas como a mucosite oral, infecci\u00f3ns de pulm\u00f3n asociadas con fibrose qu\u00edstica, cancro, e infecci\u00f3ns de feridas e de pel. O \"Pexiganan\" \u00e9 \u00fatil para o tratamento de infecci\u00f3ns relacionadas coas \u00falceras de p\u00e9s diab\u00e9ticas. Unha importante limitaci\u00f3n deste potencial terap\u00e9utico \u00e9 a posibilidade de que as bacterias desenvolvan resistencia a p\u00e9ptidos, e particularmente se iso produce unha resistencia aos p\u00e9ptidos producidos polo propio sistema inmunitario. O feito de utilizar moita cantidade destes p\u00e9ptidos como axentes terap\u00e9uticos fai m\u00e1is f\u00e1cil que evolucione a resistencia. A diferenza da resistencia a antibi\u00f3ticos, a resistencia aos p\u00e9ptidos antimicrobianos que imitan aos producidos polo organismo humano pode facer que as bacterias se fagan m\u00e1is resistentes ao propio sistema inmunitario do corpo.\nOs p\u00e9ptidos antimicrobianos foron sucesivamente incorporados \u00e1s terapias t\u00f3picas. Un dos principais retos a superar asociado coa administraci\u00f3n sist\u00e9mica dun p\u00e9ptido antimicrobiano \u00e9 a s\u00faa susceptibilidade \u00e1 degradaci\u00f3n proteol\u00edtica. \u00c9 dicir, os p\u00e9ptidos son rapidamente degradados cando se introducen na corrente sangu\u00ednea.\nSelectividade.\nOs p\u00e9ptidos antimicrobianos interaccionan preferentemente coas c\u00e9lulas bacterianas antes que coas c\u00e9lulas do h\u00f3spede mam\u00edfero, o que permite que maten os microorganismos sen teren unha toxicidade significativa para as c\u00e9lulas de mam\u00edferos. A selectividade \u00e9 unha caracter\u00edstica moi importante dos p\u00e9ptidos antimicrobianos e pode garantir o seu funcionamento como antibi\u00f3ticos en sistemas de defensa do h\u00f3spede.\nFactores.\nHai alg\u00fans factores que est\u00e1n estreitamente relacionados coa selectividade que presentan os p\u00e9ptidos antimicrobianos, entre os cales as s\u00faas propiedades cati\u00f3nicas son as que m\u00e1is contrib\u00faen. Como a superficie das membranas bacterianas est\u00e1 m\u00e1is cargada negativamente que as c\u00e9lulas de mam\u00edferos, os p\u00e9ptidos antimicrobianos mostrar\u00e1n diferentes afinidades cara \u00e1s membranas bacterianas e as membranas das c\u00e9lulas de mam\u00edferos.\nAdemais, hai tam\u00e9n outros factores que afectan \u00e1 selectividade. O colesterol est\u00e1 normalmente amplamente distribu\u00eddo nas membranas das c\u00e9lulas de mam\u00edferos onde funciona como un axente estabilizante das membranas, pero est\u00e1 ausente nas membranas bacterianas; e a presenza do colesterol tam\u00e9n reduce en xeral a actividade dos p\u00e9ptidos antimicrobianos, debido \u00e1 mencionada estabilizaci\u00f3n da bicapa lip\u00eddica ou \u00e1s interacci\u00f3ns que se producen entre o colesterol e o p\u00e9ptido, o cal \u00e9 unha protecci\u00f3n contra o ataque destes p\u00e9ptidos.\nAdemais, o potencial transmembrana afecta \u00e1s interacci\u00f3ns p\u00e9ptido-l\u00edpido. Hai un potencial transmembrana negativo no lado interno desde a capa externa \u00e1 interna da bicapa da membrana e isto facilita a permeabilizaci\u00f3n da membrana probablemente ao facilitar a inserci\u00f3n de peptidos cargados positivamente nas membranas. En comparaci\u00f3n, o potencial transmembrana de c\u00e9lulas bacterianas \u00e9 m\u00e1is negativo que o de c\u00e9lulas de mam\u00edferos normais, polo que as membranas bacterianas ser\u00e1n m\u00e1is proclives a ser atacadas polos p\u00e9ptidos antimicrobianos cargados positivamente.\nDe modo similar, crese que o incremento da forza i\u00f3nica, que en xeral reduce a actividade da maior\u00eda dos p\u00e9ptidos antimicrobianos, contrib\u00fae parcialmente \u00e1 selectividade dos p\u00e9ptidos antimicrobianos ao debilitar as interacci\u00f3ns electrost\u00e1ticas requiridas para a interacci\u00f3n inicial.\nMecanismo.\nAs membranas celulares das bacterias son ricas en fosfol\u00edpidos \u00e1cidos, como o fosfatidilglicerol e a cardiolipina. As cabezas polares destes fosfol\u00edpidos est\u00e1n moi cargadas negativemente. Por tanto, as capas externas da bicapa da membrana, que est\u00e1n expostas ao exterior son m\u00e1is atractivas para o ataque dos p\u00e9ptidos antimicrobianos cargados positivamente. A interacci\u00f3n entre os p\u00e9ptidos antimicrobianos e as membranas \u00e9 principalmente electrost\u00e1tica. Ademais, como os p\u00e9ptidos antimicrobianos forman estruturas cunha face cargada positivamente e outra face hidr\u00f3foba, hai tam\u00e9n algunhas interacci\u00f3ns hidr\u00f3fobas entre as rexi\u00f3ns hidr\u00f3fobas dos p\u00e9ptidos e as superficies neutras de partes dos fosfol\u00edpidos das membranas bacterianas, o cal act\u00faa como un efecto menor adicional.\nAo contrario, a parte externa das membranas de c\u00e9lulas de mam\u00edferos ou de plantas est\u00e1 composta principalmente de l\u00edpidos sen cargas netas, xa que a maior\u00eda dos l\u00edpidos con cabezas cargadas negativamente est\u00e1n na capa interna das membranas plasm\u00e1ticas. No caso das c\u00e9lulas de mam\u00edferos, as superficies externas das membranas de c\u00e9lulas de mam\u00edferos est\u00e1n feitas xeralmente de fosfatidilcolina e esfingomielina zwitteri\u00f3nicas (neutras en conxunto), a\u00ednda que conte\u00f1en tam\u00e9n unha pequena porci\u00f3n de gangli\u00f3sidos cargados negativamente. Por tanto, a interacci\u00f3n hidr\u00f3foba entre a face hidr\u00f3foba dos p\u00e9ptidos antimicrobianos anfip\u00e1ticos e os fosfol\u00edpidos zwitteri\u00f3nicos da superficie da c\u00e9lula de mam\u00edfero \u00e9 importante no establecemento da uni\u00f3n p\u00e9ptido-c\u00e9lula. Por\u00e9n, esta interacci\u00f3n hidr\u00f3foba \u00e9 relativamente feble comparada coa electrost\u00e1tica, o que tam\u00e9n favorece a uni\u00f3n preferencial \u00e1s membranas bacterianas antes que \u00e1s c\u00e9lulas de mam\u00edfero.\nUtilizouse a interferometr\u00eda de polarizaci\u00f3n dual in vitro para estudar e cuantificar a asociaci\u00f3n coas cabezas polares, inserci\u00f3n na bicapa, formaci\u00f3n de poros e alteraci\u00f3n final das membranas.\nControl.\nRealiz\u00e1ronse moitos esforzos para intentar controlar as selectividades celulares. Por exemplo, Katsumi tratou de modificar e optimizar os par\u00e1metros fisicoqu\u00edmicos dos p\u00e9ptidos para controlar as selectividades, inclu\u00edndo a carga neta, helicidade, hidrofobicidade por residuo (H), momento hidr\u00f3fobo (\u03bc) e o \u00e1ngulo subtendido pola face polar cargada positivamente (\u03a6). Ademais, probouse con outros m\u00e9todos como a introduci\u00f3n de D-amino\u00e1cidos e amino\u00e1cidos fluorados, e substituci\u00f3n de amino\u00e1cidos como a Pro\u2192Nlys.\nResistencia bacteriana.\nAs bacterias utilizan varias estratexias de resistencia para evitar que as maten os p\u00e9ptidos antimicrobianos. Entre elas est\u00e1n: \nA\u00ednda que estes exemplos indican que a resistencia pode evolucionar de forma natural, hai unha preocupaci\u00f3n crecente de que o uso de copias farmac\u00e9uticas de p\u00e9ptidos antimicrobianos poidan facer que a resistencia apareza m\u00e1is rapidamente e m\u00e1is a mi\u00fado. Nalg\u00fans casos, a resistencia a estes p\u00e9ptidos utilizados como f\u00e1rmacos para o tratamento m\u00e9dico pode orixinar resistencia, e non s\u00f3 \u00e1 aplicaci\u00f3n m\u00e9dica dos p\u00e9ptidos, sen\u00f3n tam\u00e9n aos p\u00e9ptidos antimicrobianos naturais producidos polo propio corpo. C\u00f3mpre m\u00e1is investigaci\u00f3n sobre estas mol\u00e9culas para determinar se o uso de certos p\u00e9ptidos deste tipo producir\u00e1 m\u00e1is prexu\u00edzos que beneficios ou non.\nExemplos.\nTodas as especies producen p\u00e9ptidos antimicrobianos, entre os que hai p\u00e9ptidos de bacterias, de fungos, da hidra, de insectos, (mastopar\u00e1n, poneratoxina, cecropina, moricina, melitina etc.), de ras (magainina, dermaseptina e outros), e de mam\u00edferos (por exemplo, catelicidinas, defensinas e protegrinas).\nBioinform\u00e1tica.\nExisten varias bases de datos bioinform\u00e1ticas para catalogar p\u00e9ptidos antimicrobianos como o CAMP (http://www.bicnirrh.res.in/antimicrobial/), CAMP edici\u00f3n 2 (Colecci\u00f3n de secuencias e estruturas de p\u00e9ptidos antimicrobianos) (http://www.camp.bicnirrh.res.in/index.php) &lt;ref name=\"Faiza Hanif Waghu, Lijin Gopi, Ram Shankar Barai, Pranay Ramteke, Bilal Nizami, and Susan Idicula-Thomas\nCAMP: Collection of sequences and structures of antimicrobial peptides\nNucl. Acids Res. first published online November 21, 2013 doi:10.1093/nar/gkt1157\"&gt;&lt;/ref&gt; a Base de datos de P\u00e9ptidos Antimicrobianos (http://aps.unmc.edu/AP/main.php), LAMP e BioPD (https://archive.today/20121203110223/http://biopd.bjmu.edu.cn/help.asp). As bases de datos de p\u00e9ptidos antimicrobianos poden dividirse en d\u00faas categor\u00edas sobre a base da fonte dos p\u00e9ptidos que conte\u00f1en: bases de datos espec\u00edficas e bases de datos xerais. Adicionalmente, estas bases de datos te\u00f1en varias ferramentas para a an\u00e1lise dos p\u00e9ptidos e a s\u00faa predici\u00f3n. Por exemplo CAMP ten varias ferramentas como predici\u00f3n AMP, calculador de caracter\u00edsticas, procura BLAST, clustalW, VAST, PRATT, \"Helical wheel\" (Roda helicoidal) etc."}
{"id": "282789", "revid": "27155", "url": "https://gl.wikipedia.org/wiki?curid=282789", "title": "P\u00e9ptido de defensa do h\u00f3spede", "text": ""}
{"id": "282790", "revid": "839", "url": "https://gl.wikipedia.org/wiki?curid=282790", "title": "Gran Premio de Brasil de 2011", "text": ""}
{"id": "282791", "revid": "5863", "url": "https://gl.wikipedia.org/wiki?curid=282791", "title": "B-boying", "text": ""}
{"id": "282795", "revid": "5132", "url": "https://gl.wikipedia.org/wiki?curid=282795", "title": "SC Internacional", "text": ""}
{"id": "282796", "revid": "5132", "url": "https://gl.wikipedia.org/wiki?curid=282796", "title": "Internacional de Porto Alegre", "text": ""}
{"id": "282797", "revid": "1131", "url": "https://gl.wikipedia.org/wiki?curid=282797", "title": "Est\u00e1dio Beira-Rio", "text": "O Est\u00e1dio Jos\u00e9 Pinheiro Borda, co\u00f1ecido como Gigante da Beira-Rio ou simplemente Beira-Rio, \u00e9 un estadio de f\u00fatbol brasileiro situado na cidade de Porto Alegre, capital do Estado de R\u00edo Grande do Sur. Localizado \u00e1 beira do lago Gua\u00edba, leva o nome de Beira-Rio por un equ\u00edvoco que da \u00e9poca, ao considerar ao Gua\u00edba un r\u00edo. \u00c9 o estadio local do Internacional de Porto Alegre e unha das sedes do Mundial de F\u00fatbol de 2014. Foi bautizado en homenaxe ao cidad\u00e1n portugu\u00e9s e \"colorado\" (alcume que designa os seareiros do Internacional) que presidiu a comisi\u00f3n de obras e comandou a construci\u00f3n., vindo a falecer pouco antes da s\u00faa conclusi\u00f3n. O Beira-Rio substitu\u00edu ao Est\u00e1dio dos Eucaliptos, anterior sede do Internacional."}
{"id": "282798", "revid": "5132", "url": "https://gl.wikipedia.org/wiki?curid=282798", "title": "Est\u00e1dio Jos\u00e9 Pinheiro Borda", "text": ""}
{"id": "282799", "revid": "5132", "url": "https://gl.wikipedia.org/wiki?curid=282799", "title": "Est\u00e1dio Beira Rio", "text": ""}
{"id": "282800", "revid": "5132", "url": "https://gl.wikipedia.org/wiki?curid=282800", "title": "Estadio Beira-R\u00edo", "text": ""}
{"id": "282801", "revid": "5132", "url": "https://gl.wikipedia.org/wiki?curid=282801", "title": "Gigante da Beira-Rio", "text": ""}
{"id": "282802", "revid": "1131", "url": "https://gl.wikipedia.org/wiki?curid=282802", "title": "Arena da Baixada", "text": "O Est\u00e1dio Joaquim Am\u00e9rico Guimar\u00e3es \u00e9 o estadio de f\u00fatbol do Clube Atl\u00e9tico Paranaense (CAP), localizado en Curitiba, capital do Estado do Paran\u00e1, Brasil. Co\u00f1ecido como Arena da Baixada, o espazo foi o primeiro lugar do f\u00fatbol brasileiro en adoptar o nome patrocinado co t\u00edtulo de Kyocera Arena entre 2005 e 1 de abril de 2008. Coa escolla de Curitiba para ser unha das sedes da Copa do Mundo de 2014, o estadio foi reformado entre 2012 e 2014, ampliando a s\u00faa capacidade aos padr\u00f3ns esixidos pola FIFA e pasando a ter m\u00e1is de 43.000 lugares.\nLocalizado no barrio do \u00c1gua Verde, ten como punto diferencial a s\u00faa localizaci\u00f3n, pr\u00f3xima ao centro da capital paranaense. A historia do estadio do Atl\u00e9tico comezou a comezos do s\u00e9culo XX, cando en 1914, Joaquim Am\u00e9rico Guimar\u00e3es, ent\u00f3n presidente do Internacional (club que orixinar\u00eda o Clube Atl\u00e9tico Paranaense), mandou a construci\u00f3n do estadio Baixada da \u00c1gua Verde. O Atl\u00e9tico xurdiu dez anos despois, herdando o patrimonio e bautizando o estadio co nome do principal respons\u00e1bel da s\u00faa edificaci\u00f3n."}
{"id": "282803", "revid": "5132", "url": "https://gl.wikipedia.org/wiki?curid=282803", "title": "Est\u00e1dio Joaquim Am\u00e9rico Guimar\u00e3es", "text": ""}
{"id": "282804", "revid": "5132", "url": "https://gl.wikipedia.org/wiki?curid=282804", "title": "Estadio Joaquim Am\u00e9rico Guimar\u00e3es", "text": ""}
{"id": "282805", "revid": "5132", "url": "https://gl.wikipedia.org/wiki?curid=282805", "title": "Kyocera Arena", "text": ""}
{"id": "282819", "revid": "22795", "url": "https://gl.wikipedia.org/wiki?curid=282819", "title": "Flora de Galicia", "text": ""}
{"id": "282820", "revid": "89787", "url": "https://gl.wikipedia.org/wiki?curid=282820", "title": "Max Oph\u00fcls", "text": "Maximillian Oppenheimer, nado en Saarbr\u00fccken o 6 de maio de 1902 e finado en Hamburgo o 25 de marzo de 1957 foi un director de cinema alem\u00e1n co\u00f1ecido coma Max Oph\u00fcls que desenvolveu a s\u00faa carreira tam\u00e9n en Francia e nos Estados Unidos de Am\u00e9rica.\nTraxectoria.\nEra fillo do comerciante t\u00e9xtil xudeu Leopold Oppenheimer e a s\u00faa dona Helen, mais adoptou o seu pseud\u00f3nimo Oph\u00fcls durante o inicio da s\u00faa carreira teatral para que se fracasar non avergo\u00f1ase ao seu pai. Comezou coma actor en 1919 para logo pasar \u00e1 direcci\u00f3n e \u00e1 produci\u00f3n. En 1926 converteuse no director teatral do Burgtheater de Viena.\nEn 1929 comezou a producir filmes, sendo director de di\u00e1logos de Anatole Litvak na UFA en Berl\u00edn e debutou como director dous anos despois.\nPresentindo o ascenso do nazismo marchou a Francia en 1933, nacionaliz\u00e1ndose franc\u00e9s en 1938. Trala ca\u00edda de Francia viaxou a Su\u00edza, Italia e finalmente aos Estados Unidos en 1941. Tras alg\u00fans anos sen traballo recibiu a axuda de Preston Sturges e continuou a s\u00faa carreira como director. O seu filme m\u00e1is aclamado desta etapa \u00e9 \"Carta dunha desco\u00f1ecida\" (1948), baseado nunha novela de Stefan Zweig. En 1950 volveu a Francia."}
{"id": "282821", "revid": "47401", "url": "https://gl.wikipedia.org/wiki?curid=282821", "title": "Max Ophuls", "text": ""}
{"id": "282822", "revid": "22570", "url": "https://gl.wikipedia.org/wiki?curid=282822", "title": "Scripps Research Institute", "text": "O Scripps Research Institute (TSRI, Centro de Investigaci\u00f3n Scripps) \u00e9 un centro de investigaci\u00f3n estadounidense orientado a la investigaci\u00f3n en ciencias biom\u00e9dicas b\u00e1sicas. O edificio central est\u00e1 situado en La Jolla (California), e conta con centros en Jupiter (Florida), albergando a m\u00e1us de 3.000 cient\u00edficos, t\u00e9cnicos, estudantes de grao e persoal admininistrativo e doutro tipo, o que o converte nunha das organizaci\u00f3ns privadas sen \u00e1nimo de lucro de investigaci\u00f3n biom\u00e9dica m\u00e1is grandes do mundo."}
{"id": "282824", "revid": "27155", "url": "https://gl.wikipedia.org/wiki?curid=282824", "title": "Metab\u00f3lito", "text": ""}
{"id": "282825", "revid": "6279", "url": "https://gl.wikipedia.org/wiki?curid=282825", "title": "Josep Guardiola", "text": ""}
{"id": "282827", "revid": "23204", "url": "https://gl.wikipedia.org/wiki?curid=282827", "title": "Quinina", "text": "A quinina ou chinchona, C20H24N2O2, \u00e9 un alcaloide natural, cristalino e de cor branca, e sabor moi amargo, que presenta propiedades antipir\u00e9ticas, antipal\u00fadicas e analx\u00e9sicas, producido por distintas especies do x\u00e9nero \"Cinchona\".\nA quinina era o principal composto empregado no tratamiento da malaria at\u00e9 que foi substitu\u00edda por outros medicamentos sint\u00e9ticos m\u00e1is eficaces, como a quinacrina, cloroquina e primaquina. E a\u00ednda se utiliza hoxe no tratamento da malaria resistente. As\u00ed memo intentou utilizarse para tratar doentes infectados con pri\u00f3ns, pero cun \u00e9xito limitado.\n\u00c9 un composto empregado frecuentemente na adulteraci\u00f3n da hero\u00edna.\nHistoria.\nA codia da \u00e1rbore da quina, que cont\u00e9n quinina, era co\u00f1ecida polas s\u00faas propiedades curativas polos nativos americanos, pero non se incorporou ao acervo cultural europeo at\u00e9 que non foron descubertas as s\u00faas propiedades antimal\u00e1ricas. A data exacta deste descubrimento \u00e9 pol\u00e9mica: a malaria non exist\u00eda en Suram\u00e9rica, as\u00ed que os nativos non pod\u00edan co\u00f1ecer as s\u00faas propiedades antimal\u00e1ricas (a\u00ednda qure si as analx\u00e9sicas e antit\u00e9rmicas).\nEn 1638, as propiedades antim,al\u00e1ricas da codia da quina foron descubertas pola condesa de Chinch\u00f3n (esposa do vicerrei do Per\u00fa, Luis Fern\u00e1ndez de Cabrera), cando observou que os curandeiros indios empreg\u00e1bana para tratar as febres, pero as referencias \u00e1s propiedades curativas da quinina e a s\u00faa exportaci\u00f3n comezaran xa tempo atr\u00e1s.\nO nome cient\u00edfico \"Cinchona\" ref\u00edrese directamente \u00e1 condesa (Linneo transcribiu o son espa\u00f1ol 'chi' \u00e1 maneira italiana: 'ci', o cal era frecuente na \u00e9poca).\nO uso a grande escala da quinina como profil\u00e1ctico da malaria ten, por\u00e9n, a s\u00faa orixe en 1850, a\u00ednda que o seu uso rem\u00f3ntase, en Europa, e sen illar nin purificar, ao s\u00e9culo XVII.\nA \u00e1rbore da quina, \"Cinchona officinalis\", e outras similares, como \"Cinchona pubescens\", seguen a ser as \u00fanicas fontes \u00fatiles de quinina. Por\u00e9n, en tempos de guerra, intensific\u00e1ronse os esforzos para lograr a s\u00faa s\u00edntese total. Os qu\u00edmicos estadounidenses R. B. Woodward e W. E. Doergin conseguiron sintetizala en 1944. Desde ent\u00f3n, consegu\u00edronse outras s\u00ednteses totais m\u00e1is eficaces, pero ningunha delas pode competir a nivel econ\u00f3mico coas t\u00e9cnicas de illamento e purificaci\u00f3n do alcaloide a partir de fontes naturais.\nO uso da quinina a doses terap\u00e9uticas pode provocar cinchonismo; en doses altas ou casos raros, pode ser incluso letal, provocando un edema pulmonar agudo e fulminante. En doses moi elevadas pode provocar aborto espont\u00e1neo. Ademais, a quinina \u00e9 considerada un axente terat\u00f3xeno de categor\u00eda X pola FDA estadounidense, o cal significa que pode causar defectos de nacemento (especialmente xordeira) si a toman as mulleres durante o embarazo. Actualmente s\u00e9guese utilizando para combater a malaria, e tam\u00e9n contra as cambras musculares (en forma de sulfato de quinina) e mesmo para a fabricaci\u00f3n de produtos cosm\u00e9ticos.\nAdemais, a quinina \u00fasase como potenciador do sabor na t\u00f3nica, confer\u00edndol a esta bebida o seu caracter\u00edstico sabor amargo. Debido aos efectos secundarios de altas doses de quinina, a s\u00faa concentraci\u00f3n limitouse pola FDA estadounidense a un m\u00e1ximo de 83 ppm. Este valor \u00e9 aproximadamente unhas catro mil\u00e9simas do empregado terapeuticamente. Os colonos brit\u00e1nicos presentes na India, segundo a tradici\u00f3n, mesturaron a auga t\u00f3nica empregada polos hind\u00fas con xenebra, para compensar co seu sabor o amargor da t\u00f3nica, dando lugar ao co\u00f1ecido c\u00f3ctel \"gin-tonic\".\nA t\u00f3nica, \u00e1 parte de achegar enerx\u00eda, polo seu contido en quinina ten certas propiedades: induce a secreci\u00f3n reflexa das gl\u00e1ndulas salivares e g\u00e1stricas, \u00e1 que segue unha vascularizaci\u00f3n da mucosa g\u00e1strica e certo grao de actividade da parede emuscular do est\u00f3mago; desta forma ref\u00f3rzase o apetito e a dixesti\u00f3n resulta m\u00e1is \"r\u00e1pida e completa\", confirindo \u00e1 t\u00f3nica as s\u00faas propiedades dixestivas.\nBios\u00edntese.\nA quinina procede biosinteticamente da estrictosidina."}
{"id": "282828", "revid": "17467", "url": "https://gl.wikipedia.org/wiki?curid=282828", "title": "1958 FIFA World Cup", "text": ""}
{"id": "282829", "revid": "17467", "url": "https://gl.wikipedia.org/wiki?curid=282829", "title": "1962 FIFA World Cup", "text": ""}
{"id": "282830", "revid": "17467", "url": "https://gl.wikipedia.org/wiki?curid=282830", "title": "1970 FIFA World Cup", "text": ""}
{"id": "282831", "revid": "17467", "url": "https://gl.wikipedia.org/wiki?curid=282831", "title": "1994 FIFA World Cup", "text": ""}
{"id": "282832", "revid": "17467", "url": "https://gl.wikipedia.org/wiki?curid=282832", "title": "2002 FIFA World Cup", "text": ""}
{"id": "282833", "revid": "17467", "url": "https://gl.wikipedia.org/wiki?curid=282833", "title": "1998 FIFA World Cup", "text": ""}
{"id": "282834", "revid": "17467", "url": "https://gl.wikipedia.org/wiki?curid=282834", "title": "2014 FIFA World Cup", "text": ""}
{"id": "282835", "revid": "17467", "url": "https://gl.wikipedia.org/wiki?curid=282835", "title": "1986 FIFA World Cup", "text": ""}
{"id": "282836", "revid": "17467", "url": "https://gl.wikipedia.org/wiki?curid=282836", "title": "1990 FIFA World Cup", "text": ""}
{"id": "282837", "revid": "17467", "url": "https://gl.wikipedia.org/wiki?curid=282837", "title": "2006 FIFA World Cup", "text": ""}
{"id": "282838", "revid": "89787", "url": "https://gl.wikipedia.org/wiki?curid=282838", "title": "Mundial de F\u00fatbol de 2014 - Grupo A", "text": "O Grupo A da Copa do Mundo de F\u00fatbol de 2014, realizada no Brasil, estivo composto por catro equipos que se enfrontaron entre si nun total de seis encontros: a anfitrioa , xunto con , e o . Ao termo dos mesmos os dous con maior cantidade de puntos, Brasil e M\u00e9xico, con 7, clasificaronse \u00e1 seguinte fase. Quedar\u00edan eliminadas Croacia, con 3 puntos, e Australia, que non conseguiu puntuar.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o terceiro posto, o lugar n\u00famero dezaoito, o vinte e o cincuenta e seis. A media do grupo correspond\u00eda ao lugar n\u00famero vinte e catro, sendo con exclusi\u00f3n da selecci\u00f3n con peor coeficiente, o Camer\u00fan, o rango medio de catorce.\nParticipantes.\nO Grupo A est\u00e1 composto polas seguintes selecci\u00f3ns:\nAntecedentes.\nOs seguintes son os enfrontamentos previos entre os equipos do grupo en partidos correspondentes \u00e1 Copa do Mundo da FIFA:\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "282840", "revid": "1131", "url": "https://gl.wikipedia.org/wiki?curid=282840", "title": "Xoguetes pra un tempo prohibido", "text": ""}
{"id": "282841", "revid": "22570", "url": "https://gl.wikipedia.org/wiki?curid=282841", "title": "Alfabeto esloveno", "text": "O alfabeto esloveno \u00e9 unha variante do alfabeto latino usado na lingua eslovena. A lingua est\u00e1ndar utiliza un alfabeto latino que \u00e9 unha modificaci\u00f3n lixeira do alfabeto croata. Cont\u00e9n 25 letras (min\u00fasculas e mai\u00fasculas):"}
{"id": "282843", "revid": "98629", "url": "https://gl.wikipedia.org/wiki?curid=282843", "title": "Mar\u00eda Amalia de Saxonia", "text": "Mar\u00eda Amalia de Saxonia, nada en Dresde o 24 de novembro de 1724 e finada en Madrid o 27 de setembro de 1760, foi ra\u00ed\u00f1a consorte de N\u00e1poles e Sicilia (1737-1759) e de Espa\u00f1a (1759-1760), esposa de Carlos III.\nTraxectoria.\nFoi filla de Frederico Augusto II, pr\u00edncipe-elector de Saxonia e despois rei de Polonia e gran duque de Lituania (como Augusto III), e da arquiduquesa Mar\u00eda Xosefa de Austria, filla de Xos\u00e9 I, emperador do Sacro Imperio.\nCon apenas catorce anos contraeu matrimonio con Carlos, daquela rei de N\u00e1poles e Sicilia, que era o fillo primox\u00e9nito de Filipe V e a s\u00faa segunda esposa, Isabel de Farnesio. A pesar de que se trataba dun matrimonio concertado, Amalia e Carlos mantiv\u00e9ronse moi unidos, e o rei, ao enviuvar, non volveu casar.\nA voda celebrouse por poderes no Palacio de Dresde, en Saxonia, o 9 de maio de 1738, e a celebraci\u00f3n foi en N\u00e1poles o 9 de xu\u00f1o dese ano. En 1759 faleceu o rei Fernando VI de Espa\u00f1a, irm\u00e1n de Carlos, sen descendencia, e Amalia acompa\u00f1ou ao seu esposo a Espa\u00f1a para ocupar o trono. En setembro de 1760, apenas dous anos despois da s\u00faa chegada a Espa\u00f1a, Mar\u00eda Amalia morreu causa dunha tuberculose (e despois de sobrevivir unha var\u00edola. Carlos III expresou: \"En 22 anos de matrimonio, este \u00e9 o primeiro desgusto serio que me d\u00e1 Amalia\".\n\u00c1 ra\u00ed\u00f1a Mar\u00eda Amalia d\u00e9beselle a introduci\u00f3n en Espa\u00f1a do costume de colocar nas casas, por Nadal, un \"bel\u00e9n\" ou \"nacemento\", de orixe napolitana."}
{"id": "282845", "revid": "15490", "url": "https://gl.wikipedia.org/wiki?curid=282845", "title": "Alfabeto \u00e9uscaro", "text": "O alfabeto \u00e9uscaro (en \u00e9uscaro: \"euskal alfabetoa\") \u00e9 o alfabeto utilizado para escribir a lingua \u00e9uscara. Segundo \u00e1 Euskaltzaindia, o alfabeto \u00e9uscaro cont\u00e9n 27 letras.\nListaxe de letras.\nO alfabeto \u00e9uscaro componse das 26 letras do alfabeto latino b\u00e1sico ISO, mais o \"\u00f1\" (e o \"\u00e7\", como variante do \"c\").\nNa seguinte lista rec\u00f3llense os nomes de todas as letras, as\u00ed como a s\u00faa fonolox\u00eda segundo o Alfabeto Fon\u00e9tico Internacional.\nTodas as letras e d\u00edgrafos representan fonemas \u00fanicos. As excepci\u00f3ns son \"l\", \"n\" e \u00e1s veces \"t\" cando son precedidos por \"i\"; xa que en moitos dos dialectos se palatalizan nos sons , e , mesmo a\u00ednda que non se escriban.\nO \"h\" \u00e9 mudo en moitas rexi\u00f3ns, pero pron\u00fanciase na maior parto do nordeste, motivo polo que existe no alfabeto \u00e9uscaro.\nD\u00edgrafos.\nExisten varios d\u00edgrafos (letras sucesivas que representan un \u00fanico son):"}
{"id": "282847", "revid": "89787", "url": "https://gl.wikipedia.org/wiki?curid=282847", "title": "Coracle", "text": "O coracle (en ) \u00e9 un primitivo bote lixeiro, cuxa forma permite levalo \u00f3 lombo e que \u00e9 empregado tradicionalmente en Gales, mais tam\u00e9n nalgunhas partes do oeste e do suroeste de Inglaterra, Irlanda (en particular, no r\u00edo Boyne), e Escocia (particularmente no r\u00edo Spey). O termo \"coracle\" tam\u00e9n se utiliza para facer referencia a barcos semellantes que se da India, Vietnam, Iraq e o T\u00edbet.\nEtimolox\u00eda.\nA verba \"coracle\" prov\u00e9n do gal\u00e9s, conato co ga\u00e9lico, irland\u00e9s e escoc\u00e9s e rex\u00edstrase en ingl\u00e9s xa no s\u00e9culo XVI.\nHistoria.\nDese\u00f1ado para o seu uso nos r\u00edos r\u00e1pidos de Gales e partes do resto de Gran Breta\u00f1a e Irlanda, o coracle empregouse durante s\u00e9culos, despois de ter sido adoptados por Xulio C\u00e9sar na s\u00faa invasi\u00f3n de Gran Breta\u00f1a a mediados do s\u00e9culo -I e utilizounos nas s\u00faas campa\u00f1as en Hispania. Durante a Guerra Civil contra Cneo Pompeio Magno, C\u00e9sar fixo uso dos barcos que vira utilizar aos britanos, similares ao \"coracle\" gal\u00e9s. C\u00e9sar descr\u00edbeos as\u00ed:\nOs restos dun posible coracle foron atopados nunha tumba da Idade de Bronce en Barns Farm preto da ba\u00eda Dalgety e outros dous foron descritos en Corbridge e preto de Ferriby.\nSegundo Ian Harries, pescador coracle, estes son tan lixeiros e port\u00e1tiles que poden ser levados sobre nas costas dos pescadores cando van e volven de traballar. Cando a pesca se leva a cabo por d\u00faas persoas, hai un pescador por barca. A rede est\u00e9ndese polo r\u00edo entre os dous coracles.\nSeguridade.\nO dese\u00f1o da nave fai do coracle unha nave inestable debido a que se atopa dentro da auga, no canto de estar sobre dela, polo que a barca pode ser transportada sen dificultade polas correntes e polo viento. A Sociedade Coracle publicou directrices para o uso seguro de coracles."}
{"id": "282848", "revid": "89787", "url": "https://gl.wikipedia.org/wiki?curid=282848", "title": "Alfabeto catal\u00e1n", "text": "O alfabeto catal\u00e1n \u00e9 o alfabeto utilizado na lingua catal\u00e1, derivado do alfabeto latino e composto por 26 letras:\nD\u00edgrafos.\nO catal\u00e1n ten os seguintes d\u00edgrafos:\nOrtograficamente, o rr, o ss e o ix intervoc\u00e1licos sep\u00e1ranse en s\u00edlabas diferentes."}
{"id": "282851", "revid": "22570", "url": "https://gl.wikipedia.org/wiki?curid=282851", "title": "Alfabeto Unificado para a Escrita do Cabo-Verdiano", "text": "O Alfabeto Unificado para a Escrita do Caboverdiano, m\u00e1is co\u00f1ecido como ALUPEC, \u00e9 o alfabeto que foi oficialmente reco\u00f1ocido polo goberno de Cabo Verde para a escrita do Caboverdiano."}
{"id": "282852", "revid": "22570", "url": "https://gl.wikipedia.org/wiki?curid=282852", "title": "Alfabeto latino ucra\u00edno", "text": "O alfabeto latino ucra\u00edno (tam\u00e9n chamado Latynka) foi proposto e imposto varias veces na historia da Ucra\u00edna, pero nunca puido desafiar ao alfabeto cir\u00edlico ucra\u00edno convencional. \u00c9 actualmente promovido como forma de facilitar a integraci\u00f3n da Ucra\u00edna dentro da Uni\u00f3n Europea. Na actualidade \u00e9 unha forma minoritaria de escribir a lingua en Galicia."}
{"id": "282853", "revid": "98629", "url": "https://gl.wikipedia.org/wiki?curid=282853", "title": "Propaganda nazi", "text": "A propaganda foi usada polo NSDAP nos anos previos e durante o liderado de Adolf Hitler en Alema\u00f1a (1933\u20131945). A propaganda nacionalsocialista proporcionou un instrumento crucial para adquirir e manter o poder, e para a posta en funcionamento das s\u00faas pol\u00edticas, inclu\u00edda a persecuci\u00f3n da guerra total e o exterminio de mill\u00f3ns de persoas no Holocausto.\nO uso xeneralizado da propaganda polos nazis \u00e9 en gran parte responsable de que que a palabra \"propaganda\" adquirise as s\u00faas actuais connotaci\u00f3ns negativas.\nCronolox\u00eda.\nNa oposici\u00f3n (1919-1933).\nO l\u00edder nazi Adolf Hitler dedicou tres cap\u00edtulos do seu libro \"Mein Kampf\", xa de por si un instrumento propagand\u00edstico, ao estudo e a pr\u00e1ctica da propaganda. Nel afirmaba ter aprendido o su valor como soldado de infanter\u00eda na primeira guerra mundial exposto a unha propaganda brit\u00e1nica moi eficaz e a outra alem\u00e1 ineficiente. O argumento de que Alema\u00f1a perdeu a guerra en gran parte debido \u00e1 propaganda brit\u00e1nica, exposto en detalle no libro, reflicte as reivindicaci\u00f3ns nacionalistas alem\u00e1s com\u00fans naquel momento. A\u00ednda que non foi certo (a propaganda alem\u00e1 durante a guerra era maiormente m\u00e1is avanzada que a brit\u00e1nica) converteuse na verdade oficial da Alema\u00f1a nazi grazas a Hitler.\n\"Mein Kampf\" cont\u00e9n as bases dos posteriores esforzos en propaganda dos nazis. Avaliando o seu p\u00fablico, Hitler escribe no cap\u00edtulo VI:\nEn canto aos m\u00e9todos que deben empregarse, explica:\nHitler puxo estas ideas na pr\u00e1ctica co restablecemento do \"V\u00f6lkischer Beobachter\", un xornal diario publicado polo Partido Nazi (NSDAP) dende febreiro de 1925 e que chegou a unha tirada de 26.175 exemplares en 1929. A este un\u00eduselle en 1926 o \"Der Angriff\" de Joseph Goebbels, outro xornal descaradamente propagand\u00edstico.\nDurante a meirande parte do tempo dos nazis na oposici\u00f3n os seus medios de propaganda foron limitados. Con pouco acceso aos \"mass media\", o partido continuou dependendo fortemente de Hitler e outros membros falando en reuni\u00f3ns ata 1929. En abril de 1930 Hitler nomeou a Goebbels xefe da ropaganda do partido. Goebbels, antigo xornalista e un dos dirixentes do partido en Berl\u00edn, ao pouco tempo demostrou as s\u00faas habilidades. Entre os seus primeiros \u00e9xitos estivo a organizaci\u00f3n de manifestaci\u00f3ns con tumultos que lograron que a pel\u00edcula antib\u00e9lica estadounidense \"All Quiet on the Western Front\" fose prohibida en Alema\u00f1a.\nNo poder (1933-1939).\nAntes da segunda guerra mundial, a estratexia propagand\u00edstica nazi, oficialmente promulgada polo Ministerio de Instruci\u00f3n P\u00fablica e Propaganda, destacou en varios temas. Os seus obxectivos eran establecer inimigos externos (pa\u00edses que ter\u00edan inflinxido o Tratado de Versalles a Alema\u00f1a) e inimigos internos, como xudeus, romaneses, homosexuais, bolxeviques e temas como a arte dexenerada. Hitler e os propagandistas nazis xogaron co antisemitismo e o resentimento presentes no pa\u00eds. Os xudeus foron acusados de cousas como roubarlles aos alem\u00e1ns os froitos do seu traballo duro mentres que eles evitaban os esforzos f\u00edsicos. \"Der St\u00fcrmer\", un xormal propagand\u00edstico nazi, d\u00edxolles aos alem\u00e1ns que os xudeus secuestraban nenos antes da Pascua porque \"os xudeus precisaban o sangue de nenos cristi\u00e1ns, quizais, para mesturalo co seu matz\u00e1\". Carteis, pel\u00edculas, ilustraci\u00f3ns e folletos foron vistos por toda Alema\u00f1a atacando a comunidade xud\u00eda, como o filme de 1940 \"Der ewige Jude\".\nPouco despois de facerse co poder en 1933 establec\u00e9ronse campos de concentraci\u00f3n para opo\u00f1entes pol\u00edticos. As primeiras persoas enviadas al\u00ed foron comunistas. Mand\u00e1ronos debido aos seus lazos coa Uni\u00f3n Sovi\u00e9tica e porque o nazismo se opuxo en gran medida ao comunismo. En 1935 introduc\u00edronse as leis antisemitas en Alema\u00f1a co\u00f1ecidas como as Leis de Nuremberg, que prohib\u00edan aos non arios e aos opo\u00f1entes pol\u00edticos dos nazis exercer cargos p\u00fablicos e ter relaci\u00f3ns sexuais e casar con persoas consideradas arias. As Leis de Nuremberg estaban baseadas na pureza racial, e buscaban preservar a raza aria que estaba \u00e1 cabeza da xerarqu\u00eda racial nazi, e que se dic\u00eda era a \"herrenvolk\" (raza superior), e ensinar ao pobo alem\u00e1n que visen os xudeus como subhumanos.\nUn importante piar pol\u00edtico e ideol\u00f3xico era a unificaci\u00f3n de todas as persoas de etnia alem\u00e1 que viv\u00edan f\u00f3ra das fronteiras do Reich baixo a Grande Alema\u00f1a. En \"Mein Kampf\", Hitler fixo unha referencia directa a aqueles que estaban f\u00f3ra de Alema\u00f1a. Falaba da dor e a miseria aos que se v\u00edan forzados os que estaban f\u00f3ra do pa\u00eds, e que so\u00f1aba cunha patria com\u00fan. Rematou afirmando que necesitaban loitar por unha \u00fanica nacionalidade. Ao longo de \"Mein Kampf\", empurrou os alem\u00e1ns de todo o mundo a que tivesen como principal obxectivo loitar polo poder pol\u00edtico e a independencia. A propaganda nazi usou a pol\u00edtica \"Heim ins Reich\" para lograr isto, a cal comezou en 1938.\nOs esforzos da propaganda nazi centr\u00e1ronse ent\u00f3n en crear inimigos externos. Os propagandistas fortaleceron a actitude negariva de Alema\u00f1a cara ao Tratado de Versalles por reclamaci\u00f3ns territoriais e etnocentrismo. Cando o tratado foi asinado en 1919 os titulares dos xornais non propagandistas de todo o pa\u00eds falaron dos sentimentos dos alem\u00e1ns. \"INACCEPTABLE\", titulou o \"Frankfurter Zeitung\". O \"Berliner Tageblatt\" escribiu \"Se aceptamos as condici\u00f3ns, un furor militar de vinganza soar\u00e1 en Alema\u00f1a dentro duns poucos anos, un nacionalismo militante engulirao todo\". Hitler, co\u00f1ecedor do malestar da s\u00faa naci\u00f3n co tratado, usou este feito para influ\u00edr no seu p\u00fablico. Referiuse repetidamente aos termos do tratado como un ataque directo a Alema\u00f1a e \u00e1 s\u00faa xente. Nun discurso realizado o 30 de xaneiro de 1937 declarou directamente que retirara a sinatura alem\u00e1 do documento para protestar polas indignantes proporci\u00f3ns dos termos. Afirmou que o tratado fac\u00eda de Alema\u00f1a un pa\u00eds inferior aos outros s\u00f3 porque a culparon da guerra na que a puxeron. O \u00e9xito dos propagandistas nazis e o control que Hitler ga\u00f1ou co partido en Alema\u00f1a finalmente levar\u00eda cara \u00e1 segunda guerra mundial.\nDurante meses antes do estoupido do conflito en 1939, os xornais e os l\u00edderes alem\u00e1ns levaron a cabo unha campa\u00f1a propagand\u00edstica nacional e internacional acusando as autoridades de Polonia de organizar ou tolerar violentas limpezas \u00e9tnicas contra os alem\u00e1ns que viv\u00edan no pa\u00eds. O 22 de agosto Adolf Hitler d\u00edxolle aos seus xenerais:\nA parte principal desta campa\u00f1a foi o proxecto de bandeira falsa Operaci\u00f3n Himmler, que foi dese\u00f1ado para crear a aparencia dunha agresi\u00f3n polaca a Alema\u00f1a, e que ser\u00eda posteriormente usada para xustificar a invasi\u00f3n de Polonia.\nDurante a guerra (1939-1945).\nAta o remate da Batalla de Stalingrado o 4 de febreiro de 1943, a propaganda nazi enfatizou a destreza das armas alem\u00e1s e a humanidade que os seus soldados amosaran coas xentes dos territorios ocupados. Os pilotos das frotas de bombardeo aliadas eran representados como asasinos covardes, e os estadounidense en particular como g\u00e1nsters ao estilo de Al Capone. Ao mesmo tempo, a propaganda alem\u00e1 intentou que os estadounidenses e brit\u00e1nicos se afastasen entre si, e estas dos sovi\u00e9ticos. Unha das principais fontes de propaganda foi o Wehrmachtbericht, unha emisi\u00f3n de radio diaria que describ\u00eda a situaci\u00f3n militar de todas as frontes. As vitorias nazis permit\u00edan doadamente estas emisi\u00f3ns propagand\u00edsticas e nese momento era dif\u00edcil que se puidesen utilizar mal. S\u00e1tiras dos derrotados, relatos de ataques, e gabanzas polos ca\u00eddos eran todos recursos \u00fatiles para os nazis. Por\u00e9n, as derrotas non foron facilmente ama\u00f1adas incluso nesta etapa; cando o \"Ark Royal\" demostrou que sobrevivira a un ataque alem\u00e1n que a propaganda publicitara, o resultado foi considerablemente vergonzoso.\nTras Stalingrado, o tema principal cambiou a Alema\u00f1a como \u00fanica defensora do que eles chamaban \"cultura europea occidental\" contra as \"hordas bolxeviques\". A aparici\u00f3n das \"armas da vinganza\" V-1 e V-2 foi enfatizada para convencer os brit\u00e1nicos da falta de esperanza para derrotar a Alema\u00f1a.\nNesta etapa comezaron a xurdir doadamente problemas coa propaganda; formul\u00e1ranse unhas expectativas de \u00e9xito demasiado altas e moi rapidamente, as cales requir\u00edan explicaci\u00f3ns se non se cumpr\u00edan, mitigando os efectos dos \u00e9xitos e calando as equivocaci\u00f3ns provocando desconfianza.\nMedios.\nXornais.\nA diferenza doutros pa\u00edses, como Reino Unido ou Francia, en Alema\u00f1a non hab\u00eda unha gran prensa de difusi\u00f3n nacional, sen\u00f3n que ti\u00f1a unha estrutura rexional ou como moito interrexional. Cando o partido nazi chegou ao poder public\u00e1banse no pa\u00eds 4.700 diarios, e este s\u00f3 controlaba 121 publicaci\u00f3ns. En algo menos de dous anos o partido publicaba directamente 436 diarios e controlaba toda a prensa alem\u00e1.\nO \"V\u00f6lkischer Beobachter\" (\"Observador do pobo\") foi o diario oficial do NSDAP dende decembro de 1920. Difund\u00eda a ideolox\u00eda nazi en forma de breves hip\u00e9rboles dirixidas contra a debilidade do parlamentarismo, os males do xuda\u00edsmo e bolxevismo, a humillaci\u00f3n nacional do Tratado de Versalles e outros temas do estilo. A este un\u00eduselle en 1926 \"Der Angriff\" (\"O ataque\"), un xornal semanal e posteriormente diario fundado por Joseph Goebbels. Estaba principalmente dedicado a atacar os opo\u00f1entes pol\u00edticos e os xudeus (unha das s\u00faas caracter\u00edsticas m\u00e1is rechamantes eran as caricaturas antisemitas de Hans Schweitzer), pero tam\u00e9n glorificaba os heroes nazis como Horst Wessel. O \"Illustrierter Beobachter\" foi o seu xornal semanal ilustrado.\nOutras publicaci\u00f3ns nazis eran:\nDespois da chegada de Hitler ao poder en 1933, toda a prensa regular quedou totalmente baixo o control editorial nazi a trav\u00e9s da pol\u00edtica do \"Gleichschaltung\", e tam\u00e9n se estableceron xornais propagand\u00edsticos de curta vida nos territorios conquistados durante a segunda guerra mundial. Alfred Rosenberg foi un membro clave do partido nazi que tomou control dos seus xornais o cal foi abertamente eloxiado por Hitler. Por\u00e9n, Hitler non estaba satisfeito co seu traballo e calumniouno \u00e1s s\u00faas costas desacredit\u00e1ndoo.\nXornais nos pa\u00edses ocupados.\nEn Ucra\u00edna, despois de que os nazis reprimiran os xornais, a meirande parte deles s\u00f3 escrib\u00edan artigos de axencias alem\u00e1s, producindo o estra\u00f1o efecto de que hab\u00eda m\u00e1is noticias antiestadounidense e antibrit\u00e1nicas que anticomunistas. Tam\u00e9n imprimiron artigos sobre os antecedentes do dominio dos alem\u00e1ns sobre Ucra\u00edna, como Catarina a Grande e os godos.\nDiscursos.\nO partido nazi base\u00e1base en gran parte nos oradores que fac\u00edan as s\u00faas presentaci\u00f3ns propagand\u00edsticas, m\u00e1is intensamente antes de que chegase ao poder, pero tam\u00e9n despois."}
{"id": "282856", "revid": "27249", "url": "https://gl.wikipedia.org/wiki?curid=282856", "title": "Pola", "text": "O termo pola ou p\u00f3la p\u00f3dese referir a:"}
{"id": "282857", "revid": "98629", "url": "https://gl.wikipedia.org/wiki?curid=282857", "title": "Rexi\u00f3n de Mahilio\u016d", "text": "A Rexi\u00f3n de Mahilio\u016d (en belaruso \"\u041c\u0430\u0433\u0456\u043b\u0451\u045e\u0441\u043a\u0430\u044f \u0432\u043e\u0431\u043b\u0430\u0441\u0446\u044c\", \"Mahilio\u016dskaja voblas\u0107\") \u00e9 unha rexi\u00f3n de Belar\u00fas, con capital na cidade de Mahilio\u016d.\nTanto a rexi\u00f3n de Mahilio\u016d como a de Homie\u013a sufriron severamente a cat\u00e1strofe nuclear de Chern\u00f3bil de abril de 1986.\nAs cidades m\u00e1is importantes da rexi\u00f3n son Mahilio\u016d, Asipovi\u010dy e Babrujsk.\nHistoria.\nNo s\u00e9culo XII xurdiu o principado de Mscislavas (tam\u00e9n Mstsislaw). Xa no s\u00e9culo XIII aparece a primeira menci\u00f3n \u00e1 cidade de Mahilio\u016d.\nEn 1566 a cidade formaba parte do voivodato de Mscislavas, parte do Gran Ducado de Lituania, parte constitu\u00ednte da Rep\u00fablica das D\u00faas Naci\u00f3ns.\nPosteriormente, en 1772, a rexi\u00f3n pasou a ser unha gobernaci\u00f3n do Imperio Ruso, a gobernaci\u00f3n de Mogilev.\nEntre 1863 e 1864 tivo lugar o alzamento de xaneiro liderado por Konstanty Kalinowski, que alcanzou tam\u00e9n \u00e1 gobernaci\u00f3n de Mogilev.\nO 1 de xaneiro de 1919 foi creado o distrito de Mahilio\u016d na Rep\u00fablica Socialista Sovi\u00e9tica de Belar\u00fas, e o 15 de xaneiro de 1938 foi creada a rexi\u00f3n en dito pa\u00eds.\nCoa independencia de Belar\u00fas en 1990 a rexi\u00f3n mantivo os mesmos l\u00edmites xeogr\u00e1ficos.\nXeograf\u00eda.\nA rexi\u00f3n de Mahilio\u016d ten unha \u00e1rea total de 29.100 km\u00b2, arredor do 14% da superficie do pa\u00eds.\nA rexi\u00f3n est\u00e1 atravesada por numerosos r\u00edos, entre eles o Dniapro, Biarezina, So\u017e, Dru\u0107 e o Pci\u010d.\nClima.\nA rexi\u00f3n ten un clima temperado continental. A rexi\u00f3n ten invernos non especialmente severos, e ver\u00e1ns c\u00e1lidos. A temperatura media en xaneiro var\u00eda entre os -8,2\u00a0\u00b0C ao nordeste e os -6,5\u00a0\u00b0C ao suroeste. A temperatura media en xullo var\u00eda entre os 17,8\u00a0\u00b0C ao nordeste e os 18,7\u00a0\u00b0C ao suroeste.\nDivisi\u00f3ns administrativas.\nA rexi\u00f3n est\u00e1 composta por 21 distritos \"(raions)\", 195 selsovets, 14 vilas, 3 municipalidades e 12 n\u00facleos urbanos.\nDistritos da rexi\u00f3n de Mahilio\u016d.\nOs 21 distritos da rexi\u00f3n de Mahilio\u016d son os seguintes:\nDemograf\u00eda.\nA rexi\u00f3n ti\u00f1a en 2009 unha poboaci\u00f3n total de 1.099.374 habitantes, dos que 975.147 eran belarusos, 86.256 rusos, 13.110 ucra\u00ednos, 1.773 polacos e 1.461 xudeus, ademais doutros grupos \u00e9tnicos:"}
{"id": "282861", "revid": "22570", "url": "https://gl.wikipedia.org/wiki?curid=282861", "title": "Cortaventos", "text": "Un cortaventos, quebraventos ou cortina forestal \u00e9 unha especie de pantalla usualmente realizada cunha ou m\u00e1is fileiras de \u00e1rbores plantadas as\u00ed de xeito de dar abeiro aos cultivos agr\u00edcolas (tam\u00e9n xard\u00edns, pastos, \u00e1reas de lecer, infraestruturas, estradas) contra os ventos, previr erosi\u00f3n e\u00f3lica, ou unha evapotranspiraci\u00f3n brusca. Pl\u00e1ntanse arredor dos bordos das leiras, campos agr\u00edcolas ou coutadas. Tam\u00e9n poden estar realizadas con plantas anuais.\nEn edificios, se se dese\u00f1a correctamente unha cortina, pode reducirse o custo de quecer e arrefriar, aforrando, logo, enerx\u00eda.\nNas estradas, os cortaventos act\u00faan contra os refachos, axudan a manter libre de neve a fita asf\u00e1ltica, e poden servir de h\u00e1bitat para a fauna. Tam\u00e9n serven para abeirar do tr\u00e1nsito \u00e1s poboaci\u00f3ns achegadas e \u00e1 fauna silvestre de ru\u00eddos e poluci\u00f3n.\nOutro uso das cortinas forestais \u00e9 o de agochar impactos visuais, desde as esptradas por exemplo; tam\u00e9n reducen ru\u00eddos, e melloran a separaci\u00f3n entre animais de granxa e estradas."}
{"id": "282865", "revid": "18868", "url": "https://gl.wikipedia.org/wiki?curid=282865", "title": "Quebraventos", "text": ""}
{"id": "282866", "revid": "18868", "url": "https://gl.wikipedia.org/wiki?curid=282866", "title": "Cortina forestal", "text": ""}
{"id": "282867", "revid": "85894", "url": "https://gl.wikipedia.org/wiki?curid=282867", "title": "A Igrexa, Dodro, Dodro", "text": "A Igrexa \u00e9 un lugar da parroquia de Dodro no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 121 habitantes (61 homes e 60 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "282868", "revid": "85894", "url": "https://gl.wikipedia.org/wiki?curid=282868", "title": "Dodri\u00f1o, Dodro, Dodro", "text": "Dodri\u00f1o \u00e9 un lugar da parroquia de Dodro no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 49 habitantes (26 homes e 23 mulleres)."}
{"id": "282869", "revid": "85894", "url": "https://gl.wikipedia.org/wiki?curid=282869", "title": "Revix\u00f3s, Dodro, Dodro", "text": "Revix\u00f3s \u00e9 un lugar da parroquia de Dodro no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 195 habitantes (101 homes e 94 mulleres)."}
{"id": "282870", "revid": "17467", "url": "https://gl.wikipedia.org/wiki?curid=282870", "title": "1950 FIFA World Cup", "text": ""}
{"id": "282871", "revid": "17467", "url": "https://gl.wikipedia.org/wiki?curid=282871", "title": "1954 FIFA World Cup", "text": ""}
{"id": "282872", "revid": "85894", "url": "https://gl.wikipedia.org/wiki?curid=282872", "title": "Susavila, Dodro, Dodro", "text": "Susavila \u00e9 un lugar da parroquia de Dodro no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 11 habitantes (6 homes e 5 mulleres)."}
{"id": "282873", "revid": "85894", "url": "https://gl.wikipedia.org/wiki?curid=282873", "title": "Vigo, Dodro, Dodro", "text": "Vigo \u00e9 un lugar da parroquia de Dodro no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 152 habitantes (70 homes e 82 mulleres)."}
{"id": "282874", "revid": "89787", "url": "https://gl.wikipedia.org/wiki?curid=282874", "title": "L\u00edpido fen\u00f3lico", "text": "Os l\u00edpidos fen\u00f3licos son unha clase de produtos naturais compostos por longas cadeas alif\u00e1ticas e aneis fen\u00f3licos. Derivan de mono e dihidroxifenois. Nos l\u00edpidos fen\u00f3licos naturais adoitan ter un grupo fen\u00f3lico alterado de fenol, catecol, resorcinol (alg\u00fans derivan de hidroquinonas), e unha cadea alif\u00e1tica que var\u00eda en lonxitude e insaturaci\u00f3n. Os l\u00edpidos fen\u00f3licos enc\u00f3ntranse principalmente en plantas, fungos e bacterias.\nDebido ao forte car\u00e1cter anfip\u00e1tico que te\u00f1en, os l\u00edpidos fen\u00f3licos poden incorporarse aos eritrocitos e membranas de liposomas. A capacidade destes compostos de inhibir o crecemento de bacterias, fungos e protozoos parasitos parece que depende das s\u00faas interacci\u00f3ns con prote\u00ednas e da s\u00faa capacidade de alterar as membranas.\nA s\u00edntese de l\u00edpidos fen\u00f3licos feita polas polic\u00e9tido sintases de tipo III \u00e9 esencial para a formaci\u00f3n de quistes na bacteria \"Azotobacter vinelandii\", formados principalmente por alquilresorcinois. Tam\u00e9n se encontraron alquilresorcinol sintases en plantas como o \"Sorghum bicolor\" e \"Oryza sativa\".\nAlg\u00fans alquilfenois prod\u00facense por s\u00edntese industrial para fabricar deterxentes polietoxilados (surfactantes, emulsificantes) e pesticidas."}
{"id": "282875", "revid": "17467", "url": "https://gl.wikipedia.org/wiki?curid=282875", "title": "1974 FIFA World Cup", "text": ""}
{"id": "282876", "revid": "17467", "url": "https://gl.wikipedia.org/wiki?curid=282876", "title": "1978 FIFA World Cup", "text": ""}
{"id": "282877", "revid": "89787", "url": "https://gl.wikipedia.org/wiki?curid=282877", "title": "Mundial de F\u00fatbol de 2014 - Grupo B", "text": "O Grupo B da Copa do Mundo de F\u00fatbol de 2014, realizada no Brasil, estivo composto por catro equipos que se enfrontaron entre si nun total de seis encontros. Neste grupo enfrontaranse os dous \u00faltimos finalistas da Copa do Mundo de Sur\u00e1frica 2010: e os . Completan o grupo as selecci\u00f3n de e . Ao termo dos mesmos os dous con maior cantidade de puntos clasificaronse \u00e1 seguinte fase. Finalmente pasar\u00edan \u00e1 seguinte fase os Pa\u00edses Baixos, con 9 puntos, e Chile, con 6. Quedar\u00edan eliminadas Espa\u00f1a, con 3 puntos, e Australia, que non conseguiu puntuar.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o primeiro posto, o lugar n\u00famero catorce, os o quince e o sesenta e dous. A media do grupo correspond\u00eda ao lugar n\u00famero vinte e tres, sendo con exclusi\u00f3n da selecci\u00f3n con peor coeficiente, Australia, a clasificaci\u00f3n media de dez.\nParticipantes.\nO Grupo B est\u00e1 composto polas seguintes selecci\u00f3ns:\nAntecedentes.\nOs seguintes son os enfrontamentos previos entre os equipos do grupo en partidos correspondentes \u00e1 Copa do Mundo da FIFA:\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "282879", "revid": "56817", "url": "https://gl.wikipedia.org/wiki?curid=282879", "title": "Casal, Carcac\u00eda, Padr\u00f3n", "text": "Casal \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar."}
{"id": "282880", "revid": "56817", "url": "https://gl.wikipedia.org/wiki?curid=282880", "title": "Corral, Carcac\u00eda, Padr\u00f3n", "text": "Corral \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar."}
{"id": "282881", "revid": "56817", "url": "https://gl.wikipedia.org/wiki?curid=282881", "title": "Cruxeiras de Abaixo, Carcac\u00eda, Padr\u00f3n", "text": "Cruxeiras de Abaixo \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 24 habitantes (12 homes e 12 mulleres)."}
{"id": "282882", "revid": "56817", "url": "https://gl.wikipedia.org/wiki?curid=282882", "title": "Cruxeiras de Arriba, Carcac\u00eda, Padr\u00f3n", "text": "Cruxeiras de Arriba \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n da comarca do Sar. Segundo o padr\u00f3n municipal (INE 2013) ten 16 habitantes (7 homes e 9 mulleres)."}
{"id": "282883", "revid": "56817", "url": "https://gl.wikipedia.org/wiki?curid=282883", "title": "Guimar\u00e1ns, Carcac\u00eda, Padr\u00f3n", "text": "Guimar\u00e1ns \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n da comarca do Sar."}
{"id": "282884", "revid": "98629", "url": "https://gl.wikipedia.org/wiki?curid=282884", "title": "A Igrexa, Carcac\u00eda, Padr\u00f3n", "text": "A Igrexa \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 372 habitantes (171 homes e 201 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "282885", "revid": "98629", "url": "https://gl.wikipedia.org/wiki?curid=282885", "title": "Lamas, Carcac\u00eda, Padr\u00f3n", "text": "Lamas \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar.\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "282886", "revid": "23204", "url": "https://gl.wikipedia.org/wiki?curid=282886", "title": "O Outeiro, Carcac\u00eda, Padr\u00f3n", "text": "O Outeiro \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 29 habitantes (15 homes e 14 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "282887", "revid": "56817", "url": "https://gl.wikipedia.org/wiki?curid=282887", "title": "Pousada, Carcac\u00eda, Padr\u00f3n", "text": "Pousada \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar."}
{"id": "282888", "revid": "56817", "url": "https://gl.wikipedia.org/wiki?curid=282888", "title": "Rial, Carcac\u00eda, Padr\u00f3n", "text": "Rial \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 55 habitantes (28 homes e 27 mulleres)."}
{"id": "282889", "revid": "1131", "url": "https://gl.wikipedia.org/wiki?curid=282889", "title": "Ribadulla, Carcac\u00eda, Padr\u00f3n", "text": "Ribadulla \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 39 habitantes (17 homes e 22 mulleres)."}
{"id": "282890", "revid": "56817", "url": "https://gl.wikipedia.org/wiki?curid=282890", "title": "Sande, Carcac\u00eda, Padr\u00f3n", "text": "Sande \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 34 habitantes (16 homes e 18 mulleres)."}
{"id": "282891", "revid": "56817", "url": "https://gl.wikipedia.org/wiki?curid=282891", "title": "Sinde, Carcac\u00eda, Padr\u00f3n", "text": "Sinde \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 63 habitantes (25 homes e 38 mulleres)."}
{"id": "282892", "revid": "25871", "url": "https://gl.wikipedia.org/wiki?curid=282892", "title": "Mundial de F\u00fatbol de 2014 - Grupo C", "text": "O Grupo C da Copa do Mundo de F\u00fatbol de 2014, realizada no Brasil, estivo composto por catro equipos que se enfrontaron entre si nun total de seis encontros: , , e . Ao termo dos mesmos os dous con maior cantidade de puntos, Colombia, que contou os seus partidos con vitorias, e Grecia, que ga\u00f1ou o partido decisivo cun gol de penalti no minuto 93, clasificaronse \u00e1 seguinte fase. Quedar\u00edan eliminadas Costa do Marfil, con 3 puntos, e o Xap\u00f3n con 1.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o oitavo posto, o d\u00e9cimo segundo, o lugar n\u00famero vinte e tres e o o corenta e seis. A media do grupo corresponde ao lugar n\u00famero vinte e dous, sendo con exclusi\u00f3n da selecci\u00f3n con peor coeficiente, Xap\u00f3n, a clasificaci\u00f3n media de catorce.\nParticipantes.\nO Grupo C est\u00e1 composto polas seguintes selecci\u00f3ns:\nAntecedentes.\nOs equipos do grupo nunca se enfrontaran anteriormente entre si nunha Copa do Mundo da FIFA.\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "282893", "revid": "56817", "url": "https://gl.wikipedia.org/wiki?curid=282893", "title": "Sobrerribas, Carcac\u00eda, Padr\u00f3n", "text": "Sobrerribas \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 42 habitantes (22 homes e 20 mulleres)."}
{"id": "282894", "revid": "56817", "url": "https://gl.wikipedia.org/wiki?curid=282894", "title": "Xoane, Carcac\u00eda, Padr\u00f3n", "text": "Xoane \u00e9 un lugar da parroquia de Carcac\u00eda no concello coru\u00f1\u00e9s de Padr\u00f3n, na comarca do Sar."}
{"id": "282895", "revid": "56817", "url": "https://gl.wikipedia.org/wiki?curid=282895", "title": "A Abelina, Cruces, Padr\u00f3n", "text": "A Belina \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 10 habitantes (4 homes e 6 mulleres)."}
{"id": "282896", "revid": "56817", "url": "https://gl.wikipedia.org/wiki?curid=282896", "title": "A Angueira de Suso, Cruces, Padr\u00f3n", "text": "A Angueira de Suso \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 153 habitantes (70 homes e 83 mulleres)."}
{"id": "282897", "revid": "56817", "url": "https://gl.wikipedia.org/wiki?curid=282897", "title": "O Areal, Cruces, Padr\u00f3n", "text": "O Areal \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 63 habitantes (31 homes e 32 mulleres)."}
{"id": "282899", "revid": "98629", "url": "https://gl.wikipedia.org/wiki?curid=282899", "title": "A Baiuca, Cruces, Padr\u00f3n", "text": "A Baiuca \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 7 habitantes (4 homes e 3 mulleres).\nToponimia.\nUnha baiuca \u00e9 un local p\u00fablico onde se serve alcohol, como unha taberna ou tasca."}
{"id": "282900", "revid": "56817", "url": "https://gl.wikipedia.org/wiki?curid=282900", "title": "Bascuas, Cruces, Padr\u00f3n", "text": "Bascuas \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 45 habitantes (23 homes e 22 mulleres)."}
{"id": "282901", "revid": "56817", "url": "https://gl.wikipedia.org/wiki?curid=282901", "title": "Cruces, Cruces, Padr\u00f3n", "text": "Cruces \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 124 habitantes (53 homes e 71 mulleres)."}
{"id": "282902", "revid": "56817", "url": "https://gl.wikipedia.org/wiki?curid=282902", "title": "O Loureiro, Cruces, Padr\u00f3n", "text": "O Loureiro \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 49 habitantes (22 homes e 27 mulleres)."}
{"id": "282903", "revid": "56817", "url": "https://gl.wikipedia.org/wiki?curid=282903", "title": "Os Mu\u00ed\u00f1os, Cruces, Padr\u00f3n", "text": "Os Mu\u00ed\u00f1os \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 50 habitantes (22 homes e 28 mulleres)."}
{"id": "282904", "revid": "85894", "url": "https://gl.wikipedia.org/wiki?curid=282904", "title": "O Pedroso do Norte, Cruces, Padr\u00f3n", "text": "O Pedroso do Norte, tam\u00e9n chamado Pedroso, \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 83 habitantes (38 homes e 45 mulleres).\nPatrimonio.\nPreto deste lugar est\u00e1 o couto de Lampai.\nO r\u00edo de Pedroso que ten un caudal permanente, aumentado no inverno polas chuvias. Nel faise pesca de troitas. Hai oito mu\u00ed\u00f1os en ru\u00ednas, usados antigamente para moer o millo.\nO monte est\u00e1 mancomunado pola Comisi\u00f3n dos Montes de Pedroso, que engloban a Pedroso Norte e Pedroso Sur ou do Vendaval. \u00d3 uso forestal ad\u00edcase en boa medida ao cultivo do eucalipto, que se destina a empresas como FINSA. A auga de uso dom\u00e9stico procede de mananciais logo de ser recollida en dep\u00f3sitos com\u00fans.\nHai dous parques infant\u00eds con bamb\u00e1ns, escorregadoiros e cabali\u00f1os, e un campo de f\u00fatbol amplo. Hai tam\u00e9n un circu\u00edto de motocross."}
{"id": "282905", "revid": "56817", "url": "https://gl.wikipedia.org/wiki?curid=282905", "title": "O Pedroso do Vendaval, Cruces, Padr\u00f3n", "text": "O Pedroso do Vendaval \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 92 habitantes (50 homes e 42 mulleres)."}
{"id": "282906", "revid": "56817", "url": "https://gl.wikipedia.org/wiki?curid=282906", "title": "A Picara\u00f1a, Cruces, Padr\u00f3n", "text": "A Picara\u00f1a \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 83 habitantes (42 homes e 41 mulleres)."}
{"id": "282907", "revid": "56817", "url": "https://gl.wikipedia.org/wiki?curid=282907", "title": "Prada, Cruces, Padr\u00f3n", "text": "Prada \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 105 habitantes (59 homes e 46 mulleres)."}
{"id": "282908", "revid": "56817", "url": "https://gl.wikipedia.org/wiki?curid=282908", "title": "Queiruga, Cruces, Padr\u00f3n", "text": "Queiruga \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 44 habitantes (22 homes e 22 mulleres)."}
{"id": "282909", "revid": "56817", "url": "https://gl.wikipedia.org/wiki?curid=282909", "title": "Tarr\u00edo, Cruces, Padr\u00f3n", "text": "Tarr\u00edo \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 80 habitantes (39 homes e 41 mulleres)."}
{"id": "282910", "revid": "56817", "url": "https://gl.wikipedia.org/wiki?curid=282910", "title": "Vigo, Cruces, Padr\u00f3n", "text": "Vigo \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 34 habitantes (18 homes e 16 mulleres)."}
{"id": "282911", "revid": "56817", "url": "https://gl.wikipedia.org/wiki?curid=282911", "title": "O Vilar, Cruces, Padr\u00f3n", "text": "O Vilar \u00e9 un lugar da parroquia de Cruces no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 55 habitantes (28 homes e 27 mulleres)."}
{"id": "282912", "revid": "56817", "url": "https://gl.wikipedia.org/wiki?curid=282912", "title": "A Barca, Herb\u00f3n, Padr\u00f3n", "text": "A Barca \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 7 habitantes (4 homes e 3 mulleres)."}
{"id": "282913", "revid": "85894", "url": "https://gl.wikipedia.org/wiki?curid=282913", "title": "As Casas Baratas, Herb\u00f3n, Padr\u00f3n", "text": "As Casas Baratas \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar."}
{"id": "282914", "revid": "85894", "url": "https://gl.wikipedia.org/wiki?curid=282914", "title": "Os Condes, Herb\u00f3n, Padr\u00f3n", "text": "Os Condes \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE) en 2013 ti\u00f1a 12 habitantes (7 homes e 5 mulleres)."}
{"id": "282915", "revid": "56817", "url": "https://gl.wikipedia.org/wiki?curid=282915", "title": "Confurco, Herb\u00f3n, Padr\u00f3n", "text": "Confurco \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 13 habitantes (7 homes e 6 mulleres)."}
{"id": "282916", "revid": "56817", "url": "https://gl.wikipedia.org/wiki?curid=282916", "title": "Corti\u00f1as, Herb\u00f3n, Padr\u00f3n", "text": "Corti\u00f1as \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 81 habitantes (39 homes e 42 mulleres)."}
{"id": "282917", "revid": "56817", "url": "https://gl.wikipedia.org/wiki?curid=282917", "title": "Herb\u00f3n, Herb\u00f3n, Padr\u00f3n", "text": "Herb\u00f3n \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 318 habitantes (152 homes e 166 mulleres)."}
{"id": "282918", "revid": "98629", "url": "https://gl.wikipedia.org/wiki?curid=282918", "title": "A Igrexa, Herb\u00f3n, Padr\u00f3n", "text": "A Igrexa \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 29 habitantes (15 homes e 14 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "282919", "revid": "56817", "url": "https://gl.wikipedia.org/wiki?curid=282919", "title": "Alquilfenol", "text": "Os alquilfenois son unha familia de compostos org\u00e1nicos que se obte\u00f1en da alquilaci\u00f3n de fenois. O termo adoita reservarse para os compostos importantes comercialmente propilfenol, butilfenol, amilfenol, heptilfenol, octilfenol, nonilfenol, dodecilfenol e os \"alquilfenois de cadea longa\" (LCAPs) derivados. Os metilfenois e etilfenois son tam\u00e9n alquilfenois, pero xeralmente se lles denomina polos seus nomes espec\u00edficos: cresois e xilenois.\nProduci\u00f3n.\nOs alquilfenois de cadea longa prep\u00e1ranse por alquilaci\u00f3n de fenol con alquenos:\nPor este procedemento fabr\u00edcanse uns 500 M kg/ano.\nControversia sobre a toxicidade dos nonilfenois.\nOs alquilfenois son xenoestr\u00f3xenos. A Uni\u00f3n Europea aplicou restrici\u00f3ns na venda e uso en certas aplicaci\u00f3ns dos nonilfenois, alegando a s\u00faa \"toxicidade, persistencia, e problemas de bioacumulaci\u00f3n\", pero noutros pa\u00edses, como Estados Unidos a EPA est\u00e1 avaliando os efectos do produto m\u00e1is de vagar para estar seguro que a decisi\u00f3n que se tome est\u00e1 baseada en \"ciencia s\u00f3lida\".\nUsos dos alquilfenois de cadea longa.\nOs alquilfenois de cadea longa util\u00edzanse amplamente como precursores de deterxentes, como aditivos para combustibles e lubricantes, pol\u00edmeros, e como compo\u00f1entes de resinas fen\u00f3licas. Estes compostos util\u00edzanse tam\u00e9n como bloques de construci\u00f3n qu\u00edmicos para fabricar fragrancias, elast\u00f3meros termopl\u00e1sticos, antioxidantes, produtos qu\u00edmicos para campos petrol\u00edferos e materiais retardantes do lume. Debido ao seu uso para fabricar resinas alquilfen\u00f3licas, poden atoparse alquilfenois en pneum\u00e1ticos, adhesivos, revestimentos, papel carb\u00f3n de copia e produtos de goma de altas prestaci\u00f3ns. Levan sendo utilizados na industria desde hai uns 40 anos.\nEstes compostos xenobi\u00f3ticos interfiren co sistema end\u00f3crino de forma feble."}
{"id": "282920", "revid": "56817", "url": "https://gl.wikipedia.org/wiki?curid=282920", "title": "Morono, Herb\u00f3n, Padr\u00f3n", "text": "Morono \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 105 habitantes (52 homes e 53 mulleres)."}
{"id": "282921", "revid": "56817", "url": "https://gl.wikipedia.org/wiki?curid=282921", "title": "O Rego da Manga, Herb\u00f3n, Padr\u00f3n", "text": "O Rego da Manga \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 69 habitantes (35 homes e 34 mulleres)."}
{"id": "282930", "revid": "56817", "url": "https://gl.wikipedia.org/wiki?curid=282930", "title": "Riba da Fonte, Herb\u00f3n, Padr\u00f3n", "text": "Riba da Fonte \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar."}
{"id": "282931", "revid": "56817", "url": "https://gl.wikipedia.org/wiki?curid=282931", "title": "A Rocha, Herb\u00f3n, Padr\u00f3n", "text": "A Rocha \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 15 habitantes (8 homes e 7 mulleres)."}
{"id": "282932", "revid": "56817", "url": "https://gl.wikipedia.org/wiki?curid=282932", "title": "Santa Cruz, Herb\u00f3n, Padr\u00f3n", "text": "Santa Cruz \u00e9 un lugar da parroquia de Herb\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 17 habitantes (11 homes e 6 mulleres)."}
{"id": "282933", "revid": "56817", "url": "https://gl.wikipedia.org/wiki?curid=282933", "title": "A Aduana, Iria Flavia, Padr\u00f3n", "text": "A Aduana \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 30 habitantes (13 homes e 17 mulleres)."}
{"id": "282934", "revid": "56817", "url": "https://gl.wikipedia.org/wiki?curid=282934", "title": "Anteportas, Iria Flavia, Padr\u00f3n", "text": "Anteportas \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 50 habitantes (26 homes e 24 mulleres)."}
{"id": "282935", "revid": "56817", "url": "https://gl.wikipedia.org/wiki?curid=282935", "title": "O Barco, Iria Flavia, Padr\u00f3n", "text": "O Barco \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 14 habitantes (9 homes e 5 mulleres)."}
{"id": "282936", "revid": "56817", "url": "https://gl.wikipedia.org/wiki?curid=282936", "title": "A Calzada, Iria Flavia, Padr\u00f3n", "text": "A Calzada \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 25 habitantes (12 homes e 13 mulleres)."}
{"id": "282937", "revid": "56817", "url": "https://gl.wikipedia.org/wiki?curid=282937", "title": "Cambelas, Iria Flavia, Padr\u00f3n", "text": "Cambelas \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 26 habitantes (12 homes e 14 mulleres)."}
{"id": "282938", "revid": "23204", "url": "https://gl.wikipedia.org/wiki?curid=282938", "title": "O Couto, Iria Flavia, Padr\u00f3n", "text": "O Couto \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 51 habitantes (25 homes e 26 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 un \"(lugar) cercado\", para poder defendelo mellor."}
{"id": "282939", "revid": "56817", "url": "https://gl.wikipedia.org/wiki?curid=282939", "title": "A Horta, Iria Flavia, Padr\u00f3n", "text": "A Horta \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 40 habitantes (19 homes e 21 mulleres)."}
{"id": "282940", "revid": "56817", "url": "https://gl.wikipedia.org/wiki?curid=282940", "title": "Iria Flavia, Iria Flavia, Padr\u00f3n", "text": "Iria Flavia \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 345 habitantes (167 homes e 178 mulleres)."}
{"id": "282941", "revid": "85894", "url": "https://gl.wikipedia.org/wiki?curid=282941", "title": "Lestido, Iria Flavia, Padr\u00f3n", "text": "Lestido \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE) en 2013 ti\u00f1a 75 habitantes (35 homes e 40 mulleres)."}
{"id": "282942", "revid": "56817", "url": "https://gl.wikipedia.org/wiki?curid=282942", "title": "Lu\u00e1ns, Iria Flavia, Padr\u00f3n", "text": "Lu\u00e1ns \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 91 habitantes (44 homes e 47 mulleres)."}
{"id": "282943", "revid": "85894", "url": "https://gl.wikipedia.org/wiki?curid=282943", "title": "A Matanza, Iria Flavia, Padr\u00f3n", "text": "A Matanza \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE) en 2013 ti\u00f1a 137 habitantes (66 homes e 71 mulleres)."}
{"id": "282944", "revid": "85894", "url": "https://gl.wikipedia.org/wiki?curid=282944", "title": "O Monti\u00f1o, Iria Flavia, Padr\u00f3n", "text": "O Monti\u00f1o \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 10 habitantes (5 homes e 5 mulleres)."}
{"id": "282945", "revid": "56817", "url": "https://gl.wikipedia.org/wiki?curid=282945", "title": "O Muelle, Iria Flavia, Padr\u00f3n", "text": "O Muelle \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 23 habitantes (11 homes e 12 mulleres)."}
{"id": "282946", "revid": "56817", "url": "https://gl.wikipedia.org/wiki?curid=282946", "title": "O Para\u00edso, Iria Flavia, Padr\u00f3n", "text": "O Para\u00edso \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 26 habitantes (11 homes e 15 mulleres)."}
{"id": "282947", "revid": "56817", "url": "https://gl.wikipedia.org/wiki?curid=282947", "title": "Pazos de Iria, Iria Flavia, Padr\u00f3n", "text": "Pazos de Iria \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar."}
{"id": "282948", "revid": "1131", "url": "https://gl.wikipedia.org/wiki?curid=282948", "title": "Pedreda, Iria Flavia, Padr\u00f3n", "text": "Pedreda \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 118 habitantes (56 homes e 62 mulleres)."}
{"id": "282949", "revid": "56817", "url": "https://gl.wikipedia.org/wiki?curid=282949", "title": "O Pi\u00f1eiro, Iria Flavia, Padr\u00f3n", "text": "O Pi\u00f1eiro \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 43 habitantes (17 homes e 26 mulleres)."}
{"id": "282950", "revid": "56817", "url": "https://gl.wikipedia.org/wiki?curid=282950", "title": "O Pombal de Abaixo, Iria Flavia, Padr\u00f3n", "text": "O Pombal de Abaixo \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 65 habitantes (34 homes e 31 mulleres)."}
{"id": "282951", "revid": "56817", "url": "https://gl.wikipedia.org/wiki?curid=282951", "title": "O Pombal de Arriba, Iria Flavia, Padr\u00f3n", "text": "O Pombal de Arriba \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar."}
{"id": "282952", "revid": "56817", "url": "https://gl.wikipedia.org/wiki?curid=282952", "title": "A Ponte, Iria Flavia, Padr\u00f3n", "text": "A Ponte \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 20 habitantes (9 homes e 11 mulleres)."}
{"id": "282953", "revid": "56817", "url": "https://gl.wikipedia.org/wiki?curid=282953", "title": "A Porta dos Mari\u00f1os, Iria Flavia, Padr\u00f3n", "text": "A Porta dos Mari\u00f1os \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 99 habitantes (44 homes e 55 mulleres)."}
{"id": "282954", "revid": "56817", "url": "https://gl.wikipedia.org/wiki?curid=282954", "title": "A Pousa, Iria Flavia, Padr\u00f3n", "text": "A Pousa \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 26 habitantes (14 homes e 12 mulleres)."}
{"id": "282955", "revid": "56817", "url": "https://gl.wikipedia.org/wiki?curid=282955", "title": "Quint\u00e1ns, Iria Flavia, Padr\u00f3n", "text": "Quint\u00e1ns \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 111 habitantes (57 homes e 54 mulleres)."}
{"id": "282956", "revid": "56817", "url": "https://gl.wikipedia.org/wiki?curid=282956", "title": "Romar\u00eds, Iria Flavia, Padr\u00f3n", "text": "Romar\u00eds \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 61 habitantes (30 homes e 31 mulleres)."}
{"id": "282957", "revid": "5863", "url": "https://gl.wikipedia.org/wiki?curid=282957", "title": "Sarela", "text": "Sarela pode significar:\nToponimia.\nO top\u00f3nimo galego Sarela pode referirse a:"}
{"id": "282958", "revid": "56817", "url": "https://gl.wikipedia.org/wiki?curid=282958", "title": "O Rouc\u00f3n, Iria Flavia, Padr\u00f3n", "text": "O Rouc\u00f3n \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 58 habitantes (24 homes e 34 mulleres)."}
{"id": "282959", "revid": "56817", "url": "https://gl.wikipedia.org/wiki?curid=282959", "title": "A R\u00faa, Iria Flavia, Padr\u00f3n", "text": "A R\u00faa \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 76 habitantes (34 homes e 42 mulleres)."}
{"id": "282960", "revid": "56817", "url": "https://gl.wikipedia.org/wiki?curid=282960", "title": "O Rueiro, Iria Flavia, Padr\u00f3n", "text": "O Rueiro \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 33 habitantes (12 homes e 21 mulleres)."}
{"id": "282961", "revid": "56817", "url": "https://gl.wikipedia.org/wiki?curid=282961", "title": "O Souto, Iria Flavia, Padr\u00f3n", "text": "O Souto \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 43 habitantes (19 homes e 24 mulleres)."}
{"id": "282962", "revid": "56817", "url": "https://gl.wikipedia.org/wiki?curid=282962", "title": "Vista Alegre, Iria Flavia, Padr\u00f3n", "text": "Vista Alegre \u00e9 un lugar da parroquia de Iria Flavia no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 62 habitantes (30 homes e 32 mulleres)."}
{"id": "282963", "revid": "56817", "url": "https://gl.wikipedia.org/wiki?curid=282963", "title": "A Aduana", "text": "O termo aduana fai referencia a unha alf\u00e1ndega, oficina p\u00fablica situada en fronteiras, portos ou aeroportos.\nComo top\u00f3nimo pode referirse a:"}
{"id": "282964", "revid": "85894", "url": "https://gl.wikipedia.org/wiki?curid=282964", "title": "Luis Fraga Egusquiaguirre", "text": "Luis Manuel Fraga Egusquiaguirre, nado en Bilbao en 1958, \u00e9 un pol\u00edtico e alpinista espa\u00f1ol. Senador dende 1989 ata 2011.\nTraxectoria.\nEstudou na Universidade Pontificia Comillas. Nas elecci\u00f3ns de 1993 foi elixido senador pola provincia de Guadalaxara polo Partido Popular. Volveu ser elixido senador en 1996, 2000 e 2004. Nas elecci\u00f3ns de 2008 volveu ser elixido senador pola provincia de Cuenca.\nVida persoal.\n\u00c9 sobri\u00f1o de Manuel Fraga."}
{"id": "282965", "revid": "1888", "url": "https://gl.wikipedia.org/wiki?curid=282965", "title": "Luis Manuel Fraga Egusquiaguirre", "text": ""}
{"id": "282966", "revid": "22570", "url": "https://gl.wikipedia.org/wiki?curid=282966", "title": "Trofeo Ciutat de Barcelona", "text": "El Trofeo Ciutat de Barcelona \u00e9 un torneo amigable de f\u00fatbol, organizado polo RCD Espanyol co apoio do Concello de Barcelona. O trofeo disp\u00fatase anualmente, durante o mes de agosto, e enfronta ao Espanyol cun equipo convidado, siriviendo como preparaci\u00f3n de pretempada para o equipo branquiazul e para presentarse ante os seus afeccionados.\nHistoria.\nO torneo celebrouse por primeira vez o ano 1974. Entre 1974 e 1982 tivo formato cuadrangular, e celebr\u00e1base en dous d\u00edas: o primeiro d\u00eda disput\u00e1banse as d\u00faas semifinais, e o segundo d\u00eda disput\u00e1base a final entre os ga\u00f1adores das d\u00faas semifinais do d\u00eda anterior. Os perdedores das semifinais disputaban un partido polo terceiro e cuarto posto.\nDende 1983 se disputa a partido \u00fanico, ag\u00e1s en 1995, cando se disputou no formato de 3 x 1 (tres participantes disputaron tres partidos de 45 minutos).\nDende 1996 o torneo recibe tam\u00e9n o nome 'Memorial Fernando Lara'.\nA edici\u00f3n de 2009 non se disputou, ao xogarse esa pretempada o partido de inauguraci\u00f3n do Estadi Cornell\u00e0-El Prat."}
{"id": "282967", "revid": "10599", "url": "https://gl.wikipedia.org/wiki?curid=282967", "title": "Slovan Bratislava", "text": ""}
{"id": "282968", "revid": "10599", "url": "https://gl.wikipedia.org/wiki?curid=282968", "title": "Unione Calcio Sampdoria", "text": ""}
{"id": "282969", "revid": "10599", "url": "https://gl.wikipedia.org/wiki?curid=282969", "title": "Montpellier H\u00e9rault SC", "text": ""}
{"id": "282970", "revid": "39049", "url": "https://gl.wikipedia.org/wiki?curid=282970", "title": "Trofeo Ciutat de Tarragona", "text": "O Trofeo Ciutat de Tarragona \u00e9 un torneo amigable de f\u00fatbol que organiza anualmente o Club Gimn\u00e0stic de Tarragona e que se celebra no Nou Estadi de Tarragona."}
{"id": "282971", "revid": "23204", "url": "https://gl.wikipedia.org/wiki?curid=282971", "title": "Amparo Alvajar", "text": "Mar\u00eda del Amparo Alvajar L\u00f3pez Je\u00e1n, nada na Coru\u00f1a o 11 de agosto de 1916 e finada en Mon\u00e7\u00e3o en maio de 1998, foi unha xornalista, tradutora e escritora galega.\nTraxectoria.\nFilla do pol\u00edtico republicano C\u00e9sar Alvajar e de Amparo L\u00f3pez Je\u00e1n, era irm\u00e1 de Ana Mar\u00eda Alvajar, Mar\u00eda Teresa Alvajar L\u00f3pez e Javier Alvajar L\u00f3pez. Destacou dende nova polos seus dotes musicais e intelectuais. Estudou Comercio na Coru\u00f1a. Na Segunda Rep\u00fablica traballou no concello da Coru\u00f1a e foi secretaria de Casares Quiroga. Co triunfo da Fronte Popular marchou a Madrid a traballar para os Servizos Secretos do Ministerio da Gobernaci\u00f3n que dirix\u00eda Casares Quiroga. Logo do Golpe de Estado do 18 de xullo de 1936 trasladouse a Valencia onde casou con Arturo Cuadrado. Despois trasladouse co goberno at\u00e9 Barcelona onde naceu a s\u00faa \u00fanica filla, Silvia. Exiliouse en Francia e embarcou en Bordeos cara a Buenos Aires. Amparo viviu na Arxentina at\u00e9 1955, onde publicou artigos e ensaios sobre o teatro e sobre Galicia e fixo traduci\u00f3ns ao castel\u00e1n. Tam\u00e9n estreou as comedias dram\u00e1ticas \"Amada y T\u00fa\" e \"Un balc\u00f3n para los Lester\". Casou posteriormente cun avogado arxentino co que se trasladou a M\u00e9xico. Anos despois volveu separarse, e trasladouse a traballar a Nova York como tradutora da ONU. Despois marchou a Par\u00eds, onde traballou como tradutora do \"Correo da UNESCO\". En 1961 foi directora do equipo de traduci\u00f3n da OIT en Xenebra e tam\u00e9n foi tradutora no Comit\u00e9 de Desarme, na Organizaci\u00f3n de Enerx\u00eda At\u00f3mica e durante a conferencia sobre seguridade europea. Cando se xubilou trasladouse a vivir a Mon\u00e7\u00e3o onde morreu en maio de 1998."}
{"id": "282972", "revid": "1888", "url": "https://gl.wikipedia.org/wiki?curid=282972", "title": "Mar\u00eda del Amparo Alvajar L\u00f3pez Jean", "text": ""}
{"id": "282973", "revid": "1888", "url": "https://gl.wikipedia.org/wiki?curid=282973", "title": "Amparo Alvajar L\u00f3pez", "text": ""}
{"id": "282975", "revid": "1410", "url": "https://gl.wikipedia.org/wiki?curid=282975", "title": "WeChat", "text": "WeChat ou W\u0113ix\u00ecn (en lingua chinesa: \u5fae\u4fe1, literalmente \"mensaxe de micro\") \u00e9 un servizo de mensaxer\u00eda de texto e mensaxes de voz chin\u00e9s, creado por \"Tencent Guangzhou Research\" e o \"Centro de Investigaci\u00f3n e Proxectos\" en outubro do 2010, e foi publicado por primeira vez en xaneiro do 2011. A aplicaci\u00f3n est\u00e1 dispo\u00f1\u00edbel en sistemas Android, BlackBerry OS, iOS, Nokia Asha e Windows Phone. Entre as linguas soportadas incl\u00fae chin\u00e9s simplificado, chin\u00e9s tradicional, espa\u00f1ol, indonesio, malaio, xapon\u00e9s, coreano, polaco, italiano, tailand\u00e9s, vietnamita, hindi, ruso e ingl\u00e9s. WeChat \u00e9 compat\u00edbel con Wi-Fi, 2G, 3G e 4G.\nAs fotos poden ser tomadas e adornadas con filtros art\u00edsticos, e col\u00f3canse nun diario de fotos persoais para compartir con outros usuarios. Os datos do usuario est\u00e1n protexidos a trav\u00e9s dunha copia de seguridade de contactos dende a nube. WeChat c"}
{"id": "282980", "revid": "98629", "url": "https://gl.wikipedia.org/wiki?curid=282980", "title": "V\u00e1lvula de expansi\u00f3n termost\u00e1tica", "text": "Unha v\u00e1lvula de expansi\u00f3n termost\u00e1tica (VET, ou das s\u00faas siglas en ingl\u00e9s TXV) \u00e9 un dispositivo de expansi\u00f3n que ten por misi\u00f3n diminu\u00edr a presi\u00f3n do refrixerante e acadar a s\u00faa evaporaci\u00f3n a baixa temperatura regulando a cantidade de refrixerante que entra no evaporador e evitando as\u00ed un exceso de requentamento. Para que o seu uso sexa o m\u00e1is eficaz posible \u00e9 conveniente colocala o m\u00e1is preto posible da entrada do evaporador.\nUnha VET consta, principalmente, de catro partes ben diferenciadas: Diafragma, agulla e asento, resorte e bulbo.\nFuncionamento.\nO grao de apertura da v\u00e1lvula v\u00e9n determinado por tres presi\u00f3ns fundamentais, a presi\u00f3n do bulbo producida pola temperatura do bulbo que act\u00faa na cara superior do diafragma e que tende a abrir a v\u00e1lvula, a presi\u00f3n de evaporaci\u00f3n que act\u00faa debaixo do diafragma pechando a v\u00e1lvula e a presi\u00f3n do resorte que act\u00faa tam\u00e9n na parte baixa do diafragma.\nNo seu funcionamento normal, a presi\u00f3n do bulbo (Pb) \u00e9 equilibrada pola presi\u00f3n de evaporaci\u00f3n (Pe) e pola presi\u00f3n do resorte (Pr), \u00e9 dicir, Pb=Pe+Pr. Cando Pb&gt;Pe+Pr a v\u00e1lvula abre e cando Pb&lt;Pe+Pr, a v\u00e1lvula pecha.\nSe o evaporador recibe pouco refrixerante, o vapor requentarase m\u00e1is e a temperatura \u00e1 sa\u00edda do evaporador ser\u00e1 m\u00e1is alta polo que a temperatura do bulbo tam\u00e9n se elevar\u00e1 provocando un aumento de presi\u00f3n na parte superior do diafragma. A consecuencia disto, o diafragma mudar\u00e1 cara a abaixo abrindo a v\u00e1lvula e subministrando m\u00e1is l\u00edquido ao evaporador ata que se equilibre novamente.\nPolo contrario, cando a temperatura do bulbo comeza a ser m\u00e1is baixa, a v\u00e1lvula pechar\u00e1 impedindo as\u00ed o paso do refrixerante e forzando o requentamento."}
{"id": "282995", "revid": "98629", "url": "https://gl.wikipedia.org/wiki?curid=282995", "title": "Interacci\u00f3ns prote\u00edna-prote\u00edna", "text": "As interacci\u00f3ns prote\u00edna-prote\u00edna (IPPs) son os contactos f\u00edsicos intencionados establecidos entre d\u00faas ou m\u00e1is prote\u00ednas como resultado de eventos bioqu\u00edmicos ou forzas electrost\u00e1ticas.\nAs prote\u00ednas son macromol\u00e9culas vitais a nivel sist\u00e9mico e celular, pero raramente act\u00faan soas. As prote\u00ednas interaccionan con outras mol\u00e9culas e unhas con outras. Nunha c\u00e9lula moitos procesos moleculares esenciais l\u00e9vanse a cabo por complexos moleculares formados por un gran n\u00famero de compo\u00f1entes proteicos organizados segundo as s\u00faas interacci\u00f3ns. Estas interacci\u00f3ns est\u00e1n na base de todo o sistema interact\u00f3mico de todas as c\u00e9lulas vivas e, as interacci\u00f3ns prote\u00edna-prote\u00edna incorrectas ou anormais son a base de moitas enfermidades, como a s\u00edndrome de Creutzfeld-Jacob, enfermidade de Alzheimer, e cancro.\nAs IPPs est\u00fadanse desde diferentes perspectivas: bioqu\u00edmica, qu\u00edmica cu\u00e1ntica, din\u00e1mica molecular, transduci\u00f3n de sinais, entre outras. Toda esta informaci\u00f3n permitiu a elaboraci\u00f3n de grandes redes de interacci\u00f3ns de prote\u00ednas, similares \u00e1s redes metab\u00f3licas ou xen\u00e9ticas, que melloraron o co\u00f1ecemento actual sobre fervenzas bioqu\u00edmicas e patox\u00e9nese de enfermidades, e descubriron novas posibles dianas terap\u00e9uticas.\nTipos de interacci\u00f3ns prote\u00edna-prote\u00edna.\nA ensamblaxe de complexos prote\u00ednicos pode orixinar a formaci\u00f3n de complexos homooligom\u00e9ricos ou heterooligom\u00e9ricos. Ademais dos complexos convencionais, como os complexos encima-inhibidor e anticorpo-ant\u00edxeno, as interacci\u00f3ns poden establecerse tam\u00e9n entre dominio e dominio ou entre dominio e p\u00e9ptido. Ademais, as interacci\u00f3ns poden clasificarse en estables e transitorias, e tam\u00e9n segundo a natureza dos enlaces qu\u00edmicos que se establecen entre as prote\u00ednas.\nHomoolig\u00f3meros e heteroolig\u00f3meros.\nO homoolig\u00f3meros son complexos macromoleculares constitu\u00eddos por s\u00f3 un tipo de subunidade proteica. A ensamblaxe das subunidades proteicas est\u00e1 guiada polo establecemento de interacci\u00f3ns non covalentes na estrutura cuaternaria da prote\u00edna. A alteraci\u00f3n dos homoolig\u00f3meros para volveren ao seu estado inicial de mon\u00f3meros separados require a mi\u00fado a desnaturalizaci\u00f3n do complexo. Varios encimas, prote\u00ednas transportadoras, prote\u00ednas de armaz\u00f3n, e factores reguladores transcricionais levan a cabo as s\u00faas funci\u00f3ns en forma de homoolig\u00f3meros. \nNos heteroolig\u00f3meros interaccionan subunidades proteicas distintas, que son esenciais para controlar varias funci\u00f3ns celulares. A importancia da comunicaci\u00f3n entre prote\u00ednas heter\u00f3logas \u00e9 mesmo m\u00e1is evidente durante os eventos de sinalizaci\u00f3n celular e esas interacci\u00f3ns son s\u00f3 posibles debido a dominios estruturais que forman parte das prote\u00ednas (como se describe m\u00e1is abaixo).\nInteracci\u00f3ns estables e transitorias.\nAs interacci\u00f3ns estables implican a prote\u00ednas que interaccionan durante longo tempo, e forman parte de complexos permanentes como subunidades, nos que levan a cabo papeis funcionais ou estruturais. Este \u00e9 xeralmente o caso dos homoolig\u00f3meros (por exemplo, o citocromo c), e algunhas prote\u00ednas heterooligom\u00e9ricas, como as subunidades da ATPase. Por outra parte, unha prote\u00edna pode interaccionar brevemente e de xeito reversible con outras prote\u00ednas e s\u00f3 en certos contextos celulares (tipo celular, estado do ciclo celular, factores externos, presenza doutras prote\u00ednas de uni\u00f3n etc.) como ocorre coa maior\u00eda das prote\u00ednas implicadas nas fervenzas bioqu\u00edmicas. Estas interacci\u00f3ns denom\u00ednanse interacci\u00f3ns transitorias. Por exemplo, algunhas prote\u00ednas que te\u00f1en o dominio SH2 s\u00f3 se unen a outras prote\u00ednas cando son fosforiladas en residuos de tirosina (como se describe no seguinte cap\u00edtulo).\nInteracci\u00f3ns covalentes e non covalentes.\nAs interacci\u00f3ns covalentes son aquelas que presentan a asociaci\u00f3n m\u00e1is forte e f\u00f3rmanse por pontes disulfuro ou compartici\u00f3n de electr\u00f3ns. A\u00ednda que non son moi com\u00fans, estas interacci\u00f3ns son determinantes nalgunhas modificaci\u00f3ns postraducionais, como a ubiquitinaci\u00f3n e a SUMOilaci\u00f3n. Os enlaces non covalentes establ\u00e9cense xeralmente durante as interacci\u00f3ns transitorias por combinaci\u00f3ns de enlaces m\u00e1is febles, como pontes de hidr\u00f3xeno, interacci\u00f3ns i\u00f3nicas, forzas de Van der Waals, ou enlaces hidrof\u00f3bicos.\nT\u00e9cnicas para estudar a estrutura molecular de complexos prote\u00ednicos.\nAs estruturas moleculares de moitos complexos prote\u00ednicos foron determinadas pola t\u00e9cnica da cristalograf\u00eda de raios X. A primeira estrutura que se resolveu por este m\u00e9todo foi a da mioglobina de esperma de balea determinada por John Cowdery Kendrew. Nesta t\u00e9cnica det\u00e9ctanse nunha pel\u00edcula os \u00e1ngulos e intensidades dun feixe de raios X difractado por \u00e1tomos cristalinos, o que produce unha imaxe tridimensional da densidade de electr\u00f3ns no cristal.\nPosteriormente, empezou a aplicarse a resonancia magn\u00e9tica nuclear (RMN ou NMR) para tratar de resolver a estrutura molecular dos complexos proteicos. Un dos primeiros exemplos foi a estrutura dos dominios de uni\u00f3n \u00e1 calmodulina de prote\u00ednas unidas \u00e1 calmodulina. Esta t\u00e9cnica est\u00e1 baseada no estudo de propiedades magn\u00e9ticas dos n\u00facleos at\u00f3micos, determinando as\u00ed as propiedades f\u00edsicas e qu\u00edmicas dos \u00e1tomos correspondentes ou das mol\u00e9culas. A resonancia magn\u00e9tica nuclear \u00e9 vantaxosa para caracterizar as IPPs febles.\nPropiedades da interface prote\u00edna-prote\u00edna.\nO estudo da estrutura molecular pode proporcionar moitos detalles sobre a interface que permite a a interacci\u00f3n entre prote\u00ednas. Cando se caracterizan as interfaces das IPPs \u00e9 importante ter en conta o tipo do complexo.\nOs par\u00e1metros que se aval\u00edan incl\u00faen o tama\u00f1o (medido en dimensi\u00f3ns absolutas \u00c52 ou en \u00e1rea de superficie accesible ao solvente), forma, complementariedade ente superficies, propensi\u00f3ns de interface dos residuos, hidrofobicidade, segmentaci\u00f3n e estrutura secundaria, e cambios conformacionais na formaci\u00f3n do complexo.\nA gran maior\u00eda das interfaces das IPP reflicten a composici\u00f3n das superficies das prote\u00ednas, en vez da das partes centrais da prote\u00edna, a pesar de que estas est\u00e1n frecuentemente enriquecidas en residuos hidrof\u00f3bicos, especialmente en arom\u00e1ticos. As interfaces das IPP son din\u00e1micas e frecuentemente planas, a\u00ednda que tam\u00e9n poden ser globulares e sobresa\u00edr. Joel Janin, base\u00e1ndose nas estruturas de tres prote\u00ednas (d\u00edmero de insulina, tripsina-complexo inhibidor da tripsina pancre\u00e1tica, e oxihemoglobina-Cyrus Chothia) encontrou que eran eliminados entre 1.130 e 1.720 \u00c5 de \u00e1rea de superficie do contacto coa auga, o que indicaba que a hidrofobicidade \u00e9 un factor importante na estabilizaci\u00f3n das IPPs. Estudos posteriores refinaron a \u00e1rea de superficie agochada da maior\u00eda das interacci\u00f3ns a 1.600\u00b1350 \u00c52. Por\u00e9n, tam\u00e9n se observaron interfaces de interacci\u00f3n moito m\u00e1is grandes e foron asociadas con cambios significativos en conformaci\u00f3n dun dos membros que interv\u00e9n na interacci\u00f3n. As interfaces das IPPs mostran complementariedade electrost\u00e1tica e de forma.\nAs interfaces IPP ens\u00e1mblanse para mitigar a tensi\u00f3n interfacial prote\u00edna-auga (tensi\u00f3n epiestrutural) de determinadas prote\u00ednas que se unen.\nDominios estruturais implicados nas interacci\u00f3ns prote\u00edna-prote\u00edna.\nAs prote\u00ednas te\u00f1en dominios estruturais que permiten a s\u00faa interacci\u00f3n e uni\u00f3n con secuencias espec\u00edficas doutras prote\u00ednas, como son:\nM\u00e9todos para investigar as interacci\u00f3ns prote\u00edna-prote\u00edna.\nExisten moitos m\u00e9todos para detectar as IPPs. Cada un dos m\u00e9todos ten as s\u00faas vantaxes e inconvenientes, especialmente en relaci\u00f3n coa sensibilidade e especificidade do m\u00e9todo. Os m\u00e9todos de alto rendemento m\u00e1is convencionais e m\u00e1is amplamente utilizados son a proba de dous h\u00edbridos de l\u00e9vedos e a purificaci\u00f3n de afinidade acoplada \u00e1 espectrometr\u00eda de masas.\nProba de dous h\u00edbridos de l\u00e9vedos.\nEste sistema foi descrito primeiramente en 1989 por Fields e Song utilizando o l\u00e9vedo \"Saccharomyces cerevisiae\" como modelo biol\u00f3xico. Os dous h\u00edbridos de l\u00e9vedos permiten a identificaci\u00f3n por pares de IPPs (m\u00e9todo binario) \"in vivo\", indicando tendencias non espec\u00edficas a reacci\u00f3ns de adhesi\u00f3n.\nAs c\u00e9lulas do l\u00e9vedo son transfectadas con dous pl\u00e1smidos: o \"isco\" ou \"amocelo\" (prote\u00edna que interesa fusionada con dominio de uni\u00f3n ao ADN dun factor de transcrici\u00f3n de l\u00e9vedo, como Gal4), e a \"presa\" (unha librar\u00eda de fragmentos de ADNc ligados ao dominio de activaci\u00f3n do factor de transcrici\u00f3n. A transcrici\u00f3n de xenes reporteiros non se produce a non ser que o \"isco\" e a \"presa\" interaccionen entre si e formen un factor de transcrici\u00f3n funcional. As\u00ed, a interacci\u00f3n entre prote\u00ednas pode inferirse pola presenza dos produtos resultantes da expresi\u00f3n do xene reporteiro.\nMalia a s\u00faa utilidade, o sistema de dous h\u00edbridos de l\u00e9vedos ten limitaci\u00f3ns, como son: a s\u00faa especificidade \u00e9 relativamente baixa; utiliza l\u00e9vedos como principal sistema h\u00f3spede, o cal pode ser un problema cando se estudan outros modelos biol\u00f3xicos; o n\u00famero de IPPs identificadas \u00e9 xeralmente baixo porque se perden algunhas IPPs transitorias durante os pasos de purificaci\u00f3n; e subvalora as prote\u00ednas de membrana, por exemplo. Estas limitaci\u00f3ns foron superadas grazas \u00e1 aparici\u00f3n de variantes do m\u00e9todo de dous h\u00edbridos de l\u00e9vedos, como o de dous h\u00edbridos de l\u00e9vedos de membrana (MYTH) e o sistema de ubiquitina dividida (\"split-ubiquitin system\"), que non est\u00e1n limitados \u00e1s interacci\u00f3ns que ocorren no n\u00facleo, e o sistema de dous h\u00edbridos bacteriano, que se realiza en bacterias;\nPurificaci\u00f3n de afinidade acoplada \u00e1 espectrometr\u00eda de masas.\nA purificaci\u00f3n de afinidade acoplada \u00e1 espectrometr\u00eda de masas detecta principalmente interacci\u00f3ns estables e indica mellor as IPPs funcionais in vivo. Este m\u00e9todo comeza coa purificaci\u00f3n da prote\u00edna etiquetada, que se expresa na c\u00e9lula xeralmente a concentraci\u00f3ns in vivo, e das prote\u00ednas que interaccionan con ela (purificaci\u00f3n de afinidade). Un dos m\u00e9todos m\u00e1is vantaxosos e m\u00e1is utilizados para purificar prote\u00ednas con moi pouca contaminaci\u00f3n de fondo \u00e9 a purificaci\u00f3n de afinidade en t\u00e1ndem, desenvolvida por Bertrand Seraphin e Mathias Mann e colegas. As IPPs poden despois ser analizadas cuantitativa e cualitativamente por espectrometr\u00eda de masas utilizando diferentes m\u00e9todos: incorporaci\u00f3n qu\u00edmica, incorporaci\u00f3n metab\u00f3lica ou biol\u00f3xica (SILAC), e m\u00e9todos libres de etiquetas.\nOutros m\u00e9todos potenciais.\nCo progreso da tecnolox\u00eda foron aparecendo outras t\u00e9cnicas de identificaci\u00f3n de IPPs. Estas incl\u00faen a co-inmunoprecipitaci\u00f3n, micromatrices de prote\u00ednas, ultracentrifugaci\u00f3n anal\u00edtica, dispersi\u00f3n da luz, espectroscopia de fluorescencia, mapado de interactoma de mam\u00edferos baseado en luminescencia (LUMIER), sistemas de transferencia de enerx\u00eda de resonancia, trampas de interacci\u00f3ns prote\u00edna-prote\u00edna de mam\u00edferos, resonancia plasm\u00f3nica de superficie, ensaio de complementaci\u00f3n de fragmento de prote\u00edna, e calorimetr\u00eda.\nBases de datos de interacci\u00f3ns prote\u00edna-prote\u00edna.\nA identificaci\u00f3n a grande escala de IPPs xerou centos de miles de datos de interacci\u00f3ns, que foron recollidos en bases de datos biol\u00f3xicas especializadas, que est\u00e1n \u00e1ctualiz\u00e1ndose decote para proporcionar interactomas completos. A primeira destas bases de datos foi a Database of Interacting Proteins (DIP). Desde ese momento, o n\u00famero de bases de datos p\u00fablicas foise incrementando. As bases de datos poden dividirse en bases de datos primarias, meta-bases de datos, e bases de datos de predici\u00f3n.\nRedes de interacci\u00f3ns prote\u00edna-prote\u00edna.\nA informaci\u00f3n que se encontra nas bases de datos de IPPs serve para constru\u00edr redes de interacci\u00f3ns. A\u00ednda que a rede de IPPs dunha determinada prote\u00edna estudada pode representarse nos libros de texto, os diagramas de IPPs de c\u00e9lula completa son moi complexos e dif\u00edciles de xerar.\nUn exemplo de mapa de interacci\u00f3ns moleculares producidos manualmente \u00e9 o mapa de Kurt Kohn de 1999 do control do ciclo celular. Debuxando sobre o mapa de Kohn, Schwikowski et al. en 2000 publicaron un artigo sobre os IPPs en l\u00e9vedos, no que ligaron 1.548 prote\u00ednas interaccionantes determinadas por probas de dous h\u00edbridos. Utilizaron un m\u00e9todo de debuxo de gr\u00e1ficos por capas para encontrar unha localizaci\u00f3n inicial dos nodos e despois melloraron o dese\u00f1o gr\u00e1fico utilizando un algoritmo baseado na forza.\nDesenvolv\u00e9ronse ferramentas bioinform\u00e1ticas para simplificar a dif\u00edcil tarefa de visualizar a rede de interacci\u00f3ns moleculares e complementala con outros tipos de datos. Por exemplo, Cytoscape \u00e9 un software de c\u00f3digo aberto utilizado amplamente para o que se dispo\u00f1en actualmente moitos \"plugins\". Pajek software \u00e9 vantaxoso para a visualizaci\u00f3n e an\u00e1lise de redes moi grandes.\nO co\u00f1ecemento dos importantes papeis exercidos polas IPPs en numerosos procesos fisiol\u00f3xicos e patol\u00f3xicos presentou o desaf\u00edo de intentar esclarecer moitos interactomas. Exemplos de interactomas publicados son o interactoma DREAM espec\u00edfico do tiroide e o interactoma PP1\u03b1 do cerebro humano.\nInteracci\u00f3ns prote\u00edna-prote\u00edna como dianas terap\u00e9uticas.\nA modulaci\u00f3n das IPPs \u00e9 dif\u00edcil de investigar e est\u00e1 recibindo unha atenci\u00f3n crecente da comunidade cient\u00edfica. Varias propiedades das IPPs, como os sitios alost\u00e9ricos e puntos quentes, foron incorporadas \u00e1s estratexias de dese\u00f1o de f\u00e1rmacos. A importancia das IPPs como posibles dianas terap\u00e9uticas para o desenvolvemento de novos tratamentos \u00e9 especialmente evidente no cancro, e hai varios ensaios cl\u00ednicos en marcha nesta \u00e1rea.\nHai f\u00e1rmacos deste tipo xa dispo\u00f1ibles no mercado para tratar multitude de doenzas. Exemplos son o Titrobifan, inhibidor da glicoprote\u00edna IIb/IIIa, usada como un f\u00e1rmaco cardiovascular, e o Maraviroc, inhibidor da interacci\u00f3n CCR5-gp120, utilizada como f\u00e1rmaco anti-VIH."}
{"id": "282997", "revid": "27155", "url": "https://gl.wikipedia.org/wiki?curid=282997", "title": "Interacci\u00f3n prote\u00edna-prote\u00edna", "text": ""}
{"id": "282998", "revid": "5132", "url": "https://gl.wikipedia.org/wiki?curid=282998", "title": "Be\u015fikta\u015f Milangaz", "text": ""}
{"id": "283003", "revid": "23204", "url": "https://gl.wikipedia.org/wiki?curid=283003", "title": "Mar\u00eda Lu\u00edsa de Parma", "text": "Mar\u00eda Lu\u00edsa de Parma, nada en Parma o 9 de decembro de 1751 e finada en Roma o 2 de xaneiro de 1819, foi ra\u00ed\u00f1a consorte de Espa\u00f1a como esposa de Carlos IV, de quen era prima carnal polo lado paterno.\nTraxectoria.\nOrixes familiares e primeiros anos.\nEra neta de Lu\u00eds XV de Francia, irm\u00e1 de Fernando I de Borb\u00f3n-Parma e prima carnal dos reis franceses Lu\u00eds XVI, Lu\u00eds XVIII e Carlos X.\nFilla de Filipe I, duque de Parma e da princesa Lu\u00edsa Isabel de Francia, filla do rei Lu\u00eds XV, segundo moitos historiadores recibiu unha educaci\u00f3n discut\u00edbel, baixo a influencia do controvertido abade sensualista franc\u00e9s \u00c9tienne Bonnot de Condillac (1715-1780), quen defend\u00eda certas \"liberdades\" en canto a moralidade que, naquela \u00e9poca, resultaban impropias das damas nobres.\nMatrimonio.\nEn 1765 contraeu matrimonio co pr\u00edncipe de Asturias, futuro Carlos IV; eran primos irm\u00e1ns por v\u00eda paterna e parentes pr\u00f3ximos pola v\u00eda materna de Mar\u00eda Lu\u00edsa.\nEn 1788 converteuse en ra\u00ed\u00f1a consorte de Espa\u00f1a tras producirse a morte do seu sogro o rei Carlos III e ser reco\u00f1ecido como rei de Espa\u00f1a o seu esposo, Carlos IV.\nMar\u00eda Lu\u00edsa de Parma exerceu unha grande influencia sobre o seu marido. De car\u00e1cter caprichoso, chegou a participar en numerosos episodios polos que foi considerada, xa na s\u00faa \u00e9poca, unha muller intrigante e, para moitos, depravada. \nSufriu unha ostens\u00edbel deterioraci\u00f3n f\u00edsica polos m\u00faltiples partos, o que lle deu un aspecto pouco grato que aumentou a s\u00faa impopularidade. Ela, por\u00e9n, estaba orgullosa dos seus brazos torneados e procurou embelecerse con xoias e custosos vestidos de manga curta importados de Par\u00eds, tal como testemu\u00f1an diversos retratos de Goya.\nEstivo enfrontada con numerosos membros da Corte espa\u00f1ola do momento. Destacou a rivalidade que mantiveron a ra\u00ed\u00f1a e a duquesa de Alba, musa de Goya. Tam\u00e9n tivo desavinzas coa duquesa de Osuna.\nEntre os numerosos amantes que se atribu\u00edron \u00e1 ra\u00ed\u00f1a Mar\u00eda Lu\u00edsa destaca Manuel Godoy, un antigo membro da Garda de Corps que alcanzou unha influencia pol\u00edtica not\u00e1bel porque gozou dunha elevada capacidade para manipular a Mar\u00eda Lu\u00eda e ao propio rei Carlos IV.\nA sinatura do tratado de Fontainebleau e 1807, por decisi\u00f3n de Godoy, provocou a entrada do ex\u00e9rcito franc\u00e9s en Espa\u00f1a. O descontento da poboaci\u00f3n foise estendendo, ao que se sumaron as intrigas dalg\u00fans sectores da corte que organizaron unha conxura (realmente, un golpe de Estado) na que tomou parte o seu propio fillo, o pr\u00edncipe de Asturias, Fernando, futuro Fernando VII.\nO 17 de marzo de 1808 tivo lugar un levantamento popular (Mot\u00edn de Aranjuez) que logrou a ca\u00edda de Manuel Godoy e a primeira abdicaci\u00f3n de Carlos IV no seu fillo Fernando. \nNapole\u00f3n Bonaparte aproveitou a situaci\u00f3n para intervir en Espa\u00f1a e forzar a abdicaci\u00f3n de Carlos IV en Fernando e a renuncia deste aos seus dereitos de sucesi\u00f3n.\nNapole\u00f3n obrigounos a acudir a Baiona, onde se produciu o penoso episodio que tivo lugar o 5 de maio de 1808 en dita localidade francesa e co\u00f1ecido como as abdicaci\u00f3ns de Baiona.\nMar\u00eda Lu\u00edsa acompa\u00f1ou o seu marido ao desterro, primeiro en Francia, confinados por Napole\u00f3n en Compi\u00e8gne, e posteriormente en Roma, onde faleceu, reinando xa o seu fillo Fernando en Espa\u00f1a, o cal ordenou o traslado dos restos dos seus pais para seren enterrados no Pante\u00f3n dos Reis do Mosteiro do Escorial.\nDescendencia.\nMar\u00eda Lu\u00edsa e Carlos IV tiveron catorce fillos (\u00e1 parte destes, a ra\u00ed\u00f1a tivo 10 embarazos m\u00e1is que acabaron todos en abortos espont\u00e1neos, o cal suma un total de 24 embarazos):\nFilmograf\u00eda.\nPel\u00edculas nas que aparece o personaxe de Mar\u00eda Lu\u00edsa de Parma."}
{"id": "283016", "revid": "98629", "url": "https://gl.wikipedia.org/wiki?curid=283016", "title": "Canteira Penrhyn", "text": "A canteira Penrhyn \u00e9 unha canteira de lousa localizada preto de Bethesda, no norte de Gales.\nHistoria.\nA finais do s\u00e9culo XIX era a maior canteira de lousa do mundo, cun pozo principal de practicamente 1,6 km de longo e 370 m de profundidade, e uns 3000 canteiros. Dende ent\u00f3n, foi substitu\u00edda en tama\u00f1o polas canteiras de lousa na China, Espa\u00f1a e os Estados Unidos. Penrhyn \u00e9 a\u00ednda hoxe a canteira meirande de lousa de Gran Breta\u00f1a.\nA canteira foi desenvolvida por primeira vez na d\u00e9cada de 1770 por Richard Pennant, despois primeiro bar\u00f3n de Penrhyn, a\u00ednda que \u00e9 probable que a extracci\u00f3n de lousa en pequena escala comezase moito antes. Gran parte destes primeiros traballos eran para uso dom\u00e9stico. Os traballos a grande escala non se fixeron ata o crecemento de Pennant. A partir de ent\u00f3n, a lousa da canteira foi transportada cara a cara o porto Penrhyn dende a v\u00eda ferroviaria constru\u00edda en 1798, unha das li\u00f1as ferroviarias m\u00e1is antigas. No s\u00e9culo XIX, a canteira Penrhyn, xunto coa canteira Dinorwic, dominou a industria da lousa galesa.\nA canteira ten un lugar significativo na historia do movemento obrero brit\u00e1nico como o lugar onde se efectuaron d\u00faas prolongadas folgas de traballadores esixindo mellores salarios e mellores condici\u00f3ns de seguridade. A primeira folga durou once meses no ano 1896. A segunda, comezou o 22 de novembro de 1900 e durou tres anos. Co\u00f1ecida como \"O Gran Golpe de Penrhyn\", esta folga foi a disputa m\u00e1is longa da historia industrial brit\u00e1nica.\nDende 1964 ata 2007 foi propiedade e estivo dirixida por Alfred McAlpine PLC. No 2007, a canteira foi adquirida por Kevin Lagan, quen cambiou o seu nome a Welsh Slate Ltd. Kevin Lagan e o seu fillo Peter (MD de Lagan Building Solutions Ltd.) son agora os directores de Welsh Slate Ltd. que tam\u00e9n abrangue a canteira Oakeley en Blaenau Ffestiniog, a canteira Cwt Y Bugail e a canteira Pen Yr Orsedd."}
{"id": "283018", "revid": "27155", "url": "https://gl.wikipedia.org/wiki?curid=283018", "title": "Estrutura cuaternaria das prote\u00ednas", "text": "En bioqu\u00edmica, a estrutura cuaternaria das prote\u00ednas \u00e9 a disposici\u00f3n que presentan varias prote\u00ednas pregadas ou enroladas que forman un complexo de m\u00faltiples subunidades en estado nativo. T\u00e9\u00f1ena as prote\u00ednas oligom\u00e9ricas ou que forman complexos, que est\u00e1n formadas por varias cadeas polipept\u00eddicas. A disposici\u00f3n adoptada polas distintas cadeas \u00e9 a estrutura cuaternaria do conxunto. Por tanto, o concepto de estrutura cuaternaria non ten sentido en prote\u00ednas formadas por unha soa cadea polipept\u00eddica. Un exemplo de prote\u00edna con estrutura cuaternaria \u00e9 a prote\u00edna hemoglobina, formada por catro cadeas polipept\u00eddicas, que son d\u00faas subunidades alfa e d\u00faas beta, dispostas en cadro. Outro exemplo son as inmunoglobulinas, formadas por catro cadeas, d\u00faas pesadas e d\u00faas lixeiras, dispostas formando un y grego.\nEn xeral, a estrutura cuaternaria d\u00e1lle \u00e1 prote\u00edna a s\u00faa funcionalidade e \u00e1s veces proporciona ao complexo un eixe ou punto de simetr\u00eda, a\u00ednda que non \u00e9 necesario. A principal causa da estabilizaci\u00f3n das estruturas cuaternarias \u00e9 a interacci\u00f3n hidr\u00f3foba entre amino\u00e1cidos non polares (as partes hidr\u00f3fobas dos mon\u00f3meros x\u00fantanse de maneira que minimicen a superficie exposta ao solvente), pero tam\u00e9n pode haber pontes de hidr\u00f3xeno, forzas electrost\u00e1ticas e pontes disulfuro.\nDescrici\u00f3n e exemplos.\nMoitas prote\u00ednas son en realidade ensamblaxes de m\u00e1is dunha cadea polipept\u00eddica, as cales no contexto das grandes ensamblaxes proteicas se denominan subunidades. Ademais da estrutura terciaria das subunidades, as prote\u00ednas de moitas subunidades pos\u00faen unha estrutura cuaternaria, que \u00e9 a forma en que se dispo\u00f1en as subunidades no conxunto da ensamblaxe. Os encimas compostos por varias subunidades con diversas funci\u00f3ns denom\u00ednanse \u00e1s veces holoencimas, e neles algunhas partes poden denominarse subunidades regulatorias e o n\u00facleo funcional do encima denom\u00ednase subunidade catal\u00edtica. Exemplos de prote\u00ednas con estrutura cuaternaria incl\u00faen a hemoglobina, ADN polimerase, e canais i\u00f3nicos. Por\u00e9n, outras ensamblaxes reciben o nome de complexos multiproteicos, que tam\u00e9n pos\u00faen estrutura cuaternaria. Exemplos destes complexos son os nucleosomas e os microt\u00fabulos. Poden ocorrer cambios na estrutura cuaternaria por medio de cambios conformacionais en subunidades individuais ou por medio da reorientaci\u00f3n das subunidades en relaci\u00f3n coas demais. Por medio deste tipo de cambios, nos que subxace a cooperatividade e alosterismo nos encimas \"multim\u00e9ricos\", moitas prote\u00ednas poden ser reguladas e realizan as s\u00faas funci\u00f3ns fisiol\u00f3xicas.\nA definici\u00f3n anterior segue o enfoque cl\u00e1sico da bioqu\u00edmica, establecido nos tempos nos que a distinci\u00f3n entre unha prote\u00edna e unha unidade proteica funcional era dif\u00edcil de dilucidar. M\u00e1is recentemente, tende a falarse de interacci\u00f3ns prote\u00edna-prote\u00edna cando se discute a estrutura cuaternaria e a considerarse todas as ensamblaxes de prote\u00ednas como complexos proteicos.\nNomenclatura das estruturas cuaternarias.\nO n\u00famero de subunidades nun complexo oligom\u00e9rico descr\u00edbese usando nomes que acaban en -mero (en grego \"parte, subunidade\"). \u00dasanse xeralmente nomes grecolatinos para os primeiros dez tipos, pero existen para os vinte primeiros, mentres que os complexos de m\u00e1is de vinte subunidades se denominan usando n\u00fameros coa terminaci\u00f3n -m\u00e9rico (ou mero).\nA\u00ednda que os complexos superiores aos oct\u00e1meros raramente se observan, hai algunhas excepci\u00f3ns importantes. As c\u00e1psides virais est\u00e1n a mi\u00fado compostas por m\u00e1is de 60 prote\u00ednas. Varias m\u00e1quinas moleculares da c\u00e9lula, como o proteasoma (catro aneis heptam\u00e9ricos = 28 subunidades), o complexo da transcrici\u00f3n e o espliceosoma, te\u00f1en moitas subunidades. O ribosoma \u00e9 probablemente a m\u00e1quina molecular m\u00e1is grande, e est\u00e1 composto por ARN e decenas de prote\u00ednas.\nNalg\u00fans casos, as prote\u00ednas forman complexos que despois se ensamblan formando complexos m\u00e1is grandes. Neses casos, cando se usan termos como \"d\u00edmero de d\u00edmeros\" ou \"tr\u00edmero de d\u00edmeros\" sux\u00edrese que o complexo pode volverse a disociar primeiro nos seus subcomplexos m\u00e1is pequenos antes de disocirse en mon\u00f3meros.\nDeterminaci\u00f3n da estrutura cuaternaria.\nA estrurura cuaternaria pode ser determinada utilizando varias t\u00e9cnicas experimentais que requiren o exame dunha mostra da prote\u00edna en diversas condici\u00f3ns experimentais. Os experimentos a mi\u00fado proporcionan unha estimaci\u00f3n da masa da prote\u00edna nativa e iso, xunto co co\u00f1ecemento das masas e estequiometr\u00eda das subunidades, permite predicir a estrutura cuaternaria do conxunto cunha determinada exactitude. Non sempre \u00e9 posible obter unha determinaci\u00f3n precisa da composici\u00f3n de subunidades.\nO n\u00famero de subunidades dun complexo proteico pode xeralmente determinarse medindo o volume molecular hidrodin\u00e1mico ou masa do complexo intacto, o cal require condici\u00f3ns na soluci\u00f3n nativas. Para as prote\u00ednas \"pregadas\", a masa pode inferirse do seu volume utilizando o volume espec\u00edfico parcial de 0,73 mL/g. Por\u00e9n, as medici\u00f3ns de volume son menos seguras que as medici\u00f3ns de masa, xa que as prote\u00ednas \"non pregadas\" parecen ter un volume moito m\u00e1is grande que as pregadas; c\u00f3mpren experimentos adicionais para determinar se unha prote\u00edna est\u00e1 pregada ou formou un olig\u00f3mero.\nPredici\u00f3n dos atributos da estrutura cuaternaria.\nDesenvolv\u00e9ronse alg\u00fans m\u00e9todos bioinform\u00e1ticos para predicir os atributos da estrutura cuaternaria de prote\u00ednas baseados na informaci\u00f3n da s\u00faa secuencia utilizando varios modos de composici\u00f3n de pseudoamino\u00e1cidos (ver por exemplo as referencias:\n).\nM\u00e9todos para medir o tama\u00f1o dos complexos intactos indirectamente.\nOs m\u00e9todos que miden a masa ou o volume en condici\u00f3ns de desnaturalizaci\u00f3n (prote\u00edna despregada), como a espectrometr\u00eda de masas MALDI-TOF e a SDS-PAGE, xeralmente non son \u00fatiles, porque as condici\u00f3ns non nativas causan normalmente que o complexo se disocie en mon\u00f3meros. Por\u00e9n, estes m\u00e9todos poden \u00e1s veces ser aplicables; por exemplo, pode aplicarse SDS-PAGE despois dun previo tratamento do complexo intacto con reactivos qu\u00edmicos entrelazantes.\nInteracci\u00f3ns prote\u00edna-prote\u00edna.\nAs prote\u00ednas poden formar complexos fortemente unidos. Por exemplo, o inhibidor da ribonuclease \u00fanese \u00e1 ribonuclease A cunha constante de disociaci\u00f3n de aproximadamente 20 fM. Outras prote\u00ednas evolucionaron para unirse especificamente a residuos infrecuentes presentes noutras prote\u00ednas, por exemplo, a grupos biotina (avidina), tirosinas fosforiladas (dominios SH2) ou segmentos ricos en prolina (dominios SH3)."}
{"id": "283019", "revid": "89787", "url": "https://gl.wikipedia.org/wiki?curid=283019", "title": "Robert Aldrich", "text": "Robert Burgess Aldrich, nado en Cranston (Rhode Island) o 9 de agosto de 1918 e finado nos \u00c1nxeles o 5 de decembro de 1983 foi un director de cinema estadounidense.\nTraxectoria.\nNeto do senador Nelson W. Aldrich e primo de Nelson Aldrich Rockefeller estudou econom\u00eda na Universidade de Virxinia. En 1941 abandonou os seus estudos por un traballo de cincuenta d\u00f3lares \u00e1 semana na RKO Radio Pictures. Tam\u00e9n abandonou a s\u00faa familia e a s\u00faa potencial herdanza.\nDeseguido conseguiu traballo como axudante de director, traballando con Jean Renoir, Abraham Polonsky, Joseph Losey e Charles Chaplin. Na d\u00e9cada de 1950 comezou a dirixir na televisi\u00f3n. Tras conseguir rapidamente o reco\u00f1ecemento como autor, na d\u00e9cada seguinte dirixiu varios \u00e9xitos comerciais como \"\u00bfQue lle sucedeu a Baby Jane?\", con Bette Davis e Joan Crawford, ou \"Doce do pat\u00edbulo\" (1967). O \u00e9xito deste filme permitiulle establecerse como produtor, pero alg\u00fans fracasos fixeron que tivese que volver aos filmes comerciais de Hollywood. Finou en 1983, v\u00edtima dun fallo renal."}
{"id": "283021", "revid": "98629", "url": "https://gl.wikipedia.org/wiki?curid=283021", "title": "Douglas Sirk", "text": "Hans Detlef Sierck, nado en Hamburgo o 26 de abril de 1897 e finado en Lugano (Tesino) o 14 de xaneiro de 1987 foi un director de cinema alem\u00e1n, co\u00f1ecido como Douglas Sirk e famoso polos melodramas que dirixiu en Hollywood na d\u00e9cada de 1950.\nTraxectoria.\nTras triunfar no teatro alem\u00e1n na d\u00e9cada de 1920, uniuse \u00e1 UFA en 1934, comezando unha exitosa carreira en curtametraxes e comedias musicais. Abandonou Alema\u00f1a en 1937 polas s\u00faas ideas pol\u00edticas e porque a s\u00faa segunda esposa, a actriz Hilde Jary, era xud\u00eda. Tras traballar en varios pa\u00edses europeos chegou aos Estados Unidos, conseguindo en 1942 un contrato con Columbia Pictures, xa co nome art\u00edstico de Douglas Sirk.\nCando acabou a segunda guerra mundial volveu brevemente ao seu pa\u00eds, pero de novo nos Estados Unidos estableceu unha gran reputaci\u00f3n cos coloridos melodramas que dirixiu para Universal Studios entre 1952 e 1959. A pesar do \u00e9xito obtido con \"Imitation of Life\" (axudado polo esc\u00e1ndalo provocado co asasinato do noivo de Lana Turner) deixou o pa\u00eds e a direcci\u00f3n.\nFinou en Lugano (Su\u00edza) trinta anos m\u00e1is tarde, cando xa era unha referencia reco\u00f1ecida para autores contempor\u00e1neos como Pedro Almod\u00f3var, John Waters ou Todd Haynes."}
{"id": "283022", "revid": "22795", "url": "https://gl.wikipedia.org/wiki?curid=283022", "title": "Sinapomorfia", "text": ""}
{"id": "283023", "revid": "27155", "url": "https://gl.wikipedia.org/wiki?curid=283023", "title": "Glicosidase", "text": ""}
{"id": "283025", "revid": "98629", "url": "https://gl.wikipedia.org/wiki?curid=283025", "title": "Lyncar", "text": "Lyncar foi un construtor de F\u00f3rmula 1 do Reino Unido. S\u00f3 participou en 2 grandes premios, os Gran Premio do Reino Unido de e , participando cun total de 2 coches.\nA participaci\u00f3n de Lyncar na F1 foi en gran parte debido \u00e1 insistencia do mec\u00e1nico de McLaren e corredor afeccionado John Nicholson, que participara con grande \u00e9xito nunha tempada cun Lyncar na F\u00f3rmula Atl\u00e1ntico. Encargou a Martin Slater a construci\u00f3n dun Lyncar de F\u00f3rmula Un para el, co que participou en carreiras f\u00f3ra de campionato e nos Gran Premio do Reino Unido de e , clasific\u00e1ndose para o \u00faltimo.\nO coche foi posteriormente cedido a Emilio de Villota para participar no Campionato Brit\u00e1nico de F\u00f3rmula 2.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "283027", "revid": "89787", "url": "https://gl.wikipedia.org/wiki?curid=283027", "title": "Ferrocarril Talyllyn", "text": "O Ferrocarril Talyllyn () \u00e9 un ferrocarril de v\u00eda estreita conservado en Gales que a\u00ednda funciona nun traxecto de 11,6\u00a0km dende Tywyn ata Nant Gwernol, preto da vila de Abergynolwyn. A li\u00f1a foi inaugurada en 1866 para transportar lousa dende as canteiras de Bryn Eglwys ata Tywyn, e foi o primeiro ferrocarril de v\u00eda estreita autorizado pola Lei do Parlamento para poder transportar pasaxeiros usando vapor. Malia a escaseza de investimentos, a li\u00f1a permaneceu aberta, e en 1951 converteuse no primeiro ferrocarril do mundo en ser protexido como patrimonio."}
{"id": "283028", "revid": "98629", "url": "https://gl.wikipedia.org/wiki?curid=283028", "title": "Ponte colgante de Menai", "text": "A Ponte Colgante de Menai (en ), \u00e9 unha ponte colgante entre a illa de Anglesey e o resto de Gales. Foi dese\u00f1ada por Thomas Telford e completouse en 1826, sendo unha das primeiras pontes colgantes modernas do mundo. \nConstruci\u00f3n.\nAntes da finalizaci\u00f3n da ponte en 1826, a illa non ti\u00f1a conexi\u00f3n fixa con Gales e todo o tr\u00e1fico con Anglesey fac\u00edase mediante transbordador (ou a p\u00e9 coa marea baixa). Por\u00e9n, a Acta de Uni\u00f3n de 1800 incrementou a necesidade de transporte cara a Irlanda, e con Holyhead como unha das terminais principais a Dubl\u00edn, decidiuse que era precisa unha ponte.\nA tarefa de mellorar a ruta de Londres a Holyhead encomend\u00f3uselle a Thomas Telford, e unha das melloras claves foi o seu dese\u00f1o de ponte colgante sobre o Estreito Menai entre un punto preto de Bangor co que daquela era a vila de Porthaethwy, co\u00f1ecida hoxe en d\u00eda como Menai Bridge en Anglesey. O dese\u00f1o da ponte ti\u00f1a que permitir a navegaci\u00f3n \u00f3s barcos dunha altura de 100 p\u00e9s para pasar baixa a cuberta en marea alta.\nA construci\u00f3n da ponte comezou en 1819, coas torres a \u00e1mbalas beiras do estreito. Estas constru\u00edronse con pedra calcaria de Penmon e estaban ocas con tabiques cruzados internos. Despois, coloc\u00e1ronse as 16 enormes cadeas de cables, cada unha feita a partir de 935 barras de ferro cunha lonxitude de 176 metros. Para evitar a ferruxe, cada cable enchoupouse con aceite de li\u00f1aza. A ponte inaugurouse o 30 de xaneiro de 1826 e logrou reducir a viaxe de 36 horas de Londres a Holyhead en 9 horas.\nHistoria posterior.\nEn 1839 viuse danado por mor das refagas de vento, a estrada tivo que ser amplamente reparada e en 1893 toda a superficie de madeira foi substitu\u00edda por unha cuberta de aceiro. Pasados os anos, o l\u00edmite de 4,5 toneladas de peso resultou problem\u00e1tico pola crecente industria do transporte e en 1938 as cadeas orixinais de ferro foron substitu\u00eddas por outras de aceiro sen a necesidade de pechar a ponte. En 1999 a ponte foi pechado de novo ao redor dun mes co obxectivo de repavimentar a superficie e fortalecer a estrutura, o que requiriu que todo o tr\u00e1fico cruzase polo pr\u00f3ximo Ponte Britania.\nO 28 de febreiro de 2005 a ponte foi proposto \u00e1 Unesco como candidato a Patrimonio da Humanidade e, coincidindo o mesmo d\u00eda en que unha calzada da ponte foi pechada durante seis meses restrinxindo o tr\u00e1fico a unha \u00fanica calzada de maneira que o tr\u00e1fico viaxase ao continente pola ma\u00f1\u00e1 e cara a Anglesey pola tarde.\nA ponte foi finalmente reaberto ao tr\u00e1fico en ambas direcci\u00f3ns o 11 de decembro de 2005 despois de que se volvese a pintar de xeito significativo por primeira vez en 65 anos."}
{"id": "283029", "revid": "23204", "url": "https://gl.wikipedia.org/wiki?curid=283029", "title": "Pont Grog y Borth", "text": ""}
{"id": "283033", "revid": "89787", "url": "https://gl.wikipedia.org/wiki?curid=283033", "title": "Oculus Rift", "text": "O Oculus Rift \u00e9 un dispositivo de realidade virtual desenvolvido por Oculus VR. Durante o seu per\u00edodo como compa\u00f1\u00eda independente, Oculus VR recadou 91 mill\u00f3ns de d\u00f3lares para o desenvolvemento do Rift. A versi\u00f3n para a venda a usuarios est\u00e1 proxectada para finais de 2014 ou comezos de 2015. O 25 de marzo de 2014, a empresa foi comprada por Facebook por 2.000 mill\u00f3ns de d\u00f3lares. "}
{"id": "283036", "revid": "12452", "url": "https://gl.wikipedia.org/wiki?curid=283036", "title": "EURIBOR", "text": ""}
{"id": "283039", "revid": "197", "url": "https://gl.wikipedia.org/wiki?curid=283039", "title": "Parada cardiorrespiratoria", "text": "Unha parada cardiorrespiratoria \u00e9 un cesamento da respiraci\u00f3n e da circulaci\u00f3n funcional do sangue por mor dun fallo do coraz\u00f3n en contraer correctamente. Pode deberse por diversas causas, algunhas das m\u00e1is t\u00edpicas son afogamento por inmersi\u00f3n ou shock el\u00e9ctrico, efectos de anestesia e outros f\u00e1rmacos e o esforzo f\u00edsico extremo.\nA parada cardiorrespiratoria implica a detenci\u00f3n da circulaci\u00f3n do sangue e polo tanto implica a detenci\u00f3n da subministraci\u00f3n de os\u00edxeno \u00f3 cerebro. Se un paciente entra neste estado a morte \u00e9 inminente, polo tanto require de intervenci\u00f3n inmediata a trav\u00e9s de reanimaci\u00f3n cardiopulmonar (RCP), que consiste nunha masaxe card\u00edaca e de respiraci\u00f3n artificial."}
{"id": "283040", "revid": "89787", "url": "https://gl.wikipedia.org/wiki?curid=283040", "title": "Mediana (c\u00e1lculo)", "text": "Na estat\u00edstica, a mediana \u00e9 unha medida de posici\u00f3n que representa o valor central da variable nun conxunto de datos ordenados.\nC\u00e1lculo.\nExisten dous m\u00e9todos para o c\u00e1lculo da mediana, considerando os datos en forma individual, sen agrupalos ou empregando o datos agrupados en intervalos de clase.\nDatos sen agrupar.\nSexan formula_1 os datos dunha mostra \"ordenada en orde creciente\" e designando a mediana como formula_2, dist\u00ednguense dous casos:\nPor exemplo, se temos cinco datos que ordenados son formula_5, formula_6, formula_7, formula_8, formula_9, o valor central \u00e9 o terceiro, formula_10. Este valor deixa dous datos por baixo del (formula_11, formula_12) e outros dous por riba (formula_13, formula_14).\nPor exemplo, se temos seis datos que ordenados son formula_5, formula_6, formula_7, formula_8, formula_9, formula_24 =&gt; Hai dous valores que est\u00e1n por baixo do formula_25 e outros dous que quedan por riba do seguinte dato formula_26. Polo tanto, a mediana deste grupo de datos \u00e9 a media aritm\u00e9tica destes dous datos: formula_27.\nDatos agrupados.\nAo tratar con datos agrupados, se formula_28 coincide co valor dunha frecuencia acumulada o valor da mediana coincidir\u00e1 coa abscisa correspondente.\nSe non coincide co valor de ningunha abscisa calc\u00falase a trav\u00e9s da semellanza de tri\u00e1ngulos no histograma ou no pol\u00edgono de frecuencias acumuladas, utilizando a seguinte equivalencia:\nonde formula_30 y formula_31 son as frecuencias absolutas acumuladas tales que formula_32, formula_33 y formula_34 son os extremos, interior e exterior, do intervalo onde se alcanza a mediana e formula_35 \u00e9 a abscisa que hai que calcular, a mediana.\nObs\u00e9rvase que formula_36 \u00e9 a lonxitude dos intervalos seleccionados para o diagrama.\nExemplo para datos agrupados.\nEntre 1.50 e 1.60 hai 2 estudantes.\nEntre 1.60 e 1.70 hai 5 estudantes.\nEntre 1.70 e 1.80 hai 3 estudantes.\nM\u00e9todo de c\u00e1lculo xeral.\nEnt\u00f3n:"}
{"id": "283041", "revid": "98629", "url": "https://gl.wikipedia.org/wiki?curid=283041", "title": "Hesketh Racing", "text": "Hesketh Racing foi un construtor de F\u00f3rmula 1 do Reino Unido, que competiu desde ata .\nFormaci\u00f3n do equipo.\nO exc\u00e9ntrico ingl\u00e9s Lord Hesketh asociouse con 'Bubbles' Anthony Horsley, e a parella participou en varias carreiras de F\u00f3rmula 3 en toda Europa en 1972, co simple obxectivo de divertirse tanto como fora posible. Como era de esperar, dada a falta de experiencia de Horsley, os resultados foron moi escasos.\nLogo Hesketh fichou a James Hunt, que ti\u00f1a fama de ser moi r\u00e1pido, pero tam\u00e9n de esnaquizar moitos coches, nese momento estaba sen equipo. Hesketh fichou a Hunt como un dos seus pilotos para a F3.\nO equipo Hesketh logrou unha crecente reputaci\u00f3n polo seu estilo playboy, chegaban \u00e1s carreiras en coches Rolls-Royce, bebendo champa\u00f1a independentemente dos seus resultados, e hospedaban a todo o equipo en hoteis de cinco estrelas. O equipo ata ti\u00f1a un adhesivo feito especialmente para a funda de pilotaxe de Hunt que dic\u00eda: \"Sexo - O almorzo dos campi\u00f3ns\".\nA mediados da tempada Hunt e \"Bubbles\" esnaquizaran dous coches de F\u00f3rmula 3. Horsley decidiu abandonar a pilotaxe, para dedicarse \u00e1 xesti\u00f3n do equipo. Hesketh alugou un March de F\u00f3rmula 2 para o resto de 1972, e comprou a Hunt un Surtees de F\u00f3rmula 2 para 1973. Hunt esnaquizou rapidamente o coche no Gran Premio de Pau, e co seu t\u00edpico estilo, Hesketh decidiu que o custo de competir na m\u00e1xima categor\u00eda s\u00f3 era pouco m\u00e1is caro que a F2, polo que decidiu montar un equipo de F\u00f3rmula Un.\nO \u00e9xito con James Hunt na F\u00f3rmula Un.\nHesketh alugou un Surtees TS9 para a carreira Race of Champions en Brands Hatch, unha carreira fora do campionato Hunt rematou terceiro. Este \u00e9xito levou \u00e1 compra dun March 731, Hesketh tam\u00e9n fichou ao novo dese\u00f1ador de March Harvey Postlethwaite para modificar o chasis. O coche fixo a s\u00faa primeira aparici\u00f3n no Gran Premio de M\u00f3naco de 1973, onde Hunt marchaba sexto antes de que fallara o motor. Logrou un punto para o seu equipo na seguinte carreira, no Gran Premio de Francia, foi cuarto no GP de Gran Breta\u00f1a, terceiro no Gran Premio de Holanda. Para finalizar un magn\u00edfico segundo lugar na derradeira carreira da tempada, o Gran Premio dos Estados Unidos de 1973.\nEn 1974 Postlethwaite dese\u00f1ou un coche completamente novo para o equipo, o Hesketh 308, que estaba listo para o Silverstone International Trophy, que ga\u00f1ou Hunt, facendo a s\u00faa debut no Campionato no Gran Premio de Espa\u00f1a. O coche era bo, logrando tres terceiros postos no Gran Premio de Suecia, o Gran Premio de Austria e no Gran Premio dos Estados Unidos. Para 1975, vend\u00e9ronse modelos 308 a Harry Stiller Racing, que permitiron a Alan Jones debutar nun Gran Premio. Polar Caravans, tam\u00e9n comprou un chasis Hesketh, mentres que o equipo oficial modificou o 308 para Hunt. Ao mesmo tempo, Horsley converteuse nun director de equipo extremadamente eficiente e competente e baixo a s\u00faa direcci\u00f3n, o equipo progresou rapidamente.\nHunt logrou unha vitoria moi comentada no Gran Premio de Holanda, mantendo baixo control ao potente Ferrari de Niki Lauda, e tam\u00e9n liderou no GP de Gran Breta\u00f1a e no Gran Premio de Austria, logrando puntuar en varias carreiras.\nA era post-Hunt.\nCon todo, a finais de 1975 Lord Hesketh anunciou que xa non pod\u00eda permitirse o luxo de tratar de producir o pr\u00f3ximo campi\u00f3n do mundo brit\u00e1nico, logo de correr sen patrocinio, e pechou o equipo. A Hunt ofrec\u00e9uselle un asento en McLaren, en substituci\u00f3n de Emerson Fittipaldi.\nO nome Hesketh continuar\u00eda na F\u00f3rmula 1, certamente en circunstancias menos glamorosas. En primeiro lugar, Postlethwaite levou o seu dese\u00f1o actualizado do 308C a Wolf. En segundo lugar, Horsley mellorar\u00eda o 308 no 308D e continuou como Hesketh Racing. Ficharon a Harald Ertl para pilotar o coche, e lograron o patrocinio da revista Penthouse e Rizla, Guy Edwards pilotou un segundo coche a partir do Gran Premio belga, e con Alex Ribeiro nalgunha carreira. O s\u00e9timo lugar de Ertl no GP de Gran Breta\u00f1a foi o mellor resultado do equipo ese ano.\nFrank Dernie dese\u00f1ou o novo chasis do 308E para a tempada , con Rupert Keegan pilotando \u00e1 beira de Ertl. M\u00e1is tarde nesa tempada foi presentado un terceiro coche para H\u00e9ctor Rebaque, Horsley simplemente trataba de traer di\u00f1eiro para o equipo. Ertl abandonar\u00eda, sendo substitu\u00eddo por Ian Ashley, pero Keegan era o \u00fanico piloto que adoitaba clasificarse na grella de sa\u00edda, e o seu s\u00e9timo lugar no Gran Premio de Austria ser\u00eda o mellor resultado do equipo do ano.\n viu o equipo participando cun s\u00f3 coche, co apoio de C\u00e1maras Olympus. O coche en si apenas se actualizara, e Divina Galica como era de esperar non se clasificou para as d\u00faas primeiras carreiras. Eddie Cheever ama\u00f1ouse para clasificarse no Gran Premio de Sur\u00e1frica, pero retirouse cun tubo de aceite roto. Derek Daly foi o seguinte en pilotar o coche, no chuvioso International Trophy en Silverstone no seu debut loitou polo liderado co McLaren de James Hunt antes de que unha pedra romperalle o visor e terminou a s\u00faa carreira. Con todo, nas probas do Campionato do Mundo non puido clasificarse para as tres carreiras seguintes, logo do cal o equipo retirouse.\nIbec - Hesketh 308LM.\nO Ibec-Hesketh 308LM, tam\u00e9n chamado m\u00e1is adiante Ibec P6 ou Ibec 308LM Cobra, foi un prototipo de coche de carreiras constru\u00eddo en 1978, dese\u00f1ado por Harvey Postlethwaite coa base de moitos compo\u00f1entes do Hesketh 308 de F\u00f3rmula Un. O coche foi financiado pola aseguradora Lloyd's of London e o broker Ian Bracey, que formou a \"Ian Bracey Engineering Company\" (\"Ibec\") para supervisar o proxecto.\nA diferenza de moitos competidores privados de autom\u00f3biles deportivos na d\u00e9cada de 1970, Ian Bracey albergaba serias esperanzas de ga\u00f1ar a carreira de resistencia das 24 Horas de Le Mans. En lugar de comprar un chasis sobre o que constru\u00edr o coche, Bracey encargou o ex xefe de dese\u00f1o de Hesketh, Postlethwaite, o dese\u00f1o dun novo chasis en torno a un motor Cosworth DFV de 3\u00b40 litros. Postlethwaite utilizou as s\u00faas conexi\u00f3ns con Hesketh para comprar os compo\u00f1entes da suspensi\u00f3n dianteira e traseira do equipo de F1, e a construci\u00f3n do coche iniciouse nos talleres Hesketh. Con todo, o chasis Ibec non era unha prioridade e, finalmente, Bracey trasladou a produci\u00f3n a Lyncar en Slough. Aqu\u00ed, o equipo Lyncar logrou completar o coche en pouco m\u00e1is de cinco semanas.\nA primeira sa\u00edda competitiva do coche foi, como estaba previsto, a carreira das 24 Horas de Le Mans de 1978, pilotado por Ian Grob e Guy Edwards, con Bracey en calidade de piloto de reserva. A presenza de Edwards no equipo tivo un beneficio adicional xa que conseguiu o patrocinio do xigante Chrysler corporation, a pesar de que o 308LM montaba un motor Ford. Edwards clasificou o IBEC en 13\u00aa posici\u00f3n, a unha velocidade media de 214\u00a0km/h. Pero, na carreira o coche sufriu problemas mec\u00e1nicos que o fixeron caer ao posto 42 logo dunhas poucas horas. A pesar de recuperarse ben deste rev\u00e9s, na 19\u00ba hora o motor DFV rompeu e a carreira do IBEC terminou.\nIBEC 308LM tampouco acabou na s\u00faa outra participaci\u00f3n en Le Mans, na carreira de 1981, pilotado por Tiff Needell e Tony Trimmer, antes de que o coche recicl\u00e1rase para o seu uso no campionato Thundersports do Reino Unido a mediados da d\u00e9cada de 1980.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "283042", "revid": "56817", "url": "https://gl.wikipedia.org/wiki?curid=283042", "title": "Cuartil", "text": "En estat\u00edstica os cuart\u00eds dun conxunto ordenado de datos son os tres puntos que dividen os datos en catro grupos iguais, cada un deles formado pola cuarta parte dos datos.\nDefinici\u00f3ns.\nConsid\u00e9ranse tres cuart\u00eds:\nCh\u00e1mase percorrido intercuart\u00edlico \u00e1 diferenza entre os cuart\u00eds superior e inferior (Q3 - Q1).\nValores an\u00f3malos.\nExisten m\u00e9todos na estat\u00edstica e na an\u00e1lise estat\u00edstica para buscar datos an\u00f3malos. No caso dos cuart\u00eds o percorrido intercuart\u00edlico pode empregarse para caracterizar eses datos.\nTras determinar o primeiro e o terceiro cuartil ademais do percorrido intercuart\u00edlico (IQR) calculamos os seguintes valores:\ne poden considerarse valores an\u00f3malos os que est\u00e1n f\u00f3ra deste intervalo."}
{"id": "283044", "revid": "23204", "url": "https://gl.wikipedia.org/wiki?curid=283044", "title": "Off the Wall (\u00e1lbum)", "text": "Off the Wall \u00e9 o quinto \u00e1lbum de estudio do artista estadounidense Michael Jackson. Foi estreado o 10 de agosto de 1979 por Epic Records, despois da actuaci\u00f3n ben recibida pola cr\u00edtica no filme \"O meigo\". Mentres traballaba nese proxecto, Jackson e Quincy Jones f\u00edxeronse amigos, e Jones accedeu a traballar con Jackson no seu pr\u00f3ximo \u00e1lbum. A gravaci\u00f3n tivo lugar entre decembro de 1978 e xu\u00f1o de 1979 en Allen Zentz Recording, Westlake Recording Studios e Cherokee Studios da cidade dos \u00c1nxeles. Jackson colaborou con numerosos artistas como Paul McCartney, Stevie Wonder e Rod Temperton. Lanz\u00e1ronse cinco sinxelos dese \u00e1lbum, tres dos cales tiveron o seu v\u00eddeo musical. Jackson escribiu tres das canci\u00f3ns el mesmo, inclu\u00edndo o m\u00e1is famoso \"Don't Stop 'Til You Get Enough\". Foi o seu primeiro lanzamento con Epic Records, o selo co que gravar\u00eda dende aquela ata a s\u00faa morte no 2009."}
{"id": "283048", "revid": "22570", "url": "https://gl.wikipedia.org/wiki?curid=283048", "title": "Esllab\u00f3n Lleonesista", "text": "A asociaci\u00f3n Esllab\u00f3n Lleonesista (\"Elo Leonesista\" en galego) \u00e9 unha asociaci\u00f3n socio-cultural de ideolox\u00eda leonesista fundanda no ano 1997 por persoas de distintas sensibilidades ligadas ao leonesismo social. Nela participan militantes e ex-militantes de partidos pol\u00edticos leonesistas as\u00ed como persoas independentes non ligadas a ningunha organizaci\u00f3n. O seu presidente actual \u00e9 Amadeo N\u00fa\u00f1ez e conta entre os seus membros militantes hist\u00f3ricos do leonesismo como F\u00e9lix P\u00e9rez Echevarr\u00eda 'Cheva'.\nA asociaci\u00f3n pasou por diferentes etapas de actividade e inactividade ao longo da s\u00faa historia. Na actualidade, a asociaci\u00f3n participa moi activamente na vida social e cultural da cidade de Le\u00f3n, onde concentra a meirande parte das s\u00faas ocupaci\u00f3ns. A asociaci\u00f3n ten unha publicaci\u00f3n propia chamada \"Bolteo\" a cal \u00e9 publicada e distribu\u00edda pola asociaci\u00f3n na actualidade, pero que tam\u00e9n viviu per\u00edodos de inactividade coma a propia asociaci\u00f3n.\nObxectivos.\nO obxectivo principal da asociaci\u00f3n \u00e9 o logro dunha autonom\u00eda para o que eles denominan o Pa\u00eds Leon\u00e9s as\u00ed como o fomento da identidade leonesa. Para iso, pretenden vertebrar todo tipo de iniciativas de tipo social, cultural, pol\u00edtico e ling\u00fc\u00edstico que axuden a concienciar \u00e1 sociedade leonesa neste sentido.\nAs\u00ed, participan en todo tipo de iniciativas e organizan todo tipo de actos e manifestaci\u00f3ns para fomentar a colaboraci\u00f3n de todas as persoas, asociaci\u00f3ns, e organizaci\u00f3ns leonesistas para avanzar na consecuci\u00f3n dunha autonom\u00eda para a Rexi\u00f3n leonesa dende o terreo da sociedade civil.\nActividade.\nEsllab\u00f3n Lleonesista arranxa diferentes tipos de actos aos cales acoden simpatizantes leonesistas, intelectuais locais, asociaci\u00f3ns e organizaci\u00f3ns leonesistas. Un dos actos de maior fama \u00e9 a \"Noitevella leonesista\", que a asociaci\u00f3n celebra anualmente. \u00c9 un acto de tipo reivindicativo no que participan colectivos da provincia de Le\u00f3n e que adoita celebrarse a principios de xaneiro. Nos \u00faltimos anos a asociaci\u00f3n est\u00e1 a impulsar os chamados \"Concejos Abiertos\" nos que participan membros de organizaci\u00f3ns e partidos pol\u00edticos leonesistas as\u00ed como simpatizantes. Nestas reuni\u00f3ns, disc\u00fatese sobre a situaci\u00f3n do chamado Pa\u00eds Leon\u00e9s e vert\u00e9branse iniciativas para a mellora e soluci\u00f3n dos problemas das provincias da Rexi\u00f3n de Le\u00f3n.\nA asociaci\u00f3n organizou e participou en diferentes manifestaci\u00f3ns reivindicativas nas que apoiaba diferentes reclamaci\u00f3ns: unha facultade de medicina para a Universidade de Le\u00f3n, a mellora das infraestruturas ferroviarias en Le\u00f3n, a defensa do GREIM (Grupo Especial de Rescate e Intervenci\u00f3n na Monta\u00f1a da Garda Civil) de Sabero e iniciativas contra a corrupci\u00f3n nas instituci\u00f3ns de Le\u00f3n entre outras.\nA asociaci\u00f3n mant\u00e9n contactos con diferentes partidos pol\u00edticos como a UPL. A\u00ednda que a s\u00faa actividade se concentra na provincia de Le\u00f3n, tam\u00e9n participa en iniciativas f\u00f3ra da provincia, coma no caso dunha manifestaci\u00f3n leonesista na cidade de Salamanca no ano 2013."}
{"id": "283049", "revid": "1131", "url": "https://gl.wikipedia.org/wiki?curid=283049", "title": "The Zombie Kids", "text": "The Zombie Kids \u00e9 un grupo formado por Edgar Candel Kerri e Cumhur Jay, dous disc jockeys e produtores discogr\u00e1ficos que residen en Espa\u00f1a. A formaci\u00f3n deuse a co\u00f1ecer co seu debut en Rock in Rio (Lisboa 2010) e a publicaci\u00f3n do seu primeiro sinxelo \"Face\" (2010), que conseguiu un grande \u00e9xito. O tema foi seleccionado para formar parte da B.S.O do filme \"Tengo ganas de ti\" ou do \"spot\" da cervexeira mexicana Cerveza Indio. A s\u00faa boa aceptaci\u00f3n fixo que a discogr\u00e1fica Universal Music asinase un acordo co grupo para gravar o seu primeiro \u00e1lbum, \"The Zombie Kids\", que sa\u00edu \u00e1 venda o 27 de xullo de 2012. Ese mesmo ano, o grupo foi premiado co MTV European Music Awards co galard\u00f3n a \"Mellor artista espa\u00f1ol\". En 2013, The Zombie Kids foi o conxunto musical que m\u00e1is actuaci\u00f3ns realizou en Espa\u00f1a durante o ver\u00e1n dese ano. Tam\u00e9n lanzou o seu novo proxecto \"TZK Radio\", con sesi\u00f3ns mensuais e onde se deron a co\u00f1ecer co seu novo tema \"My House is Your House\" \"feat.\" MC Ambush."}
{"id": "283050", "revid": "89787", "url": "https://gl.wikipedia.org/wiki?curid=283050", "title": "Percentil", "text": "En estat\u00edstica, o \"k\"-\u00e9simo percentil (\"Pk\") \u00e9 o valor \"x\" (\"xk\") que separa o \"k\"% dos valores m\u00e1is pequenos da mostra.\nDefinici\u00f3ns.\nO percentil \"k\"-\u00e9simo \u00e9 o valor \"x\" (\"xk\") que corresponde \u00e1 frecuencia acumulada de \"N\" \"k\"/100, onde \"N\" \u00e9 o tama\u00f1o da mostra. Polo tanto o primeiro percentil determina o 1 % menor dos datos e o 98\u00ba percentil determina o 98 % menor dos dados.\nO 25\u00ba percentil \u00e9 o primeiro cuartil; o 50\u00ba percentil \u00e9 a mediana e o 75\u00ba percentil \u00e9 o terceiro cuartil. De igual forma, o 10\u00ba percentil \u00e9 o primeiro decil e o 80\u00ba percentil \u00e9 o oitavo decil.\nA definici\u00f3n de Mendenhall e Sincich para o \"p\"-\u00e9simo percentil de \"N\" valores ordenados \u00e9 correspondente ao valor que ocupa a posici\u00f3n formula_1, arredondada ao enteiro mais pr\u00f3ximo. A definici\u00f3n \"Minitab\" \u00e9 dada como a interpolaci\u00f3n linear do valor correspondente \u00e1 formula_2 posici\u00f3n."}
{"id": "283051", "revid": "89787", "url": "https://gl.wikipedia.org/wiki?curid=283051", "title": "Walk the Moon", "text": "Walk the Moon (estilizado como WALK THE MOON) \u00e9 unha banda de indie rock de Cincinnati, Ohio, liderada polo cantante Nicholas Petricca. Formouse no 2008 e tivo varios cambios de compo\u00f1entes antes de que se xuntasen os actuais membros, Kevin Ray, Sean Waugaman e Eli Maiman no 2010. O nome da banda deriva da canci\u00f3n \"Walking on the Moon\" de The Police. O grupo estreou independentemente o seu primeiro \u00e1lbum, \"i want! i want!\", en novembro de 2010, conseguindo emisi\u00f3ns do seu sinxelo \"Anna Sun\" en WCRD, WFPK, WKNH, WRLT e WTMD. En febreiro de 2011, Walk the Moon asinou con Mick Management. Estrearon o seu primeiro \u00e1lbum oficial con RCA Records, \"Walk the Moon\", en xu\u00f1o de 2012."}
{"id": "283054", "revid": "98629", "url": "https://gl.wikipedia.org/wiki?curid=283054", "title": "Dominio SH2", "text": "O dominio SH2 (do ingl\u00e9s Src Homology 2) \u00e9 un dominio de prote\u00ednas estruturalmente moi conservado contido na oncoprote\u00edna Src e en moitas outras prote\u00ednas adaptadoras que interve\u00f1en na transduci\u00f3n de sinais intracelular das v\u00edas da receptor tirosina quinase. Os dominios SH2 permiten que as prote\u00ednas que os conte\u00f1en poidan unirse a residuos de tirosina fosforilados doutras prote\u00ednas.\nIntroduci\u00f3n.\nAs interacci\u00f3ns prote\u00edna-prote\u00edna desempe\u00f1an un papel importante no crecemento e desenvolvemento celular. Os dominios modulares, que son as subunidades dunha prote\u00edna, moderan estas interacci\u00f3ns por medio da identificaci\u00f3n de secuencias curtas de p\u00e9ptidos. Estas secuencias de p\u00e9ptidos determinan as posibles uni\u00f3ns de cada prote\u00edna con outras. Un dos dominios m\u00e1is salientables \u00e9 o dominio SH2, que desempe\u00f1a un papel vital na comunicaci\u00f3n celular. A s\u00faa lonxitude \u00e9 de aproximadamente 100 amino\u00e1cidos e enc\u00f3ntrase nunhas 115 prote\u00ednas humanas. A s\u00faa estrutura cont\u00e9n d\u00faas h\u00e9lices alfa e 7 l\u00e1minas beta. Demostrouse que ten unha elevada afinidade polos residuos de tirosina fosforilada e s\u00e1bese que identifica unha secuencia de 3 a 6 amino\u00e1cidos no motivo pept\u00eddico.\nUni\u00f3n e fosforilaci\u00f3n.\nOs dominios SH2 adoitan unirse a residuos de tirosina fosforilada no contexto dun motivo pept\u00eddico de maior tama\u00f1o na prote\u00edna diana, e os dominios SH2 representan a clase maior de dominios de reco\u00f1ecemento de pTyr.\nA fosforilaci\u00f3n de residuos de tirosina nunha prote\u00edna ocorre durante a transduci\u00f3n de sinais e l\u00e9vana a cabo tirosinquinases. Desta maneira, un substrato da fosforilaci\u00f3n da tirosinquinase act\u00faa como un interruptor para activar a uni\u00f3n a un dominio SH2 contido en prote\u00ednas. A relaci\u00f3n tan estreita entre a tirosinquinase e os dominios SH2 \u00e9 apoiada pola s\u00faa aparici\u00f3n coordinada durante a evoluci\u00f3n dos eucariotas.\nDiversidade.\nOs dominios SH2 non est\u00e1n presentes en l\u00e9vedos e aparecen no l\u00edmite entre os protozoos e os animais en organismos tales como a ameba \"Dictyostelium discoideum\".\nUn exame bioinform\u00e1tico detallado dos dominios SH2 en humanos e ratos atopou 120 dominios SH2 en 115 prote\u00ednas codificadas no xenoma humano, o que representa unha r\u00e1pida taxa de expansi\u00f3n evolutiva entre os dominios SH2.\nResolveuse un gran n\u00famero de estruturas de dominios SH2 e estud\u00e1ronse moitas prote\u00ednas SH2 en ratos knockout.\nFunci\u00f3n.\nA funci\u00f3n dos dominios SH2 \u00e9 a de reco\u00f1ecer especificamente o estado fosforilado dos residuos de tirosina. Este proceso constit\u00fae un evento fundamental na transduci\u00f3n de sinais a trav\u00e9s da membrana, onde un sinal no compartimento extracelular \u00e9 percibido por un receptor e convertido no compartimento intracelular a unha forma qu\u00edmica diferente, \u00e9 dicir, a dunha tirosina fosforilada. A fosforilaci\u00f3n da tirosina leva \u00e1 activaci\u00f3n dunha fervenza de interacci\u00f3ns prote\u00edna-prote\u00edna onde as que conte\u00f1en o dominio SH2 son recrutadas a sitios con tirosina fosforilada. Este proceso inicia unha serie de acontecementos que finalmente producen a alteraci\u00f3n de patr\u00f3ns de expresi\u00f3n x\u00e9nica ou outras respostas celulares.\nExemplos.\nProte\u00ednas humanas que conte\u00f1en o dominio SH2:"}
{"id": "283084", "revid": "50839", "url": "https://gl.wikipedia.org/wiki?curid=283084", "title": "\u0421\u0440\u0431\u0438\u0458\u0430", "text": ""}
{"id": "283085", "revid": "51526", "url": "https://gl.wikipedia.org/wiki?curid=283085", "title": "Carlos III de Francia", "text": "Carlos III, tam\u00e9n co\u00f1ecido como \"o Simple\" (como sin\u00f3nimo de honesto non de torpe), nado o 7 de xaneiro ou 17 de setembro de 879 en P\u00e9ronne (Somme) e finado o 7 de outubro de 929, foi rei de Francia occidental entre 893 e 923.\nTraxectoria.\nFillo de Lu\u00eds II de Francia \"o Tatexo\" e de Adelaida de Fri\u00fal, no momento da morte de seu pai e seus irm\u00e1ns era demasiado novo para reinar, polo que o emperador carolinxio Carlos III \"o Gordo\" tomou a coroa e os nobres do reino escolleron a Eudes, Conde de Par\u00eds, como rei de Francia occidental. Por\u00e9n finalmente o 28 de xaneiro de 893 coroouse como rei de Francia en Reims, se ben non puido acceder ao trono ata a morte de Eudes no ano 898.\nXa no trono deulle soluci\u00f3n ao continuo problema das invasi\u00f3ns viquingas. En 911 asinou o Tratado de Saint-Clair-sur-Epte, segundo o cal acordou co caudillo viquingo Hrolf Ganger a concesi\u00f3n de Normand\u00eda a cambio da promesa de protexer a costa de Francia e o r\u00edo Sena da pillaxe viquinga, a promesa de vasalaxe, a conversi\u00f3n ao catolicismo e o matrimonio coa filla do rei franc\u00e9s, Gisela.\nPor outro lado a nivel interno non puido limitar o poder dos se\u00f1ores feudais, que se organiza en torno aos numerosos torre\u00f3ns, loitando especialmente contra Xilberto de Lorena, Ra\u00fal de Borgo\u00f1a e o futuro Roberto I, irm\u00e1n de Eudes e av\u00f3 de Hugo Capeto.\n\u00c1 morte de Lu\u00eds IV, \u00faltimo rei carolinxio de Xermania, Carlos reivindicou a rexi\u00f3n de Lorena e fixo valer os seus dereitos ao Imperio, por\u00e9n \u00e9 derrotado polo xermano Henrique \"o paxareiro\", futuro Henrique I.\nRoberto, conde de Par\u00eds e irm\u00e1n do anterior rei, fomentou unha revolta contra a coroa e os seus partidarios escoll\u00e9rono como rei so o nome de Roberto I e o 29 de xu\u00f1o de 922 Carlos III renunciou, obrigado, ao trono, mais contraatacou dende Lorena enfront\u00e1ndose ao usurpador na batalla de Soissons o 15 de xu\u00f1o de 923. Nesa batalla morreu Roberto I, mais o seu fillo, Hugo Capeto, derrotou a Carlos III.\nDespois deste enfrontamento os se\u00f1ores feudais de Francia non reco\u00f1eceron como rei ning\u00fan dos contendentes, escollendo a Raul de Borgo\u00f1a, que ser\u00eda coronado co nome de Ra\u00fal I de Francia.\nCarlos III refuxiouse na casa do seu vasalo Herberto II de Vermandois, quen o fixo prisioneiro no Castelo de P\u00e9ronne (Somme) a causa dos seus lazos familiares con Roberto I, xa que a s\u00faa irm\u00e1 era a esposa deste.\nFinalmente morre en 929 despois de seis anos de cativerio."}
{"id": "283093", "revid": "89787", "url": "https://gl.wikipedia.org/wiki?curid=283093", "title": "Potenciaci\u00f3n", "text": "A potenciaci\u00f3n \u00e9 unha operaci\u00f3n matem\u00e1tica escrita como a\"\"n\", na que interve\u00f1en dous n\u00fameros: a base \"a\" e o expo\u00f1ente \"n\". Cando \"n\" \u00e9 un n\u00famero natural maior que \"1\", a potencia \"a\"\"n\" indica a multiplicaci\u00f3n da base a por ela mesma tantas veces como indica o expo\u00f1ente n\", isto \u00e9,\nda mesma forma que a multiplicaci\u00f3n de \"n\" por \"a\" pode ser vista como unha suma de n sumandos iguais a a, ou sexa,\nO expo\u00f1ente \u00e9 indicado \u00e1 dereita da base, sobrescrito ou separado da base por un circunflexo. P\u00f3dese ler \"a\"\"n\" como a elevado \u00e1 n-\u00e9sima potencia\", ou simplemente a elevado a n. Alg\u00fans expo\u00f1entes pos\u00faen nomes espec\u00edficos: \"a\"\"2\" acostuma ser lido como a elevado ao cadrado\" e \"a\"\"3\" como \"a elevado ao cubo\".\nA potencia \"a\"\"n\" tam\u00e9n pode ser definida cando \"n\" \u00e9 un enteiro negativo, se \"a\" \u00e9 diferente de cero. Non existe unha extensi\u00f3n natural para todos os valores reais de \"a\" e \"n\", a pesar de que cando a base \u00e9 un n\u00famero real positivo \u00e9 posible definir \"a\"\"n\" para todo n\u00famero real \"n\", e mesmo para n\u00fameros complexos a trav\u00e9s da funci\u00f3n exponencial \"e\"\"z\". As funci\u00f3ns trigonom\u00e9tricas poden ser representadas en termos da potenciaci\u00f3n complexa.\nA potenciaci\u00f3n tam\u00e9n \u00e9 usada noutras \u00e1reas, inclu\u00edndo econom\u00eda, biolox\u00eda, f\u00edsica e inform\u00e1tica, con aplicaci\u00f3ns como xuros compostos, crecemento da poboaci\u00f3n, cin\u00e9tica qu\u00edmica, comportamento de ondas e criptograf\u00eda.\nDefinici\u00f3n.\nAs potencias son explicadas nunha serie de pasos matem\u00e1tica b\u00e1sica. Todos eses pasos bas\u00e9anse na xeneralizaci\u00f3n das seguintes leis, que poden ser probadas facilmente para \"n\" e \"m\" enteiros positivos:\nExpo\u00f1ente zero.\nPara que\ncontin\u00fae valendo para n = 0, debemos ter:\nExpo\u00f1entes enteiros negativos.\nPara que\nsexa v\u00e1lido para n + m = 0, \u00e9 necesario que elevar un n\u00famero (distinto de cero) \u00e1 potencia -1 produza o seu inverso.\nEnt\u00f3n ese c\u00e1lculo resulta:\nElevar 0 a unha potencia negativa implicar\u00eda unha divisi\u00f3n por 0, quedando indefinida.\nUn expo\u00f1ente enteiro negativo tam\u00e9n pode ser visto como unha divisi\u00f3n pola base. Logo:\nP\u00f3dese probar que con esta definici\u00f3n formula_3 contin\u00faa verific\u00e1ndose para formula_13\nIndeterminaci\u00f3ns.\nNa potenciaci\u00f3n, \u00e9 posible chegar \u00e1s formas de indeterminaci\u00f3n seguintes:\nPotencias cun expo\u00f1ente que non altera o resultado.\nAs potencias de 0 son as potencias de base 0, dadas por formula_21 n&gt;0. A matem\u00e1tica considera indeterminado o valor da potencia: formula_22 mais as outras potencias de base 0 con expo\u00f1ente positivo te\u00f1en como resultado cero.\nAs potencias de 1 son as potencias de base 1, dadas por formula_23 sendo n pertencente aos reais. Sen importar o valor de \"n\", formula_24 ser\u00e1 sempre 1.\nExpo\u00f1entes fraccionarios.\nPara que a expresi\u00f3n\nsexa v\u00e1lida para n\u00fameros racionais, debemos ter:\nOu, de forma xen\u00e9rica, para calquera expo\u00f1ente fraccionario, o denominador do expo\u00f1ente \u00e9 o \u00edndice da ra\u00edz e o numerados \u00e9 o expo\u00f1ente do radicando:\nPara que iso sexa v\u00e1lido independentemente da fracci\u00f3n usada no expo\u00f1ente d\u00e9bese impor que x sexa un n\u00famero positivo.\nExpo\u00f1entes decimais.\nNo caso de expo\u00f1ente decimal, debemos transformalo en fracci\u00f3n e despois en ra\u00edz:\nExpo\u00f1entes irracionais.\nComo a potenciaci\u00f3n ten a propiedade de que expo\u00f1entes pr\u00f3ximos xeran resultados pr\u00f3ximos, p\u00f3dese definir a potenciaci\u00f3n con expo\u00f1entes irracionais como:\nExpo\u00f1entes imaxinarios e complexos.\nEuler divulgou a f\u00f3rmula\nque, coa forma equivalente formula_34 xa era co\u00f1ecida por Roger Cotes.\nAs\u00ed, us\u00e1ndose logaritmos, p\u00f3dese definir para calquera \"a\" real e \"z\" complexo, \"z = x + i y\":"}
{"id": "283103", "revid": "1131", "url": "https://gl.wikipedia.org/wiki?curid=283103", "title": "Carlos III o Simple", "text": ""}
{"id": "283109", "revid": "89787", "url": "https://gl.wikipedia.org/wiki?curid=283109", "title": "Claude Cahun", "text": "Lucy Ren\u00e9e Mathilde Schowb, nada en Nantes o 25 de outubro de 1894 e finada en S\u00e1int-H\u00e9lier (illa de Jersey) o 8 de decembro de 1954, foi unha fot\u00f3grafa surrealista francesa, musa do movemento Queer e feminista, m\u00e1is co\u00f1ecida como Claude Cahun.\nTraxectoria.\nAs mulleres (\u00f3 igual que en moitas outras disciplinas) foron menosprezadas na arte ata o redor do s\u00e9culo XIX, cando pouco a pouco se ve unha maior presenza de artistas mulleres destacables. Ata ese momento estas estaban destinadas a realizar acci\u00f3ns relacionadas (segundo a mentalidade da s\u00faa \u00e9poca) co seu sexo.\nClaude Cahun ser\u00e1 unha destas mulleres revolucionarias que loitar\u00e1n contra os estereotipos de mulleres da s\u00faa \u00e9poca. A pesar de que foi unha personaxe fascinante, o seu traballo quedou no esquecemento ata a d\u00e9cada de 1990, cando se crea unha retrospectiva da s\u00faa vida e obra no Museo Nacional de Arte contempor\u00e1nea de Par\u00eds. A partir dese momento volve ser unha artista moi valorada e as s\u00faas obras ser\u00e1n recollidas en moitos dos museos m\u00e1is importantes do mundo, dende o Tate Modern de Londres ata a Grey Art Gallery de Nova York.\nOs seus autorretratos denotan un grande desexo de querer buscar un terceiro sexo existente entre o masculino e o feminino (era lesbiana practicante), por iso \u00e9 considerada como a gran musa do movemento Queer. Estamos a falar de comezos da d\u00e9cada de 1920 polo que esta clase de fotograf\u00edas eran moi atrevidas para a s\u00faa \u00e9poca. Para a recreaci\u00f3n das s\u00faas fotograf\u00edas, Claude travest\u00edase a mi\u00fado de diversos personaxes, dende un buda, unha nena, unha ximnasta...\nAs s\u00faas fotograf\u00edas resultan moi innovadoras para a s\u00faa \u00e9poca, posto que o feito de experimentar co seu corpo como base art\u00edstica e unha ideolox\u00eda moi moderna (a pesar de que exist\u00edan m\u00e1is artistas na s\u00faa \u00e9poca que xogaban tam\u00e9n co seu propio corpo para representar o que sent\u00edan en fotograf\u00edas, como diversas alumnas da Bauhaus). Tam\u00e9n \u00e9 destacable o feito de que traballase con fotograf\u00eda, pois esta nun principio non era considerada como unha disciplina art\u00edstica e grazas a artistas como Claude terminar\u00e1 collendo unha maior relevancia social.\nCo ascenso do r\u00e9xime Nazi, Claude oponse abertamente a el e por pouco termina fusilada. O r\u00e9xime nacionalsocialista considerar\u00e1 a s\u00faa obra como \"arte dexenerado\", polo que a artista se ir\u00e1 reclu\u00edndo na tranquilidade do seu fogar, a pesar de que segu\u00eda retrat\u00e1ndose o feito de que os nazis desconsiderasen a s\u00faa obra, xunto con outros sucesos, axudan a que a s\u00faa arte quede totalmente no esquecemento.\nEn 1992 redescubriuse a s\u00faa imaxe, volvendo \u00f3 lugar que lle corresponde no mundo da arte."}
{"id": "283118", "revid": "98629", "url": "https://gl.wikipedia.org/wiki?curid=283118", "title": "Kauhsen", "text": "Kauhsen foi un construtor de F\u00f3rmula 1 alem\u00e1n, fundado polo expiloto Willi Kauhsen. O equipo comezou na F\u00f3rmula D\u00faas en 1976, compraron dous coches Renault, e correron con varios pilotos cun \u00e9xito limitado. Kauhsen participou na F\u00f3rmula 1 na tempada de , en 1978 investiu no dese\u00f1o do seu propio chasis con motores Cosworth. Participaron en dous Grandes Premios do Campionato do Mundo con Gianfranco Brancatelli, non logrou clasificarse en ningunha das d\u00faas ocasi\u00f3ns, antes de que o equipo pechase.\nF\u00f3rmula D\u00faas.\nWilli Kauhsen, que competera con Porsche e Alfa Romeo, fundou o seu equipo de carreiras de F\u00f3rmula D\u00faas en 1976, mercando os coches de F\u00f3rmula 2 ga\u00f1adores do campionato Elf-Renault 2J.. Os coches, foron pilotados por Michel Lecl\u00e8re e Klaus Ludwig, foron renomeados como Kauhsen-Renault e nun principio comezaron con \u00e9xito, con Lecl\u00e8re logrando a pole na primeira carreira da tempada europea de 1977 de F\u00f3rmula D\u00faas en Silverstone. As continuas modificaci\u00f3ns do chasis por Kauhsen deron lugar a descensos no rendemento, e o rendemento orixinal do autom\u00f3bil converteuse en sucesivos fracasos para cualificar; os malos resultados fixeron que Ludwig abandonara a metade de tempada. De seguido, o segundo asento rotou entre Jos\u00e9 Dolhem, Vittorio Brambilla e Alain Prost durante o resto da tempada. Brambilla logrou un terceiro posto na segunda manga no Circu\u00edto de Misano, que foi o mellor resultado do equipo no campionato de F\u00f3rmula D\u00faas. En carreiras posteriores o mellor resultado, foi un 10\u00ba de Prost, as sucesivas retiradas e fracasos para cualificar, fixeron que Kauhsen abandonara o campionato antes das \u00faltimas carreiras.\nF\u00f3rmula Un.\nA\u00ednda que non tivo \u00e9xito na F\u00f3rmula D\u00faas, Kauhsen decidiu entrar na F\u00f3rmula Un en , logo de non lograr un acordo para correr cos coches Kojima usados no Gran Premio do Xap\u00f3n de 1977, Kauhsen empregou 1.978 para dese\u00f1ar o seu propio chasis. Contrataron ao dese\u00f1ador Klaus Kapitza de Ford, Kauhsen planeaba constru\u00edr unha copia do Lotus 79, un coche que dominara o campionato de , debido \u00e1 utilizaci\u00f3n do efecto solo. Ademais do chasis, Kauhsen mercou o resto dos compo\u00f1entes a varios provedores, inclu\u00edndo o motor Cosworth DFV utilizado pola maior\u00eda dos equipos da \u00e9poca, e unha obsoleta caixa de cambios Hewland de cinco velocidades. Logo de decidir seguir usando o ent\u00f3n avanzado sistema de efecto solo de Lotus, as probas iniciais do prototipo revelaron problemas fundamentais de dese\u00f1o. Os dese\u00f1adores non tomaron en conta a variable da altura de conduci\u00f3n dos coches durante o freado e a aceleraci\u00f3n, impedindo que o efecto solo funcionara correctamente. Estes problemas obrigaron ao equipo a redese\u00f1ar todo o coche, co que os pilotos Patrick N\u00e8ve e Harald Ertl desenvolveron un coche novo cos limitados fondos dispo\u00f1ibles nos meses previos \u00e1 tempada de F\u00f3rmula Un que \u00eda comezar.\nOs problemas para obter o efecto solo no chasis levaron ao equipo a abandonar o concepto, e volveron ao vello \"coche \u00e1\" que prevalec\u00eda antes. Estes redese\u00f1os deixaron ao equipo sen fondos; Kauhsen esforzouse para pagar a cota de inscrici\u00f3n para o campionato, e s\u00f3 logrou adquirir vellos pneum\u00e1ticos Goodyear. Logo de conseguir alg\u00fan patrocinio, e contratar ao piloto italiano Gianfranco Brancatelli, o Kauhsen WK004 fixo o seu debut na primeira carreira da tempada 1979 de F\u00f3rmula Un brit\u00e1nica en Zolder, a\u00ednda que retirouse anticipadamente na carreira debido a problemas de motor. a primeira aparici\u00f3n no Campionato do Mundo de Kauhsen foi no Gran Premio de Espa\u00f1a de 1979, utilizando outro coche redese\u00f1ado. Brancatelli non puido clasificarse para a carreira, sendo o m\u00e1is lento dos 27 participantes, o competidor m\u00e1is pr\u00f3ximo foi tres segundos m\u00e1is r\u00e1pido. Correu cun coche actualizado na seguinte carreira en B\u00e9lxica, Brancatelli fallou outra vez na cualificaci\u00f3n, a rotura do embrague impediu unha mellora no ritmo. Logo dos dous fracasos sucesivos, e a falta de fondos, Willi Kauhsen retirouse da F\u00f3rmula Un e pechou o equipo.\nOs activos do equipo foron adquiridos por Arturo Merzario, que fusionouno co seu propio equipo do mesmo nome Merzario, que estivera tendo unha falta similar de \u00e9xito co chasis A2. O Kauhsen WK utilizouse como base para o Merzario A4 dese\u00f1ado por Gian Paolo Dallara, pero isto non mellorou o rendemento dos coches, non logrando clasificarse en ningunha das restantes carreiras do Campionato do Mundo. A \u00fanica aparici\u00f3n do A4 foi na carreira f\u00f3ra de campionato Gran Premio Dino Ferrari, terminando no posto 11, Merzario abandonou a F\u00f3rmula Un ao final de 1979, e trasladouse ao campionato de F\u00f3rmula D\u00faas.\nResultados Completos na F\u00f3rmula 2.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "283119", "revid": "10599", "url": "https://gl.wikipedia.org/wiki?curid=283119", "title": "Recreativo de Huelva", "text": ""}
{"id": "283120", "revid": "22795", "url": "https://gl.wikipedia.org/wiki?curid=283120", "title": "Rei Sol", "text": ""}
{"id": "283121", "revid": "29398", "url": "https://gl.wikipedia.org/wiki?curid=283121", "title": "Rollo", "text": ""}
{"id": "283122", "revid": "624", "url": "https://gl.wikipedia.org/wiki?curid=283122", "title": "Gisela de Francia", "text": "Gisela, tam\u00e9n escrita coma Gisella ou Gis\u00e9le, foi a filla do rei de Francia Carlos III e segunda esposa do caudillo viquingo e primeiro Duque de Normand\u00eda Rollo.\nTraxectoria.\nO seu matrimonio en 911 co caudillo viquingo Hrolf Ganger, ou Rollo, formaba parte do tratado asinado entre este e o rei de Francia, seu pai, segundo o cal Hrolf Ganger obti\u00f1a a rexi\u00f3n de Normand\u00eda a cambio de protexer as costas francesas dos ataques viquingos, converterse ao catolicismo e xurar lealdade ao rei franc\u00e9s Carlos III.\nPolo tanto \u00e9 considerada como a primeira Duquesa de Normand\u00eda.\nNon se te\u00f1en moitas referencias do seu nacemento e sobre o seu matrimonio, habendo d\u00fabidas sobre a s\u00faa existencia e sobre se en realidade era unha filla bastarda de Carlos III.\nV\u00e9xase tam\u00e9n.\nLigaz\u00f3ns externas.\nDicionario sobre heroes medievais "}
{"id": "283127", "revid": "5863", "url": "https://gl.wikipedia.org/wiki?curid=283127", "title": "Esquerda Unida - Izquierda Unida", "text": ""}
{"id": "283134", "revid": "56817", "url": "https://gl.wikipedia.org/wiki?curid=283134", "title": "Coiro cabeludo", "text": "O coiro cabeludo \u00e9 a pel que reviste o cranio do ser humano e que pos\u00fae cabelo. \u00c9 diferente das outras peles por que baixo esta hai unha estrutura moi vascularizada, formada por unha ramificaci\u00f3n enorme de vasos sangu\u00edneos e que \u00e9 a responsable das grandes hemorraxias que causan as feridas que se producen aqu\u00ed.\nEste tecido fino, fr\u00e1xil e altamente vascularizado recibe o nome de galea aponeur\u00f3tica. As feridas neste lugar deben ser necesariamente suturadas para evitar a formaci\u00f3n de hematomas.\nA m\u00e1is externa das s\u00faas cinco capas \u00e9 na que se presenta a caspa.\nAnatom\u00eda.\nO coiro cabeludo componse de pel (polo xeral, con cabelo) e de tecido subcut\u00e1neo, e cobre o curucho dende as li\u00f1as nucais superiores do \u00f3so occipital ata as marxes supraorbitarios do \u00f3so frontal. O coiro cabeludo est\u00e9ndese lateralmente sobre a facia temporal ata os arcos cigom\u00e1ticos. Anatomicamente, o coiro cabeludo est\u00e1 considerado como unha estrutura \u00fanica, independente da pel. Est\u00e1 formado por catro capas que son:"}
{"id": "283142", "revid": "98629", "url": "https://gl.wikipedia.org/wiki?curid=283142", "title": "Catro libros e cinco cl\u00e1sicos", "text": "Os Catro Libros e Cinco Cl\u00e1sicos son os libros can\u00f3nicos do confucianismo.\nCatro Libros.\nOs \"Catro Libros\" son textos cl\u00e1sicos chineses que amosan os valores e crenzas do Confucianismo. Foran escollidos por Zhu Xi na dinast\u00eda Song para usarse coma unha introduci\u00f3n xeral ao Confucianismo. Nas dinast\u00edas Ming e Quing, compuxeron o tallo do curr\u00edculo oficial para o exame Imperial. Estes son:"}
{"id": "283147", "revid": "17467", "url": "https://gl.wikipedia.org/wiki?curid=283147", "title": "1930 FIFA World Cup", "text": ""}
{"id": "283148", "revid": "89787", "url": "https://gl.wikipedia.org/wiki?curid=283148", "title": "Vi\u00f1o de Cabo Verde", "text": "O vi\u00f1o de Cabo Verde \u00e9 un dos vi\u00f1os m\u00e1is pr\u00f3ximos ao ecuador. A produci\u00f3n lim\u00edtase \u00e1 Illa do Fogo, en Ch\u00e3 das Caldeiras, ao p\u00e9 do Pico do Fogo, un estratovolc\u00e1n que entrou por \u00faltima vez en erupci\u00f3n en 1995.\nHistoria.\n\u00c9 un vi\u00f1o novo, que ten 120 anos de tradici\u00f3n vitivin\u00edcola. Os primeiros vi\u00f1os foron producidos para a exportaci\u00f3n no Brasil e Guinea Bissau, que era ent\u00f3n unha colonia portuguesa como Cabo Verde. A etiquetaxe dos vi\u00f1os \"Ch\u00e3\" (etiqueta vermella) \u00e9 feita pola \"Associa\u00e7\u00e3o dos Agricultores de Ch\u00e3 \" coa axuda da Uni\u00f3n Europea. \u00c9 comercializado baixo o nome de \"Vinho de Fogo\".\nProduci\u00f3n e comercializaci\u00f3n.\nNo 2006, a \"Assosia\u00e7ao dos Agricultores de Ch\u00e3\" con 100.000 quilogramos de uvas, produc\u00eda 40.000 caixas de vi\u00f1o (12 botellas cada caixa), no 2008, a colleita foi de 72.000 quilogramos de uva, o que corresponde a 55 000 botellas de 0,75 litros.\nA demanda \u00e9 tal que o vi\u00f1o tinto non \u00e9 envellecido durante un tempo consider\u00e1bel. T\u00f3dolos vi\u00f1os son consumidos ou vendidos localmente."}
{"id": "283149", "revid": "17467", "url": "https://gl.wikipedia.org/wiki?curid=283149", "title": "1966 FIFA World Cup", "text": ""}
{"id": "283150", "revid": "17467", "url": "https://gl.wikipedia.org/wiki?curid=283150", "title": "1934 FIFA World Cup", "text": ""}
{"id": "283152", "revid": "17467", "url": "https://gl.wikipedia.org/wiki?curid=283152", "title": "1938 FIFA World Cup", "text": ""}
{"id": "283153", "revid": "17467", "url": "https://gl.wikipedia.org/wiki?curid=283153", "title": "1982 FIFA World Cup", "text": ""}
{"id": "283155", "revid": "89787", "url": "https://gl.wikipedia.org/wiki?curid=283155", "title": "Mundial de F\u00fatbol de 2014 - Grupo D", "text": "O Grupo D da Copa do Mundo de F\u00fatbol de 2014, realizada no Brasil, est\u00e1 composto por catro equipos que se enfrontar\u00e1n entre si nun total de seis encontros: , , e . Ao termo dos enfrontamento, Costa Rica, a priori a selecci\u00f3n m\u00e1is feble do grupo, acabar\u00eda invicta no primeiro lugar con sete puntos, acompa\u00f1andoa \u00e1 seguinte fase a selecci\u00f3n do Uruguai con 4. Igualada a puntos, m\u00e1is con peor diferenza de goles, quedar\u00eda Italia, que ser\u00eda eliminada xunto con Inglaterra, que tan s\u00f3 somou un punto.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o s\u00e9timo posto, o noveno, o d\u00e9cimo e o lugar n\u00famero vinte e oito. A media do grupo corresponde ao lugar n\u00famero catorce, sendo con exclusi\u00f3n da selecci\u00f3n con peor coeficiente, Costa Rica, a clasificaci\u00f3n media de nove.\nParticipantes.\nO Grupo D est\u00e1 composto polas seguintes selecci\u00f3ns:\nAntecedentes.\nOs seguintes son os enfrontamentos previos entre os equipos do grupo en partidos correspondentes \u00e1 Copa do Mundo da FIFA:\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "283156", "revid": "89787", "url": "https://gl.wikipedia.org/wiki?curid=283156", "title": "Vi\u00f1o de Bosnia e Hercegovina", "text": "O vi\u00f1o de Bosnia e Hercegovina \u00e9 o vi\u00f1o producido en Bosnia e Hercegovina. Este pa\u00eds \u00e9 membro da Organizaci\u00f3n Internacional da Vi\u00f1a e do Vi\u00f1o desde o 12 de novembro de 2010.\nOrixe.\nSegundo determinou nunha investigaci\u00f3n do xe\u00f3grafo franc\u00e9s Henri Enjalbert, as vi\u00f1as cultivadas ao sur da Dalmacia parece ser o \u00faltimo refuxio da vide europea trala idade do xeo, canda as de Albania e as illas X\u00f3nicas.\nVi\u00f1a actual.\nAs vi\u00f1as de Bosnia e Hercegovina foron severamente afectadas pola guerra de Bosnia (1992-1995), especialmente as concentradas na rexi\u00f3n de Mostar. Ao longo do val do Neretva, pequenas e grandes vi\u00f1as foron plantadas en solo pedregoso que reflicte a luz solar. Algunhas das s\u00faas variedades ind\u00edxenas como a Zilavka e a Blatina son elementos fundamentais do patrimonio vit\u00edcola en todo o mundo."}
{"id": "283159", "revid": "98629", "url": "https://gl.wikipedia.org/wiki?curid=283159", "title": "Viticultura", "text": "A viticultura (do lat\u00edn \"vitis\", \"vide\") \u00e9 a arte e a ciencia que estuda as t\u00e9cnicas e o sistema de cultivo da vide, para usar as s\u00faas uvas na produci\u00f3n de vi\u00f1o ou outros produtos (bagazo, uva de mesa etc). \u00c9 unha rama da ciencia da fruticultura.\nProceso vit\u00edcola e manexo do cultivo.\nPropagaci\u00f3n das videiras.\nAs videiras poden propagarse por sementes, escallo, porbaixas ou por enxerto de puga ou de xema. As sementes \u00fasanse principalmente para a produci\u00f3n de novas variedades. Na escala comercial os m\u00e1is usados son os esgallos. No caso daqueles cultivares de dif\u00edcil enraizamento \u00fasanse porbaixas.\nOnde hai organismos do solo prexudiciais como a filoxera e os nem\u00e1todos das ra\u00edces, e d\u00e9bense cultivar variedades de especies suscept\u00edbeis como a \"Vitis vinifera\", \u00e9 necesario enxertar de puga ou de xema as variedades desexadas sobre un padr\u00f3n resistente. \nLabores culturais do vi\u00f1edo.\nO seu prop\u00f3sito \u00e9 facilitar a distribuci\u00f3n da auga de rega, controlar malezas etc. Os labores est\u00e1n en intima relaci\u00f3n cos momentos de rega, polo tanto coas \u00e9pocas de maior necesidade de humidade, como son o comezo da vexetaci\u00f3n da planta.\nAs regas poden facerse por diferentes t\u00e9cnicas de regad\u00edo: rego ou por alagamento (rega a manta. O sistema de rega por rego c\u00f3mpre de distintos traballos de arega: polo outono, \u00e9 un labor fondo que acoeira terra ao p\u00e9 da planta, abeir\u00e1ndoa as\u00ed das xeadas dos meses m\u00e1is fr\u00edos do ano, e realizar calellas para a vendima; a principios de primavera, o labor superficial \u00e9 producir un suco achegado ao p\u00e9 da planta e un bordo sobre a calella permitindo as\u00ed a rega; a fins da primavera, o labor superficial que se d\u00e1 no intre da floraci\u00f3n \u00e9 o de acoeirar terra \u00e1s plantas e tapar o rego, o que agora fica no medio e medio da calella. Nesta \u00e9poca do ano, as regas son m\u00e1is necesarias por mor ao crecemento dos acios; nos meses de ver\u00e1n, por mor das maiores esixencias de auga dadas por un aumento da evapotranspiraci\u00f3n, os sucos real\u00edzanse ao p\u00e9 da planta. Dimin\u00faese paseni\u00f1o a cantidade de regas para aumentar a cantidade de azucres nos bagos. Entre finais do ver\u00e1n e inicios do outono, real\u00edzase a colleita, polo que se suspenden todas as actividades culturais.\nFertilizaci\u00f3n.\nAntes da implantaci\u00f3n, c\u00f3mpre co\u00f1ecermos os cultivos antecesores, xa que alg\u00fans te\u00f1en necesidades semellantes \u00e1 vide, tales coma o trevo, a alforfa ou o trigo. Os principais fertilizantes que se necesitan no cultivo da vide son:\nSe durante o per\u00edodo anterior se realizou un bo manexo dos nutrientes non ser\u00e1 necesario ning\u00fan tipo de achega neste momento, ag\u00e1s de nutrientes coma azote. Mentres que naqueles solos pobres e non adubos durante a plantaci\u00f3n ser\u00e1 aconsell\u00e1bel a aplicaci\u00f3n de NPK (azote, f\u00f3sforo, potasio) en forma conxunta.\nNesta etapa, o comportamento do vi\u00f1edo e as an\u00e1lises qu\u00edmicas tanto de colleita como de solo poder\u00edan estar orientandas ao vitivinicultor na escolla dos nutrientes a aplicar. Poder\u00edase dicir que, sen chegar at\u00e9 as carencias, canto m\u00e1is dimin\u00fae o vigor dunha cepa (sen unha restrici\u00f3n h\u00eddrica excesiva), m\u00e1is rico \u00e9 o vi\u00f1o, isto na medida en que a diminuci\u00f3n do vigor ou vizo \u00e9 imput\u00e1bel \u00e1 restrici\u00f3n da alimentaci\u00f3n nitroxenada.\nSistemas de conduci\u00f3n.\nNormalmente existen dous tipos de sistemas condutores do crecemento da vide: o parral, de orixe espa\u00f1ola, e o franc\u00e9s (moi com\u00fan en Galiza) en espaller.\nAxentes adversos ao cultivo da vide.\nFen\u00f3menos meteorol\u00f3xicos.\nOs accidentes clim\u00e1ticos, as xeadas, a sarabia e o vento, poden causar danos moi graves \u00e1 acci\u00f3n vitivin\u00edcola. No caso do carouxo ou xeadas outonizas, se a temperatura baixa a -2 ou -3\u00a0\u00b0C, as follas desecan parcialmente, mais os acios fican intactos. Cando a temperatura dimin\u00fae m\u00e1is de -6\u00a0\u00b0C, non s\u00f3 se produce o enxugado das follas, sen\u00f3n que, en caso de que as uvas estean maduras prod\u00facese a perda de auga destas por alteraci\u00f3n das membranas, alimentando a concentraci\u00f3n de azucres, soamente servindo este para vi\u00f1os licorosos. Se, pola contra, os bagos est\u00e1n maduros en forma incompleta no intre da xeada, prod\u00facese unha cor tinta arroibada nestas, alter\u00e1ndose o sabor dos vi\u00f1os elaborados. Ante xeadas de inverno, a resistencia das cepeiras \u00e1s baixas temperaturas (entre -15 a -20 graos cent\u00edgrados) depende de distintos factores: as cepas, a etapa de crecemento no que se atope a planta no intre de se producir a xeada, e as condici\u00f3ns que acompa\u00f1an a xeada: con ou sen folerpa (nevaradas). Os danos que se producen p\u00f3dense situar en gomos, bacelos e talos. Por \u00faltimo, as xeadas de primavera son polo xeral producidas por ventos polares que producen un descenso xoto da temperatura.\nNo caso da sarabia e o pedrazo, p\u00f3dese afirmar que os sitios preferidos por estes fen\u00f3menos var\u00edan co estado vexetativo da planta e o tama\u00f1o da pedra. Os danos m\u00e1is com\u00fans son o crebado de follas e ca\u00edda de flores ou pequenas bagas. Tam\u00e9n nalg\u00fans casos poden producirse feridas en bacelos principalmente cando as pedras son relativamente grandes. Como prevenci\u00f3n poden realizarse mallas antisarabia sempre e cando o custo destas estea xustificado pola calidade da cepa e a frecuencia deste fen\u00f3meno na zona (non moi com\u00fan en Galiza). As feridas do bacelo poden tratarse con frecuencia para evitar a entrada de fungos.\nFinalmente, a acci\u00f3n directa dos ventos produce crebado de p\u00f3las, despego de bacelos na base e ca\u00eddas das follas. Ademais, o vento contrib\u00fae ao espallamento de doenzas e pragas. Para aquelas culturas m\u00e1is sens\u00edbeis, un xeito de previr estes danos \u00e9 dispor os espalleres na mesma direcci\u00f3n dos ventos predominantes. Tam\u00e9n se utilizan na meirande parte dos casos cortaventos ou cortinas forestais.\nM\u00e9todos de loita contra as xeadas.\nExisten dous m\u00e9todos para combater as xeadas, unha \u00e9 a prevenci\u00f3n e outra a loita activa.\nParasitos e enfermidades.\nUn dos recorrentes problemas que ameazan a produci\u00f3n vitivin\u00edcola (non en Galiza), \u00e9 a presenza de filoxera, un \u00e1fido que prospera en solos arxilosos, duros e escasos de auga, provocando vi\u00f1edos totalmente devastados. A presenza deste insecto se controla por d\u00faas v\u00edas: enxertando sobre padr\u00f3ns de especies de \"Vitis\" h\u00edbridas americanas resistentes \u00e1 filoxera; ou ben hibridando \"Vitis vinifera\" con especies americanas resistentes, tratando de obter h\u00edbridos produtores resistentes chamados \"produtores directos\". At\u00e9 o momento o m\u00e1is positivo \u00e9 o enxerto sobre h\u00edbridos americanos xa que ning\u00fan dos produtores directos usados brindou un produto de calidade. Ademais, a utilizaci\u00f3n dos produtores directos existentes significa unha diminuci\u00f3n da calidade dos vi\u00f1os.\nPor outra banda, os fungos poden ani\u00f1ar nos restos de vellas ra\u00edces e dar lugar a infecci\u00f3ns e danos nos esgallos novos. En todos os vi\u00f1edos est\u00e1n presentes tam\u00e9n as viroses. O veh\u00edculo de transmisi\u00f3n das viroses aos novos esgallos constit\u00faeno as vellas ra\u00edces, que poden ficar no terreo perfectamente vivas durante m\u00e1is dun ano e unha vez mortas deixan residuos dani\u00f1os durante bastantes anos, especialmente os nem\u00e1todos (sobre todo o \"Xiphynema index\") que parasitan as ra\u00edces. Os nematodos por si s\u00f3s xa representan un feito negativo, porque atacan a raizame das plantas cando a\u00ednda \u00e9 nova e pouco desenvolvida. Unha boa pr\u00e1ctica \u00e9 a fumigaci\u00f3n do terreo. Esta \u00e9 de obriga para as instalaci\u00f3ns de material de propagaci\u00f3n, sexa a que for a presenza de nematodos ou virose. \u00dasanse fumigantes de tipo e f\u00f3rmula diversa (dicloropropano-dicloropropeno ou dibromometano), en forma l\u00edquida ou granular. Alg\u00fans te\u00f1en s\u00f3 acci\u00f3n nematicida, outros act\u00faan tam\u00e9n sobre as plantas, ante todo matando as vellas ra\u00edces da videira e tam\u00e9n coma funxicidas. A eficacia nematicida dos tratamentos non \u00e9 completa; unha pequena porcentaxe de nematodos consegue fuxir e se reproduce; por\u00e9n, o seu n\u00famero \u00e9 moi reducido durante os primeiros anos de desenvolvemento da vide. O curto elevado destes tratamentos e o feito de que obrigan a atrasar a plantaci\u00f3n en primavera, e \u00e1s veces no outono, fan que estean pouco difundidos.\nAlg\u00fans parasitos coma o mildio ou a peronospora, danse infalibelmente. A rapidez de desenvolvemento da infecci\u00f3n depende da temperatura, da humidade e da virulencia do fungo, os consorcios \"antimildio\" fixan a data dos tratamentos con base nunha recolleita sistem\u00e1tica e a tempo destas informaci\u00f3ns. No caso da loita contra a couza do acio (\"Lobesia botrana \"), a recolleita de datos consiste no emprego de trampas de feromonas. Polo n\u00famero de avela\u00ed\u00f1as apa\u00f1adas nas trallos p\u00f3dese deducir o momento oportuno da intervenci\u00f3n, as\u00ed coma o grao de perigosidade do parasito. Neste caso o obxectivo da informaci\u00f3n non \u00e9 s\u00f3 fixar o intre da intervenci\u00f3n, sen\u00f3n tam\u00e9n intervir soamente en casos de necesidade. En efecto, son de temer os efectos colaterais ou secundarios do tratamento insecticida. Moitos insecticidas en realidade favorecen a multiplicaci\u00f3n de \u00e1caros ou cicad\u00e9lidos, xa sexa pola desaparici\u00f3n dos seus parasitos e depredadores, xa for pola fitotoxicidade que determinar\u00eda nas plantas unha composici\u00f3n de zumes celulares apta para o parasito (trofobiose). Estes efectos colaterais son, nos m\u00e1is dos casos, de suma importancia, a\u00ednda no caso de produtos anticriptog\u00e1micos. Por exemplo, a substituci\u00f3n con produtos org\u00e1nicos de s\u00edntese dos tradicionais produtos de cobre determinou unha maior incidencia da podremia cinsenta ou botrite (\"Botrytis cinerea\").\nAs pragas e enfermidades que m\u00e1is incidencia te\u00f1en na vide son: Peronospora, o\u00eddio (\"Erysiphe necator\" (ou \"Uncinula necator\") causa a borralla, cinza ou o\u00eddio da vi\u00f1a, moi com\u00fan en Galiza.), a botrite (\"Botrytis cinerea\"), a ara\u00f1a vermella e outras ara\u00f1as, os tortr\u00edcidos (\"Tortrix\") e carricantas. Alg\u00fans parasitos presentes no agro, coma o mildio e o o\u00eddio, poden deteriorar os acios; o m\u00e1is perigoso \u00e9 a podremia cinsenta (\"Botrytis Cinerea\"), porque pode seguir desenvolv\u00e9ndose despois, incluso a temperaturas moi baixas, ou infectar durante a conservaci\u00f3n partidas inicialmente sas. Os parasitos que poden facer a s\u00faa aparici\u00f3n durante o per\u00edodo de conservaci\u00f3n son fungos do x\u00e9nero \" Penicillium\" (mofos verdeazulados) ou \"Alternaria\", \"Cladosporium\" e outras (\"podremia negra\"). No caso da podremia cinsenta \u00e9 importante a loita preventiva; partidas que foran xa atacadas non poden ser destinadas a unha longa conservaci\u00f3n. Durante o per\u00edodo de mantemento o m\u00e9todo m\u00e1is eficaz e usado con maior frecuencia \u00e9 o anh\u00eddrido sulfuroso, subministrado por v\u00eda gasosa ou coma metabisulfito.\nEvoluci\u00f3n da actividade vitivin\u00edcola a nivel mundial.\nDurante a d\u00e9cada dos 70, a produci\u00f3n vitivin\u00edcola mundial foi en crecemento (cheg\u00e1ndose a cultivar 10 mill\u00f3ns 200 mil hect\u00e1reas). A partir da d\u00e9cada dos 80 prod\u00facese un retroceso da superficie implantada por mor do exceso de vi\u00f1o no mercado mundial (aproximadamente de 300 mill\u00f3ns de hectolitros, dos cales 60 mill\u00f3ns son excedente) e a consecuente erradicaci\u00f3n de vi\u00f1edos (-21%), cheg\u00e1ndose en 1999 a unha superficie total de 8 mill\u00f3ns 62 mil hect\u00e1reas. Os destinos da produci\u00f3n mundial de uva son:\nOs principais pa\u00edses produtores mundiais de vi\u00f1o son: Francia, Chile, Italia, Espa\u00f1a, Estados Unidos (California), Arxentina, Alema\u00f1a, Australia, Sur\u00e1frica e Portugal. En Galiza a produci\u00f3n \u00e9 tam\u00e9n importante.\nOs principais pa\u00edses importadores de vi\u00f1o son (nesta orde) Alema\u00f1a, Reino Unido, Francia, Estados Unidos, Rusia, Pa\u00edses Baixos, B\u00e9lxica, Canad\u00e1, Su\u00edza, Dinamarca, e actualmente, estanse a incorporar se ben \u00e9 certo non coma grandes importadores de vi\u00f1o, sen\u00f3n que coma fortes consumidores de vi\u00f1o, China, Corea do Sur e Taiw\u00e1n. Por exemplo, neste \u00faltimo pa\u00eds non existe produci\u00f3n local de vi\u00f1os de uva, por\u00e9n cabe mencionar que si existe unha ampla e prestixiada produci\u00f3n de vi\u00f1o de arroz con contidos alcoh\u00f3licos que var\u00edan entre 7 e 8 graos e que constit\u00fae a principal bebida nas comidas, seguido pola cervexa, producida localmente ou importada."}
{"id": "283160", "revid": "98629", "url": "https://gl.wikipedia.org/wiki?curid=283160", "title": "Estrutura terciaria das prote\u00ednas", "text": "O termo estrutura terciaria das prote\u00ednas util\u00edzase para referirse \u00e1 forma xeom\u00e9trica das prote\u00edna. A estrutura terciaria presenta unha soa cadea polipept\u00eddica na cal pode haber partes ou dominios proteicos con distintas estruturas secundarias. A estrutura terciaria est\u00e1 estabilizada por enlaces e interacci\u00f3ns de diversos tipos entre as cadeas laterais dos amino\u00e1cidos da prote\u00edna, que poden ser pontes disulfuro covalentes entre ciste\u00ednas, interacci\u00f3ns i\u00f3nicas, hidr\u00f3fobas, de Van der Waals e pontes de hidr\u00f3xeno. A estrutura terciaria das prote\u00ednas est\u00e1 definida polas s\u00faas coordenadas at\u00f3micas. Estas coordenadas poden referirse a un dominio proteico ou \u00e1 estrutura terciaria da prote\u00edna completa. Varias cadeas polipept\u00eddicas, cada unha coa s\u00faa estrutura terciaria, poden pregarse xuntas formando unha prote\u00edna con estrutura cuaternaria.\nDeterminantes da estrutura terciaria.\nAs prote\u00ednas globulares te\u00f1en unha parte central con residuos de amino\u00e1cidos apolares ou hidr\u00f3fobos e unha rexi\u00f3n superficial exposta \u00e1 auga, cargada, con residuos polares ou hidr\u00f3filos. Esta disposici\u00f3n pode estabilizar as interacci\u00f3ns da estrutra terciaria. Por exemplo, nas prote\u00ednas que son segregadas, que non est\u00e1n disolvidas no citoplasma, as pontes disulfuro entre residuos de ciste\u00edna axudan a manter a estrutra terciaria.\nA primeira prote\u00edna cuxa estrutura terciaria se co\u00f1eceu con detalle at\u00f3mico foi a mioglobina. Ten 153 amino\u00e1cidos e 8 h\u00e9lices alfa que comprenden o 70 % da mol\u00e9cula, unidas por tramos curvos e bucles, e carece de simetr\u00eda. O interior da prote\u00edna est\u00e1 formado por residuos apolares (principalmente leucina, valina, metionina e fenilalanina), que est\u00e1n moi empaquetados e deixan pouco espazo libre, pero hai al\u00ed tam\u00e9n d\u00faas histidinas, encargadas de unirse ao ferro do grupo prost\u00e9tico hemo e ao ox\u00edxeno. Na parte exterior est\u00e1n os residuos polares (aspartato, glutamato, lisina e arxinina) e tam\u00e9n alg\u00fans non polares. A prote\u00edna \u00e9 m\u00e1is estable termodinamicamente se ten a maior\u00eda dos residuos apolares afastados da auga do medio, polo que se prega de modo que estes queden no interior, onde poden establecer enlaces de Van der Waals. Esta disposici\u00f3n de grupos polares en contacto coa auga e non polares f\u00f3ra do contacto coa mesma \u00e9 xeral na maior\u00eda das estruturas terciarias; as\u00ed, as prote\u00ednas de membrana porinas, que forman un poro acuoso, te\u00f1en residuos polares revestindo o poro, mentres que o lado oposto, en contacto cos l\u00edpidos apolares da membrana, ten residuos apolares.\nCo\u00f1\u00e9cense un gran n\u00famero de estruturas terciarias de prote\u00ednas con diversas funci\u00f3ns e evoluci\u00f3n, e as prote\u00ednas poden clasificarse polas s\u00faas estruturas terciarias. Por exemplo, o barril TIM, denominado as\u00ed polo encima triosafosfatoisomerase, \u00e9 unha estrutura terciaria com\u00fan, xa que \u00e9 a estrutura de h\u00e9lice superenrolada dim\u00e9rica m\u00e1is estable. Hai bases de datos de prote\u00ednas que clasifican as prote\u00ednas polas s\u00faas estruturas como \"SCOP\" e \"CATH\".\nA estrutura terciaria est\u00e1 m\u00e1is conservada evolutivamente que a estrutura primaria, porque a terciaria est\u00e1 m\u00e1is asociada coa funci\u00f3n da prote\u00edna que a secuencia de amino\u00e1cidos. Un exemplo desta conservaci\u00f3n son as globinas transportadoras de ox\u00edxeno.\nEstabilidade dos estados nativos.\nO estado nativo ou conformaci\u00f3n nativa dunha prote\u00edna \u00e9 a s\u00faa conformaci\u00f3n m\u00e1is t\u00edpica nas condici\u00f3ns celulares.\nProte\u00ednas chaperonas.\nAs\u00famese xeralmente que o estado nativo dunha prote\u00edna \u00e9 tam\u00e9n o m\u00e1is termodinamicamente estable, e que a prote\u00edna adopta o seu estado nativo, dada a s\u00faa cin\u00e9tica qu\u00edmica, durante e despois da s\u00faa traduci\u00f3n. Nalg\u00fans casos, as prote\u00ednas chaperonas que se encontran no citoplasma da c\u00e9lula axudan aos p\u00e9ptidos acabados de sintetizar a adoptar o seu estado nativo. Algunhas prote\u00ednas chaperonas son moi espec\u00edficas na s\u00faa funci\u00f3n; por exemplo, a prote\u00edna disulfuro isomerase; outras son m\u00e1is xerais na s\u00faa funci\u00f3n e poden axudar a conformar a m\u00e1is prote\u00ednas globulares, por exemplo, o sistema procari\u00f3tico GroEL/GroES de prote\u00ednas, e as prote\u00ednas de choque t\u00e9rmico eucari\u00f3ticas hom\u00f3logas (o sistema Hsp60/Hsp10).\nTrampas cin\u00e9ticas.\nA cin\u00e9tica de pregamento pode atrapar unha prote\u00edna nunha conformaci\u00f3n de alta enerx\u00eda. Esta conformaci\u00f3n pode contribu\u00edr \u00e1 funci\u00f3n da prote\u00edna. Por exemplo, a prote\u00edna hemaglutinina do virus da gripe \u00e9 unha soa cadea polipept\u00eddica, que cando se activa \u00e9 clivada proteoliticamente para formar d\u00faas cadeas polipept\u00eddicas. As d\u00faas cadeas mant\u00e9\u00f1ense nunha conformaci\u00f3n de alta enerx\u00eda. Cando o pH local cae, a prote\u00edna sofre un rearranxo conformacional enerxeticamente favorable que lle permite atravesar a membrana da c\u00e9lula h\u00f3spede.\nMetaestabilidade.\nAlgunhas estruturas terciarias de prote\u00ednas poden existir en estados de longa vida distintos do estado m\u00e1is estable esperado. Por exemplo, moitas serpinas (inhibidores das serina proteases) mostran metaestabilidade. Sofren un cambio conformacional cando unha protease corta un bucle da prote\u00edna.\nAmbiente citoplasm\u00e1tico.\nA predici\u00f3n da estrutura terciaria dunha prote\u00edna depende do co\u00f1ecemento da estrutura primaria e da comparaci\u00f3n da estrutura terciaria posible predita con estruturas terciarias co\u00f1ecidas en bases de datos de prote\u00ednas. Isto s\u00f3 ten en conta o ambiente citoplasm\u00e1tico presente no momento da s\u00edntese da prote\u00edna porque o ambiente citoplasm\u00e1tico influ\u00edu tam\u00e9n nas estruturas das prote\u00ednas rexistradas nas bases de datos proteicas.\nDeterminaci\u00f3n da estrutura terciaria das prote\u00ednas.\nO co\u00f1ecemento da estrutra terciaria das prote\u00ednas globulares solubles \u00e9 m\u00e1is avanzado que o que se ten das prote\u00ednas de membrana porque o primeiro \u00e9 m\u00e1is f\u00e1cil de estudar coa tecnolox\u00eda dispo\u00f1ible. Chapter 14. ISBN 0-19-991083-9, 9780199910830. Consultado at Google Books 8 de decembro de 2013.&lt;/ref&gt; Os m\u00e9todos actuais poden determinar, sen predici\u00f3n, as estruturas terciarias cunha resoluci\u00f3n de 5 \u00c5 (0,5\u00a0nm) de pequenas prote\u00ednas (&lt;120 residuos), e, en condici\u00f3ns favorables, predici\u00f3ns de estruturas secundarias confiables.\nCristalograf\u00eda de raios X.\nA cristalograf\u00eda de raios X \u00e9 a ferramenta m\u00e1is com\u00fan que se utiliza para determinar a estrutura das prote\u00ednas. Proporciona unha alta resoluci\u00f3n da estrutura pero non d\u00e1 informaci\u00f3n sobre a flexibilidade conformacional da prote\u00edna.\nResonancia magn\u00e9tica nuclear.\nA resonancia magn\u00e9tica nuclear de prote\u00ednas d\u00e1 unha resoluci\u00f3n comparativamente menor das estruturas das prote\u00ednas. Est\u00e1 limitada a prote\u00ednas m\u00e1is pequenas, pero pode proporcionar informaci\u00f3n sobre cambios conformacionais dunha prote\u00edna en soluci\u00f3n.\nInterferometr\u00eda de polarizaci\u00f3n dual.\nA interferometr\u00eda de polarizaci\u00f3n dual proporciona informaci\u00f3n complementaria sobre prote\u00ednas capturadas en superficies. Axuda a determinar a estrutura e cambios de conformaci\u00f3n co paso do tempo.\nProxectos sobre a estrutura terciaria das prote\u00ednas.\nAlgoritmo de predici\u00f3n.\nO proxecto Folding@home da Universidade Stanford \u00e9 un esforzo de investigaci\u00f3n de computaci\u00f3n distribu\u00edda que usa aproximadamente 5 petaFLOPS (~10 x86 petaFLOPS) de potencia de computaci\u00f3n. Pretende encontrar un algoritmo que prediga consistentemente as estruturas terciaria e cuaternaria das prote\u00ednas dadas as secuencias de amino\u00e1cidos das prote\u00ednas e as s\u00faas condici\u00f3ns celulares.\nEnfermidades de agregaci\u00f3n de prote\u00ednas.\nAs enfermidades de agregaci\u00f3n de prote\u00ednas como a enfermidade de Alzheimer e a de Huntington e as enfermidades pri\u00f3nicas como a encefalopat\u00eda esponxiforme bovina poden ser mellor comprendidas constru\u00edndo (e reconstru\u00edndo) modelos de enfermidades. Isto faise causando a enfermidade en animais de laboratorio, por exemplo administrando unha toxina, como a MPTP que causa a enfermidade de Parkinson, ou por medio de manipulaci\u00f3n xen\u00e9tica.\nA predici\u00f3n da estrura de prote\u00ednas \u00e9 un novo modo de crear modelos de enfermidades, que poden evitar o uso de animais."}
{"id": "283162", "revid": "839", "url": "https://gl.wikipedia.org/wiki?curid=283162", "title": "Metro de Guangzhou", "text": ""}
{"id": "283164", "revid": "839", "url": "https://gl.wikipedia.org/wiki?curid=283164", "title": "\u00d3blast de Arj\u00e1nguelsk", "text": ""}
{"id": "283166", "revid": "51040", "url": "https://gl.wikipedia.org/wiki?curid=283166", "title": "Polyphemos", "text": ""}
{"id": "283167", "revid": "51040", "url": "https://gl.wikipedia.org/wiki?curid=283167", "title": "Thoosa", "text": ""}
{"id": "283168", "revid": "1131", "url": "https://gl.wikipedia.org/wiki?curid=283168", "title": "Centro Arqueol\u00f3xico de Salinae", "text": "O Centro Arqueol\u00f3xico Salinae (Vigo) \u00e9 a primeira salina romana de evaporaci\u00f3n solar que foi conservada e musealizada do Imperio Romano. \u00c9 un centro dependente do Museo do Mar de Galicia e da Xunta de Galicia.\nDescrici\u00f3n.\nAs salinas foron descubertas en 1998 durante as escavaci\u00f3ns da construci\u00f3n dun centro de sa\u00fade do Sergas. A intervenci\u00f3n arqueol\u00f3xica estivo a cargo de J.C. Castro Carrera, da empresa Anta de Moura S.L. Decidiuse modificar o proxecto do centro de sa\u00fade para conservar e musealizar o xacemento, para o cal se investiron 1,4 mill\u00f3ns de euros. O proxecto do centro paralizouse en 2001 e, non foi ata finais do 2008 cando estivo preparado para a s\u00faa inauguraci\u00f3n. A musealizaci\u00f3n da salina foi levada a cabo pola empresa Ingeniaqed S.A. e, a parte arquitect\u00f3nica, polo arquitecto G. Santos-Zas.\nEnc\u00f3ntrase no centro da cidade de Vigo, no 21-23 da r\u00faa Rosal\u00eda de Castro, na praza do centro de sa\u00fade hom\u00f3nimo. A visita \u00e9 gratu\u00edta e ofrece a posibilidade de visitas guiadas. O horario de apertura \u00f3 p\u00fablico \u00e9 de martes a domingo de 11 a 14 horas."}
{"id": "283170", "revid": "56817", "url": "https://gl.wikipedia.org/wiki?curid=283170", "title": "Refrixeraci\u00f3n por absorci\u00f3n", "text": "Denom\u00ednase refrixeraci\u00f3n por absorci\u00f3n \u00e1 utilizaci\u00f3n da propiedade que te\u00f1en alg\u00fans l\u00edquidos (disolventes) de absorber un flu\u00eddo refrixerante. Isto cons\u00e9guese variando as s\u00faas caracter\u00edsticas f\u00edsicas, segundo o estado f\u00edsico no que se atopen.\nExisten varios tipos de m\u00e1quinas para obter este servizo.\nTipos.\nM\u00e1quina de absorci\u00f3n auga-amon\u00edaco.\nM\u00e1quina de absorci\u00f3n auga-bromuro de litio.\nFuncionamento.\nA m\u00e1quina de absorci\u00f3n auga-amon\u00edaco est\u00e1 composta fundamentalmente por dous bloques que conforman un ciclo continuo de refrixerante en movemento. \nInicialmente temos unha soluci\u00f3n de auga-amon\u00edaco nun tanque denominado absorbedor, onde o amon\u00edaco (refrixerante), ao estar a baixa temperatura \u00e9 absorbido pola auga (disolvente). A soluci\u00f3n l\u00e9vase mediante unha bomba ao seguinte tanque, denominado ebulidor, onde a fonte de calor externa eleva a temperatura ata que o amon\u00edaco se separa da auga en forma de gas. O vapor sae do tanque e \u00e9 filtrado para que non arrastre part\u00edculas de auga. Nesta parte do ciclo, o amon\u00edaco funciona coma se estivese nun ciclo frigor\u00edfico convencional: pasa por un condensador e prod\u00facese a licuaci\u00f3n; na v\u00e1lvula de expansi\u00f3n transf\u00f3rmase en gas e baixa a presi\u00f3n, entra no evaporador onde se evapora e consegue as\u00ed absorber a calor do exterior. Ao sa\u00edr do evaporador o amon\u00edaco v\u00e9rtese no absorbedor onde se mestura coa disoluci\u00f3n pobre en amon\u00edaco que v\u00e9n dende o ebulidor tras pasar polo intercambiador t\u00e9rmico que enfronta as sa\u00eddas do ebulidor e do absorbedor. As\u00ed cons\u00e9guese manter unha optimizaci\u00f3n da temperatura de traballo, tanto para o quentamento da soluci\u00f3n antes da entrar no ebulidor, como para o arrefriamento cara ao absorbedor. A soluci\u00f3n auga-amon\u00edaco, antes de entrar no absorbedor, \u00e9 regulada por unha v\u00e1lvula de caudal que xestiona a s\u00faa mestura. No absorbedor \u00e9 conveniente que exista unha refrixeraci\u00f3n extra para favorecer o arrefriamento da auga e as\u00ed obter unha mellor mestura.\nIdea xeral.\nA zona de alta presi\u00f3n comprende o ebulidor, o separador de gotas e o condensador. A zona de baixa presi\u00f3n comprende o evaporador e o absorbedor. O intercambiador e a bomba traballan sobre as d\u00faas zonas. Deste xeito, cons\u00e9guese que a auga no absorbedor se evapore en torno aos 0\u00a0\u00b0C e consiga absorber o amon\u00edaco ata 1000 veces o seu volume e no ebulidor, ao acadar os 100\u00a0\u00b0C, se desprenda case na s\u00faa totalidade del.\nA utilizaci\u00f3n deste tipo de m\u00e1quina para a refrixeraci\u00f3n acada valores de rendemento moi altos, chegando a equipararse a utilizaci\u00f3n de motores alternativos, cando o foco de calor que se utiliza no ebulidor pertence a unha fonte residual; por exemplo, o exceso de enerx\u00eda dun captador solar no ver\u00e1n, ou en grandes industrias."}
{"id": "283171", "revid": "1987", "url": "https://gl.wikipedia.org/wiki?curid=283171", "title": "Galatea", "text": "Galatea era unha divindade mari\u00f1a que formaba parte das nereidas, fillas de Nereo. A s\u00faa lenda est\u00e1 ligada coa do ciclope Polifemo. Polifemo estaba enamorado de Galatea pero ela rexeitouno, polo que este tomou vinganza esmagando baixo dunha roca o amado de Galatea, o pastor Acis. Galatea transformou o seu amado nun r\u00edo que utilizou para volver coas s\u00faas irm\u00e1s.\nLiteratura: esta f\u00e1bula mitol\u00f3xica aparece representada en obras como \"F\u00e1bula de Polifemo y Galatea\" de G\u00f3ngora (1612), \"Polifemo\" de Tomaso Stigliani (s. XVII), \"Brindisi de los c\u00edplopes\" de Antonio Malatesti (s. XVII), \"La zampo\u00f1a\" de Giambattista Marino (1620) o \"Galatea\" de Cervantes (1585), sendo estas \u00faltimas adaptaci\u00f3ns de historia.\nM\u00fasica: cre\u00e1ronse diferentes obras inspiradas nesta f\u00e1bula baixo o nome de \"Acis y Galatea\": Lully (1686), Haendel (1720)e Haydn (1790)."}
{"id": "283172", "revid": "5863", "url": "https://gl.wikipedia.org/wiki?curid=283172", "title": "Salinae", "text": ""}
{"id": "283173", "revid": "1131", "url": "https://gl.wikipedia.org/wiki?curid=283173", "title": "La Hoya, Lorca", "text": "La Hoya \u00e9 unha pedan\u00eda do municipio de Lorca, na Rexi\u00f3n de Murcia, situada ao leste da cidade. Ten 3.544 habitantes (2010) e \u00e9 a terceira pedan\u00eda m\u00e1is poboada do concello, por detr\u00e1s de Sutullena e Campillo.\nTransporte.\nLa Hoya est\u00e1 comunicada por estrada co resto da Rexi\u00f3n de Murcia grazas \u00e1 autov\u00eda do Mediterr\u00e1neo (A-7) que cruza a pedan\u00eda polo norte. Cara ao oeste comunica con Lorca e Andaluc\u00eda e en direcci\u00f3n leste dir\u00edxese cara \u00e1 cidade de Murcia e a Comunidade Valenciana. Paralela \u00e1 anterior e pasando polo centro da localidade atopamos a estrada nacional N-340.\nAdemais, hai un apeadoiro ao sur da localidade con servizos da li\u00f1a de Proximidades Murcia entre a capital murciana e \u00c1guilas.\nDeporte.\nO equipo de f\u00fatbol da pedan\u00eda, La Hoya Lorca Club de F\u00fatbol, xoga actualmente na Segunda Divisi\u00f3n B."}
{"id": "283174", "revid": "98629", "url": "https://gl.wikipedia.org/wiki?curid=283174", "title": "La Hoya", "text": "O top\u00f3nimo La Hoya pode facer referencia a:"}
{"id": "283181", "revid": "839", "url": "https://gl.wikipedia.org/wiki?curid=283181", "title": "Arquidiocese de T\u00e1nxer", "text": ""}
{"id": "283188", "revid": "10599", "url": "https://gl.wikipedia.org/wiki?curid=283188", "title": "Illa de Col\u00f3n", "text": ""}
{"id": "283189", "revid": "839", "url": "https://gl.wikipedia.org/wiki?curid=283189", "title": "Vincent Nichols", "text": "Vincent Gerard Nichols, nado o 8 de novembro de 1945 en Crosby, Merseyside (Inglaterra), \u00e9 un cardeal da Igrexa cat\u00f3lica, arcebispo de Westminster e Presidente da Conferencia dos Bispos Cat\u00f3licos de Inglaterra e Gales. Anteriormente foi arcebispo de Birmingham, entre 2000 e 2009. O 22 de febreiro de 2014 o papa Francisco creouno cardeal.\nTraxectoria.\nNaceu o 8 de novembro de 1945 en Crosby. Foi ordenado sacerdote da diocese de Liverpool o 21 de decembro de 1969 en Roma polo bispo Paul Casimir Marcinkus.\nO 5 de novembro de 1991 o papa Xo\u00e1n Paulo II nomeouno bispo auxiliar de Westminster e bispo titular de \"Othona\". Recibiu a consagraci\u00f3n episcopal o 24 de xaneiro de 1992 na catedral arquidiocesana de mans do cardeal George Basil Hume.\nO 15 de febreiro de 2000 foi nomeado arcebispo de Birmingham.\nO 3 de abril de 2009 o papa Bieito XVI nomeouno arcebispo de Westminster.\nNo consistorio do 22 de febreiro de 2014 o papa Francisco creouno cardeal co t\u00edtulo de cardeal-presb\u00edtero do Sant\u00edsimo Redentor e Santo Afonso in Via Merulana."}
{"id": "283191", "revid": "3290952", "url": "https://gl.wikipedia.org/wiki?curid=283191", "title": "Tino Fern\u00e1ndez", "text": ""}
{"id": "283192", "revid": "839", "url": "https://gl.wikipedia.org/wiki?curid=283192", "title": "Vincent Gerard Nichols", "text": ""}
{"id": "283193", "revid": "1131", "url": "https://gl.wikipedia.org/wiki?curid=283193", "title": "Condados de Kansas", "text": "Esta \u00e9 unha lista dos 105 condados do estado de Kansas, nos Estados Unidos. Inicialmente eran 36."}
{"id": "283200", "revid": "56817", "url": "https://gl.wikipedia.org/wiki?curid=283200", "title": "Condado de Grant", "text": "Condado de Grant pode referirse a:\nEn Australia:\nNos Estados Unidos:"}
{"id": "283202", "revid": "89787", "url": "https://gl.wikipedia.org/wiki?curid=283202", "title": "Vi\u00f1o de Casaquist\u00e1n", "text": "O vi\u00f1o de Casaquist\u00e1n \u00e9 o vi\u00f1o feito en Casaquist\u00e1n. As orixes da industria vin\u00edcola casaca rem\u00f3ntanse ao s\u00e9culo VII, cando chegaron \u00e1 rexi\u00f3n as primeiras cepas de vide procedentes dos pa\u00edses veci\u00f1os China e Uzbekist\u00e1n. A\u00ednda que s\u00f3 un 4% da superficie de Casaquist\u00e1n \u00e9 ideal para a viticultura, a produci\u00f3n anual de vi\u00f1o alcanza os 236.000 hectolitros a partir dun terreo cultivado de 13.000 hect\u00e1reas. Impulsado pola s\u00faa riqueza mineral, o pa\u00eds converteuse nun entusiasta consumidor de vi\u00f1o, pero a\u00ednda debe importar o 80% do seu consumo de 30 mill\u00f3ns de botellas ao ano.\nHistoria.\nA evidencia m\u00e1is antiga da viticultura en Casaquist\u00e1n data do s\u00e9culo VII da nosa era e foi atopada nos arredores de Shymkent e ao p\u00e9 dos outeiros de Tian Shan, na provincia de Almaty preto da fronteira con Kirguizist\u00e1n. Crese que os vi\u00f1os foron introducidos na zona por comerciantes procedentes da provincia chinesa de Xinjiang e das provincias de Fergana e Samarcanda, en Uzbekist\u00e1n.\nAo longo da historia casaca, a produci\u00f3n do vi\u00f1o mant\u00edvose en pequena escala e para o consumo dom\u00e9stico. A comezos do s\u00e9culo XX as adegas de Almaty, Shymkent e Taraz, de propiedade e control gobernamental eran as maiores produtoras. Tras a disoluci\u00f3n da Uni\u00f3n Sovi\u00e9tica, aumentou de novo o interese polo vi\u00f1o casaco e Rusia converteuse nun dos principais socios comerciais de Casaquist\u00e1n no comercio do vi\u00f1o.\nEn xeral, prod\u00facese un vi\u00f1o de mesa alcanz\u00e1bel, a\u00ednda que a ONU considera que o clima continental poder\u00eda ser apropiada para a produci\u00f3n dun vi\u00f1o de xeo de alto valor.\nTipos de uva.\nAta o momento, a industria casaca do vi\u00f1o estivo enfocada \u00e1 produci\u00f3n de vi\u00f1os doces. Cult\u00edvanse m\u00e1is de 40 variedades de uva a\u00ednda que m\u00e1is da metade est\u00e1n destinadas a uva de mesa antes que \u00e1 produci\u00f3n de vi\u00f1o. As m\u00e1is populares variedades de uva de vi\u00f1o incl\u00faen Aligot\u00e9, Aleatico, Cabernet Franc, Cabernet Sauvignon, Pinot noir, Riesling, Rkatsiteli, Saperavi, Muscat Ottonel, Bayan Shirey, Kuljinski, Maiski Cherny e Rubinovy Magaracha. Ultimamente aumentou o interese na plantaci\u00f3n de variedades internacionais como Sauvignon Blanc."}
{"id": "283205", "revid": "98629", "url": "https://gl.wikipedia.org/wiki?curid=283205", "title": "Dominio proteico", "text": "Un dominio proteico \u00e9 unha parte conservada dunha determinada secuencia e estrutura de prote\u00edna que pode evolucionar, funcionar e existir independentemente do resto da cadea proteica. Cada dominio forma unha estrutura tridimensional compacta e a mi\u00fado pode ser estable e estar pregado independentemente. Moitas prote\u00ednas constan de varios dominios estruturais. Un dominio pode aparecer en moitas prote\u00ednas diferentes. A evoluci\u00f3n molecular utiliza os dominios como bloques de construci\u00f3n de prote\u00ednas e estes poden ser recombinados en diferentes arranxos para crear prote\u00ednas con diferentes funci\u00f3ns. Os dominios var\u00edan en lonxitude desde os que te\u00f1en uns 25 amino\u00e1cidos ata os de 500 amino\u00e1cidos. Os dominios m\u00e1is curtos, como os dedos de cinc, est\u00e1n estabilizados por metais i\u00f3nicos ou pontes disulfuro. Con frecuencia, os dominio forman unidades funcionais, como os dominios que se unen ao calcio chamados man EF da calmodulina. Como son estables independentemente, os dominios poden ser \"intercambiados\" por medio de t\u00e9cnicas de enxe\u00f1ar\u00eda xen\u00e9tica entre d\u00faas prote\u00ednas para constru\u00edr as\u00ed unha prote\u00edna quim\u00e9rica.\nIntroduci\u00f3n.\nO concepto de dominio prop\u00faxoo en 1973 Wetlaufer despois de facer estudos de cristalograf\u00eda de raios X do lisozima de gali\u00f1a e papa\u00edna \ne por estudos de prote\u00f3lise limitada de inmunoglobulinas. Wetlaufer definiu dominio como unha unidade estable da estrutura das prote\u00ednas que pod\u00eda pregarse autnomamente. No pasado os dominios eran definidos como unidades de:\nCada definici\u00f3n \u00e9 v\u00e1lida e a mi\u00fado as definici\u00f3ns sol\u00e1panse, \u00e9 dicir, un dominio esturutral compacto que se encontra en diversas prote\u00ednas \u00e9 probable que se pregue independentemente no seu ambiente estrutural. A natureza a mi\u00fado re\u00fane varios dominios para formar prote\u00ednas mutidominio e multifuncionais e as combinaci\u00f3ns te\u00f1en un enorme n\u00famero de posibilidades diferentes. Nunha prote\u00edna multidominio, cada dominio pode desempe\u00f1ar a s\u00faa propia funci\u00f3n independentemente, ou de modo concertado cos seus dominios veci\u00f1os. Os dominios poden servir como m\u00f3dulos para a construci\u00f3n de grandes ensamblaxes como part\u00edculas de virus ou fibras musculares, ou poden proporcionar sitios catal\u00edticos ou de uni\u00f3n espec\u00edficos como se observa en encimas e prote\u00ednas reguladoras.\nUn exemplo ilustrativo \u00e9 a piruvato quinase, un encima glicol\u00edtico que xoga un importante papel na regulaci\u00f3n do fluxo desde a frutosa 1,6-bisfosfato ao piruvato. Cont\u00e9n un dominio regulatorio todo-\u03b2, un dominio de uni\u00f3n ao substrato \u03b1/\u03b2 e un dominio de uni\u00f3n ao nucle\u00f3tido \u03b1/\u03b2, conectado por varios polipe\u1e55tidos de conexi\u00f3n (ver a primeira figura). Cada dominio desta prote\u00edna aparece en distintas familias de prote\u00ednas.\nO dominio de uni\u00f3n ao substrato de tipo barril-\u03b1/\u03b2 central \u00e9 un dos pregamentos en encimas m\u00e1is com\u00fans. Aparece en moitas familias de encimas que catalizan diversas reacci\u00f3ns sen ningunha relaci\u00f3n entre si. O barril-\u03b1/\u03b2 denom\u00ednase xeralmente barril TIM, denominado as\u00ed pola triosa-fosfato isomerase, que foi o primeiro encima en que se resolveu esa estrutura. Actualmente clasif\u00edcase en 26 familias hom\u00f3logas na base de datos de dominios CATH. O barril TIM f\u00f3rmase a partir dunha secuencia de motivos \u03b2-\u03b1-\u03b2 pechada por un enlace de hidr\u00f3xeno entre a primeira e a \u00faltima cadea, formando un barril de oito cadeas. Deb\u00e1tese sobre a orixe evolutiva deste dominio. Un estudo suxeriu que un s\u00f3 encima ancestral ter\u00eda diverxido en varias familias, mentres que outro suxeriu que por evoluci\u00f3n converxente se orixinou unha estrutura estable de barril TIM.\nO barril TIM da piruvato quinase \u00e9 \"descontinuo\", o que significa que c\u00f3mpre m\u00e1is dun segmento do polip\u00e9ptido para formar o dominio. Isto probablemente \u00e9 o resultado da inserci\u00f3n dun dominio noutro durante a evoluci\u00f3n das prote\u00ednas. S\u00e1bese por outras estruturas co\u00f1ecidas que aproximadamente unha cuarta parte dos dominios estruturais son descontinuos. O dominio regulador de barril-\u03b2 \u00e9 \"continuou\", e est\u00e1 feito dun \u00fanico tramo de polip\u00e9ptido.\nA asociaci\u00f3n covalente de dous dominios representa unha vantaxe funcional e estrutural, xa que hai un incremento de estabilidade cando se compara coas mesmas estruturas asociadas non covalentemente. Outras vantaxes son a protecci\u00f3n de intermediatos en fendas encim\u00e1ticas interdominios que poder\u00edan doutro modo ser inestables en ambientes acuosos, e unha proporci\u00f3n estequiom\u00e9trica fixa da actividade encim\u00e1tica necesaria para o conxunto secuencial de reacci\u00f3ns.\nOs dominios como unidades da estrutura das prote\u00ednas.\nA estrutura primaria das prote\u00ednas (a cadea de amino\u00e1cidos) \u00e9 a que finalmente determina a conformaci\u00f3n tridimensional \u00fanica da prote\u00edna. O factor m\u00e1is importante que goberna o pregamento dunha prote\u00edna na s\u00faa estrutra tridimensional \u00e9 a distirbuci\u00f3n de cadeas laterais polares e non polares. O pregamento est\u00e1 determinado polo agochamento das cadeas laterias hidrof\u00f3bicas no interior da mol\u00e9cula para evitar o contacto co ambiente acuoso. Xeralmente, as prote\u00ednas te\u00f1en unha parte central constitu\u00edda por residuos hidrof\u00f3bicos rodeada por unha parte externa de residuos hidrof\u00edlicos. Como os propios enlaces pept\u00eddicos son polares, est\u00e1n neutralizados pola formaci\u00f3n de enlaces de hidr\u00f3xeno entre eles no ambiente hidrof\u00f3bico. Isto d\u00e1 lugar a rexi\u00f3ns do polip\u00e9ptido que forman patr\u00f3ns de estruturas tridimensionais regulares chamadas estrutura secundaria. Hai dous tipos principais de estrutura secundaria: h\u00e9lice \u03b1 e folla \u03b2.\nAlgunhas combinaci\u00f3ns simples de elementos da estrutura secundaria aparecen con frecuencia na estrutura das prote\u00ednas e denom\u00ednanse estruturas supersecundarias ou motivos estruturais. Por exemplo, o motivo forquita \u03b2 consta de d\u00faas cadeas \u03b2 antiparalelas adxacentes unidas por un pequeno bucle. Est\u00e1 presente na maior\u00eda das estruturas \u03b2 antiparalelas tanto en forma de fitas illadas coma formando parte de follas \u03b2 m\u00e1is complexas. Outra estrutura supersecundaria com\u00fan \u00e9 o motivo \u03b2-\u03b1-\u03b2, que se utiliza frecuentemente para conectar d\u00faas cadeas \u03b2 paralelas. As h\u00e9lices \u03b1 centrais conectan o C-terminal da primeira cadea co N-terminal da segunda, empaquetando as s\u00faas cadeas laterais contra a folla \u03b2 e, por tanto, apantallando os residuos hidrof\u00f3bicos das cadeas \u03b2 da influencia da superficie acuosa.\no ali\u00f1amento estrutural \u00e9 unha importante ferramenta para a determinaci\u00f3n dos dominios.\nOs dominios e a estrutura terciaria.\nVarios dominios poden empaquetarse xuntos para formar unidades semiindependentes compactas locais chamadas dominios.\nA estrutura tridimensional global da cadea polipept\u00eddica denom\u00ednase estrutura terciaria. Os dominios son as unidades fundamentais da estrutura terciaria, e cada dominio cont\u00e9n unha parte central hidrof\u00f3bica constitu\u00edda por unidades estruturais secundarias conectadas por rexi\u00f3ns bucle. O empaquetamento do polip\u00e9ptido \u00e9 xeralmente moito m\u00e1is compacto no interior que no exterior do dominio, o que orixina unha parte central case s\u00f3lida e unha superficie m\u00e1is flu\u00edda. De feito, os residuos da parte central son a mi\u00fado residuos que est\u00e1n conservados nunha familia de prote\u00ednas, mentres que os residuos dos bucles est\u00e1n menos conservados, a non ser que estean implicados na funci\u00f3n da prote\u00edna. A estrutura terciaria da prote\u00edna pode dividirse en catro clases principais baseadas no contido estrutural secundario do dominio.\nOs dominios te\u00f1en l\u00edmites de tama\u00f1o.\nOs dominios te\u00f1en un tama\u00f1o limitado. O tama\u00f1o dun dominio estrutural individual var\u00eda desde os 36 residuos na E-selectina aos 692 residuos na lipoxixenase-1, pero a maior\u00eda (90%) ten menos de 200 residuos cunha media de aproximadamente 100 residuos. Os dominios moi curtos, de menos de 40 residuos, est\u00e1n a mi\u00fado estabilizados por i\u00f3ns met\u00e1licos ou pontes disulfuro. Os dominios m\u00e1is longos, maiores de 300 residuos, probalemente constan de moitas partes centrais hidrof\u00f3bicas.\nOs dominios e a estrutura cuaternaria.\nMoitas prote\u00ednas te\u00f1en estrutura cuaternaria, que consta de varias cadeas polipept\u00eddicas que se asocian formando unha mol\u00e9cula oligom\u00e9rica. Cada cadea polipept\u00eddica desas prote\u00ednas denom\u00ednase subunidade. A hemoglobina, por exemplo, consta de d\u00faas subunidades \u03b1 e d\u00faas \u03b2. Cada unha das catro cadeas presenta un pregamento de globina todo \u03b1 cun peto hemo.\nO intercambio de dominios \u00e9 un mecanismo para formar ensamblaxes oligom\u00e9ricas. No intercambio de dominios, un elemento de estrutura terciaria ou secundaria dunha prote\u00edna monom\u00e9rica \u00e9 substitu\u00eddo polo mesmo elemento doutra prote\u00edna. O intercambio de dominios pode ir desde elementos de estrutura secundaria a dominios estruturais completos. Tam\u00e9n representa un modelo de evoluci\u00f3n para a adaptaci\u00f3n funcional por oligomerizaci\u00f3n, por exemplo, encimas oligom\u00e9ricos que te\u00f1en o seu sitio activo en interfaces de subunidades.\nOs dominios como m\u00f3dulos evolutivos.\n\"A Natureza \u00e9 unha reparadora e non unha inventora\", polo que nela se adaptan novas secuencias a partir de secuencias preexistentes en vez de inventar outras novas. Os dominios son o material com\u00fan utilizado pola natureza para xerar novas secuencias. Poden considerarse como unidades m\u00f3biles xeneticamente, denominadas \"m\u00f3dulos\". A mi\u00fado, os extremos C e N-terminais dos dominios est\u00e1n moi xuntos no espazo, o que permite que sexan facilmente \"encaixados\" en estruturas parentais durante o proceso da evoluci\u00f3n. Moitas familias de dominios est\u00e1n presentes nas tres formas de vida, Archaea, Bacteria e Eukarya. Os dominios proteicos que se encontran repetidamente en diversas prote\u00ednas denom\u00ednanse xeralmente m\u00f3dulos, exemplos dos cales son os das prote\u00ednas extracelulares asociadas coa coagulaci\u00f3n do sangue, fibrin\u00f3lise, sistema do complemento, matriz extracelular, mol\u00e9culas de adhesi\u00f3n da superficie celular e receptores de citocinas.\nA evoluci\u00f3n molecular d\u00e1 lugar a familias de prote\u00ednas relacionadas con secuencias e estruturas similares. Por\u00e9n, a semellanza nas secuencias pode ser extremadamente baixa entre as prote\u00ednas que comparten a mesma estrutura. As estruturas de prote\u00ednas poden ser similares porque as prote\u00ednas diverxiron desde un antepasado com\u00fan. Alternativamente, alg\u00fans pregamentos poden ser m\u00e1is favorecidos que outros porque son arranxos estables de estruturas secundarias e algunhas prote\u00ednas poden converxer cara a estes pregamentos no decurso da evoluci\u00f3n. Actualmente, hai determinadas unhas 90.000 estruturas en 3D de prote\u00ednas depositadas no PDB (\" Protein Data Bank\"). Por\u00e9n, este conxunto cont\u00e9n moitas estruturas moi similares ou id\u00e9nticas. Todas as prote\u00ednas deber\u00edan ser clasificadas en familias estruturais para comprender as s\u00faas relaci\u00f3ns evolutivas. Como as comparaci\u00f3ns estruturais se fan mellor a nivel de dominios, desenvolv\u00e9ronse moitos algoritmos para asignar automaticamente dominios en prote\u00ednas con estruturas 3D co\u00f1ecidas (v\u00e9xase m\u00e1is abaixo a \"Definici\u00f3n de dominio a partir de coordenadas estruturais\").\nA base de datos de dominios CATH clasifica os dominios en aproximadamente 800 familias de pregamento; dez deses pregamentos te\u00f1en numerosos membros e denom\u00ednanse \"superpregamentos\" (\"super-folds\"). Os superpregamentos def\u00ednense como pregamentos nos cales hai polo menos tres estruturas sen unha semellanza de secuencia significativa. O m\u00e1is numeroso de todos \u00e9 o superpregamento en barril \u03b1/\u03b2.\nProte\u00ednas multidominio.\nA maior\u00eda das prote\u00ednas xen\u00f3micas, ata unha proporci\u00f3n de dous terzos das mesmas nos organismos unicelulares e m\u00e1is do 80% en metazoos, son prote\u00ednas multidominio orixinadas como resultado de eventos de duplicaci\u00f3n x\u00e9nica. Moitos dominios en estruturas multidominio puideron ter existido inicialmente como prote\u00ednas independentes. Moitos dos dominios das prote\u00ednas multidominio eucari\u00f3ticas poden atoparse en procariotas como prote\u00ednas independentes. Por exemplo, os vertebrados te\u00f1en un polip\u00e9ptido multiencim\u00e1tico que cont\u00e9n os m\u00f3dulos da GAR sintetase, AIR sintetase e GAR transformilase (GARs-AIRs-GARt; GAR: glicinamida ribonucle\u00f3tido sintetase/transferase; AIR: aminoimidazol ribonucle\u00f3tido sintetase). En insectos, o polip\u00e9ptido aparece como GARs-(AIRs)2-GARt, en l\u00e9vedos GARs-AIRs est\u00e1 codificado separadamente do GARt, e en bacterias cada dominio est\u00e1 codificado por separado.\nOrixe.\nAs prote\u00ednas multidominio probablemente apareceron por presi\u00f3n selectiva durante a evoluci\u00f3n para crear novas funci\u00f3ns. Poden diverxer varias prote\u00ednas a partir de antepasados com\u00fans por medio de diferentes combinaci\u00f3ns e asociaci\u00f3ns de dominios. As unidades modulares m\u00f3vense frecuentemente dentro dun sistema ou entre sistemas biol\u00f3xicos por medio de mecanismos de intercambio xen\u00e9tico, que poden ser:\nTipos de organizaci\u00f3n.\nA organizaci\u00f3n multidominio m\u00e1is simple observada en prote\u00ednas \u00e9 a dun s\u00f3 dominio repetido en t\u00e1ndem. Os dominios poden interaccionar uns con outros (interacci\u00f3n dominio-dominio) ou permanecer illados, como doas dun rosario. A prote\u00edna muscular xigante titina de 30.000 residuos consta duns 120 dominios de tipo fibronectina III e tipo Ig. Nas serina proteases, un evento de duplicaci\u00f3n x\u00e9nica levou \u00e1 formaci\u00f3n dun encima de dous dominios de tipo barril \u03b2. Despois, as repetici\u00f3ns diverxiron tanto que xa non hai unha semellanza de secuencia obvia entre elas. O sitio activo est\u00e1 localizado nunha fenda entre os dous dominio barril \u03b2, nos cales os dous dominios contrib\u00faen con residuos funcionalmente importantes. Os mutantes obtidos por enxe\u00f1ar\u00eda xen\u00e9tica da serina protease quimotripsina te\u00f1en certa actividade de proteinase mesmo cando os seus sitios activos foron anulados, polo que se postulou que ese evento de duplicaci\u00f3n potenci\u00f3n a actividade do encima.\nOs m\u00f3dulos mostran frecuentemente distintas relaci\u00f3ns de conectividade, como ilustran as cinesinas e transportadores ABC. O dominio motor das cinesinas pode estar en calquera dos extremos da cadea polipept\u00eddica, que incl\u00fae unha rexi\u00f3n superenrolada e un dominio para o cargamento. Os transportadores ABC est\u00e1n constitu\u00eddos por ata catro dominios que constan de dous m\u00f3dulos non relacionados chamados casete de uni\u00f3n ao ATP e m\u00f3dulo de membrana integral, arranxados en varias combinaci\u00f3ns.\nOs dominios non s\u00f3 se recombinan, sen\u00f3n que hai moitos exemplos de que un dominio se insire noutro dominio. As semellanzas estruturais ou de secuencia con outros dominios demostran que os hom\u00f3logos de dominios inseridos e parentais poden existir independentemente. Un exemplo son os \"dedos\" inseridos no dominio \"palma\" nas polimerases da familia Pol I. Como calquera dominio pode ser inserido noutro, deber\u00eda haber sempre polo menos un dominio continuo nunha prote\u00edna multidominio. Esta \u00e9 a principal diferenza entre as definici\u00f3ns de dominios estruturais e dominios evolutivos/funcionais. Un dominio evolutivo estar\u00e1 limitado a unha ou d\u00faas conexi\u00f3ns entre dominios, mentres que os dominios estruturais poden ter conexi\u00f3ns ilimitadas, dentro dun criterio dado da existencia dunha parte central com\u00fan. Poden asignarse varios dominios estruturais a un dominio evolutivo.\nOs dominios son unidades aut\u00f3nomas de pregamento.\nPregamento.\nDesde os traballos iniciais de Anfinsen hai m\u00e1is de corenta anos, o obxectivo de comprender completamente o mecanismo polo cal os p\u00e9ptidos se pregan rapidamente na s\u00faa conformaci\u00f3n estable nativa permanece elusivo. Moitos estudos experimentais sobre o pregamento contribu\u00edron a unha mellor comprensi\u00f3n do mecanismo, pero os principios que gobernan o pregamento das prote\u00ednas est\u00e1n a\u00ednda baseados principalmente no descuberto nos primeiros estudos sobre o pregamento. Anfinsen mostrou que o estado nativo dunha prote\u00edna \u00e9 termodinamicamente estable, e a conformaci\u00f3n est\u00e1 nun m\u00ednimo global da s\u00faa enerx\u00eda libre (ver tam\u00e9n dogma de Anfinsen).\nO pregamento \u00e9 unha busca dirixida dun espazo conformacional que permite que a prote\u00edna se pregue nunha escala de tempo bioloxicamente factible. O paradoxo de Levinthal establece que se unha prote\u00edna de tama\u00f1o medio probase todas as posibles conformaci\u00f3ns antes de atopar aquela que te\u00f1a a menor enerx\u00eda, o proceso completo levar\u00eda miles de mill\u00f3ns de anos. Pero as prote\u00ednas normalmente se pregan en de 0,1 a 1000 segundos. Por tanto, o proceso de pregamento das prote\u00ednas debe ser dirixido dalg\u00fan modo a trav\u00e9s de v\u00edas espec\u00edficas de pregamento. As forzas que dirixen esta busca son probablemente unha combinaci\u00f3n de influencias locais e globais cuxos efectos se senten en varios estadios da reacci\u00f3n.\nOs avances nos estudos experimentais e te\u00f3ricos mostraron que o pregamento pode verse en termos de paisaxes de enerx\u00eda, nas que a cin\u00e9tica do pregamento est\u00e1 considerada como unha organizaci\u00f3n progresiva dun conxunto de estruturas parcialmenmte pregadas a trav\u00e9s das cales pasa a prote\u00edna no seu cami\u00f1o cara \u00e1 unha estrutura pregada. Isto foi descrito en termos dun funil de pregamento (\"folding funnel\"), no cal unha prote\u00edna non pregada ten un gran n\u00famero de estados conformacionais dispo\u00f1ibles e hai poucos estados dispo\u00f1ibles para a prote\u00edna pregada. Un funil implica que para o pregamento das prote\u00ednas hai unha diminuci\u00f3n na enerx\u00eda e unha perda de entrop\u00eda cun incremento da formaci\u00f3n dunha estrutura terciaria. A maior inclinaci\u00f3n local do funil reflicte a existencia de trampas cin\u00e9ticas, que corresponden \u00e1 acumulaci\u00f3n de intermediarios mal pregados. Unha cadea en pregamento progresa cara a menores enerx\u00edas libres intracadea ao incrementar a s\u00faa compacticidade. As opci\u00f3ns conformacionais das cadeas fanse de forma crecente m\u00e1is estreitas finalmente cara a unha estrutura nativa.\nVantaxe dos dominios para o pregamenteo das prote\u00ednas.\nA organizaci\u00f3n de prote\u00ednas grandes en dominios estruturais sup\u00f3n unha vantaxe para o pregamento das prote\u00ednas, xa que cada dominio pode pregarse individualmente, acelerando o proceso de pregamento e reducindo unha combinaci\u00f3n potencialnente grande de interacci\u00f3ns entre residuos. Ademais, dada a distribuci\u00f3n aleatoria observada de residuos hidrof\u00f3bicos nas prote\u00ednas, a formaci\u00f3n de dominios parece ser unha soluci\u00f3n \u00f3ptima para que as prote\u00ednas grandes agochen os seus residuos hidrof\u00f3bicos e mante\u00f1an na superficie os residuos hidr\u00f3filos.\nPor\u00e9n, o papel de interacci\u00f3ns interdominios no pregamento das prote\u00ednas e na enerx\u00e9tica da estabilizaci\u00f3n da estrutura nativa, probablemente \u00e9 diferente para cada prote\u00edna. No lisozima de T4, a influencia dun dominio noutro \u00e9 tan forte que toda a mol\u00e9cula \u00e9 resistente \u00e1 clivaxe proteol\u00edtica. Neste caso, o pregamento \u00e9 un proceso secuencial no que c\u00f3mpre que primeiro o dominio C-terminal se pregue independentemente nun paso inicial, e despois os outros dominios requiren a presenza do dominio C-terminal pregado para o pregamento e estabilizaci\u00f3n.\nO pregamento dun dominio illado pode ter lugar \u00e1 mesma velocidade ou \u00e1s veces m\u00e1is r\u00e1pido que o do dominio integrado, o que suxire que durante o pregamento poden ocorrer interacci\u00f3ns non favorables co resto da prote\u00edna. Varios argumentos suxiren que o paso m\u00e1is lento no pregamento de grandes prote\u00ednas \u00e9 o emparellamento dos dominio pregados. Isto \u00e9 as\u00ed porque os dominios non se pregan de forma enteiramente correcta ou porque os pequenos axustes necesarios para a s\u00faa interacci\u00f3n son enerxeticamente desfavorables, como a eliminaci\u00f3n de auga da interface entre dominios.\nDefinici\u00f3n dos dominios a partir de coordenadas estruturais.\nA importancia dos dominios como bloques de construci\u00f3n estuturais e elementos da evoluci\u00f3n fixo que se creasen moitos m\u00e9todos para a s\u00faa identificaci\u00f3n e clasificaci\u00f3n en prote\u00ednas de estrutura co\u00f1ecida. Os procedementos autom\u00e1ticos para unha asignaci\u00f3n de dominios fiable son esenciais para a xeraci\u00f3n de bases de datos de dominios, especialmente a medida que se incrementa o n\u00famero de estruturas de prote\u00ednas co\u00f1ecidas. A\u00ednda que se poden determinar os l\u00edmites dun dominio cunha inspecci\u00f3n visual, a construci\u00f3n de m\u00e9todos automatizados non \u00e9 inmediata. Aparecen problemas cando se trata con dominios descontinuos ou moi asociados. O feito de que non haxa unha definici\u00f3n est\u00e1ndar de dominio significa que as asignaci\u00f3ns de dominios var\u00edan enormemente, e cada investigador usa un conxunto \u00fanico de criterios.\nUn dominio estrutural \u00e9 unha subestrutura compacta globular con m\u00e1is interacci\u00f3ns nel que no resto da prote\u00edna.\nXa que logo, un dominio estrutural pode ser determinado por d\u00faas caracter\u00edsticas visuais: a s\u00faa compacticidade e o seu grao de illamento. As medidas de compacticidade local en prote\u00ednas utiliz\u00e1ronse en moitos dos primeiros m\u00e9todos para asignaci\u00f3n de dominios e en varios dos m\u00e9todos m\u00e1is recentes.\nM\u00e9todos.\nUn dos primeiros algoritmos usou un mapa de distancia C\u03b1-C\u03b1 xunto cunha rotina de agrupamento xer\u00e1rquico que consideraba as prote\u00ednas como formadas por varios pequenos segmentos de 10 residuos de lonxitude. Os segmentos iniciais estaban agrupados un a continuaci\u00f3n do outro base\u00e1ndose en distancias intersegmentarias; os segmentos coas distancias m\u00e1is curtas eran agrupados e considerados como segmentos simples a partir dese momento. O agrupamento paso a paso inclu\u00eda finalmente a prote\u00edna completa. O investigador N. Go tam\u00e9n aproveitou o feito de que as distancias interdominios son normalmente m\u00e1is grandes que as distancias intradominios; todas as posibles distancias C\u03b1-C\u03b1 foron representadas como gr\u00e1ficos diagonais nos cales hab\u00eda distintos patr\u00f3ns para as h\u00e9lices, cadeas estendidas e combinaci\u00f3ns de estruturas secundarias.\nO m\u00e9todo de Sowdhamini e Blundell agrupa estruturas secundarias nunha prote\u00edna base\u00e1ndose nas s\u00faas distancias C\u03b1-C\u03b1 e identifica os dominios a partir do patr\u00f3n no seus dendrogramas. Como o procedemento non considera a prote\u00edna como unha cadea continua de amino\u00e1cidos non hai problemas en tratar os dominios descontinuos. Os nodos espec\u00edficos nestes dendrogramas son identificados como agrupamentos estruturais terciarios da prote\u00edna, estes incl\u00faen tanto estruturas supersecundarias coma dominios. O algoritmo DOMAK util\u00edzase para crear a base de datos de dominios 3Dee. Calcula o \"valor de separaci\u00f3n\" (\"split value\") a partir do n\u00famero de cada tipo de contacto cando a prote\u00edna se divide arbitrariamente en d\u00faas partes. Este valor \u00e9 grande cando as d\u00faas partes da estrutura son distintas.\nO m\u00e9todo de Wodak e Janin estaba baseado nas \u00e1reas de interface calculadas entre dous segmentos de cadea repetidamente clivados en residuos situados en varias posici\u00f3ns. As \u00e1reas de interface eran calculadas ao comparar \u00e1reas de superficie dos segmentos clivados cos da estrutura nativa. As fronteiras dos dominios potenciais poden identificarse nun sitio onde a \u00e1rea de interface est\u00e1 nun m\u00ednimo. Outros m\u00e9todos utilizaron medidas de accesibilidade ao solvente para calcular a compacticidade.\nO algoritmo PUU incorpora un modelo harm\u00f3nico utilizado para din\u00e1micas interdominio aproximadas. O concepto f\u00edsico que subxace \u00e9 que ocorren moitas interacci\u00f3ns r\u00edxidas dentro de cada dominio e as interacci\u00f3ns m\u00e1is laxas ocorren entre dominios. Este algoritmo util\u00edzase para definir dominios na base de datos de dominios FSSP (\"Families of structurally similar proteins\").\nSwindells (1995) desenvolveu un m\u00e9todo chamado DETECTIVE para a identificaci\u00f3n de dominios en estruturas proteicas baseado na idea de que os dominios te\u00f1en un interior hidrof\u00f3bico. Atop\u00e1ronse deficiencias cando as partes centrais hidrof\u00f3bicas de defierentes dominios contin\u00faan pola rexi\u00f3n de interface.\nRigidFinder \u00e9 un novo m\u00e9todo para a identificaci\u00f3n de bloques r\u00edxidos de prote\u00ednas (dominios e bucles) a partir de d\u00faas conformaci\u00f3ns diferentes. Os bloques r\u00edxidos def\u00ednense como bloques nos que todas as distancias entre residuos est\u00e1n conservadas a trav\u00e9s das conformaci\u00f3ns.\nProtestio et al. presentaron un m\u00e9todo xeral de identificar \"dominios din\u00e1micos\", que son rexi\u00f3ns da prote\u00edna que se comportan aproximadamente como unidades r\u00edxidas no curso de\nflutuaci\u00f3ns estruturais, e, entre outras aplicaci\u00f3ns, foi tam\u00e9n utilizado para comparar a consistencia das subdivisi\u00f3ns de dominios baseadas na din\u00e1mica coas est\u00e1ndar baseadas na estrutura. O m\u00e9todo, denominado PiSQRD, est\u00e1 dispo\u00f1ible ao p\u00fablico en forma de servidor web. Este permite aos usuarios subdividir optimamente prote\u00ednas multim\u00e9ricas ou de cadea simple en dominios case r\u00edxidos baseados nos modos colectivos de flutuaci\u00f3n do sistema. Por defecto estes calc\u00falanse por medio dun modelo de rede el\u00e1stica; alternativamene o usuario pode subir espazos din\u00e1micos esenciais precalculados.\nDominios de funci\u00f3n desco\u00f1ecida.\nUnha grande fracci\u00f3n dos dominios te\u00f1en funci\u00f3ns desco\u00f1ecidas. Un dominio de funci\u00f3n desco\u00f1ecida \u00e9 un dominio proteico para o que non se determinou unha funci\u00f3n. Estas familias foron reunidas na base de datos Pfam utilizando para elas o prefixo DUF (\"domain of unknown function\") seguido dun n\u00famero; por exemplo DUF2992 e DUF1220. Actualmente hai unhas 3.000 familias DUF na base de datos Pfam que representan un 20% das familias co\u00f1ecidas.\nNotas.\n\"Este artigo incorpora textos e imaxes da tese de George, R. A. (2002) \"Predicting Structural Domains in Proteins\", University College London, que son contribuci\u00f3ns engadidas polo propio autor na versi\u00f3n inglesa.\""}
{"id": "283206", "revid": "22570", "url": "https://gl.wikipedia.org/wiki?curid=283206", "title": "Partido Popular de Asturias", "text": "O Partido Popular de Asturias \u00e9 a delegaci\u00f3n asturiana do Partido Popular e fundouse en 1989 co nacemento do partido, herdeiro de Alianza Popular."}
{"id": "283207", "revid": "89787", "url": "https://gl.wikipedia.org/wiki?curid=283207", "title": "Vi\u00f1o de Catalu\u00f1a", "text": "O vi\u00f1o de Catalu\u00f1a ten unha longa tradici\u00f3n cultural constitu\u00edndo unha rexi\u00f3n vin\u00edcola hist\u00f3rica cunhas peculiaridades propias. O sector est\u00e1 regulado polo Instituto Catal\u00e1n da Vi\u00f1a e o Vi\u00f1o. O vi\u00f1o do Rosell\u00f3 denom\u00ednase tam\u00e9n tradicionalmente vi\u00f1o de Catalu\u00f1a.\nO subsector do vi\u00f1o e derivados ocupa o cuarto lugar dentro do sector agroalimentario catal\u00e1n e representa o 25% da produci\u00f3n de Espa\u00f1a. A produci\u00f3n anual \u00e9 de m\u00e1is de 380 mill\u00f3ns de botellas das que unhas d\u00faas terceiras partes se destinan \u00e1 exportaci\u00f3n. Aproximadamente, a metade da produci\u00f3n \u00e9 de vi\u00f1o e a outra metade \u00e9 de cava.\nHistoria.\nA vide e o vi\u00f1o foron introducidos polos gregos na \u00e1rea do Empord\u00e0. Na \u00e9poca dos romanos desenvolveuse o comercio dos vi\u00f1os do Camp de Tarragona e de Alella, nos arredores de Tarraco e Barcino.\nDurante o s\u00e9culo XVIII estendeuse a exportaci\u00f3n. Dunha parte export\u00e1base o vi\u00f1o do Empord\u00e0 ao Llenguadoc, e por outra parte estimulouse o cultivo das bisbarras litorais e prelitorais pola exportaci\u00f3n a Am\u00e9rica como vi\u00f1o concentrado en augardente. Dende Vilanova i la Geltr\u00fa export\u00e1base a produci\u00f3n do Pened\u00e8s, dende Salou a produci\u00f3n do Baix Camp e do Priorat, e en menor medida dende os portos de Roses, Begur, Matar\u00f3, Barcelona e Tarragona.\nA partir do 1865, coa irrupci\u00f3n da filoxera en Francia, todos os portos orientaron a exportaci\u00f3n ao Llenguadoc e Provenza para atender a gran demanda francesa. Entre os anos 1878 e 1900 a filoxera acabou destru\u00edndo toda a vi\u00f1a de Catalu\u00f1a. A replantaci\u00f3n comportou un cambio, pasando a produci\u00f3n m\u00e1xima do Bages ao Pened\u00e8s, e provocando o despoboamento do Priorat. A replantaci\u00f3n de cepas brancas favoreceu o desenvolvemento da cava. Cre\u00e1ronse as primeiras cooperativas vin\u00edcolas en Alella, Igualada e Art\u00e9s, impulsadas pola Mancomunidade de Catalu\u00f1a. Coincidindo co modernismo constru\u00edronse grandes \"cellers cooperatius\" (adegas cooperativas), denominados \"catedrais do vi\u00f1o\", en Barber\u00e0 de la Conca, Espluga de Francol\u00ed, Falset etc... En Raimat produciuse unha experiencia in\u00e9dita en Europa de colonizaci\u00f3n agr\u00edcola.\nDurante a primeira guerra mundial produciuse unha demanda excepcional. A superproduci\u00f3n quedou paralizada pola guerra civil espa\u00f1ola e a segunda guerra mundial. A partir dos anos 1960 o cultivo renovouse introducindo novas variedades de uva e novos m\u00e9todos vin\u00edcolas, destacando o Pened\u00e8s como ada\u00edl en tecnolox\u00eda e a recuperaci\u00f3n do Priorat.\nXeograf\u00eda e clima.\nO cultivo da vi\u00f1a en Catalu\u00f1a conc\u00e9ntrase sobre todo nas bisbarras prelitorais, entre a Cordilleira Prelitoral e a Depresi\u00f3n Prelitoral, coa excepci\u00f3n da parte oriental m\u00e1is h\u00famida (eixe do Montnegre, Montseny, Les Guilleries e Puigmal). Ademais, cult\u00edvase nas chairas de menos altitude da Depresi\u00f3n Central (a plana de Lleida e a plana de Bages), e nas d\u00faas vertentes da Albera. O clima \u00e9 mediterr\u00e1neo con ver\u00e1ns moderadamente calorosos, invernos fr\u00edos sen xeadas nin sarabiadas, chuvias concentradas en outono e primavera, e ben soleado con cordilleiras orientadas ao sueste.\nDenominaci\u00f3ns de orixe.\nA diversidade xeogr\u00e1fica fai que haxa unha diversidade de terras agrupadas en doce denominaci\u00f3ns de orixe que ocupan unhas 70 mil hect\u00e1reas. Por orde do n\u00famero de hect\u00e1reas de superficie inscrita, as denominaci\u00f3ns de orixe son as seguintes:\nA do Priorat \u00e9 unha Denominaci\u00f3n de Orixe Cualificada. A de Catalunya \u00e9 unha denominaci\u00f3n rexional superposta xeograficamente \u00e1s outras. Ademais, existe a Denominaci\u00f3n de Orixe Cava que se encontra maioritariamente no Pened\u00e8s.\nVariedades de uva.\nEn Catalu\u00f1a predomina o cultivo da uva branca en explotaci\u00f3ns agrarias familiares asociadas en cooperativas.\nTradicionalmente destacaron os vi\u00f1os brancos e os vi\u00f1os de licor: vi\u00f1o rancio, vi\u00f1o de garnacha, vi\u00f1o de moscatel, vin blanc. Hoxe a produci\u00f3n de vi\u00f1o branco \u00e9 maioritaria en Alella, o Pened\u00e8s e en Tarragona, e de vi\u00f1o tinto no resto. Os produtores son adegas pequenas ou medianas e s\u00f3 sobresae a empresa Tuestas como grande do sector. Mentres que as vendas de exportaci\u00f3n son boas, os vi\u00f1os son pouco co\u00f1ecidos no mercado interior. Os restaurantes de Catalu\u00f1a consomen un 30% de vi\u00f1o catal\u00e1n e as cadeas de alimentaci\u00f3n un 50%.\nSon variedades brancas aut\u00f3ctonas: macabeo, xarel\u00b7lo, a pansa blanca e picapoll. Son variedades tintas aut\u00f3ctonas: sumoll e trepat. Ademais, son variedades tradicionais: garnacha, malvas\u00eda, monastrell, moscatel, parellada, sams\u00f3 e ull de llebre.\nCava.\nO cava tam\u00e9n se chama \"cava catal\u00e1\" xa que o 95% da produci\u00f3n faise en Catalu\u00f1a. Ten a s\u00faa orixe e capital en Sant Sadurn\u00ed d'Anoia, onde se adaptou o m\u00e9todo do champa\u00f1a coas variedades propias: macabeo, parellada e moscatel.\nA maior parte da produci\u00f3n faise no Alt Pened\u00e8s, pero tam\u00e9n na Conca de Barber\u00e0 e no Tarragon\u00e8s. \u00c9 unha denominaci\u00f3n que non depende da Generalitat de Catalu\u00f1a sen\u00f3n do Ministerio de Agricultura de Espa\u00f1a xa que se pode producir en tres comunidades aut\u00f3nomas m\u00e1is: A Rioxa, Pa\u00eds Valenci\u00e1 e Estremadura."}
{"id": "283209", "revid": "118295", "url": "https://gl.wikipedia.org/wiki?curid=283209", "title": "Instituto Catal\u00e1n da Vi\u00f1a e o Vi\u00f1o", "text": "O Instituto Catal\u00e1n da Vi\u00f1a e o Vi\u00f1o (en catal\u00e1: \"Institut Catal\u00e0 de la Vinya i el Vi\") ou INCAVI foi creado no ano 1980 como \u00f3rgano de direcci\u00f3n das estaci\u00f3ns enol\u00f3xicas de Vilafranca del Pened\u00e8s e Reus. O seu director \u00e9 Jordi Bort. \nDende ent\u00f3n o INCAVI foi o punto de referencia no apoio a viticultores e elaboradores na mellora continuada da calidade dos vi\u00f1os de Catalu\u00f1a, e na tarefa de investigaci\u00f3n e desenvolvemento de novas tecnolox\u00edas que levasen o sector vitivin\u00edcola catal\u00e1n a ocupar un lugar destacado entre os produtores de vi\u00f1os de alta calidade.\nO INCAVI \u00e9 tam\u00e9n o motor da promoci\u00f3n dos vi\u00f1os de Catalu\u00f1a, tanto entre os consumidores catal\u00e1ns coma nos mercados estranxeiros. A difusi\u00f3n da cultura do vi\u00f1o, dunha forma de vivir mediterr\u00e1nea, e dun bo co\u00f1ecemento dos vi\u00f1os catal\u00e1ns contin\u00faan sendo unha das tarefas primordiais deste instituto.\nNeste sentido, o INCAVI organiza d\u00faas manifestaci\u00f3ns anuais de promoci\u00f3n dirixidas ao consumidor catal\u00e1n: a Mostra de Vi\u00f1os e Cavas de Catalu\u00f1a (un encontro anual entre elaboradores e consumidores aos cales se celebra en Barcelona arredor das Festas da Merc\u00e8) e a Festa do Vi\u00f1o Novel, que se celebra o 11 de novembro (festividade de Sant Mart\u00ed)."}
{"id": "283211", "revid": "23204", "url": "https://gl.wikipedia.org/wiki?curid=283211", "title": "1,1,1,2-Tetrafluoroetano", "text": "1,1,1,2 Tetrafluoroetano ou R-134a \u00e9 un flu\u00eddo refrixerante moi utilizado no aire acondicionado dos autom\u00f3biles e en equipos de refrixeraci\u00f3n dom\u00e9stica e industrial. \u00c9 un HFC que substit\u00fae dende principios dos anos 90 ao antigo refrixerante R12 que era prexudicial para a capa de ozono e favorec\u00eda ao quentamento global.\nComo todos os HFC non dana a capa de ozono pero afecta ao cambio clim\u00e1tico, ten unha grande estabilidade t\u00e9rmica e qu\u00edmica, non \u00e9 t\u00f3xico nin inflamable, e ademais ten unha excelente compatibilidade coa maior\u00eda dos materiais.\nNon \u00e9 miscible cos aceites tradicionais do R12 pero si o \u00e9 cos aceites poli\u00e9steres (POE) polo que debe utilizarse sempre con este tipo de aceites.\nUnha das vantaxes fronte ao R12 \u00e9 que ten unha temperatura final de compresi\u00f3n m\u00e1is baixa. Por utra banda ten como desvantaxe que a m\u00e1quina frigor\u00edfica precisa un maior caudal de flu\u00eddo, \u00e9 dicir neces\u00edtase un compresor m\u00e1is grande."}
{"id": "283216", "revid": "98629", "url": "https://gl.wikipedia.org/wiki?curid=283216", "title": "Talk Talk", "text": "Talk Talk foi unha banda inglesa activa dende 1981 ata 1991. O grupo foi parte do movemento new wave ingl\u00e9s que tam\u00e9n inclu\u00eda a artistas como Duran Duran e tivo unha serie de sinxelos exitosos nos seus primeiros anos como \"Today\", \"Talk Talk\", \"It's My Life\", \"Such a Shame\" e \"Dum Dum Girl\". Sempre inc\u00f3modos cos requisitos e a presi\u00f3n da industria do pop, Talk Talk afastouse do synthpop cara a unha m\u00fasica m\u00e1is experimental a mediados dos 80. Uns poucos m\u00e1is sinxelos, como \"Life's What You Make It\" e \"Living in Another World\", conseguiron o \u00e9xito en Europa, pero o seu atractivo comercial baixou rapidamente a medida que a s\u00faa reputaci\u00f3n aumentaba.\nA banda separouse en 1991. O vocalista Mark Hollis editou un \u00e1lbum en solitario antes de retirarse da industria musical. O baixista e o bater\u00eda fundadores Paul Webb e Lee Harris tocaron nun feixe de bandas xuntos; o cuarto membro de facto, Tim Friese-Greene continua no negocio como m\u00fasico e produtor. Os seus derradeiros dous \u00e1lbums, \"Spirit of Eden\" e \"Laughing Stock\", foron moi aclamados e son moi influentes no rock alternativo experimental, especialmente no post-rock. 25 anos despois da publicaci\u00f3n de \"Spirit of Eden\", que \"The Guardian\" considerou a s\u00faa obra mestra, Talk Talk era a\u00ednda eloxiada como un exemplo cl\u00e1sico dunha banda que se negou a comprometer a s\u00faa arte polas presi\u00f3ns comerciais, e Hollis e os seus compa\u00f1eiros son vistos como uns dos artistas m\u00e1is interesantes que sa\u00edron do movemento synthpop dos 80."}
{"id": "283218", "revid": "56817", "url": "https://gl.wikipedia.org/wiki?curid=283218", "title": "El L\u00e1tigo de Bayona", "text": "El L\u00e1tigo de Bayona foi un peri\u00f3dico editado en Baiona entre 1909 e 1912.\nHistoria e caracter\u00edsticas.\nSubtitulado \"Quincenal independiente\", apareceu en 1909. Estaba dirixido por Enrique Cepa Besada. Editado en Vigo. A publicaci\u00f3n ti\u00f1a como obxectivo a defensa dos intereses morais e materiais de Baiona e do Baixo Mi\u00f1o. Foi altamente agresiva e fustrigadora."}
{"id": "283219", "revid": "1888", "url": "https://gl.wikipedia.org/wiki?curid=283219", "title": "El L\u00e1tigo (1919)", "text": "El L\u00e1tigo foi un peri\u00f3dico editado en Vigo en 1919.\nHistoria e caracter\u00edsticas.\nBisemanario pol\u00edtico, apareceu en abril de 1919 para substitu\u00edr a \"El Combate\", que fora suspendido pola autoridade gobernativa. Dirixido por David D\u00edaz Rodr\u00edguez. O seu lema era \"Guerra a muerte al caciquismo\", foi moi castigado pola censura."}
{"id": "283220", "revid": "1888", "url": "https://gl.wikipedia.org/wiki?curid=283220", "title": "El Combate (Vigo)", "text": "El Combate foi un peri\u00f3dico editado en Vigo en 1919.\nHistoria e caracter\u00edsticas.\nBisemanario esquerdista. Ti\u00f1a como lema \"La tierra para quien la trabaja\". Apareceu a finais de febreiro ou principios de marzo de 1919. Dirixido por David D\u00edaz Rodr\u00edguez. Distinguiuse polo seu enfrontamento co Marqu\u00e9s de Riestra. Suspendido en abril pola autoridade gobernativa, foi substitu\u00eddo por \"El L\u00e1tigo\"."}
{"id": "283224", "revid": "23204", "url": "https://gl.wikipedia.org/wiki?curid=283224", "title": "Papa\u00edna", "text": "A papa\u00edna, tam\u00e9n chamada papaia proteinase I, \u00e9 unha cisteina protease (), un encima presente na papaia (\"Carica papaya\") e na papaia de monta\u00f1a (\"Vasconcellea cundinamarcensis\").\nFamilia da papa\u00edna.\nA papa\u00edna pertence a unha familia de prote\u00ednas relacionadas que presentan unha gran variedade de actividades, inclu\u00edndo as endopeptidases, aminopeptidases, dipeptidil peptidases e encimas con actividade de endo e exopeptidase. Os membros da familia da papa\u00edna est\u00e1n amplamente distribu\u00eddos entre as especies, e enc\u00f3ntranse en baculovirus, bacterias, l\u00e9vedos, e practicamente en todos os protozoos, plantas e mam\u00edferos. Estas prote\u00ednas son tipicamente lisos\u00f3micas ou segregadas, e para a s\u00faa activaci\u00f3n encim\u00e1tica requ\u00edrese unha clivaxe proteol\u00edtica do prop\u00e9ptido, a\u00ednda que a bleomicina hidrolase \u00e9 citos\u00f3lica en fungos e mam\u00edferos. As ciste\u00edna proteases do tipo da papa\u00edna son sintetizadas esencialmente como proencimas inactivos (cim\u00f3xenos) con rexi\u00f3ns prop\u00e9ptido N-terminais. O proceso de activaci\u00f3n destes encimas incl\u00fae a eliminaci\u00f3n das rexi\u00f3ns prop\u00e9ptido, as cales realizan diversas funci\u00f3ns \"in vivo\" e \"in vitro\". A pro-rexi\u00f3n \u00e9 necesaria para o correcto pregamento do encima acabado de sintetizar, a inactivaci\u00f3n do dominio peptidase e a estabilizaci\u00f3n do encima en condici\u00f3ns de pH alcalino ou neutro desnaturalizantes. Os residuos de amino\u00e1cidos da pro-rexi\u00f3n median a s\u00faa asociaci\u00f3n a membranas, e xogan un papel no transporte do proencima aos lisosomas. Entre as caracter\u00edsticas m\u00e1is salientables dos prop\u00e9ptidos est\u00e1n a s\u00faa capacidade de inhibir a actividade dos seus encimas correspondentes e que certos prop\u00e9ptidos mostran unha alta selectividade para a inhibici\u00f3n das peptidases a partir das cales se orixinaron.\nEstrutura.\nA prote\u00edna precursora da papa\u00edna cont\u00e9n 345 residuos de amino\u00e1cidos, e consta dunha secuencia sinal (1-18), un prop\u00e9ptido (19-133) e a secuencia que corresponde ao p\u00e9ptido maduro (134-345). Os n\u00fameros dos amino\u00e1cidos est\u00e1n baseados no p\u00e9ptido maduro. A prote\u00edna est\u00e1 estabilizada por tres pontes disulfuro. A s\u00faa estrutura tridimensional consta de dous dominios estruturais distintos cunha fenda entre eles na que est\u00e1 o sitio activo, o cal cont\u00e9n unha d\u00edade catal\u00edtica que foi comparada coa tr\u00edade catal\u00edtica da quimotripsina. A d\u00edade catal\u00edtica est\u00e1 formada polos amino\u00e1cidos ciste\u00edna-25 (pola cal se clasifica) e histidina-159. Pens\u00e1base antes que o aspartato-158 xogaba un papel an\u00e1logo ao do aspartato da tr\u00edade catal\u00edtica da serina protease, pero actualmente non se considera certo, a\u00ednda que parece que xoga alg\u00fan papel.\nFunci\u00f3n.\nO mecanismo por medio do cal a papa\u00edna rompe os enlaces pept\u00eddicos implica o uso dunha ciste\u00edna desprotonada. O Asp-175 axuda a orientar o anel imidazol da His-159 para permitir a desprotonaci\u00f3n da Cys-25 catal\u00edtica. Esta ciste\u00edna despois realiza un ataque nucleof\u00edlico sobre o carbono carbonilo dunha cadea pept\u00eddica. Isto libera o amino terminal do p\u00e9ptido, e forma un intermediato covalente acil-encima. O encima \u00e9 despois desacilado por unha mol\u00e9cula de auga, e libera a porci\u00f3n carboxi terminal do p\u00e9ptido.\nA papa\u00edna \u00e9 un encima relativamente resistente \u00e1 calor, cunha temperatura \u00f3ptima entre 60 e 70\u00a0\u00b0C.\nUsos.\nA papa\u00edna degrada as fibras duras da carne, polo que leva us\u00e1ndose desde hai miles de anos como abrandador de carne polos nativos de Suram\u00e9rica. Os abrandadores de carne en po con papa\u00edna como compo\u00f1ente activo est\u00e1n \u00e1 venda ao p\u00fablico.\nA papa\u00edna pode utilizarse para disociar c\u00e9lulas nos primeiros pasos das preparaci\u00f3ns de cultrivos celulares. Un tratamento de dez minutos de pequenas porci\u00f3ns de tecidos (menores de 1\u00a0mm3) permite que act\u00fae a papa\u00edna e empece a degradar as mol\u00e9culas da matriz extracelular que mante\u00f1en \u00e1s c\u00e9lulas xuntas. Pasados dez minutos, o tecido deber\u00eda tratarse cunha soluci\u00f3n inhibidora de protease para deter a acci\u00f3n da papa\u00edna (de non facerse isto, a apa\u00edna orixinar\u00eda a lise completa das c\u00e9lulas). O tecido debe despois ser triturado (cunha pipeta Pasteur) para orixinar unha suspensi\u00f3n de c\u00e9lulas separadas.\nA papa\u00edna tam\u00e9n se usa nalgunhas pastas de dentes e lambetadas mentoladas como branqueador dental; pero o seu efecto branqueante \u00e9 m\u00ednimo porque a papa\u00edna est\u00e1 presente en baixas concentraci\u00f3ns e \u00e9 rapidamente dilu\u00edda pola saliva. T\u00e1rdase varios meses en obter un efecto apreciable.\nA papa\u00edna \u00e9 o principal ingrediente dun xel usado para a eliminaci\u00f3n quimicomec\u00e1nica da carie chamado Papacarie. O procedemento non require tradear o dente cunha broca odontol\u00f3xica e non interfire na firmeza da uni\u00f3n coa dentina do maerial restaurador.\nA papa\u00edna interfire cos test urinarios de detecci\u00f3n de drogas cannabinoides. Enc\u00f3ntrase nalg\u00fans produtos detoxificantes de drogas.\nNalg\u00fans pa\u00edses como EUA utiliz\u00e1ronse produtos oft\u00e1lmicos ou pomadas t\u00f3picas para a limpeza de \u00falceras e feridas con papa\u00edna, que non tiveron a aprobaci\u00f3n legal.\nInmunoglobulinas.\nEn inmunolox\u00eda, a papa\u00edna cliva a porci\u00f3n Fc (cristalizable) das inmunoglobulinas (anticorpos) separ\u00e1ndoa da porci\u00f3n Fab (de uni\u00f3n ao ant\u00edxeno). Un anticorpo dixerido con papa\u00edna rende tres fragmentos: dous fragmentos Fab de 50 kDa e un fragmento Fc de 50kDa. O anticorpo as\u00ed dixerido non pode promover a aglutinaci\u00f3n, precipitaci\u00f3n, opsonizaci\u00f3n, e lise.\nProduci\u00f3n.\nA papa\u00edna xeralmente se produce como un material seco cru recollendo o l\u00e1tex do froito da \u00e1rbore da papaia. O l\u00e1tex rec\u00f3llese despois de facer unha amosega no froito. O l\u00e1tex seca sobre o froito ou cae pingando nun recipiente. Este l\u00e1tex despois \u00e9 desecado e pasa a denominarse material secado cru. C\u00f3mpre un paso de purificaci\u00f3n para eliminar as substancias contaminantes, que consiste na solubilizaci\u00f3n e extracci\u00f3n do sistema do encima papa\u00edna activo por medio dun proceso regulado. Esta papa\u00edna purificada pode ser subministrada en forma de po ou en forma l\u00edquida.\nCiste\u00edna proteases humanas da familia da papa\u00edna.\nCTSB; CTSC; CTSF; CTSH; CTSK; CTSL1; CTSL2;\nCTSL3; CTSO; CTSS; CTSW; CTSZ; TINAG; TINAGL1;"}
{"id": "283238", "revid": "89787", "url": "https://gl.wikipedia.org/wiki?curid=283238", "title": "Compresor alternativo frigor\u00edfico", "text": "Un compresor alternativo frigor\u00edfico \u00e9 un dispositivo mec\u00e1nico que levan os refrixeradores e que ten como funci\u00f3n principal modificar as propiedades f\u00edsicas dun flu\u00eddo compresible (vapor ou gas refrixerante) variando a s\u00faa presi\u00f3n, entalp\u00eda, densidade e temperatura mediante o movemento lineal dun pist\u00f3n no interior dun cilindro. Dependendo como o compresor logre variar as condici\u00f3ns do flu\u00eddo existen tam\u00e9n outros tipos de compresores como son o centr\u00edfugo, o de espiras, o de paletas e o de parafuso.\nSegundo o tipo de construci\u00f3n existen tres grandes grupos de compresores, os herm\u00e9ticos, semiherm\u00e9ticos e os abertos. Os compresores herm\u00e9ticos caracter\u00edzanse polo feito de ter toda a s\u00faa maquinaria (el\u00e9ctrica e mec\u00e1nica) no interior dunha envoltura, sen ter acceso libre ao interior, sendo moi laboriosa e dif\u00edcil a s\u00faa reparaci\u00f3n. Outro tipo de compresores son os semiherm\u00e9ticos que ao igual que os herm\u00e9ticos te\u00f1en toda a s\u00faa maquinaria dentro dun mesmo bloque pero a diferenza destes p\u00f3dese acceder ao seu interior extraendo varios parafusos, facilitando a s\u00faa reparaci\u00f3n. Os compresores abertos te\u00f1en como principal caracter\u00edstica que a parte mec\u00e1nica do compresor est\u00e1 separada do motor el\u00e9ctrico, transmitindo o movemento do motor el\u00e9ctrico ao compresor por mediaci\u00f3n dunha correa. Estes \u00faltimos son totalmente accesibles.\nFuncionamento.\nOs compresores alternativos converten o movemento rotativo do eixe, provocado polo motor el\u00e9ctrico, en movemento alternativo do pist\u00f3n grazas \u00e1 biela e ao eixe con forma de exc\u00e9ntrica. Na parte superior do cilindro at\u00f3panse as v\u00e1lvulas de aspiraci\u00f3n e descarga a trav\u00e9s das cales circula o gas refrixerante no interior do cilindro. En primeiro lugar introd\u00facese o gas refrixerante a baixa presi\u00f3n a trav\u00e9s da li\u00f1a de aspiraci\u00f3n, a v\u00e1lvula de aspiraci\u00f3n abre deixando paso ao flu\u00eddo refrixerante. O seguinte paso e a compresi\u00f3n do flu\u00eddo refrixerante coa axuda do pist\u00f3n unha vez que o \u00e9mbolo est\u00e1 na parte superior do cilindro a v\u00e1lvula de descarga abre deixando pasar o flu\u00eddo refrixerante \u00e1 li\u00f1a de descarga. \u00c9 neste proceso onde o compresor muda as propiedades f\u00edsicas do refrixerante aumentando a presi\u00f3n e a temperatura que fan que a m\u00e1quina frigor\u00edfica realice a s\u00faa funci\u00f3n.\nCaracter\u00edsticas.\nComo consecuencia das s\u00faas dimensi\u00f3ns este tipo de compresor ten unhas potencias de traballo reducidas que poden oscilar de 1 C.V. ata 25 C.V. podendo chegar a desprazar un volume de refrixerante de 1000 m\u00b3/h.\nRendementos dun compresor frigor\u00edfico.\nComo calquera outra m\u00e1quina un compresor frigor\u00edfico alternativo non aproveita toda e enerx\u00eda el\u00e9ctrica subministrada para convertela na s\u00faa totalidade en traballo mec\u00e1nico \u00e9 dicir ten un rendemento enerx\u00e9tico inferior ao 100%. Debido a que o compresor est\u00e1 formado por pezas m\u00f3biles e entre elas hai rozamentos o rendemento mec\u00e1nico dimin\u00fae segundo sexa a calidade dos materiais e da s\u00faa fabricaci\u00f3n. A isto eng\u00e1dese o feito de que o rendemento do motor el\u00e9ctrico que fai mover o eixe do compresor tam\u00e9n dimin\u00fae debido a perda de calor por efecto Joule nos bobinados do mesmo. \u00c9 por iso que cando se escolle un compresor \u00e9 preciso ver todas estas caracter\u00edsticas que influir\u00e1n na durabilidade e consumo do compresor durante a s\u00faa vida \u00fatil."}
{"id": "283239", "revid": "22570", "url": "https://gl.wikipedia.org/wiki?curid=283239", "title": "Tubo capilar", "text": "Un tubo capilar \u00e9 un dispositivo de pequeno di\u00e1metro interior (0,8 a 2\u00a0mm) e grande lonxitude empregado nos sistemas de refrixeraci\u00f3n como dispositivo de expansi\u00f3n e situado na entrada do evaporador.\nFuncionamento en sistemas de refrixeraci\u00f3n.\nA expansi\u00f3n do flu\u00eddo refrixerante obtense pola ca\u00edda de presi\u00f3n ao seu paso polo tubo, \u00e9 dicir, un aumento das perdas de carga debido a grande lonxitude e pequeno di\u00e1metro deste. D\u00e9bese colocar un filtro de part\u00edculas antes do tubo para evitar obstruci\u00f3ns. Debido a s\u00faa lonxitude fixa o tubo capilar non pode acadar un axuste autom\u00e1tico do caudal de flu\u00eddo cara o evaporador en funci\u00f3n da s\u00faa carga t\u00e9rmica. Esta consideraci\u00f3n fai resaltar que a alimentaci\u00f3n por medio do tubo capilar res\u00e9rvase aos evaporadores nos que a s\u00faa carga t\u00e9rmica var\u00eda pouco e cando se trata de potencias frigor\u00edficas moderadas (instalaci\u00f3ns dom\u00e9sticas de pequena potencia servidas por compresores herm\u00e9ticos). \nVantaxes.\nAs s\u00faas vantaxes fronte aos outros sistemas de expansi\u00f3n:"}
{"id": "283240", "revid": "109216", "url": "https://gl.wikipedia.org/wiki?curid=283240", "title": "Refrixerante", "text": "Un refrixerante \u00e9 un produto qu\u00edmico l\u00edquido ou gasoso, facilmente licuable, que se utiliza como medio transmisor de calor entre outros dous nunha m\u00e1quina t\u00e9rmica. Os principais usos son os de refrixerador e os de acondicionador de aire.\nO principio de funcionamento dalg\u00fans sistemas de refrixeraci\u00f3n bas\u00e9ase nun ciclo de refrixeraci\u00f3n por compresi\u00f3n, que ten algunhas similitudes co ciclo de Carnot e utiliza refrixerantes como flu\u00eddo de traballo.\nHistoria.\nCando comezaron as preocupaci\u00f3ns pola capa de ozono, os refrixerantes m\u00e1is usados eran os clorofluorocarbonos R-12 e R-22. O primeiro era empregado principalmente para aire acondicionado de veh\u00edculos e para pequenos refrixeradores; o segundo para aire acondicionado, refrixeradores e conxeladores comerciais, residenciais e lixeiros. Alg\u00fans dos primeiros sistemas empregaron o R-11 polo seu baixo punto de ebulici\u00f3n, o que permit\u00eda constru\u00edr sistemas de baixa presi\u00f3n.\nA produci\u00f3n de R-12 cesou nos Estados Unidos en 1995 e o R-22 foi eliminado posteriormente. Agora estase empregando o R-134a e outras mesturas non prexudiciais para a capa de ozono como substituto dos compostos clorados. O R-410A \u00e9 unha popular mestura a partes iguais de R-32 e R-125 que comeza a substitu\u00edr o R-22.\nTipos.\nPola s\u00faa funci\u00f3n.\nPoden ser prexudiciais para a capa de ozono: \u00cdndice ODP e axudar o efecto invernadoiro: \u00cdndice GWP"}
{"id": "283242", "revid": "98629", "url": "https://gl.wikipedia.org/wiki?curid=283242", "title": "Mario Merz", "text": "Mario Merz, nado en Mil\u00e1n o 1 de xaneiro de 1925 e finado en Tur\u00edn o 9 de novembro de 2003, foi un artista italiano relacionado coa arte povera.\nTraxectoria.\nComezou a debuxar durante a segunda guerra mundial, cando foi apresado polas s\u00faas actividades co grupo antifascista Giustizia e Libert\u00e0. Nos anos sesenta, a obra de Merz, con enerx\u00eda, luz e materia, colocouno dentro do movemento que Germano Celant chamou arte Povera, que, xunto co Futurismo, permaneceu como un dos m\u00e1is influentes movementos da arte italiana no s\u00e9culo XX. Nestes traballos introduciu por primeira vez nas s\u00faas obras diversos elementos na superficie das teas coas que traballaba, tales como botellas, paraugas, gabardinas e outros obxectos que combina con luces de neon. Ademais de polo seu car\u00e1cter de obra \u00fanica, o motivo caracter\u00edstico da s\u00faa produci\u00f3n, \u00e9 o igl\u00fa.\nDa s\u00faa propia obra explica: \"\"Fixen o igl\u00fa porque quer\u00eda abandonar o plano; ademais, o igl\u00fa era interesante como idea de espazo absoluto en si mesmo, xa que non \u00e9 moldeado, sen\u00f3n que \u00e9 unha semiesfera apoiada na terra. E por \u00faltimo, ao igl\u00fa sumouse o traballo de escritura, que me pareceu tan importante que quixen que fose unha escritura est\u00e1tica, como pode ser darlle forma de escritura ao neon\". (Cita extra\u00edda do artigo Volta ao mundo en 80 igl\u00fas, publicado por Daniel Molina no diario arxentino \"Clar\u00edn\").\nO igl\u00fa \u00e9 unha forma metaf\u00f3rica coa que o artista pregoa que a arte \u00e9 transitorio e sempre cambiante, son espazos absolutos en si mesmos. Deste xeito, considera que o artista \u00e9 un n\u00f3made sempre en movemento onde a natureza e a cultura est\u00e1n por todas partes. O igl\u00fa est\u00e1 constru\u00eddo con armaduras de metal segmentadas, as estruturas hemisf\u00e9ricas est\u00e1n cubertas de redes, arxila, cera, cristal ou ramas; e, a mi\u00fado, incorpora frases pol\u00edticas ou literarias feitas de neon. Ao respecto exp\u00f3n: \"No igl\u00fa non existen \u00e1ngulos, non hai sa\u00edntes, non hai li\u00f1as rectas. \u00c9 unha casa pero ao mesmo tempo \u00e9 un lugar case m\u00e1xico que infunde un sentido de protecci\u00f3n e que certamente esperta tam\u00e9n sensaci\u00f3ns relixiosas evocando de maneira moi evidente a forma da c\u00fapula das igrexas... No igl\u00fa \u00e9 coma se a arte e a vida fusion\u00e1sense nunha forma \u00fanica. A \u00fanica escultura posible \u00e9 unha aut\u00e9ntica casa\"\".\nMario Merz utilizou de forma frecuente a sucesi\u00f3n de Fibonacci en moitas das s\u00faas obras desde a d\u00e9cada dos setenta, con elementos diferentes (neons, mesas, animais, xornais...) e en formatos variados. As\u00ed como os n\u00fameros de Fibonacci apuntan ao infinito e describen un crecemento progresivo a partir da suma das cifras anteriores, o artista empregou a famosa sucesi\u00f3n para simbolizar a arte e o progreso social."}
{"id": "283243", "revid": "23204", "url": "https://gl.wikipedia.org/wiki?curid=283243", "title": "Mamede de Capadocia", "text": "Mamede de Capadocia ou Mamede de Cesarea, nado en Cesarea de Capadocia (Imperio Romano) no 259 e finado na Capadocia en 275, foi un m\u00e1rtir cristi\u00e1n, co\u00f1ecido como San Mamede. A Igrexa Cat\u00f3lica celebra o seu d\u00eda o 17 de agosto.\nEn Galicia ven\u00e9rase baixo os nomes de San Mamede, San Amedio e San Nomedio. \nLenda.\nFillo de Teodoto e Rufina, dous plebeos cristi\u00e1ns encarcerados e martirizados cando neno. Naceu en prisi\u00f3n e foi adoptado por unha vi\u00fava patricia que ao seu pasamento deixoulle a s\u00faa herdanza cando s\u00f3 ti\u00f1a 15 anos. Mamede utilizou a s\u00faa fortuna para favorecer os marxinados e non ocultou a s\u00faa condici\u00f3n de cristi\u00e1n. Isto f\u00edxoo v\u00edtima dunha dura represi\u00f3n por parte do Gobernador de Cesarea de Capadocia.\nTras sufrir cadea e torturas, fuxiu ao monte onde conviviu entre as feras, tendo a facultade de amansalas. Localizado e detido, foi sometido \u00e1 morte no circo ceib\u00e1ndolle varios le\u00f3ns, pero estes respect\u00e1rono e amos\u00e1ronlle docilidade. En consecuencia, foi atravesado polo tridente dun gladiador ata falecer desangrado.\nSignificaci\u00f3n.\nSon moitas as parroquias e accidentes xeogr\u00e1ficos en Galicia adicadas \u00e1 s\u00faa advocaci\u00f3n. A implantaci\u00f3n do cristianismo en comunidades rurais da Gallaecia supuxo a substituci\u00f3n de tradici\u00f3ns galaicas prerromanas referidas a deidades masculinas adolescentes da natureza pola figura deste santo mozo.\nEn Bilbao, existiu existiu o maior orfanato de Europa baixo o seu padroado."}
{"id": "283244", "revid": "12452", "url": "https://gl.wikipedia.org/wiki?curid=283244", "title": "Tho\u014dsa", "text": ""}
{"id": "283245", "revid": "12452", "url": "https://gl.wikipedia.org/wiki?curid=283245", "title": "Polyph\u00eamos", "text": ""}
{"id": "283246", "revid": "1987", "url": "https://gl.wikipedia.org/wiki?curid=283246", "title": "Giovanni Anselmo", "text": "Giovanni Anselmo, nado en Borgofranco d'Ivrea o 5 de agosto de 1934, \u00e9 un escultor italiano e un os principais representantes da arte Povera, que consiste en achegarse \u00e1 natureza da materia org\u00e1nica e inorg\u00e1nica.\nTraxectoria.\nO espazo tempo no que o espectador se introduce e participa ante a obra de Anselmo non \u00e9 a met\u00e1fora da sensibilidade sen\u00f3n a existencia real desta sensibilidade e da s\u00faa produci\u00f3n. A obra de Giovanni a fin de explicar as mutaci\u00f3ns da existencia e da historia fundam\u00e9ntase nesa noci\u00f3n da realidade na que se sit\u00faa o home e a s\u00faa inestabilidade no medio, nas mutaci\u00f3ns, nas perturbaci\u00f3ns dos materiais, da enerx\u00eda e das forzas contrarias como a gravidade. De modo que rompe co concepto de representaci\u00f3n formal a trav\u00e9s das mutaci\u00f3ns temporais, que son met\u00e1fora do tempo imaxinado, pasado, presente e futuro. As obras de Anselmo xorden sempre dunha relaci\u00f3n consigo mesmo, das s\u00faas experiencias persoais e individuais, suxerindo o modo no que el se sit\u00faa na terra. Este artista utiliza os materiais de acordo coas s\u00faas caracter\u00edsticas espec\u00edficas. As\u00ed utilizou o ferro como met\u00e1fora temporal porque se oxida e desaparece, e tam\u00e9n do azucre, a graxa, o pan, a auga ou a leituga. Mentres que a pedra, aparece polo seu peso, por ter a mesma orixe que o home, pola s\u00faa evoluci\u00f3n, suxerindo as\u00ed unha tensi\u00f3n tempo-espazo. En \"Senza titolo\" de 1968 composta por leituga, granito, serraduras e cobre; a leituga cando se deshidrata co paso do tempo dimin\u00fae o volume e co paso do tempo tenda a caer nas serraduras."}
{"id": "283250", "revid": "19415", "url": "https://gl.wikipedia.org/wiki?curid=283250", "title": "Elite Ice Hockey League", "text": "A Elite Ice Hockey League ou EIHL, \u00e9 a liga profesional de h\u00f3ckey sobre xeo do Reino Unido. A competici\u00f3n foi creada en 2003 en substituci\u00f3n da Ice Hockey Superleague, \u00e9 a m\u00e1xima categor\u00eda do h\u00f3ckey sobre xeo brit\u00e1nico. Inicialmente o seu patrocinador foi Rapid Solicitors. Ao longo da s\u00faa historia catro equipos se te\u00f1en alzado co campionato da liga, sendo o equipo m\u00e1is laureado os Coventry Blaze con catro t\u00edtulos.\nActualmente a liga est\u00e1 formada por dez equipos, con representaci\u00f3n das catro \"Home Nations\", sendo a \u00fanica competici\u00f3n deportiva na que isto ocorre. Dende a tempada 2012-13 a liga dividiuse en d\u00faas conferencias: unha conferencia norte denominada Gardiner Conference (as\u00ed chamada en honor ao xogador escoc\u00e9s e antigo porteiro na NHL Charlie Gardiner), formada por Braehead Clan (Escocia), Dundee Stars (Escocia), Edinburgh Capitals (Escocia), Fife Flyers (Escocia) e Hull Stingrays (Inglaterra); e unha conferencia sur chamada Erhardt Conference (en honor ao ingl\u00e9s Carl Erhardt, que en 1936 ga\u00f1ou a medalla de ouro ol\u00edmpica na modalidade), integrada polos Belfast Giants (Irlanda do Norte), Cardiff Devils (Gales), Coventry Blaze (Inglaterra), Nottingham Panthers (Inglaterra) e Sheffield Steelers (Inglaterra).\nPalmar\u00e9s.\n\"A final dos \"play-offs\" x\u00f3gase a partido \u00fanico, o resultado \u00e9 o resultado do partido \u00e1 s\u00faa conclusi\u00f3n, sen indicar se o campi\u00f3n foi na pr\u00f3rroga ou nos \"sootouts\".\""}
{"id": "283260", "revid": "839", "url": "https://gl.wikipedia.org/wiki?curid=283260", "title": "Alfonso de Fonseca Ulloa", "text": ""}
{"id": "283266", "revid": "5863", "url": "https://gl.wikipedia.org/wiki?curid=283266", "title": "Prestashop", "text": ""}
{"id": "283271", "revid": "23562", "url": "https://gl.wikipedia.org/wiki?curid=283271", "title": "CRC Madrid", "text": ""}
{"id": "283273", "revid": "27155", "url": "https://gl.wikipedia.org/wiki?curid=283273", "title": "Plasmodium", "text": "Plasmodium \u00e9 un extenso x\u00e9nero de protozoos parasitos apicomplexos. A infecci\u00f3n en humanos por estes protozoos denom\u00ednase malaria, unha doenza moi estendida nos tr\u00f3picos. Os parasitos te\u00f1en dous h\u00f3spedes no seu ciclo vital: un\nmosquito, que \u00e9 o vector, e un vertebrado. Distintas especies de \"Plasmodium\" infectan o ser humano, outros mam\u00edferos, aves e r\u00e9ptiles. As formas m\u00e1is com\u00fans de malaria humana est\u00e1n causadas por catro especies: \"Plasmodium falciparum\" (a m\u00e1is perigosa), \"P. vivax\", \"P. ovale\", e \"P. malariae\".\nO x\u00e9nero \"Plasmodium\" foi descrito inicialmente en 1885. Actualmente cont\u00e9n unhas 200 especies divididas en varios subx\u00e9neros, e especies que antes estaban inclu\u00eddas noutros x\u00e9neros foron agora engadidas a \"Plasmodium\". O parasito crese que se orixinou a partir de dinoflaxelados fotosint\u00e9ticos.\nO ciclo vital destes organismos \u00e9 moi complexo, e comprende unha secuencia de diferentes estadios tanto no vector coma no h\u00f3spede. Alterna entre un mosquito, no que se instala no intestino e nas gl\u00e1ndulas salivares, e un vertebrado, no que infecta as c\u00e9lulas sangu\u00edneas e do f\u00edgado. O mosquito inxecta o protozoo coas s\u00faas secreci\u00f3ns salivares e rec\u00f3lleo ao zugar sangue do vertebrado. O protozoo durante o seu ciclo de vida no vertebrado presenta distintas morfolox\u00edas, que reciben o nome de esporozo\u00edtos, hipnozo\u00edtos latentes, merosomas e merozo\u00edtos, trofozo\u00edtos, esquizontes, gametocitos masculinos e femininos, que son captados por outros mosquitos ao zugar sangue. No intestino do mosquito os gametocitos desenv\u00f3lvense orixinando gametos, que se fecundan formando cigotos m\u00f3biles, que se escapan do intestino, e crecen formando novos esporozo\u00edtos que se instalan nas gl\u00e1ndulas salivares do mosquito, desde onde o mosquito os inxectar\u00e1 no h\u00f3spede vertebrado, inici\u00e1ndose un novo ciclo.\nTaxonom\u00eda e h\u00f3spedes.\nO x\u00e9nero \"Plasmodium\" foi creado en 1885 por Marchiafava e Celli e comprende unhas 200 especies reco\u00f1ecidas. Seguen a describirse novas especies.\nEn 2006 o x\u00e9nero precisaba unha reorganizaci\u00f3n, xa que parece que parasitos situados nos x\u00e9neros \"Haemocystis\" e \"Hepatocystis\" est\u00e1n moi relacionados con \"Plasmodium\". Probablemente outras especies como \"Haemoproteus meleagridis\" poder\u00edan inclu\u00edrse neste x\u00e9nero cando se revise.\nA gama de h\u00f3spedes utilizada por estes protozoos entre as ordes de mam\u00edferos non \u00e9 uniforme. Polo menos 29 especies infectan a primates non humanos; os roedores de f\u00f3ra das zonas tropicais de \u00c1frica rara vez son afectados; unhas poucas especies infectan a morcegos, ourizos cacheiros e esqu\u00edos; pero non se co\u00f1ecen carn\u00edvoros, insect\u00edvoros ou marsupiais que act\u00faen como h\u00f3spedes. Tam\u00e9n afectan a aves e r\u00e9ptiles.\nEn 1898 Ronald Ross demostrou a existencia de \"Plasmodium\" na parede do intestino e nas gl\u00e1ndulas salivares do mosquito \"Culex\" (a\u00ednda que non \u00e9 o transmisor normal en humanos). Por este descubrimento ga\u00f1ou o Premio Nobel en 1902. Por\u00e9n, tam\u00e9n foron moi importantes os traballos do profesor italiano Giovanni Battista Grassi, que demostrou que a malaria humana s\u00f3 pod\u00eda transmitirse polos mosquitos do x\u00e9nero \"Anopheles\". Nalgunhas especies o vector pode non ser un mosquito.\nPoden actuar como vectores os mosquitos dos x\u00e9neros \"Culex\", \"Anopheles\", \"Culiseta\", \"Mansonia\" e \"Aedes\". Por\u00e9n, os vectores co\u00f1ecidos para a malaria humana (m\u00e1is de 100 especies) pertencen ao x\u00e9nero \"Anopheles\". A malaria das aves \u00e9 normalmente transmitida por especies de mosquitos do x\u00e9nero \"Culex\". En todos os casos, s\u00f3 pican as femias dos mosquitos. Ademais de con sangue, os dous sexos poden alimentarse de n\u00e9ctar, pero a femia necesita alimentarse unha ou d\u00faas veces de sangue para po\u00f1er os ovos, porque hai moi poucas prote\u00ednas no n\u00e9ctar.\nCiclo de vida.\nO ciclo de vida de \"Plasmodium\" \u00e9 moi complexo. Os esporozo\u00edtos da saliva vertida por un mosquito femia que pica transm\u00edtense ao sangue e sistema linf\u00e1tico do receptor. Os esporozo\u00edtos migran ao f\u00edgado e invaden os hepatocitos. Este estado latente ou dormente dos esporozo\u00edtos no f\u00edgado denom\u00ednase hipnozo\u00edto, onde poden permanecer latentes moitos anos.\nO desenvolvemento desde os estadios hep\u00e1ticos aos estadios eritroc\u00edticos non foi claro durante moito tempo. En 2006 demostrouse que o parasito sae dos hepatocitos en forma de merosomas que conte\u00f1en centos ou miles de merozo\u00edtos. Estes merosomas seguidamente se aloxan nos capilares pulmonares e desint\u00e9granse al\u00ed lentamente nunhas 48\u201372 horas liberando merozo\u00edtos. A invasi\u00f3n dos eritrocitos est\u00e1 potenciada cando o fluxo sangu\u00edneo \u00e9 lento e as c\u00e9lulas est\u00e1n moi estreitamente unidas, condici\u00f3ns ambas que se dan nos capilares alveolares.\nDentro dos eritrocitos o merozo\u00edto crece primeiro para formar unha forma anular e despois un trofozo\u00edto m\u00e1is grande. No estadio de esquizonte, o parasito div\u00eddese varias veces para producir merozo\u00edtos, os cales abandonan os eritrocitos e viaxan polo sangue para invadir a m\u00e1is eritrocitos. A maior\u00eda dos merozo\u00edtos contin\u00faan este ciclo replicativo, pero alg\u00fans merozo\u00edtos difer\u00e9ncianse en formas sexuais masculinas e femininas chamadas gametocitos, o que ocorre tam\u00e9n no sangue. Os gametocitos son absorbidos por mosquitos ao zugar sangue.\nNo intestino do mosquito, os gametocitos desenv\u00f3lvense a gametos, que se fecundan, formando cigotos m\u00f3biles chamados oocinetos. Os oocinetos atravesan a parede do intestino e pasan ao exterior do mesmo, onde se incrustan no exterior da membrana intestinal. Al\u00ed, div\u00eddense moitas veces para producir un gran n\u00famero de esporozo\u00edtos alongados diminutos. Estes esporozo\u00edtos migran \u00e1s gl\u00e1ndulas salivares do mosquito, desde onde ser\u00e1n inxectados no sangue do seguinte h\u00f3spede cando o mosquito lle pique, e o ciclo comeza de novo.\nO patr\u00f3n de alternancia de reproduci\u00f3n sexual e asexual \u00e9 com\u00fan en especies parasitas, porque ten certas vantaxes evolutivas. Baixo condici\u00f3ns favorables, a reproduci\u00f3n asexual \u00e9 superior \u00e1 sexual, xa que o proxenitor est\u00e1 ben adaptado ao seu ambiente e os seus descendentes comparten todos os seus xenes. Ao haber transferencia a un novo h\u00f3spede ou en momentos de estr\u00e9s, a reproduci\u00f3n sexual \u00e9 xeralmente superior, xa que intercambia xenes dos dous proxenitores, producindo unha variabilidade nos individuos, alg\u00fans dos cales estar\u00e1n mellor adaptados ao novo ambiente.\nA reactivaci\u00f3n dos hipnozo\u00edtos latentes pode tardar ata 30 anos despois da infecci\u00f3n inicial en humanos. Os factores que causan esta reactivaci\u00f3n son desco\u00f1ecidos. S\u00e1bese que forman hipnozo\u00edtos as especies \"Plasmodium malariae\", \"Plasmodium ovale\" e \"Plasmodium vivax\". Ao contrario, a reactivaci\u00f3n non ocorre en infecci\u00f3ns por \"Plasmodium falciparum\". Non se sabe se a reactivaci\u00f3n do hipnozo\u00edto pode ocorrer con calquera das demais especies que ocasionalmente poden infectar aos humanos.\nEvoluci\u00f3n.\nO ciclo vital dos \"Plasmodium\" compr\u00e9ndese mellor \u00e1 luz da evoluci\u00f3n do seu grupo.\nConsid\u00e9rase que os Apicomplexa, o filo ao que pertence \"Plasmodium\", se orixinaron a partir de dinoflaxelados, un grande grupo de protozoos fotosint\u00e9ticos. Crese que os antepasados dos apicomplexos eran orixinalmente organismos depredadores nos que evolucionou a capacidade de invadir as c\u00e9lulas intestinais e seguidamente perderon a s\u00faa capacidade fotosint\u00e9tica. Por\u00e9n, alg\u00fans dinoflaxelados extintos pod\u00edan invadir os corpos de medusas e continuar fotosintetizando, o cal \u00e9 posible debido a que o corpo das medusas \u00e9 case transparente e deixa pasar a luz. Noutros organismos de corpos opacos esta capacidade probablemente se perdeu rapidamente.\nP\u00e9nsase que \"Plasmodium\" evolucionou a partir dun parasito transmitido pola ruta fecal-oral que infectaba a parede intestinal. En certo momento, este parasito desenvolveu a capacidade de infectar o f\u00edgado. Este patr\u00f3n vese no x\u00e9nero \"Cryptosporidium\" co cal o \"Plasmodium\" est\u00e1 distantemente relacionado. Nun momento posterior, este antepasado desenvolveu a capacidade de infectar c\u00e9lulas sangu\u00edneas e infectar e sobrevivir en mosquitos. Unha vez que a transmisi\u00f3n utilizando os mosquitos quedou firmemente establecida, a previa ruta fecal-oral de transmisi\u00f3n acabou perd\u00e9ndose.\nUnha teor\u00eda moderna (2007) suxire que os x\u00e9neros \"Plasmodium\", \"Hepatocystis\" e \"Haemoproteus\" evolucionaron a partir de especies de \"Leukocytozoon\". Os parasitos do x\u00e9nero \"Leukocytozoan\" infectan as c\u00e9lulas brancas do sangue (leucocitos), e c\u00e9lulas do f\u00edgado e bazo e transm\u00edtense polas moscas \"Simulium\", que \u00e9 un amplo x\u00e9nero de moscas relacionadas cos mosquitos.\nOs leucocitos, os hepatocitos e a maior\u00eda das c\u00e9lulas do bazo fagocitan activamente materia particulada facendo que a entrada dentro da c\u00e9lula sexa m\u00e1is doada para o parasito. O mecanismo de entrada das especies de \"Plasmodium\" nos eritrocitos a\u00ednda non est\u00e1 moi claro tendo en conta que dura menos de 30 segundos. Non se sabe a\u00ednda se este mecanismo evolucionou antes de que os mosquitos se fixesen os principais vectores para a transmisi\u00f3n de \"Plasmodium\". \n\"Plasmodium\" evolucionou hai uns 130 mill\u00f3ns de anos. Este per\u00edodo coincidiu co r\u00e1pido espallamento das anxiospermas (plantas con flor). Parece probable que o incremento no n\u00famero de flores levase ao incremento no n\u00famero de mosquitos e o seu contacto cos vertebrados.\nOs mosquitos evolucionaron no que hoxe \u00e9 Suram\u00e9rica hai uns 230 mill\u00f3ns de anos. Existen unhas 3500 especies reco\u00f1ecidas pero ata agora a s\u00faa evoluci\u00f3n non est\u00e1 ben resolta o que fai que haxa algunhas lagoas no noso co\u00f1ecemento da evoluci\u00f3n de \"Plasmodium\". Parece probable que as aves foran o primeiro grupo infectado por \"Plasmodium\", seguido dos r\u00e9ptiles, probablemente os lagartos. En determinado momento, os primates e os roedores foron infectados polo parasito. O resto das especies infectadas f\u00f3ra destes grupos probablemente o foron como resultado de eventos relativamente recentes.\nEn 2007, dispo\u00f1iase de secuencias de ADN de case sesenta especies destes parasitos, e a maior\u00eda destas eran de especies que infectan h\u00f3spedes roedores ou primates. A evoluci\u00f3n proposta aqu\u00ed \u00e9 en parte especulativa e deber\u00eda revisarse conforme se obte\u00f1an novos datos.\nBiolox\u00eda celular.\nTodas as especies examinadas ata agora te\u00f1en 14 cromosomas, unha mitocondria e un plastidio (un org\u00e1nulo similar a un cloroplasto). Os cormosomas var\u00edan desde un tama\u00f1o de 500 kb a 3,5 Mb. Crese que este \u00e9 o patr\u00f3n xeral do x\u00e9nero. O pl\u00e1stidio, a diferenza do atopado nas algas, non \u00e9 fotosint\u00e9tico. A s\u00faa funci\u00f3n non se co\u00f1ece pero hai algunhas evidencias que suxiren que pode estar implicado na reproduci\u00f3n.\nA nivel molecular, o parasito produce danos nos gl\u00f3bulos vermellos do sangue utilizando os seus encimas plasmepsinas, que son aspartato proteases que degradan a hemoglobina.\nTaxonom\u00eda.\nO x\u00e9nero \"Plasmodium\" pertence \u00e1 familia Plasmodiidae (Levine, 1988), da orde Haemosporidia, filo Apicomplexa. Neste orde hai 450 especies reco\u00f1ecidas. A taxonom\u00eda de moitas das especies desta orde est\u00e1 sendo reexaminada por medio de an\u00e1lises de ADN. \u00c9 probable que moitas das especies sexan reasignadas cando se completen estes estudos. Ind\u00edcanse a continuaci\u00f3n os subx\u00e9neros en que se subdivide \"Plasmodium\":\nOs x\u00e9neros da orde Hemaesporidia \"Plasmodium\", \"Fallisia\" e \"Saurocytozoon\" causan todos malaria en lagartos. Todos son transportados por d\u00edpteros. Os pigmentos est\u00e1n ausentes no hemosporidio \"Garnia\". Os gametocitos non pigmentados son normalmente as \u00fanicas formas que se encontran en \"Saurocytozoon\", pero poden atoparse formas pigmentadas nos leucocitos ocasionalmente. \"Fallisia\" produce formas non pigmentadas asexuais e formas de gametocitos en leucocitos e trombocitos.\nEspecies que infectan a humanos.\nAs especies de \"Plasmodium\" que m\u00e1is comunmente infectan aos humanos son:\nOutras especies infecciosas para os humanos menos com\u00fans son:\nAs primeiras catro especies da lista son as que m\u00e1is comunmente infectan a humanos. Case todos os casos mortais de malaria en humanos son causados pola primeira especie, \"P. falciparum\", principalmente na \u00c1frica subsahariana. Co uso da reacci\u00f3n en cadea da polimerase identific\u00e1ronse novas especies que poden infectar a humanos.\nInformouse dalgunhas posibles infecci\u00f3ns en humanos por \"Plasmodium eylesi\" e \"P. tenue\", pero a identificaci\u00f3n foi insegura. \"P. tenue\" foi proposta no mesmo ano (1914) como especie atopada en aves.\nO \u00fanico h\u00f3spede co\u00f1ecido de \"P. falciparum\" e \"P. malariae\" \u00e9 o ser humano. Por\u00e9n, \"P. vivax\" pode infectar chimpanc\u00e9s e orangut\u00e1ns. A infecci\u00f3n nestes simios tende a ser de baixo grao pero pode persistir e permanecer como unha fonte de parasitos para os humanos durante alg\u00fan tempo.\n\"P. ovale\" pode ser transmitido a chimpanc\u00e9s. \"P. ovale\" ten unha distribuci\u00f3n pouco com\u00fan, xa que se atopa en \u00c1frica, as Filipinas e Nova Guinea. A pesar de que se admite unha pobre capacidade de transmisi\u00f3n a chimpanc\u00e9s, dada a s\u00faa descontinua distribuci\u00f3n, sosp\u00e9itase que \"P. ovale\" \u00e9 unha zoonose con alg\u00fan h\u00f3spede primate natural non identificado.\n\"Plasmodium shortii\" e \"Plasmodium osmaniae\" son agora considerados sin\u00f3nimos de \"Plasmodium inui\"\nA taxonom\u00eda en parasitolox\u00eda antes da aparici\u00f3n de m\u00e9todos baseados no ADN foi sempre problem\u00e1tica, e as revisi\u00f3ns son frecuentes, orixinando moitos nomes obsoletos de especies de \"Plasmodium\" que infectan a humanos.\nReferencias xerais.\nLibros est\u00e1ndar de referencia para a identificaci\u00f3n de especies de \"Plasmodium\":\n \nOutras referencias \u00fatiles:\nHistoria da malaria:"}
{"id": "283275", "revid": "54336", "url": "https://gl.wikipedia.org/wiki?curid=283275", "title": "Escola T\u00e9cnica Superior de Enxe\u00f1ar\u00eda de Minas de Vigo", "text": "A Escola T\u00e9cnica Superior de Enxe\u00f1ar\u00eda de Minas \u00e9 o centro da Universidade de Vigo que imparte estudos, tanto de t\u00edtulos de grao como de posgrao, en Enxe\u00f1ar\u00eda de minas. At\u00f3pase no Campus das Lagoas-Marcosende.\nHistoria.\nOs estudos de enxe\u00f1ar\u00eda de minas te\u00f1en unha longa tradici\u00f3n. Datan do ano 1777 e foi a primeira titulaci\u00f3n de Enxe\u00f1ar\u00eda civil creada en Espa\u00f1a. A s\u00faa denominaci\u00f3n ten precisamente a orixe na localizaci\u00f3n tradicional das fontes de recursos minerais e enerx\u00e9ticos. Os elementos caracter\u00edsticos desta enxe\u00f1ar\u00eda son o martelo, o mazo, a palma e as follas de loureiro, como queda reflectido no escudo da escola. Os devanditos elementos representan a presenza actual dos enxe\u00f1eiros de minas nos sectores estrat\u00e9xicos relacionados coa explotaci\u00f3n e xesti\u00f3n de recursos naturais, o medio ambiente, os novos materiais, as obras p\u00fablicas e na enerx\u00eda. O inicio destes estudos na Universidade de Vigo rem\u00f3ntase ao curso 1992-1993. \u00c9 unha das \u00fanicas catro universidades en Espa\u00f1a nese momento, e a \u00fanica en Galicia ata hoxe. Dende a s\u00faa fundaci\u00f3n ata o curso 2010-2011 a escola impartiu o t\u00edtulo de enxe\u00f1eiro de minas con tres intensificaci\u00f3ns:\nA partir deste ano, o devandito plan de estudos comezou a s\u00faa extinci\u00f3n en prol dos novos t\u00edtulos de grao adaptados ao plan de estudos RD 1393/2007 (modificado polo RD 961/2010) comunmente co\u00f1ecido como Plan Bolo\u00f1a.\nInstalaci\u00f3ns.\nO actual edificio da ETSE de Minas, as\u00ed como as s\u00faas instalaci\u00f3ns, son de construci\u00f3n recente (finalizado e inaugurado en 2005). O proxecto arquitect\u00f3nico foi pensado para centralizar diversos servizos compartidos con outras escolas, como a biblioteca, reprograf\u00eda, comedor e unidades administrativas. O estilo da edificaci\u00f3n \u00e9 de claro car\u00e1cter industrial e abrangue preto de 9.000 metros cadrados de superficie, distribu\u00eddos en m\u00f3dulos para adaptarse \u00e1 complicada orograf\u00eda.\nInternacional.\nActualmente a ESTE de Minas mant\u00e9n intercambios dentro do programa Erasmus ou de intercambio bilateral con m\u00e1is de 20 universidades de toda Europa e Suram\u00e9rica, entre as que destacan:\nSemana da Ciencia.\nA Secretaria de Estado de I+D+i do Ministerio de Econom\u00eda e Competitividade, financia a trav\u00e9s da FECYT unha serie de actividades para promover un contorno social m\u00e1is propenso \u00e1 ciencia e \u00e1 innovaci\u00f3n. Dentro deste programa, a Escola de Minas de Vigo organiza anualmente dende 2007 unha Semana da Ciencia.\nAs experiencias organizadas est\u00e1n dirixidas principalmente a estudantes de ensinanza media e bacharelato. Os contidos te\u00f1en relaci\u00f3n directa cos laboratorios de investigaci\u00f3n da escola, que en gran medida tratan temas sobre enerx\u00eda, os novos materiais e o medio ambiente. As acci\u00f3ns div\u00eddense en diversos m\u00f3dulos de aprendizaxe, nos cales a trav\u00e9s das actividades manipulativas se fomenta o interese pola ciencia e a tecnolox\u00eda. Dende este punto de vista, o evento toma como modelo os museos interactivos, aproveitando a dispo\u00f1ibilidade de persoal cualificado para as explicaci\u00f3ns, o que favorece a aprendizaxe formal. Todo isto, acompa\u00f1ado de medios audiovisuais adecuados e textos de lectura sinxela e breve fai que, ao finalizar, o estudante adquira unha visi\u00f3n m\u00e1is real das investigaci\u00f3ns levadas a cabo na universidade, as\u00ed como unha mellor informaci\u00f3n dos procesos cient\u00edfico-tecnol\u00f3xicos."}
{"id": "283284", "revid": "5863", "url": "https://gl.wikipedia.org/wiki?curid=283284", "title": "1,1,1,2 tetrafluoroetano", "text": ""}
{"id": "283287", "revid": "89787", "url": "https://gl.wikipedia.org/wiki?curid=283287", "title": "Mundial de F\u00fatbol de 2014 - Grupo E", "text": "O Grupo E da Copa do Mundo de F\u00fatbol de 2014, realizada no Brasil, est\u00e1 composto por catro equipos que se enfrontar\u00e1n entre si nun total de seis encontros: , , e . Ao termo dos mesmos os dous con maior cantidade de puntos, Francia e Su\u00edza, con 7 e 6 puntos respectivamente, clasificaronse \u00e1 seguinte fase. Quedar\u00edan eliminadas as selecci\u00f3ns de Ecuador, con 4 puntos, e Honduras, que non conseguiu puntuar.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o sexto posto, o d\u00e9cimo s\u00e9timo, o lugar n\u00famero vinte e seis e o trinta e tres. A media do grupo corresponde ao lugar n\u00famero vinte e un, sendo con exclusi\u00f3n da selecci\u00f3n con peor coeficiente, Honduras, a clasificaci\u00f3n media de dezaseis.\nParticipantes.\nO Grupo E est\u00e1 composto polas seguintes selecci\u00f3ns:\nAntecedentes.\nOs seguintes son os enfrontamentos previos entre os equipos do grupo en partidos correspondentes \u00e1 Copa do Mundo da FIFA:\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "283290", "revid": "5863", "url": "https://gl.wikipedia.org/wiki?curid=283290", "title": "Estelas", "text": ""}
{"id": "283292", "revid": "22570", "url": "https://gl.wikipedia.org/wiki?curid=283292", "title": "Pintura isl\u00e1mica", "text": "O mundo isl\u00e1mico xurdiu a comezos do s\u00e9culo VII na pen\u00ednsula Ar\u00e1biga, que era lugar de paso das m\u00e1is importantes rutas de comercio da \u00e9poca. A pesar dos desertos que cubr\u00edan gran parte desa pen\u00ednsula, nos litorais hab\u00eda zonas de gran fertilidade agr\u00edcola, berce das primeiras civilizaci\u00f3ns semitas. As tribos eran fundamentalmente polite\u00edstas mais exist\u00edan tam\u00e9n zonas monote\u00edstas.\nMahoma naceu na Meca e, a partir do ano 611, tivo visi\u00f3ns nas que o arcanxo Gabriel o sinalaba como profeta escollido por Deus, e xa no 614, como mensaxeiro. Comezou ent\u00f3n a predicar entre os seus familiares e m\u00e1is tarde na Meca, feito que levou a persecuci\u00f3ns por parte dos mercadores e este tivo que fuxir a Yatrib, a futura Medina.\nO ano 622 consid\u00e9rase o inicio da expansi\u00f3n do Islam. Mahoma converteu as tribos \u00e1rabes, formando un r\u00e9xime teocr\u00e1tico. Recuperou o monote\u00edsmo do pobo \u00e1rabe e desenvolveu o Islam (relixi\u00f3n que regula toda a vida do musulm\u00e1n).\nA prohibici\u00f3n da representaci\u00f3n humana na arte isl\u00e1mica \u00e9 un feito fundamental, xa que non se prohibe a representaci\u00f3n de figuras no Cor\u00e1n, pero \u00e9 co\u00f1ecido que se adoptaron medidas intransixentes contra a representaci\u00f3n primeiro de Deus, e logo de calquera figura. A raz\u00f3n foi o temor das autoridades relixiosas a que o pobo volvese \u00f3 paganismo id\u00f3latra do que provi\u00f1a. A pesar da citada prohibici\u00f3n, sempre sorprendeu a aparici\u00f3n de obras art\u00edsticas figuradas musulm\u00e1s, polo que \u00e9 indispensable facer a distinci\u00f3n entre arte sagrada e arte profana.\n\u00c9 evidente que nas mesquitas, a partir dunha determinada data, a decoraci\u00f3n se basea estritamente en motivos xeom\u00e9tricos ou vexetais (a incorporaci\u00f3n da caligraf\u00eda \u00e1s produci\u00f3ns gr\u00e1ficas \u00e9 un dos seus trazos m\u00e1is caracter\u00edsticos); pero non ocorre o mesmo no contexto da arte non relixiosa. Un exemplo de representaci\u00f3ns humanas na arte do Islam en Espa\u00f1a, son as pinturas da \"Sala de Los Reyes\" da Alhambra, onde, entre outros motivos, aparecen pintados os primeiros dez reis da \"dinast\u00eda nazar\u00ed\".\nPara lograr o efecto de profundidade, utiliz\u00e1base unha perspectiva que combinaba o debuxo e a cor, xa que na s\u00faa maior\u00eda a pintura isl\u00e1mica era bastante plana ou carente de perspectiva, pero isto contrasta coas vivas cores que axudan a atraer a atenci\u00f3n do observador.\nA pintura de cabalete non existiu na arte isl\u00e1mica, que se concentrou na ilustraci\u00f3n de libros. As primeiras mostras conservadas son miniaturas de manuscritos cient\u00edficos gregos traducidos \u00f3 \u00e1rabe, as \"F\u00e1bulas de Bidpai\" e o \"Magamat de al-Hariri\" (1054 \u2013 1122), narraci\u00f3n das aventuras dun viaxeiro. As ilustraci\u00f3ns cient\u00edficas son debuxos lineais baseados nos modelos cl\u00e1sicos, mentres que as coloristas pinturas laicas son dunha inxenuidade encantadora, con s\u00f3 d\u00faas ou tres figuras monumentais e paisaxes como elementos decorativos."}
{"id": "283301", "revid": "98629", "url": "https://gl.wikipedia.org/wiki?curid=283301", "title": "Pa\u00edses Baixos espa\u00f1ois", "text": "Pa\u00edses Baixos espa\u00f1ois foi o nome que, na historiograf\u00eda internacional, se lle daba aos territorios do noroeste europeo, co\u00f1ecidos en Espa\u00f1a como \"Flandes\" (Flandres), que permaneceron baixo o dominio da rama espa\u00f1ola da casa de Habsburgo, no per\u00edodo que trascorreu entre 1555, cando o emperador Carlos V como duque de Borgo\u00f1a cedeu estes territorios ao seu fillo Filipe, daquela pr\u00edncipe, at\u00e9 1713, en que, en virtude dos tratados Utrech-Rastatt \u2014conxunto de tratados asinados polos Estados contendentes na Guerra de Sucesi\u00f3n espa\u00f1ola entre os anos 1713 e 1715 na cidade holandesa de Utrecht e na alem\u00e1 de Rastatt\u2014 os territorios que a\u00ednda estaban en poder da coroa espa\u00f1ola pasaron \u00e1 soberan\u00eda dos Habsburgos austr\u00edacos, obtendo as\u00ed o emperador Carlos VI o control dos Pa\u00edses Baixos.\nC\u00f3mpre sinalar que alg\u00fans historiadores sit\u00faan como data de inicio deste per\u00edodo a da independencia das Provincias Unidas, en 1581."}
{"id": "283322", "revid": "56817", "url": "https://gl.wikipedia.org/wiki?curid=283322", "title": "El L\u00e1tigo (1897)", "text": "El L\u00e1tigo foi un semanario editado en Santiago de Compostela en 1897.\nHistoria e caracter\u00edsticas.\nApareceu o 20 de febreiro de 1897. Peri\u00f3dico semanal con temas xocosos e serios. Estaba dirixido por Alejandro Taboada Rivas."}
{"id": "283328", "revid": "89787", "url": "https://gl.wikipedia.org/wiki?curid=283328", "title": "Vilaver, Vilaver, Cervantes", "text": "Vilaver \u00e9 un lugar da parroquia de Vilaver no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 26 habitantes (14 homes e 12 mulleres)."}
{"id": "283329", "revid": "1131", "url": "https://gl.wikipedia.org/wiki?curid=283329", "title": "O Pando, O Pando, Cervantes", "text": "O Pando \u00e9 un lugar da parroquia do Pando no concello lugu\u00e9s de Cervantes na comarca dos Ancares. Segundo o IGE, en 2013 non ti\u00f1a habitante alg\u00fan."}
{"id": "283330", "revid": "89787", "url": "https://gl.wikipedia.org/wiki?curid=283330", "title": "Poso, O Pando, Cervantes", "text": "Poso \u00e9 un lugar da parroquia do Pando no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 8 habitantes (6 homes e 2 mulleres)."}
{"id": "283331", "revid": "89787", "url": "https://gl.wikipedia.org/wiki?curid=283331", "title": "Pradela, O Pando, Cervantes", "text": "Pradela \u00e9 un lugar da parroquia do Pando no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 6 habitantes (3 homes e 3 mulleres)."}
{"id": "283334", "revid": "89787", "url": "https://gl.wikipedia.org/wiki?curid=283334", "title": "Santalla, Ambasv\u00edas, Cervantes", "text": "Santalla \u00e9 un lugar da parroquia de Ambasv\u00edas no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 29 habitantes (19 homes e 10 mulleres)."}
{"id": "283335", "revid": "85894", "url": "https://gl.wikipedia.org/wiki?curid=283335", "title": "Santo Estevo, Ambasv\u00edas, Cervantes", "text": "Santo Estevo \u00e9 un lugar da parroquia de Ambasv\u00edas no concello lugu\u00e9s de Cervantes na comarca dos Ancares. Segundo o IGE en 2013 ti\u00f1a un habitante (un home)."}
{"id": "283336", "revid": "85894", "url": "https://gl.wikipedia.org/wiki?curid=283336", "title": "Castelo, Castelo, Cervantes", "text": "Castelo \u00e9 un lugar da parroquia de Castelo no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 22 habitantes (11 homes e 11 mulleres)."}
{"id": "283337", "revid": "85894", "url": "https://gl.wikipedia.org/wiki?curid=283337", "title": "Pereira, Castelo, Cervantes", "text": "Pereira \u00e9 un lugar da parroquia de Castelo no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 7 habitantes (5 homes e 2 mulleres)."}
{"id": "283338", "revid": "85894", "url": "https://gl.wikipedia.org/wiki?curid=283338", "title": "Pombeiro, Castelo, Cervantes", "text": "Pombeiro \u00e9 un lugar da parroquia de Castelo no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 4 habitantes (3 homes e 1 muller)."}
{"id": "283339", "revid": "56817", "url": "https://gl.wikipedia.org/wiki?curid=283339", "title": "Pombeiro", "text": "O top\u00f3nimo Pombeiro pode referirse a varios lugares de Galiza:"}
{"id": "283340", "revid": "23204", "url": "https://gl.wikipedia.org/wiki?curid=283340", "title": "Uni\u00f3n Euroasi\u00e1tica", "text": "A Uni\u00f3n Econ\u00f3mica Eurasi\u00e1tica (UEEa), tam\u00e9n co\u00f1ecido como Uni\u00f3n da Euroasia (UEa) ou Uni\u00f3n Euroasi\u00e1tica (UEa) \u00e9 unha uni\u00f3n econ\u00f3mica que foi planeada para ser establecida por un tratado o 29 de maio de 2014, os l\u00edderes son Belar\u00fas, Casaquist\u00e1n, e Rusia. A Uni\u00f3n entrar\u00e1 en efecto o 1 de xaneiro de 2015 se o tratado \u00e9 aprobado polos parlamentos dos tres pa\u00edses.\nO UEa crear\u00e1 un mercado econ\u00f3mico de 170 mill\u00f3ns de persoas e un produto interior bruto de 2.7 bill\u00f3ns de d\u00f3lares. Armenia, Kirguizist\u00e1n, Taxiquist\u00e1n e Uzbekist\u00e1n xa amosaron o seu interese de entrar na uni\u00f3n.\nMembros.\nOs membros son Rusia, Belar\u00fas e Casaquist\u00e1n.\nAmpliaci\u00f3n.\nO Presidente de Rusia, Vladimir Putin, afirmou que o seu obxectivo \u00e9 ampliar a UEa a todos os estados post-sovi\u00e9ticos, coa exclusi\u00f3n dos tres estados b\u00e1lticos da UE (Estonia, Letonia e Lituania).\nAcerbaix\u00e1n.\nA oposici\u00f3n de acordo co ministro de econom\u00eda de Acerbaix\u00e1n, afirmou que o pa\u00eds non est\u00e1 preparado para unirse a unha uni\u00f3n.\nArmenia.\nEn decembro de 2013, o presidente de Armenia, Serzh Sargsyan, afirmou que a UE, CEI e a UEa non deben ser mutuamente exclusivos. Maja Kocijancic, portavoz do Alto Representante da Uni\u00f3n para Asuntos Exteriores e Pol\u00edtica de Seguridade, Catherine Ashton, respondeu que \"Se Armenia entrara noutra uni\u00f3n, iso non ser\u00eda compatible coa celebraci\u00f3n dun acordo bilateral profunda e ampla de Libre Comercio entre a UE e Armenia por mor de que unha uni\u00f3n aduaneira ten unha pol\u00edtica comercial externa com\u00fan e un pa\u00eds membro individual xa non ten o control soberano sobre as s\u00faas pol\u00edticas de comercio exterior.\"\nMoldavia.\nO 2 de febreiro de 2014, a Unidade Territorial Aut\u00f3noma de Gaga\u00fazia en Moldavia realizou dous referendos sobre a integraci\u00f3n europea. Nunha delas, 98,4% votaron a favor da adhesi\u00f3n \u00e1 Uni\u00f3n Aduaneira de Belar\u00fas, Casaquist\u00e1n e Rusia, mentres que no segundo, 97,2% se opuxo a unha maior integraci\u00f3n coa UE.\nKirguizist\u00e1n.\nKirguizist\u00e1n declarou o seu desexo de unirse \u00e1 UEa. En outubro de 2011, o primeiro ministro en funci\u00f3ns de Kirguizist\u00e1n anunciou que o seu pa\u00eds vai unirse \u00e1 Uni\u00f3n, e que o proceso fora acordado cos primeiros ministros dos demais estados membros.\nTaxiquist\u00e1n.\nTaxiquist\u00e1n planea unirse \u00e1 Uni\u00f3n Euroasi\u00e1tica.\nUcra\u00edna.\nO expresidente ucra\u00edno, Viktor Yanukovych asegurou (en novembro de 2010 e en marzo de 2012) de que Ucra\u00edna pode unirse \u00e1 Uni\u00f3n Aduaneira no futuro, pero que a Constituci\u00f3n de Ucra\u00edna actualmente non lles permiten participar. As\u00ed mesmo, despois da crise ucra\u00edno-rusa de 2014, a poboaci\u00f3n de Ucra\u00edna non acepta a Uni\u00f3n Euroasi\u00e1tica.\nUzbekist\u00e1n.\nUzbekist\u00e1n ten grande interese en ingresar na Uni\u00f3n Euroasi\u00e1tica. O presidente do Senado, Ilgizar Sobirov, xefe da c\u00e1mara alta do parlamento de Uzbekist\u00e1n, tam\u00e9n mostrou o seu apoio \u00e1 adhesi\u00f3n ao bloque comercial liderado por Rusia despois de reunirse cunha delegaci\u00f3n da c\u00e1mara alta do parlamento ruso.\nXeorxia.\nEn setembro de 2013, durante unha entrevista, o primeiro ministro Bidzina Ivanishvili estaba aberto \u00e1 posibilidade de que Xeorxia se unise \u00e1 UEa \"se fora vantaxoso para o noso pa\u00eds\"."}
{"id": "283349", "revid": "1888", "url": "https://gl.wikipedia.org/wiki?curid=283349", "title": "Alfarnate", "text": "Alfarnate \u00e9 un concello da provincia de M\u00e1laga, Andaluc\u00eda, situado na comarca da Axarqu\u00eda, no norte da provincia, preto da provincia de Granada.\nEn 2012 contaba cunha poboaci\u00f3n de 1.300 habitantes.\nToponom\u00eda.\nO nome da localidade parece vir da palabra \u00e1rabe \"Al-farnat\", cuxo significado \u00e9 \"mu\u00ed\u00f1o de fari\u00f1a\". De feito, xa aparece documentada a referencia a Alfarnate no s\u00e9culo X como forte zona de produci\u00f3n de fari\u00f1a. Nunha localidade veci\u00f1a, Alfarnatejo, p\u00f3dense ver dous mu\u00ed\u00f1os de fari\u00f1a que traballaban coa auga do regueiro.\nXeograf\u00eda.\nSituado no norte da provincia, \u00e9 a localidade m\u00e1is alta (as r\u00faas est\u00e1n situadas a 925 metros sobre o nivel do mar) e o seu termo est\u00e1 completamente rodeado de serras pertencentes ao movemento xeol\u00f3xico da Subb\u00e9tica con formaci\u00f3ns de dolom\u00edas e margocalizas como a Serra de Camarolos polo sueste, a Serra do Jobo, cuxos cumes forman a fronteira do seu termo por oeste e noroeste, co pico do Chamizo (1.641 msnm). O norte xeogr\u00e1fico \u00e9 tam\u00e9n, co porto dos Alazores, a divisoria coa Serra de Alhama que a percorre de norte a sueste, coas formaci\u00f3ns como o \"Tajo de las Palomas\" (1.302 m), para encontrarse no Porto do Sol (1.100 m) coa Serra de Enmedio que a delimita polo sur con picos como o de Vilo (1.415 m), Gallo (1.361 m) e o Morr\u00f3n de Malinfierno que protexe o lugar polo sur (1.077 m). No medio destas serras de considerable altura, Alfarnate goza dun fermoso val a m\u00e1is de 900 metros que fai deste un dos m\u00e1is raros exemplos de vilas de monta\u00f1a en Andaluc\u00eda.\nPol\u00edtica e administraci\u00f3n.\nA administraci\u00f3n pol\u00edtica do municipio real\u00edzase a trav\u00e9s dun concello de xesti\u00f3n democr\u00e1tica cuxos compo\u00f1entes se elixen cada catro anos por sufraxio universal. O censo electoral est\u00e1 composto por todos os residentes empadroados en Alfarnate maiores de 18 anos e nacionais de Espa\u00f1a e dos restantes estados membros da Uni\u00f3n Europea. Segundo o disposto na Lei do R\u00e9xime Electoral Xeral, que establece o n\u00famero de concelleiros elixibles en funci\u00f3n da poboaci\u00f3n do municipio, a Corporaci\u00f3n Municipal de Alfarnate est\u00e1 formada por 9 concelleiros.\nEconom\u00eda.\nO sector primario ocupa case o cen por cento dunha econom\u00eda dedicada case en exclusiva a unha veiga, regada polos seus regueiros, que se cultiva de trigo e dos garavanzos de indiscutible calidade e fama; alg\u00fans oliveirais e algo de amendoeira, complem\u00e9ntanse cunha pequena cabana caprina e ovina. Nos \u00faltimos anos explotouse moito o cultivo de regad\u00edo en toda a s\u00faa variedade, tomates, leitugas, alcachofas, cabaci\u00f1as, fabas, pementos, mel\u00f3ns... explotando a auga do subsolo na que a devandita localidade \u00e9 moi rica. Tam\u00e9n se foron introducindo algunhas variedades de \u00e1rbores froiteiras como son as cerdeiras ou as maceiras."}
{"id": "283351", "revid": "17467", "url": "https://gl.wikipedia.org/wiki?curid=283351", "title": "Melbourne Heart Football Club", "text": ""}
{"id": "283352", "revid": "89787", "url": "https://gl.wikipedia.org/wiki?curid=283352", "title": "Izquierda Unida Los Verdes-Convocatoria por Andaluc\u00eda", "text": "Izquierda Unida Los Verdes-Convocatoria por Andaluc\u00eda (IULV-CA) (en galego: \"Esquerda Unida Os Verdes-Convocatoria por Andaluc\u00eda\" ; \"EUOV-CA\") \u00e9 unha federaci\u00f3n do movemento pol\u00edtico e social espa\u00f1ol Esquerda Unida en Andaluc\u00eda.\nNas elecci\u00f3ns auton\u00f3micas de 2012 obtivo 12 deputados no Parlamento de Andaluc\u00eda. En xu\u00f1o de 2013, tras a celebraci\u00f3n da s\u00faa XIX Asemblea, Antonio Ma\u00edllo foi elixido coordinador xeral. En 2013 contaba con 10.000 militantes.\nHistoria.\nIULV-CA nace en 1984 baixo o nome de Convocatoria por Andaluc\u00eda, tras un proceso de apertura posto en marcha polo PCA a trav\u00e9s do \"Manifiesto de las Amapolas\" (\"Manifesto das Papoulas\") que formulaba a construci\u00f3n dun programa alternativo para transformar Andaluc\u00eda.\nOrganizaci\u00f3n.\nO m\u00e1ximo \u00f3rgano de decisi\u00f3n de IULV-CA \u00e9 a Asemblea Andaluza, que est\u00e1 integrada por unha comisi\u00f3n executiva e os delegados das asembleas de base. A asemblea define a pol\u00edtica de IULV-CA e elixe unha parte doutros \u00f3rganos da federaci\u00f3n como son o Consello Andaluz, a Comisi\u00f3n de Arbitraxe e Garant\u00edas Democr\u00e1ticas e a Comisi\u00f3n de Control Financeiro, as\u00ed como ao candidato \u00e1 presidencia da Xunta de Andaluc\u00eda."}
{"id": "283354", "revid": "1131", "url": "https://gl.wikipedia.org/wiki?curid=283354", "title": "Choloepus hoffmanni", "text": "Choloepus hoffmanni \u00e9 unha especie de mam\u00edfero placentario da orde dos pilosos, suborde dos fol\u00edvoros e familia dos megalorr\u00ednquidos, unha das d\u00faas do x\u00e9nero \"Choloepus\" que, \u00e1 s\u00faa vez, \u00e9 o \u00fanico da familia.\n\u00c9 un animal solitario, nocturno e arbor\u00edcola, que habita nas selvas de Am\u00e9rica Central e do Sur (maduras e secundarias) e en bosques caducifolios.\nO seu nome espec\u00edfico conmemora ao naturalista alem\u00e1n Karl Hoffmann.\nDistribuci\u00f3n e h\u00e1bitat.\nO \"Choloepus hoffmanni\" \u00e9 atopado no dosel de selvas en d\u00faas rexi\u00f3ns separadas de Suram\u00e9rica:\nHabita en bosques tropicais a 3 300 m por riba do nivel do mar.\nSubespecies.\nAs cinco subespecies reco\u00f1ecidas en \"Choloepus hoffmanni\" son:\nVida.\nO cortexo sexual consiste en que a femia lambe a cara do macho mentres frega os seus xenitais contra o corpo deste.&lt;br&gt; A xestaci\u00f3n dura entre 355 e 377 d\u00edas, e d\u00e1 lugar ao nacemento dun s\u00f3 individuo novo.\n\"Choloepus hoffmanni\" alcanza a madurez sexual entre os dous e os catro anos de idade, e viven ata os 32 anos en catividade."}
{"id": "283356", "revid": "23204", "url": "https://gl.wikipedia.org/wiki?curid=283356", "title": "Carr\u00edcola", "text": "Carr\u00edcola \u00e9 un concello da provincia de Valencia, na Comunidade Valenciana, Espa\u00f1a.\nHistoria.\nTen a s\u00faa orixe nunha alquer\u00eda musulm\u00e1 que o rei Xaime I de Arag\u00f3n cedeu xunto coa torre do Castellet, que hoxe at\u00f3pase en El Palomar, a Berenguela Alonso en 1270. En 1273 pasa, tam\u00e9n por doaz\u00f3n do rei conquistador, ao bispo de Valencia. A baron\u00eda de Carr\u00edcola foi vinculada, en 1477, polo cardeal Llu\u00eds Joan del Mil\u00e0 i Borja e recalou posteriormente nos \"Orense\" e os \"Tamarit\".\nFoi lugar de mouriscos e contaba antes da expulsi\u00f3n con 56 casas.\nEconom\u00eda.\nBaseada tradicionalmente na agricultura. A case totalidade dos cultivos son de seca\u00f1o como amendoeiras, alfarrobeiras e oliveiras. Na zona da Vall d'Albaida Carricola, foi pioneira na introduci\u00f3n da agricultura ecol\u00f3xica como iniciativa de desenvolvemento sostible. A trav\u00e9s dela puid\u00e9ronse xerar beneficios econ\u00f3micos e en forma de oferta de produtos que fan factible iniciativas de turismo rural. Carricola \u00e9 un excelente lugar para o inicio de rutas dentro das paraxes naturais que envolven o municipio encravado no medio da Serra do Benicadell."}
{"id": "283358", "revid": "89787", "url": "https://gl.wikipedia.org/wiki?curid=283358", "title": "Code 128", "text": "Code 128 \u00e9 un c\u00f3digo de barras de alta densidade, usado amplamente para a lox\u00edstica e paqueter\u00eda. Pode codificar caracteres alfanum\u00e9ricos ou so num\u00e9ricos. Con este c\u00f3digo \u00e9 posible representar todos os caracteres da t\u00e1boa ASCII, inclu\u00eddos os caracteres de control.\nPara comprender como se codifica este c\u00f3digo, debemos ter en conta que cada ASCII se codifica mediante 11 barras.\nPor exemplo , o car\u00e1cter ASCII &lt;espazo&gt; est\u00e1 formado por:\nO c\u00f3digo en realidade incl\u00fae seis zonas:"}
{"id": "283362", "revid": "1888", "url": "https://gl.wikipedia.org/wiki?curid=283362", "title": "Federico D\u00edaz Palafox", "text": "Federico D\u00edaz Palafox, finado en Ferrol en abril de 1911, foi un xornalista e pol\u00edtico galego.\nTraxectoria.\nFillo de Jorge D\u00edaz Gal\u00e1n e Justina Palafox. Republicano, foi l\u00edder do Partido Republicano de Ferrol e organizador da Federaci\u00f3n Local de Trabajadores de Ferrol. Implicado na insurrecci\u00f3n republicana de 1872, tivo que exiliarse en Porto. Ao seu retorno dirixiu un colexio de ensinanza superior en Ferrol. Dirixiu a revista \"La Ciencia\" de Madrid en 1879, e os peri\u00f3dicos \"El Pueblo Gallego\", \"La Autonom\u00eda de Galicia\", e \"La Rep\u00fablica\" de Ferrol. Foi veterinario municipal de Ferrol dende 1897. Publicou \"Elementos de prosodia para los alumnos\" (1871) e traduciu ao castel\u00e1n as novelas \"Un se\u00f1or condescendiente\" de Pigault-Lebrun e \"El amor por las calles\" e \"Isidoro el exp\u00f3sito\" de Paul de Kock."}
{"id": "283363", "revid": "5863", "url": "https://gl.wikipedia.org/wiki?curid=283363", "title": "La Ducha", "text": "La Ducha foi un semanario editado na Coru\u00f1a en 1897.\nHistoria e caracter\u00edsticas.\nApareceu o 24 de xaneiro de 1897. Peri\u00f3dico semanal que aparec\u00eda os domingos. Estaba dirixido por Juan Cadaviero e o administrador era Joaqu\u00edn S\u00e1nchez Fern\u00e1ndez. Semanario de car\u00e1cter conservador, defendeu a pol\u00edtica de C\u00e1novas del Castillo e dedicado \u00e1s noticias e comentarios locais e provinciais. O \u00faltimo n\u00famero co\u00f1ecido, o 37, apareceu o 3 de outubro de 1897."}
{"id": "283372", "revid": "85894", "url": "https://gl.wikipedia.org/wiki?curid=283372", "title": "Alejandro Taboada Rivas", "text": "Alejandro Taboada Rivas, finado en Santiago de Compostela en marzo de 1908, foi un avogado e xornalista galego.\nTraxectoria.\nFillo de Ram\u00f3n Taboada Couso. Foi redactor de \"Gaceta de Galicia\", dirixiu \"El L\u00e1tigo\" e foi redactor xefe de \"El Correo de Galicia\" de Santiago de Compostela."}
{"id": "283383", "revid": "1888", "url": "https://gl.wikipedia.org/wiki?curid=283383", "title": "El Pueblo Gallego (Ferrol)", "text": "El Pueblo Gallego foi un semanario editado en Ferrol entre 1893 e 1894.\nHistoria e caracter\u00edsticas.\nApareceu en febreiro de 1893. Semanario republicano, estaba dirixido por Federico D\u00edaz Palafox. Cesou a s\u00faa publicaci\u00f3n en marzo dese ano, para volver editarse o 1 de xullo. Cesou definitivamente a s\u00faa publicaci\u00f3n o 1 de febreiro de 1894, sendo substitu\u00eddo por \"La Autonom\u00eda de Galicia\"."}
{"id": "283387", "revid": "56817", "url": "https://gl.wikipedia.org/wiki?curid=283387", "title": "El L\u00e1tigo (Ferrol)", "text": "El L\u00e1tigo foi un peri\u00f3dico editado en Ferrol entre 1878 e 1900.\nHistoria e caracter\u00edsticas.\nApareceu en 1878. Peri\u00f3dico de car\u00e1cter sat\u00edrico-pol\u00edtico. En 1890 volveu aparecer unha publicaci\u00f3n co mesmo t\u00edtulo e orientaci\u00f3n, e outra en 1899. Cesou a s\u00faa publicaci\u00f3n en febreiro de 1900."}
{"id": "283389", "revid": "85894", "url": "https://gl.wikipedia.org/wiki?curid=283389", "title": "As Pontes, Don\u00eds, Cervantes", "text": "As Pontes \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE en 2013 ti\u00f1a catro habitantes (dous homes e d\u00faas mulleres)."}
{"id": "283390", "revid": "85894", "url": "https://gl.wikipedia.org/wiki?curid=283390", "title": "Cabana Xaraz, Don\u00eds, Cervantes", "text": "Cabana Xaraz \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 9 habitantes (3 homes e 6 mulleres)."}
{"id": "283391", "revid": "85894", "url": "https://gl.wikipedia.org/wiki?curid=283391", "title": "Castelo, Don\u00eds, Cervantes", "text": "Castelo \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 5 habitantes (3 homes e 2 mulleres)."}
{"id": "283392", "revid": "85894", "url": "https://gl.wikipedia.org/wiki?curid=283392", "title": "Corneantes, Don\u00eds, Cervantes", "text": "Corneantes \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 11 habitantes (7 homes e 4 mulleres)."}
{"id": "283393", "revid": "85894", "url": "https://gl.wikipedia.org/wiki?curid=283393", "title": "Don\u00eds, Don\u00eds, Cervantes", "text": "Don\u00eds \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 15 habitantes (10 homes e 5 mulleres)."}
{"id": "283394", "revid": "85894", "url": "https://gl.wikipedia.org/wiki?curid=283394", "title": "O Mazo, Don\u00eds, Cervantes", "text": "O Mazo \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 non ti\u00f1a habitante alg\u00fan."}
{"id": "283395", "revid": "85894", "url": "https://gl.wikipedia.org/wiki?curid=283395", "title": "Moreira, Don\u00eds, Cervantes", "text": "Moreira \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 19 habitantes (13 homes e 6 mulleres)."}
{"id": "283396", "revid": "85894", "url": "https://gl.wikipedia.org/wiki?curid=283396", "title": "Noudelo, Don\u00eds, Cervantes", "text": "Noudelo \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 8 habitantes (4 homes e 4 mulleres)."}
{"id": "283397", "revid": "85894", "url": "https://gl.wikipedia.org/wiki?curid=283397", "title": "Robledo, Don\u00eds, Cervantes", "text": "Robledo \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 12 habitantes (7 homes e 5 mulleres)."}
{"id": "283398", "revid": "85894", "url": "https://gl.wikipedia.org/wiki?curid=283398", "title": "Vilar, Don\u00eds, Cervantes", "text": "Vilar \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 20 habitantes (13 homes e 7 mulleres)."}
{"id": "283399", "revid": "85894", "url": "https://gl.wikipedia.org/wiki?curid=283399", "title": "Vilarello, Don\u00eds, Cervantes", "text": "Vilarello \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 10 habitantes (6 homes e 4 mulleres)."}
{"id": "283400", "revid": "83328", "url": "https://gl.wikipedia.org/wiki?curid=283400", "title": "Montilivi", "text": "Montilivi \u00e9 un barrio e entidade de poboaci\u00f3n da cidade de Xirona, en Catalu\u00f1a. Est\u00e1 situado arredor dun outeiro do mesmo nome, duns 169 metros de altitude, ao sueste da cidade, entre a Creu de Palau e a Creueta. Esta entidade de poboaci\u00f3n acolle o campus da Universidade de Xirona, o Instituto Montilivi e as instalaci\u00f3ns do Girona Futbol Club, entre elas o estadio do mesmo nome.\nTr\u00e1tase dun barrio de clase alta e media xerundense que se trasladou do centro da cidade \u00e1s novas zonas perif\u00e9ricas edificadas do municipio. Basicamente, respecto \u00e1 arquitectura, est\u00e1 formado por edificios de planta baixa e tres ou catro plantas, e casas xuntas ou separadas con xard\u00edn. Disp\u00f3n de amplos espazos e zonas verdes que son utilizados tanto polos seus habitantes como polos membros da comunidade universitaria. Os d\u00edas laborables recibe unha grande afluencia de persoas, fundamentalmente estudantes da Universidade de Xirona, xa que en Montilivi est\u00e1n as sedes das Facultades de Ciencias, Dereito, Ciencias Econ\u00f3micas e Empresariais e a Escola Polit\u00e9cnica Superior. Tam\u00e9n hai unha gran biblioteca que serve a toda a comunidade universitaria e varios edificios de administraci\u00f3n e servizos da Universidade."}
{"id": "283401", "revid": "85894", "url": "https://gl.wikipedia.org/wiki?curid=283401", "title": "Xantes, Don\u00eds, Cervantes", "text": "Xantes \u00e9 un lugar da parroquia de Don\u00eds no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 18 habitantes (13 homes e 5 mulleres)."}
{"id": "283402", "revid": "85894", "url": "https://gl.wikipedia.org/wiki?curid=283402", "title": "San Rom\u00e1n, San Rom\u00e1n de Cervantes, Cervantes", "text": "San Rom\u00e1n \u00e9 un lugar da parroquia de San Rom\u00e1n de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 60 habitantes, dos cales 32 eran homes e 28 eran mulleres."}
{"id": "283403", "revid": "85894", "url": "https://gl.wikipedia.org/wiki?curid=283403", "title": "Seixas, San Rom\u00e1n de Cervantes, Cervantes", "text": "Seixas \u00e9 un lugar da parroquia de San Rom\u00e1n de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 3 habitantes, dos cales 1 era home e 2 eran mulleres."}
{"id": "283404", "revid": "23204", "url": "https://gl.wikipedia.org/wiki?curid=283404", "title": "Vilafranca", "text": "O termo Vilafranca pode facer referencia a:"}
{"id": "283423", "revid": "56817", "url": "https://gl.wikipedia.org/wiki?curid=283423", "title": "El L\u00e1tigo (A Coru\u00f1a)", "text": "El L\u00e1tigo foi un peri\u00f3dico editado na Coru\u00f1a en 1845.\nHistoria e caracter\u00edsticas.\nApareceu en 1845. Peri\u00f3dico de car\u00e1cter moderado. Edit\u00e1base na imprenta de Domingo Puga. Public\u00e1ronse poucos n\u00fameros, foi suspendido pola autoridade civil por suposta inmoralidade."}
{"id": "283427", "revid": "839", "url": "https://gl.wikipedia.org/wiki?curid=283427", "title": "Xo\u00e1n de Antioqu\u00eda (patriarca)", "text": ""}
{"id": "283429", "revid": "2074", "url": "https://gl.wikipedia.org/wiki?curid=283429", "title": "Lingua turkmena", "text": ""}
{"id": "283438", "revid": "839", "url": "https://gl.wikipedia.org/wiki?curid=283438", "title": "Orde dos templarios", "text": ""}
{"id": "283441", "revid": "839", "url": "https://gl.wikipedia.org/wiki?curid=283441", "title": "William Jefferson Clinton", "text": ""}
{"id": "283443", "revid": "23204", "url": "https://gl.wikipedia.org/wiki?curid=283443", "title": "Estat\u00fader", "text": "O estat\u00fader (en holand\u00e9s, \"stadhouder\", que significa literalmente 'lugartenente') foi un cargo pol\u00edtico das antigas provincias do norte dos Pa\u00edses Baixos, que comportaba funci\u00f3ns executivas.\nAo unific\u00e1rense ditas provincias na Uni\u00f3n de Utrecht, creouse un cargo supremo: o de Estat\u00fader e Capit\u00e1n Xeneral das Provincias Unidas dos Pa\u00edses Baixos, controlado de polos Estados Xerais (parlamernto). A s\u00faa funci\u00f3n era dirixir a pol\u00edtica e as actividades militares das provincias neerlandesas.\nEn 1747, tras unha revolta, o cargo converteuse en hereditario.\nForon estat\u00faderes:"}
{"id": "283444", "revid": "98629", "url": "https://gl.wikipedia.org/wiki?curid=283444", "title": "Michael Jackson's Ghosts", "text": "Michael Jackson's Ghosts \u00e9 un filme musical dirixido por Stan Winston que se estreou en 1997. Est\u00e1 protagonizado por Michael Jackson, que tam\u00e9n co-escribiu o gui\u00f3n co novelista de terror Stephen King. Foi estreado internacionalmente en LaserDisc, VHS e V\u00eddeo CD. Jackson interpreta un total de cinco papeis diferentes.\nO filme conta a historia dun sinitro personaxe con poderes sobrenaturais, que \u00e9 forzado a abandonar a pequena vila onde vive polo seu alcalde, caracterizado coma un home arrogante, e que garda semellanza con Thomas Sneddon (o principal instigador de Jackson no caso de abusos sexuais a menores). O filme incl\u00fae unha serie de coreograf\u00edas executadas por Michael Jackson e a s\u00faa familia de pantasmas. Todas as canci\u00f3ns do filme foron extra\u00eddas dos \u00e1lbums ' e '."}
{"id": "283446", "revid": "98629", "url": "https://gl.wikipedia.org/wiki?curid=283446", "title": "Captain EO", "text": "Captain EO \u00e9 un filme musical dirixido por Francis Ford Coppola que se estreou en 1986. Foi exhibido nos parques de atracci\u00f3ns de Disney entre 1986 e 1996. O produtor executivo do filme foi George Lucas. \"Captain EO\" naceu como un ambicioso e innovador proxecto con tecnolox\u00eda de \u00faltima xeraci\u00f3n para a \u00e9poca e efectos visuais nunca antes vistos.\nMichael Jackson \u00e9 o protagonista que interpreta o Capit\u00e1n EO. No filme utiliz\u00e1ronse para as canci\u00f3ns \"Another Part of Me\" (m\u00e1is tarde inclu\u00edda no \u00e1lbum \"Bad\") e \"We are here to change the world\", creada expresamente para a curta, e que no 2004 ser\u00eda inclu\u00edda na colecci\u00f3n de canci\u00f3ns de Michael Jackson titulada \"\"."}
{"id": "283447", "revid": "25871", "url": "https://gl.wikipedia.org/wiki?curid=283447", "title": "Provincias Unidas (hom\u00f3nimos)", "text": "O trermo Provincias Unidas pode referirse a diversas unidades pol\u00edticas:"}
{"id": "283449", "revid": "22795", "url": "https://gl.wikipedia.org/wiki?curid=283449", "title": "Rep\u00fablica do Paraguai", "text": ""}
{"id": "283450", "revid": "98629", "url": "https://gl.wikipedia.org/wiki?curid=283450", "title": "Provincias Unidas do R\u00edo da Prata", "text": "Provincias Unidas do R\u00edo da Prata (en castel\u00e1n \"Provincias Unidas del R\u00edo de la Plata\") foi o nome utilizado polo Primeiro Triunvirato, constitu\u00eddo o 22 de novembro de 1811 para designar ao estado xurdido a partir da Revoluci\u00f3n de Maio de 1810 en Buenos Aires, que suplantou ao vicerreinado do R\u00edo da Prata.\nEste estado gobernouse inicialmente por autoridades provisionais en nome dos dereitos do rei Fernando VII de Espa\u00f1a, pero o 9 de xullo de 1816 proclamou a s\u00faa independencia absoluta de Espa\u00f1a e dos seus reis.\nO nome apareceu por primeira vez no \"Estatuto Provisional del Gobierno Superior de las Provincias Unidas del R\u00edo de la Plata a nombre del Se\u00f1or Don Fernando VII\".\nA\u00ednda que este goberno reclamaba a xurisdici\u00f3n sobre todo o territorio do vicerreinado, non puido controlar a intendencia de Paraguai, que derivou na creaci\u00f3n da Rep\u00fablica de Paraguai, e perdeu o control do Alto Per\u00fa despois da batalla de Huaqui en 1811, tras a cal a recuperaci\u00f3n parcial do territorio variou segundo os vaiv\u00e9ns das incursi\u00f3ns dos seus ex\u00e9rcitos durante a guerra da independencia arxentina at\u00e9 que finalizaron en 1817; o Alto Per\u00fa trasformouse en Bolivia en 1825.\nA guerra contra os luso-brasileiros e os conflitos con Jos\u00e9 Artigas deron lugar \u00e1 perda do control sobre a Banda Oriental, que finalizou coa creaci\u00f3n do estado independente do Uruguai en 1828.\nTras superar per\u00edodos de anarqu\u00eda e guerras civ\u00eds, as 13 provincias que a\u00ednda integraban a uni\u00f3n entre 1831 e 1832 agrup\u00e1ronse no que se denominou \"Confederaci\u00f3n Argentina\", caendo en desuso a denominaci\u00f3n Provincias Unidas do R\u00edo da Prata.\nPor\u00e9n, conforme ao artigo 35 da Constituci\u00f3n arxentina, o nome de Provincias Unidas do R\u00edo da Prata (\"Provincias Unidas del R\u00edo de la Plata\") \u00e9 un dos oficiais do estado nacional, xunto co de Rep\u00fablica arxentina (\"Rep\u00fablica Argentina\") e o de Confederaci\u00f3n arxentina (\"Confederaci\u00f3n Argentina\")."}
{"id": "283451", "revid": "56817", "url": "https://gl.wikipedia.org/wiki?curid=283451", "title": "Provincias Unidas de Agra e Oudh", "text": "As Provincias Unidas de Agra e Oudh, co\u00f1ecidas xeralmente co nome resumido de Provincias Unidas, foi unha provincia da India brit\u00e1nica que existiu entre 1902 e 1947.\nDesde 1835 at\u00e9 1902, a provincia foi co\u00f1ecida como as Provincias Noroccidentais.\nCorresponde aproximadamente aos modernos estados indios de Uttar Pradesh e Uttarakhand."}
{"id": "283453", "revid": "56817", "url": "https://gl.wikipedia.org/wiki?curid=283453", "title": "Provincia Unida do Canad\u00e1", "text": "A Prov\u00edncia Unida do Canad\u00e1 ou Provincia do Canad\u00e1 foi unha colonia do Reino Unido, resultante da fusi\u00f3n do Alto Canad\u00e1 e do Baixo Canad\u00e1 en 1841."}
{"id": "283454", "revid": "12452", "url": "https://gl.wikipedia.org/wiki?curid=283454", "title": "Provincia de Canad\u00e1", "text": ""}
{"id": "283463", "revid": "56817", "url": "https://gl.wikipedia.org/wiki?curid=283463", "title": "Gran Premio dos Pa\u00edses Baixos de 1979", "text": "O Gran Premio dos Pa\u00edses Baixos de 1979 foi unha carreira de automobilismo de F\u00f3rmula Un, celebrada o 26 de agosto de 1979 no circu\u00edto de Zandvoort. Foi a d\u00e9cimo segunda carreira da tempada de F\u00f3rmula Un de . Foi o 28\u00ba Gran Premio dos Pa\u00edses Baixos.\nResumo da carreira.\nRen\u00e9 Arnoux logrou co seu Renault a pole position, pero o lento inicio do inicio do turbo permitiu a Alan Jones adiantarse. Arnoux e Clay Regazzoni chocaron, o Williams quedou eliminado no acto mentres que o poleman durou ata o final da volta mentres ranqueaba de volta a boxes. Jody Scheckter caeu ao \u00faltimo lugar na primeira volta e comezou a tarefa de progresar na pista. Gilles Villeneuve, adiantou a Jones polo exterior na \"Tarzan Bocht\" na volta 11. Pero Jones recuperou o liderado de novo cando fixo un trompo na volta 47. Na volta 51, xusto despois de pasar por boxes, o pneum\u00e1tico traseiro esquerdo de Villeneuve explotou fac\u00e9ndoo trompear. Recuperou o control para comezar unha das voltas m\u00e1is salvaxes da historia. Pilotou unha volta enteira en dous pneum\u00e1ticos, a roda dianteira dereita estaba no aire e a parte traseira esquerda trituraba o caucho e saltaban fa\u00edscas do pavimento. P\u00f3dese considerar un acto dun gran competidor que non quere renunciar ou unha decisi\u00f3n irresponsable, emocional. De calquera xeito a s\u00faa suspensi\u00f3n estaba demasiado danada para reincorporarse \u00e1 carreira. Jones terminou en primeiro lugar logrando a s\u00faa terceira vitoria consecutiva e Williams a s\u00faa cuarta vitoria consecutiva. Con todo, Scheckter abriuse cami\u00f1o ata terminar segundo e debido aos malos resultados de Jones na primeira metade da tempada, o piloto de Ferrari s\u00f3 necesita 4 puntos m\u00e1is para asegurar o t\u00edtulo de pilotos para Ferrari."}
{"id": "283467", "revid": "89787", "url": "https://gl.wikipedia.org/wiki?curid=283467", "title": "Mundial de F\u00fatbol de 2014 - Grupo F", "text": "O Grupo F da Copa do Mundo de F\u00fatbol de 2014, realizada no Brasil, est\u00e1 composto por catro equipos que se enfrontar\u00e1n entre si nun total de seis encontros: , , e . Ao termo dos enfrontamento, Arxentina acabar\u00eda invicta no primeiro lugar con todos partidos con vitorias, polo que acadou nove puntos, acompa\u00f1andoa \u00e1 seguinte fase a selecci\u00f3n de Nixeria con 4. Quedar\u00edan eliminadas Bosnia e Hercegovina, con 3 puntos, e o Ir\u00e1n con 1.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o quinto posto, o vix\u00e9simo primeiro, o lugar n\u00famero corenta e tres e o corenta e catro. A media do grupo corresponde ao lugar n\u00famero vinte e oito, sendo con exclusi\u00f3n da selecci\u00f3n con peor coeficiente, Nixeria, a clasificaci\u00f3n media de vinte e tres, a m\u00e1is baixa dos grupos do mundial.\nParticipantes.\nO Grupo F est\u00e1 composto polas seguintes selecci\u00f3ns:\nAntecedentes.\nOs seguintes son os enfrontamentos previos entre os equipos do grupo en partidos correspondentes \u00e1 Copa do Mundo da FIFA:\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "283472", "revid": "98629", "url": "https://gl.wikipedia.org/wiki?curid=283472", "title": "Moonwalker", "text": "Moonwalker, tam\u00e9n co\u00f1ecido como Michael Jackson: Moonwalker, \u00e9 un filme musical do artista Michael Jackson que se estreou en 1988.\nO filme non ten unha continuidade narrativa, sen\u00f3n que recolle curtas sobre Jackson, moitas delas sendo v\u00eddeos musicais do \u00e1lbum \"Bad\". Recibe o t\u00edtulo da t\u00e9cnica de baile moonwalk, que \u00e9 un dos movementos m\u00e1is caracter\u00edsticos do artista. O nome deste movemento de baile foi posto polos medios de comunicaci\u00f3n, e non polo propio Michael Jackcon. \"Moonwalker\" foi un grande \u00e9xito de recadaci\u00f3n, cun total de $67.000.000 arredor do mundo."}
{"id": "283474", "revid": "839", "url": "https://gl.wikipedia.org/wiki?curid=283474", "title": "Provincia Unida de Canad\u00e1", "text": ""}
{"id": "283475", "revid": "98629", "url": "https://gl.wikipedia.org/wiki?curid=283475", "title": "Aliaksandr Nadsan", "text": "Aliaksandr Antonavi\u010d Nadsan (en ), nado o 8 de agosto de 1926 e finado en Londres o 15 de abril de 2015, foi un sacerdote belaruso, que exerceu de visitador apost\u00f3lico para os fieis grecocat\u00f3licos bielorrusos no estranxeiro.\nTraxectoria.\nNaceu en Haradzieja, preto de Niasvi\u017e, en Polonia (hoxe na rexi\u00f3n de Minsk, Belar\u00fas). O seu pai servira como oficial no ex\u00e9rcito tsarista na primeira guerra mundial, e posteriormente participara no levantamento armado de 1920 contra os bolxeviques en Sluck.\nAliaksandr estudou matem\u00e1ticas no seminario de Niasvi\u017e. En 1944 emigrou de Belar\u00fas, e en 1945 foi soldado no Segundo Corpo de Polonia baixo o mando do xeneral Anders, que loitaba no norte de Italia, onde foi ferido. Co seu corpo, trasladouse en 1946 ao Reino Unido, onde estudou Matem\u00e1ticas na Universidade de Londres gradu\u00e1ndose en 1953. Durante este per\u00edodo, Nadsan foi un dos fundadores da Asociaci\u00f3n de Bielorrusos en Gran Breta\u00f1a, e o seu presidente entre 1951 e 1953. Foi tam\u00e9n editor dos xornais \"Bie\u0142arus na \u010du\u017eynie\" e \"Na \u0161lachu\", e participou nas actividades da sociedade acad\u00e9mica cristi\u00e1 bielorrusa \"Ru\u0144\" e no \"Belarusian People's Independent Christian Movement\".\nDende o outono de 1953, baixo a influencia de \u010casla\u016d Sipovi\u010d, estudou no Pontificio Colexio Grego de Roma, e foi ordenado sacerdote o 23 de novembro de 1958. En xullo de 1959 volveu a Londres, onde retomou as s\u00faas actividades en organizaci\u00f3ns da di\u00e1spora bielorrusa.\nDende 1971 foi director do Francis Skaryna Belarusian Library and Museum de Londres, a maior biblioteca bielorrusa no estranxeiro. Dende 1981 \u00e9 cabeza da misi\u00f3n cat\u00f3lica bielorrusa en Gran Breta\u00f1a, e dende finais dos 80, visitador apost\u00f3lico de todos os fieis grecocat\u00f3licos bielorrusos no estranxeiro. Denden ent\u00f3n dedica os seus esforzos \u00e1 resconstruci\u00f3n e fornecemento da Igrexa Cat\u00f3lica Bielorrusa dentro do seu pa\u00eds, e o 11 de marzo de 1990 celebrou a Divina Liturxia en Minsk, a primeira vez que se fac\u00eda de xeito p\u00fablico dende que a uni\u00f3n fora abolida en 1839.\nFoi autor de varios libros sobre a historia de Belar\u00fas, e presidiu unha fundaci\u00f3n caritativa de axuda \u00e1s v\u00edtimas de Chernobil, levando cativos afectados pola radiaci\u00f3n a pasar as vacaci\u00f3ns de ver\u00e1n en Inglaterra, Irlanda e Gales. Foi nomeado doutor honoris causa pola Universidade Europea de Humanidades.\nLogo do seu pasamento o 15 de abril de 2015 os fieis greco-cat\u00f3licos bielorrusos no Reino Unido pasaron a depender da eparqu\u00eda da Sagrada Familia de Londres, sendo o seu bispo Hlib Lonchyna."}
{"id": "283481", "revid": "1131", "url": "https://gl.wikipedia.org/wiki?curid=283481", "title": "Lara\u00f1i\u00f1o, Lara\u00f1o, Santiago de Compostela", "text": "Lara\u00f1i\u00f1o \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 65 habitantes (34 homes e 31 mulleres)."}
{"id": "283482", "revid": "56817", "url": "https://gl.wikipedia.org/wiki?curid=283482", "title": "A Ama\u00f1ecida, Lara\u00f1o, Santiago de Compostela", "text": "A Ama\u00f1ecida \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 24 habitantes (11 homes e 13 mulleres)."}
{"id": "283483", "revid": "56817", "url": "https://gl.wikipedia.org/wiki?curid=283483", "title": "A Barcia, Lara\u00f1o, Santiago de Compostela", "text": "A Barcia \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 208 habitantes (98 homes e 110 mulleres)."}
{"id": "283484", "revid": "85894", "url": "https://gl.wikipedia.org/wiki?curid=283484", "title": "O Casal, Lara\u00f1o, Santiago de Compostela", "text": "O Casal \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 105 habitantes (48 homes e 57 mulleres).\nNeste lugar est\u00e1 o apeadoiro do Casal."}
{"id": "283485", "revid": "56817", "url": "https://gl.wikipedia.org/wiki?curid=283485", "title": "Coira, Lara\u00f1o, Santiago de Compostela", "text": "Coira \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 32 habitantes (18 homes e 14 mulleres)."}
{"id": "283486", "revid": "98629", "url": "https://gl.wikipedia.org/wiki?curid=283486", "title": "A Igrexa, Lara\u00f1o, Santiago de Compostela", "text": "A Igrexa \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 85 habitantes (41 homes e 44 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "283487", "revid": "98629", "url": "https://gl.wikipedia.org/wiki?curid=283487", "title": "Lamas, Lara\u00f1o, Santiago de Compostela", "text": "Lamas \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 69 habitantes (32 homes e 37 mulleres).\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "283488", "revid": "56817", "url": "https://gl.wikipedia.org/wiki?curid=283488", "title": "Mun\u00edn, Lara\u00f1o, Santiago de Compostela", "text": "Mun\u00edn \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 46 habitantes (26 homes e 20 mulleres)."}
{"id": "283489", "revid": "56817", "url": "https://gl.wikipedia.org/wiki?curid=283489", "title": "Pardes, Lara\u00f1o, Santiago de Compostela", "text": "Pardes \u00e9 un lugar da parroquia de Lara\u00f1o no concello coru\u00f1\u00e9s de Santiago de Compostela, na comarca de Santiago. Segundo o padr\u00f3n municipal (INE 2013) ten 151 habitantes (69 homes e 82 mulleres)."}
{"id": "283493", "revid": "25871", "url": "https://gl.wikipedia.org/wiki?curid=283493", "title": "Francisco Cebreiro Barros", "text": "Francisco Cebreiro Barros, nado en Ferrol o 27 de outubro de 1897 e finado en Neda o 29 de xullo de 1977, foi un m\u00e9dico e pol\u00edtico galego.\nTraxectoria.\nEstudou medicina na Universidade de Santiago de Compostela e licenciouse en 1923. M\u00e9dico de Neda, onde era co\u00f1ecido como o \"m\u00e9dico dos pobres\" e como \"Don Paco da Merced\" pois resid\u00eda no Pazo da Merced. Na Rep\u00fablica foi elixido concelleiro de Neda en 1931 e pertenceu a directiva de Izquierda Republicana de Neda. Co golpe de Estado do 18 de xullo de 1936 foi detido e internado uns meses no castelo de San Felipe. Nos anos corenta curou a varios guerrilleiros antifranquistas feridos e facilitoulles medicamentos, tam\u00e9n os aloxou no pazo e chegou a impartirlles cursos de primeiros auxilios. Foi detido por iso. Foi alcalde de Neda no franquismo.\nNa s\u00faa homenaxe adic\u00f3uselle unha r\u00faa en Neda, que deu nome ao lugar de M\u00e9dico Cebreiro."}
{"id": "283496", "revid": "1131", "url": "https://gl.wikipedia.org/wiki?curid=283496", "title": "Praza de Lugo (A Coru\u00f1a)", "text": "A praza de Lugo \u00e9 un espazo p\u00fablico da cidade da Coru\u00f1a, situado entre a praza de Pontevedra e a praza de Ourense, no Ensanche coru\u00f1\u00e9s. O lugar est\u00e1 adicado principalmente ao comercio e o lecer.\nA praza dese\u00f1ouse no plan do Primeiro Ensanche (1885) proxectado por Juan de Ci\u00f3rraga e no centro da praza hai un mercado con m\u00e1is de 150 postos e centro comercial.\nDescrici\u00f3n.\nA praza \u00e9 de secci\u00f3n rectangular con 120 metros por 50 metros e est\u00e1 rodeada de catro r\u00faas, unha delas peonil e as outras tres de sentido \u00fanico de circulaci\u00f3n. A maior parte da superficie da praza est\u00e1 ocupada polo mercado Eusebio da Guarda no cal est\u00e1 o \u00fanico FNAC de Galiza. Nos \u00faltimos anos na zona abriron establecementos principalmente de roupa e complementos, convert\u00e9ndoa nunha das principais \u00e1reas comerciais da Coru\u00f1a.\nNa praza hai edificios modernistas de arquitectos como Julio Gal\u00e1n Carvajal ou Antonio L\u00f3pez Hern\u00e1ndez.\nMercado.\nO mercado orixinal que hab\u00eda na praza foi inaugurado o 9 de abril de 1910. A obra foi pagada en boa parte polo fil\u00e1ntropo coru\u00f1\u00e9s Eusebio da Guarda (que lle deu nome) quen deixou no seu testamento de 35\u00a0000 a 40\u00a0000 pesos tendo o concello que po\u00f1er o soar. O segundo mercado foi inaugurado en 1958 e derrubado en 2003 para inaugurar o novo en xullo de 2006."}
{"id": "283505", "revid": "5863", "url": "https://gl.wikipedia.org/wiki?curid=283505", "title": "Modesto Garc\u00eda N\u00f3voa", "text": "Modesto Garc\u00eda N\u00f3voa, nado en Buenos Aires en 1896 e finado en Vigo en 1978, foi un m\u00e9dico e pol\u00edtico galego.\nTraxectoria.\nOs seus pais eran naturais de Gomesende e estiveron emigrados na Arxentina principios do s\u00e9culo XX, cando regresaron a Ourense. Estudou Medicina en Valladolid e colexiouse nesa provincia en 1925. Simpatizante de Izquierda Republicana e admirador de Manuel Aza\u00f1a, co golpe de Estado do 18 de xullo de 1936 foi detido e condenado sen xu\u00edzo a ser confinado no campo de concentraci\u00f3n das Cocheras dos tranv\u00edas de Valladolid. A s\u00faa familia foi sometida a acosos e rexistros. Foi expulsado do Colexio de M\u00e9dicos en decembro de 1936. Sa\u00edu do c\u00e1rcere en decembro de 1937 e foi expedientado coa prohibici\u00f3n para exercer a nivel p\u00fablico a s\u00faa profesi\u00f3n. Trasladouse a Vigo e instalouse en Canido. A s\u00faa esposa faleceu en xaneiro de 1938, quedando vi\u00favo con tres nenos pequenos. Nos anos corenta abriu consulta en Vigo, pero non foi rehabilitado para a funci\u00f3n p\u00fablica ata os anos sesenta, e obtivo unha praza en Baiona. Colaborou coa rede da oposici\u00f3n antifranquista de Vigo, deu apoio e axuda sanitaria a enlaces da guerrilla e escapados e fuxidos da zona de Vigo. Foi detido en varias ocasi\u00f3ns, a m\u00e1is perigosa o 8 de setembro de 1947, acusado polas s\u00faas supostas actividades pol\u00edticas. Foi procesado na causa 438/47 da Coru\u00f1a contra Francisco Rey Drox e outros. Finalmente foi posto en liberdade o d\u00eda 20 ao non aparecer cargos contra na s\u00faa contra."}
{"id": "283508", "revid": "56817", "url": "https://gl.wikipedia.org/wiki?curid=283508", "title": "El Despertar (A Coru\u00f1a)", "text": "El Despertar foi un peri\u00f3dico editado na Coru\u00f1a en 1926.\nHistoria e caracter\u00edsticas.\nApareceu en 1926. Publicaci\u00f3n de posible ideario anarquista. S\u00f3 se publicaron dous n\u00fameros."}
{"id": "283509", "revid": "56817", "url": "https://gl.wikipedia.org/wiki?curid=283509", "title": "El Despertar (Vigo)", "text": "El Despertar foi un semanario editado en Vigo en 1910.\nHistoria e caracter\u00edsticas.\nApareceu en 1910. Semanario anarcosindicalista probablemente vencellado ao Centro de Sociedades Obreras de Vigo."}
{"id": "283511", "revid": "5863", "url": "https://gl.wikipedia.org/wiki?curid=283511", "title": "Xulio X. Pardellas", "text": ""}
{"id": "283512", "revid": "1888", "url": "https://gl.wikipedia.org/wiki?curid=283512", "title": "El Despertar Mar\u00edtimo", "text": "El Despertar Mar\u00edtimo foi un peri\u00f3dico editado en Vigo entre 1926 e 1927.\nHistoria e caracter\u00edsticas.\nApareceu o 15 de decembro de 1926. Quincenario anarcosindicalista voceiro da Federaci\u00f3n Regional Mar\u00edtima integrada na Confederaci\u00f3n Rexional Galaica da CNT. Estivo dirixido por Jos\u00e9 Villaverde Velo at\u00e9 a s\u00faa suspensi\u00f3n polas autoridades. O \u00faltimo n\u00famero apareceu o 1 de xullo de 1927. Foi substitu\u00eddo por \"\u00a1Despertad!\"."}
{"id": "283513", "revid": "5863", "url": "https://gl.wikipedia.org/wiki?curid=283513", "title": "Xos\u00e9 M\u00aa. \u00c1lvarez Bl\u00e1zquez", "text": ""}
{"id": "283514", "revid": "5863", "url": "https://gl.wikipedia.org/wiki?curid=283514", "title": "Xos\u00e9 A. Perozo", "text": ""}
{"id": "283515", "revid": "12452", "url": "https://gl.wikipedia.org/wiki?curid=283515", "title": "Lovecraft", "text": ""}
{"id": "283518", "revid": "15490", "url": "https://gl.wikipedia.org/wiki?curid=283518", "title": "Ir Indo", "text": "Ir Indo Edici\u00f3ns \u00e9 unha editorial viguesa, en galego, castel\u00e1n, ingl\u00e9s e franc\u00e9s, fundada en 1985 por Bieito Ledo Cabido.\nDescrici\u00f3n.\nO nome d\u00e9bese \u00e1 idea que lle deu a Ledo o carpinteiro da s\u00faa aldea de Padroso, cando lle dixo: \"O caso \u00e9 ir indo\".\nTen m\u00e1is de cincocentos t\u00edtulos, dentro das colecci\u00f3ns Dicionarios, Galegos na Historia, Narrativa, O Parrulo, Elefante Contacontos, Recursos, Festas na escola, A fraga, Raigame, Letras Hispanas, Cl\u00e1sicos, Cidades-vilas, Gu\u00edas, Arquivo da Imaxe, Manuais, Nabarquela e Memorias.\nEntre os autores editados por Ir Indo est\u00e1n \u00c1lvaro Cunqueiro, Francisco Fern\u00e1ndez del Riego, Alfredo Conde, Xos\u00e9 M\u00aa. \u00c1lvarez Bl\u00e1zquez, Dar\u00edo Xoh\u00e1n Cabana, Xos\u00e9 A. Perozo, Marilar Aleixandre, Tucho Calvo, Moncho Borrajo, Roald Dahl, Robert Musil, Joseph Conrad, Edgar Allan Poe, Lovecraft, Tolstoi, Castelao, Ant\u00f3n Fraguas, Rafael Dieste, Eugenio Granell, Camilo Jos\u00e9 Cela, M\u00e9ndez Ferr\u00edn, Filgueira Valverde, Torrente Ballester, Rudyard Kipling, F. Scott Fitzgerald e Xulio Verne.\nObras de consulta.\nEditou entre 1999 e 2006 a \"Enciclopedia Galega Universal Ir Indo\", de dezaseis volumes, que tivo versi\u00f3n en li\u00f1a en Internet. No ano 2003, por encarga de \"La Voz de Galicia\", editou o \"Diccionario Enciclop\u00e9dico Galego Universal\" (DEGU) de sesenta tomos.\nOutras obras de consulta destacadas da editorial son o \"Dicionario biogr\u00e1fico de Galicia\" (2010-2011, tres tomos), o \"Dicionario de Galego Ir Indo\" ou o \"Diccionario dos nomes galegos\" de Xes\u00fas Ferro Ruibal \"et alii\"."}
{"id": "283519", "revid": "5863", "url": "https://gl.wikipedia.org/wiki?curid=283519", "title": "Edici\u00f3ns Ir Indo", "text": ""}
{"id": "283520", "revid": "5863", "url": "https://gl.wikipedia.org/wiki?curid=283520", "title": "Ir Indo Edici\u00f3ns", "text": ""}
{"id": "283521", "revid": "5863", "url": "https://gl.wikipedia.org/wiki?curid=283521", "title": "Ed. Ir Indo", "text": ""}
{"id": "283522", "revid": "5863", "url": "https://gl.wikipedia.org/wiki?curid=283522", "title": "Editorial Ir indo", "text": ""}
{"id": "283524", "revid": "56817", "url": "https://gl.wikipedia.org/wiki?curid=283524", "title": "El Amigo de Galicia (Santiago de Compostela)", "text": "El Amigo de Galicia foi un peri\u00f3dico editado en Santiago de Compostela en 1866.\nHistoria e caracter\u00edsticas.\nSubtitulado \"Peri\u00f3dico destinado a la defensa de los intereses morales y materiales del pa\u00eds\", apareceu en 1866. Inclu\u00eda informaci\u00f3n sobre Galicia, nas secci\u00f3ns Sueltos con noticias de inter\u00e9s general, Revista extranjera, Variedades, Gacetillas e Anuncios."}
{"id": "283525", "revid": "1888", "url": "https://gl.wikipedia.org/wiki?curid=283525", "title": "Mi Tierra (Vilagarc\u00eda de Arousa)", "text": "Mi Tierra foi un semanario editado en Vilagarc\u00eda de Arousa en 1897.\nHistoria e caracter\u00edsticas.\nSubtitulado \"Revista cient\u00edfico-literaria y de intereses generales\", apareceu en febreiro de 1897. Peri\u00f3dico semanal redactado en castel\u00e1n e galego dirixido por Lisardo Rodr\u00edguez Barreiro, que ti\u00f1a como administrador a Manuel del R\u00edo Candamo. Publicou poemas e narraci\u00f3ns do director e de Nicol\u00e1s Taboada Fern\u00e1ndez, Alfredo Bra\u00f1as, Luis A. Mestre, Francisco Romero Blanco, J. M. M. Rodr\u00edguez V\u00e1zquez, Eladio Rodr\u00edguez Gonz\u00e1lez, Benito Losada Astray, Alfredo Vicenti, Juan Barcia Caballero e Francisco A\u00f1\u00f3n. Permaneceu na r\u00faa polo menos at\u00e9 abril de 1897."}
{"id": "283526", "revid": "98629", "url": "https://gl.wikipedia.org/wiki?curid=283526", "title": "Convento de Baltar", "text": "O convento de Baltar \u00e9 un edificio de car\u00e1cter relixioso situado no lugar de Baltar, na parroquia do Val (concello de Nar\u00f3n).\nHistoria.\nFoi constru\u00eddo como pazo no s\u00e9culo XVI pola \u00faltima marquesa de Lago-San Sadurni\u00f1o, Mar\u00eda de la Natividad Quind\u00f3s y Villaroel, Duquesa de la Conquista e Condesa de Cumbres Altas. Por desexo de seu o lugar pasou a ser convento cando o cedeu aos frades claretianos. Da s\u00faa construci\u00f3n orixinal s\u00f3 quedan dous grandes bras\u00f3ns en canter\u00eda. A reconstruci\u00f3n data de 1914 con grandes fiestras cadradas, a balconada e os canzorros nos tellados.\nDesde a s\u00faa reconstruci\u00f3n a comezos do s\u00e9culo XX a casa pasou de misi\u00f3n para promoci\u00f3n da fe na zona nos primeiros cincuenta anos, a colexio internacional nos seguintes 50, polo que pasaron preto de 200 sacerdotes. Tam\u00e9n deu acubillo como albergue dun seminario de adolescentes misioneiros.\nNo edificio hai unha Capela do Sagrado Coraz\u00f3n cun retablo preciosista e a fonte de estilo barroco."}
{"id": "283530", "revid": "89787", "url": "https://gl.wikipedia.org/wiki?curid=283530", "title": "Hotel Chevalier", "text": "Hotel Chevalier \u00e9 unha curtametraxe de 13 minutos de duraci\u00f3n, escrita e dirixida por Wes Anderson que foi estreada en 2007 e funciona como pr\u00f3logo do filme tam\u00e9n de 2007 \"The Darjeeling Limited\", do propio Anderson. Os seus actores, Jason Schwartzman e Natalie Portman, interpretan a unha pasada parella de namorados que se re\u00fanen nunha habitaci\u00f3n de hotel parisiense. Filmouse nun verdadeiro hotel de Par\u00eds por un pequeno equipo e foi autofinanciada por Anderson, quen preveu inicialmente facer unha obra independente.\nA s\u00faa estrea produciuse canda a longametraxe que acompa\u00f1a, no Festival Internacional de Cine de Venecia o 2 de setembro de 2007, e fixo a s\u00faa estrea aut\u00f3noma m\u00e1is adiante nese mes nas Apple Store de catro cidades estadounidenses. O d\u00eda despois da s\u00faa premi\u00e8re, ofreceuse de balde na iTunes Store durante un mes, no que foi descargada m\u00e1is de 500.000 veces. A curta acadou un amplo reco\u00f1ecemento por parte da cr\u00edtica que a comparou favorablemente con \"The Darjeeling Limited\" e gabou a s\u00faa riqueza e coidada preparaci\u00f3n, algo que constit\u00fae o selo de identidade do director texano."}
{"id": "283538", "revid": "839", "url": "https://gl.wikipedia.org/wiki?curid=283538", "title": "Estaci\u00f3n de Girona", "text": ""}
{"id": "283540", "revid": "27155", "url": "https://gl.wikipedia.org/wiki?curid=283540", "title": "Catenina", "text": "As cateninas son unha familia de prote\u00ednas que se encontran nas c\u00e9lulas animais formando complexos coas mol\u00e9culas de adhesi\u00f3n celular cadherinas. As d\u00faas primeiras cateninas que se identificaron recibiron o nome de \u03b1-catenina e \u03b2-catenina. Unha \u03b1-catenina pode unirse a unha \u03b2-catenina e tam\u00e9n \u00e1 actina. A \u03b2-catenina \u00fanese ao dominio citoplasm\u00e1tico dalgunhas cadherinas. Outras cateninas identificadas son a \u03b3-catenina e a \u03b4-catenina. O nome \"catenina\", procedente do lat\u00edn catenam, cadea, d\u00e9uselles orixinalmente porque se sospeitaba que as cateninas poder\u00edan unir as cadherinas ao citoesqueleto.\nTipos.\nTodas elas, ag\u00e1s a \u03b1-catenina, conte\u00f1en repetici\u00f3ns armadillo.\nFunci\u00f3ns.\nVarios tipos de prote\u00ednas cateninas funcionan coas N-cadherinas xogando un importante papel na aprendizaxe e memoria.\nOs complexos de adhesi\u00f3n celular son necesarios para que os epitelios simples dos organismos superiores mante\u00f1an a s\u00faa estrutura, funci\u00f3n e polaridade. Estes complexos, que axudan a regular o crecemento celular ademais de crear e manter as capas epiteliais, denom\u00ednanse uni\u00f3ns adherentes e entre os seus compo\u00f1entes est\u00e1n polo menos a cadherina, \u03b2-catenina, e \u03b1-catenina. Na cadea evolutiva, as cateninas ti\u00f1an funci\u00f3ns na organizaci\u00f3n celular e polaridade moito antes do desenvolvemento e incorporaci\u00f3n da v\u00eda de sinalizaci\u00f3n Wnt e das cadherinas.\nO papel mec\u00e1nico primario das cateninas \u00e9 conectar as cadherinas aos filamentos de actina, especificamente nas uni\u00f3ns adherentes dos epitelios. A maior\u00eda dos estudos que investigaron as acci\u00f3ns das cateninas estiveron centrados na \u03b1-catenina e \u03b2-catenina. A \u03b2-catenina \u00e9 especialmente interesante, xa que xoga un dobre papel na c\u00e9lula. Primeiro, ao unirse aos dominios de cola intracelulares citoplasm\u00e1ticos do receptor das cadherinas, pode actuar como un compo\u00f1ente integral dun complexo proteico nas uni\u00f3ns adherentes que axuda a que as c\u00e9lulas se mante\u00f1an formando as capas epiteliais. A \u03b2-catenina act\u00faa ancorando a actina do citoesqueleto \u00e1s uni\u00f3ns, e probablemente pode colaborar na sinalizaci\u00f3n da inhibici\u00f3n de contacto dentro da c\u00e9lula. Por exemplo, cando unha capa epitelial est\u00e1 completa e as uni\u00f3ns adherentes indican que a c\u00e9lula est\u00e1 rodeada por outras, a \u03b2-catenina pode xogar un papel en indicar \u00e1 c\u00e9lula que deixe de proliferar, xa que non hai m\u00e1is espazo nesa \u00e1rea. En segundo lugar, a \u03b2-catenina participa na v\u00eda de sinalizaci\u00f3n Wnt como unha diana situada \"augas abaixo\". A\u00ednda que esta v\u00eda \u00e9 moi complexa e non se co\u00f1ecen todos os seus detalles, en xeral, cando non est\u00e1 presente Wnt, un membro desta v\u00eda chamado GSK-3B pode fosforilar a \u03b2-catenina como resultado da formaci\u00f3n dun complexo que incl\u00fae a \u03b2-catenina, AXIN1, AXIN2, APC (\"Adenomatous polyposis coli\" un produto x\u00e9nico supresor de tumores), CSNK1A1, e GSK3B. Despois da fosforilaci\u00f3n dos residuos do extremo N-terminal Ser e Thr da \u03b2-catenina, o BTRC promove a s\u00faa ubiquitinaci\u00f3n, o que causa a s\u00faa degradaci\u00f3n polo complexo TrCP/SKP. Por outra parte, cando est\u00e1 presente Wnt, ent\u00f3n GSK-3B \u00e9 desprazado desde o complexo previamente mencionado, causando que a \u03b2-catenina non sexa fosforilada, e deste modo non sexa ubiquitinada. Como resultado, os seus niveis na c\u00e9lula est\u00e1n estabilizados a medida que se acumula no citoplasma. Finalmente, parte destas \u03b2-cateninas acumuladas m\u00f3vense ao n\u00facleo coa axuda de Rac1. Neste punto, unha \u03b2-catenina conv\u00e9rtese nun coactivador do TCF e LEF para activar os xenes Wnt ao desprazar os represores de transcrici\u00f3n Groucho e HDAC. Estes produtos x\u00e9nicos son importantes para determinar o destino da c\u00e9lula durante o desenvolvemento normal e para manter a homeostase, ou poden causar un crecemento desregulado en trastornos como o cancro ao responder a mutaci\u00f3ns na \u03b2-catenina, APC ou Axin, cada un dos cales pode orixinar esta estabilizaci\u00f3n do nivel de \u03b2-catenina desregulada nas c\u00e9lulas.\nA\u00ednda que se est\u00e1 a prestar menos atenci\u00f3n \u00e1s \u03b1-cateninas nos estudos sobre a adhesi\u00f3n celular, esta prote\u00edna desempe\u00f1a tam\u00e9n papeis moi importantes na organizaci\u00f3n celular, funci\u00f3n e crecemento. A \u03b1-catenina participa na formaci\u00f3n e estabilizaci\u00f3n de uni\u00f3ns adherentes ao unirse a complexos \u03b2-catenina-cadherina na c\u00e9lula. Os mecanismos exactos polas cales act\u00faa a \u03b1-catenina nas uni\u00f3ns adherentes a\u00ednda non est\u00e1n moi claros; por\u00e9n, \u00e9 probable que a \u03b1-catenina act\u00fae en concerto coa vinculina para unirse \u00e1 actina e colaborar na estabilizaci\u00f3n das uni\u00f3ns.\nInteracci\u00f3n coas cadherinas.\nAs c\u00e9lulas do carcinoma embrional F9 son similares \u00e1s c\u00e9lulas P19 do carcinoma mencionado antes e normalmente te\u00f1en unhas adhesi\u00f3ns c\u00e9lula-c\u00e9lula mediadas por E-cadherina con \u03b2-catenina unida no dominio citoplasm\u00e1tico da E-cadherina. As c\u00e9lulas F9 foron modificacadas por enxe\u00f1ar\u00eda xen\u00e9tica para que carecesen de \u03b2-catenina, o que tivo como resultado un aumento da asociaci\u00f3n da placoglobina coa E-cadherina. Nas c\u00e9lulas F9 que carecen tanto de \u03b2-catenina coma de placoglobina, acum\u00falase moi pouca E-cadherina e \u03b1-catenina na superficie celular. Os ratos que carecen de \u03b2-catenina te\u00f1en embri\u00f3ns defectuosos. Os ratos modificados xeneticamente para que especificamente te\u00f1an c\u00e9lulas do endotelio vascular deficientes en \u03b2-catenina mostraban unha alteraci\u00f3n da adhesi\u00f3n entre as c\u00e9lulas endoteliais vasculares. Os ratos que caraecen de placoglobina te\u00f1en defectos na adhesi\u00f3n celular en moitos tecidos, a\u00ednda que a \u03b2-catenina substit\u00fae \u00e1 placoglobina en moitas uni\u00f3ns celulares. Os queratinocitos modificados por enxe\u00f1ar\u00eda xen\u00e9tica que non expresan a \u03b1-catenina te\u00f1en alterada a s\u00faa adhesi\u00f3n celular e activada a v\u00eda NF-\u03baB. A unha li\u00f1a celular tumoral defectiva en \u03b4-catenina e baixos niveis de E-cadherina e mala adhesi\u00f3n c\u00e9lula-c\u00e9lula pode restaur\u00e1rselle unha morfolox\u00eda epitelial normal e aumentar os seus niveis de E-cadherina ao expresarse a niveis normais a \u03b4-catenina funcional.\nImportancia cl\u00ednica.\nComo xa se mencionou, as mesmas propiedades das cateninas que fan que te\u00f1an un importante papel na determinaci\u00f3n do destino normal dunha c\u00e9lula, homeostase e crecemento, tam\u00e9n fan que sexan susceptibles a alteraci\u00f3ns que poden levar a un crecemento e comportamento celular anormal. Calquera cambio na organizaci\u00f3n do citoesqueleto e adhesi\u00f3n poden levar a unha alteraci\u00f3n da sinalizaci\u00f3n, da migraci\u00f3n e a unha perda da inhibici\u00f3n de contacto que pode favorecer o desenvolvemento dun cancro e a formaci\u00f3n de tumores. En particular, as alteraci\u00f3ns nas cateninas identific\u00e1ronse como uns dos principais factores no crecemento anormal de capas celulares epiteliais asociado con varios tipos de cancro. As mutaci\u00f3ns nos xenes que codifican estas prote\u00ednas poden levar \u00e1 inactivaci\u00f3n das adhesi\u00f3ns celulares de cadherina e a eliminaci\u00f3n da inhibici\u00f3n de contacto, permitindo que as c\u00e9lulas proliferen e migren, o que promove a x\u00e9nese de tumores e o desenvolvemento de cancros. As cateninas est\u00e1n asociadas ao cancro colorrectal e de ovario, e foron identificadas no pilomatrixoma, meduloblastoma, adenomas pleom\u00f3rficos, e mesotelioma maligno.\nA\u00ednda que se sabe menos do mecanismo exacto utilizado pola \u03b1-catenina, sosp\u00e9itase que ten un papel no cancro. A actina e a E-cadherina l\u00edganse por medio da interacci\u00f3n da \u03b2-catenina e \u03b1-catenina, o que proporciona \u00e1 c\u00e9lula un medio para a adhesi\u00f3n estable. Por\u00e9n, a diminuci\u00f3n nesta capacidade de adhesi\u00f3n da c\u00e9lula foi ligada \u00e1 met\u00e1stase e progresi\u00f3n de tumores. En c\u00e9lulas normais, a \u03b1-catenina pode actuar como un supresor de tumores e pode axudar a previr os defectos de adhesi\u00f3n asociados co cancro. Por outra parte, unha falta de \u03b1-catenina pode promover a transcrici\u00f3n anormal, que pode levar ao cancro. Como resultado, pode conclu\u00edrse que os cancros est\u00e1n asociados m\u00e1is a mi\u00fado con niveis diminu\u00eddos de \u03b1-catenina.\nA \u03b2-catenina tam\u00e9n xoga un papel significativo en varias formas de desenvolvemento de cancro. Por\u00e9n, en contraste coa \u03b1-catenina, os niveis elevados de \u03b2-catenina poden asociarse coa carcinox\u00e9nese. En concreto, as interacci\u00f3ns anormais entre c\u00e9lulas epiteliais e a matriz extracelular est\u00e1n asociadas coa sobreexpresi\u00f3n destas \u03b2-cateninas e as s\u00faas relaci\u00f3ns coas cadherinas nalg\u00fans cancros. A estimulaci\u00f3n da v\u00eda Wnt/\u03b2-catenina, e o seu papel na promoci\u00f3n de tumores malignos e mat\u00e1stases, tam\u00e9n foi implicada en cancros.\nO papel das cateninas na transici\u00f3n epitelial-mesenquimal (ou EMT) tam\u00e9n recibiu moita atenci\u00f3n recentemente pola s\u00faa contribuci\u00f3n ao desenvolvemento do cancro. Viuse que HIF-1\u03b1 pode inducir a transici\u00f3n epitelial-mesenquimal, e tam\u00e9n a v\u00eda de sinalizaci\u00f3n Wnt/\u03b2-catenina, o que aumenta o potencial invasivo das c\u00e9lulas LNCaP (c\u00e9lulas do cancro de pr\u00f3stata humano). Como resultado, \u00e9 posible que a transici\u00f3n epitelial-mesenquimal asociada cunha HIF-1\u03b1 regulada \u00e1 alza sexa controlada por sinais procedentes desta v\u00eda Wnt/\u03b2-catenina. A catenina e as interacci\u00f3ns transici\u00f3n epitelial-mesenquimal poden tam\u00e9n xogar un papel no carcinoma hepatocelular. O tratamento con VEGF-B de c\u00e9lulas de hepatoma carcinoma poden causar que a \u03b1-catenina se mova desde a s\u00faa localizaci\u00f3n normal na membrana ao n\u00facleo celular e a expresi\u00f3n de E-cadherina dimin\u00faa, promovendo a transici\u00f3n epitelial-mesenquimal e a invasividade do tumor.\nHai outros factores fisiol\u00f3xicos que est\u00e1n asociados co desenvolvemento do cancro por medio das interacci\u00f3ns das cateninas. Por exemplo, os maiores niveis de col\u00e1xeno XXIII foron asociados con niveis m\u00e1is altos de cateninas nas c\u00e9lulas. Estes niveis incrementados de col\u00e1xeno facilitan as adhesi\u00f3ns e a proliferaci\u00f3n das c\u00e9lulas independente da ancoraxe e proporcionan probas do papel do col\u00e1xeno XXIII na mediaci\u00f3n da met\u00e1stase. Noutro exemplo, na sinalizaci\u00f3n Wnt/\u03b2-catenina identificouse un incremento paralelo de varios microARN-181 no carcinoma hepatocelular, polo que os autores suxiren que os microARN-181s son activados transcricionalmente pola v\u00eda de sinalizaci\u00f3n Wnt/\u03b2-catenina no carcinoma hepatocelular.\nEstudos cl\u00ednicos recentes.\nRecentemente, varios estudos de laboratorio e cl\u00ednicos investigaron sobre novas posibles terapias para os cancros asociados coas cateninas. Os antagonistas da integrina e a inmonoquimioterapia con 5-fluorouracil e mais o polisac\u00e1rido K deron resultados prometredores. O polisac\u00e1rido K pode promover a apoptose ao inhibir a activaci\u00f3n da v\u00eda NF-\u03baB, a cal est\u00e1 normalmente regulada \u00e1 alza, e inhibir a apoptose, cando os niveis de \u03b2-catenina est\u00e1n incrementados no cancro. Por tanto, utilizando o polisac\u00e1rido K para inhibir a activaci\u00f3n de NF-\u03baB poder\u00edan tratarse pacientes con altos niveis de \u03b2-catenina.\nA curto prazo, poder\u00eda ser m\u00e1is efectivo no tratamento da enfermidade combinar t\u00e9cnicas de tratamento correntes con terapias que te\u00f1an como obxectivo elementos asociados \u00e1s cateninas do cancro. Ao alterar as v\u00edas de sinalizaci\u00f3n Wnt/\u03b2-catenina, unha radioterapia neoadxuvante a curto prazo (STNR) pode axudar a previr a recorrencia cl\u00ednica desta doenza despois dunha cirurx\u00eda, pero c\u00f3mpre a\u00ednda moito m\u00e1is traballo de investigaci\u00f3n antes de que se poida determinar un tratamento adecuado baseado neste concepto.\nEstudos de laboratorio tam\u00e9n estudaron dianas terap\u00e9uticas potenciais para aplicalas en estudos cl\u00ednicos futuros. Os mediadores VEGFR-1 e EMT poden ser dianas ideais para previr o desenvolvemento de cancros e met\u00e1stases. O 5-aminosalicilato (ASA) reduce as \u03b2-cateninas e a s\u00faa localizaci\u00f3n no n\u00facleo en c\u00e9lulas de cancro de colon. Como resultado, pode ser \u00fatil como axente quimiopreventivo contra o cancro colorrectal. Adicionalmente, as acil hidrazonas inhiben a sinalizaci\u00f3n Wnt caracter\u00edstica de moitos cancros ao desentabilizaren a \u03b2-catenina, o que altera a sinalizaci\u00f3n Wnt e prev\u00e9n o crecemento celular anormal asociado co cancro. Por outra parte, alg\u00fans conceptos de tratamento implican a regulaci\u00f3n \u00e1 alza do sistema de adhesi\u00f3n E-cadherina/catenina para impedir alteraci\u00f3ns nas adhesi\u00f3ns e na inhibici\u00f3n de contacto que promovan a met\u00e1stase do cancro. Unha posible v\u00eda para coseguir isto, que foi exitosa en modelos de ratos, \u00e9 o uso de inhibidores da activaci\u00f3n de Ras para potenciar a funcionalidade destes sistemas de adhesi\u00f3n. Outras cateninas, cadherinas ou reguladores do ciclo celular poden tam\u00e9n ser \u00fatiles no tratamento de varios cancros.\nA\u00ednda que recentes estudos de laboratorio e cl\u00ednicos tiveron resultados prometedores no tratamento de varios cancros asociados a cateninas, a natureza da v\u00eda Wnt/\u03b2-catenina pode facer que atopar unha diana terap\u00e9utica correcta sexa dif\u00edcil, xa que a v\u00eda realiza diversas acci\u00f3ns e funci\u00f3ns, algunhas das cales poden posiblemente mesmo ser antioncox\u00e9nicas.\nAs cateninas no cancro.\nResumo:"}
{"id": "283550", "revid": "98629", "url": "https://gl.wikipedia.org/wiki?curid=283550", "title": "\u010casla\u016d Sipovi\u010d", "text": "\u010casla\u016d Sipovi\u010d (en belaruso \"\u0427\u0430\u0441\u043b\u0430\u045e \u0421\u0456\u043f\u043e\u0432\u0456\u0447\"), nado o 8 de decembro de 1914 en Dziedzinka (hoxe na rexi\u00f3n de Viciebsk, Belar\u00fas; ent\u00f3n parte do Imperio Ruso), e finado o 4 de outubro de 1981 en Londres (Reino Unido), foi un bispo da Igrexa Cat\u00f3lica Bizantina Bielorrusa.\nTraxectoria.\nPrimeiros anos, estudos e sacerdocio.\n\u010casla\u016d Sipovi\u010d naceu o 8 de decembro de 1914 en Dziedzinka, unha pequena vila do noroeste de Belar\u00fas, e foi o maior dos oito fillos que tiveron os seus pais, un matrimonio cat\u00f3lico. Segundo o seu irm\u00e1n m\u00e1is novo, herdou da s\u00faa nai o amor pola lingua belarusa.\nManifestou inclinaci\u00f3n para o sacerdocio dende moi novo, e en 1928 entrou na escola superior levada por sacerdotes bielorrusos da Congregaci\u00f3n dos Padres Marianos na vila de Druja. Nove anos despois, en 1933, deixou os estudos para entrar no noviciado de dita congregaci\u00f3n, e logo de facer votos temporais volveu aos estudos. Marchou posteriormente \u00e1 Universidade de Vilnius para prepararse para o sacerdocio, at\u00e9 que en 1938, nas vacaci\u00f3ns de ver\u00e1n, o goberno da Segunda Rep\u00fablica de Polonia expulsou de Druja aos relixiosos e aos estudantes bielorrusos, por consideralos unha ameaza para o estado. Aos estudantes neg\u00f3uselles tam\u00e9n a posibilidade de continuar os seus estudos na Universidade, polo que parte deles marchou a Varsovia, e outra parte a Roma a continuar al\u00ed os seus estudos. O mesmo Sipovi\u010d foi un deles, e tomou ent\u00f3n a decisi\u00f3n de adoptar o rito bizantino.\nEn Roma foi ordenado sacerdote o 16 de xu\u00f1o de 1940 por Aleksandr Evreinov, e posteriormente completou os seus estudos de Teolox\u00eda na Pontificia Universidade Gregoriana en 1942, e posteriormente doutorouse no Pontificio Instituto Oriental cunha tese sobre o metropolita de K\u00ediv Yason Smohozhevskyi.\nCo gallo da segunda guerra mundial chegaron a Italia moitos refuxiados bielorrusos, entre eles dous sacerdotes: Le\u016d Haro\u0161ka e Piotr Tatarynovi\u010d. Os tres acudiron \u00e1 Santa S\u00e9 para explicar as necesidades dos bielorrusos, e foi nomeado o let\u00f3n Bo\u013ceslavs Slosk\u0101ns visitador apost\u00f3lico para os bielorrusos. Posteriormente, os sacerdotes divid\u00edronse: Tatarynovi\u010d quedou en Roma, Haro\u0161ka marchou a Francia e Sipovi\u010d marchou a Gran Breta\u00f1a.\nGran Breta\u00f1a.\nSipovi\u010d chegou a Inglaterra o 9 de abril de 1947, e al\u00ed fundou a Asociaci\u00f3n de Bielorrusos en Gran Breta\u00f1a. Colaborou tam\u00e9n na publicaci\u00f3n da revista de espiritualidade bielorrusa \"Bo\u017eym \u0161liacham\" xunto con Haro\u0161ka. En outubro de 1947 foi estabelecida a \"Misi\u00f3n Cat\u00f3lica Bielorrusa de Rito Bizantino en Inglaterra\", e el foi nomeado o seu primeiro reitor; e en 1954 foi un dos fundadores da Sociedade Anglo-Bielorrusa.\nBispo e visitador apost\u00f3lico.\nEn xaneiro de 1960 o bispo Bo\u013ceslavs Slosk\u0101ns, visitador apost\u00f3lico para os bielorrusos no exterior, anunciou que por mor da s\u00faa sa\u00fade non poder\u00eda seguir a exercer dito cargo, e comunicoulle ao papa Xo\u00e1n XXIII a necesidade dun bispo bielorruso que lle substitu\u00edra. Sipovi\u010d foi nomeado bispo titular de Mariamme en xullo de 1960, e consagrado bispo en M\u00fanic o seguinte 4 de agosto polo bispo greco-cat\u00f3lico ucra\u00edno Ivan Buchko, visitador apost\u00f3lico para os fieis ucra\u00ednos en Europa Occidental.\nO 2 de xullo de 1963, sen deixar os seus encargos anteriores, foi nomeado Superior Xeral da Congregaci\u00f3n dos Padres Marianos, cargo que ocupou at\u00e9 a s\u00faa renuncia o 28 de xullo de 1969. Participou tam\u00e9n neses anos no Concilio Vaticano Segundo, onde foi parte da Comisi\u00f3n para os Relixiosos e da Comisi\u00f3n para a Reforma da lexislaci\u00f3n can\u00f3nica oriental. Viaxou arredor do mundo, visitando tanto as casas da s\u00faa orde relixiosa como as comunidades bielorrusas na di\u00e1spora.\n\u00c1 s\u00faa volta, Sipovi\u010d dedicouse \u00e1 creaci\u00f3n da Francis Skaryna Byelorrussian Library and Musseum, que abriu as s\u00faas portas en 1971. Foi unha figura senlleira da di\u00e1spora bielorrusa no Reino Unido, e membro fundador da Asociaci\u00f3n de Bielorrusos en Gran Breta\u00f1a. Non \u00faltimos dez anos da s\u00faa vida a s\u00faa sa\u00fade empeorou, e tivo que reducir as s\u00faas viaxes, dedicando moito tempo a escribir, destacando a s\u00faa publicaci\u00f3n en 1978 dunha an\u00e1lise da Liturxia Pontifical de San Xo\u00e1n Cris\u00f3stomo en eslavo eclesial e lat\u00edn. Logo da instituci\u00f3n da Pontificia Comisi\u00f3n para a Revisi\u00f3n do C\u00f3digo de Dereito Can\u00f3nico Oriental (\"Pontificia Commissio Codici Iuris Canonici Orientalis Recognoscendo\") por Paulo VI, foi nomeado membro da mesma.\nO bispo Sipovi\u010d finou o 4 de outubro de 1981, poucos meses despois dunha operaci\u00f3n de pr\u00f3stata que se lle complicara seriamente, e momentos despois de celebrar a Divina Liturxia na capela dos santos Pedro e Paulo. Est\u00e1 enterrado no cemiterio de St Pancras e Islington, en Londres."}
{"id": "283562", "revid": "624", "url": "https://gl.wikipedia.org/wiki?curid=283562", "title": "Ilya Mechnikov", "text": ""}
{"id": "283566", "revid": "25871", "url": "https://gl.wikipedia.org/wiki?curid=283566", "title": "Gran Premio de Italia de 1979", "text": "O Gran Premio de Italia de 1979 foi unha carreira de F\u00f3rmula 1 celebrada no Autodromo Nazionale Monza o 9 de setembro de 1979. A carreira, que se disputou sobre 50 voltas, foi a d\u00e9cimo terceira proba da tempada de . Ga\u00f1ouna o surafricano Jody Scheckter pilotando un Ferrari. Scheckter logrou o actual campionato de pilotos, mentres que Ferrari asegurou o Campionato de Construtores.\nResumo da carreira.\nAntecedentes.\nMonza foi renovado para o ano 1979, a pista asfaltouse de novo e agreg\u00e1ronse zonas de seguridade na Curva Grande e na curva Lesmo.\nA lista de inscritos foi ampliada polo retorno do equipo Alfa Romeo, que participara en B\u00e9lxica e Francia a principios de tempada. Alfa Romeo enviou dous coches: un novo chasis 179 para Bruno Giacomelli e o vello 177 para Vittorio Brambilla, que corr\u00eda por primeira vez desde o accidente na carreira do ano anterior en Monza que se cobrou a vida de Ronnie Peterson. Mentres tanto, o mexicano H\u00e9ctor Rebaque tivo o seu chasis HR100 listo por primeira vez, mentres que o su\u00edzo Marc Surer, logo de ga\u00f1ar o campionato europeo de F\u00f3rmula d\u00faas de 1979 o mes anterior, fixo a s\u00faa primeira aparici\u00f3n na F\u00f3rmula Un pilotando o Ensign en lugar de Patrick Gaillard.\nEliminatorias.\nOs motores turbo de Renault foron r\u00e1pidos na cualificaci\u00f3n e encheron a primeira fila da grella, con Jean-Pierre Jabouille por diante de Ren\u00e9 Arnoux. Foi a cuarta pole de Jabouille da tempada, e a sexta de Renault. Scheckter e Alan Jones no Williams formaron a segunda fila, mentres que na terceira estaban os seus respectivos compa\u00f1eiros de equipo, Gilles Villeneuve e Clay Regazzoni. O top ten completouse con Jacques Laffite no Ligier, os Brabhams de Nelson Piquet e Niki Lauda e Mario Andretti no Lotus.\nCarreira.\nOs Renault eran lentos na li\u00f1a de sa\u00edda e as\u00ed Scheckter conseguiu adiantarse, con Arnoux segundo. Jones tam\u00e9n fixo unha mala sa\u00edda e caeu \u00e1 parte traseira da pista, quedando Villeneuve terceiro e Laffite cuarto logo dunha r\u00e1pida sa\u00edda. Na 2\u00aa volta, Arnoux pasou a Scheckter no liderado, mentres que Piquet estrelouse despois de engancharse con Regazzoni.\nDurante as seguintes once voltas Arnoux, Scheckter, Villeneuve, Laffite e Jabouille correron pegados, con Regazzoni sexto algo mais distante. Logo, na volta 13, o motor de Arnoux comezou a fallar, dando lugar a s\u00faa retirada. As\u00ed Scheckter recuperou o liderado, con Villeneuve tras el. M\u00e1is adiante, Laffite e Jabouille tam\u00e9n sufriron fallos de motor, ascendendo Regazzoni a terceiro.\nScheckter finalmente pasou a bandeira a cadros medio segundo por diante de Villeneuve e, acadou o campionato de pilotos. Este dobrete de Ferrari na s\u00faa carreira en casa tam\u00e9n lles asegurou o campionato de construtores. Regazzoni, conclu\u00edu catro segundos por detr\u00e1s de Villeneuve e 50 por diante de Lauda, os \u00faltimos puntos foron para Andretti e Jean-Pierre Jarier no Tyrrell."}
{"id": "283567", "revid": "25871", "url": "https://gl.wikipedia.org/wiki?curid=283567", "title": "Mundial de F\u00fatbol de 2014 - Grupo G", "text": "O Grupo G da Copa do Mundo de F\u00fatbol de 2014, realizada no Brasil, estivo composto por catro equipos que se enfrontaron entre si nun total de seis encontros: , , e os . Ao termo dos mesmos os dous con maior cantidade de puntos, Alema\u00f1a e os Estados Unidos, con 7 e 4 puntos respectivamente, clasificaronse \u00e1 seguinte fase. Quedar\u00edan eliminadas Portugal, con 4 puntos mais con peor diferenza de goles que os Estados Unidos, e Ghana, que conseguiu 1 punto.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o segundo posto, baixaba do terceiro ao cuarto, lugar n\u00famero trece e o trinta e sete. A media do grupo corresponde ao lugar n\u00famero catroce, sendo con exclusi\u00f3n da selecci\u00f3n con peor coeficiente, Ghana, a clasificaci\u00f3n media de seis, a m\u00e1is alta dos grupos do mundial.\nParticipantes.\nO Grupo G est\u00e1 composto polas seguintes selecci\u00f3ns:\nAntecedentes.\nOs seguintes son os enfrontamentos previos entre os equipos do grupo en partidos correspondentes \u00e1 Copa do Mundo da FIFA:\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "283568", "revid": "89787", "url": "https://gl.wikipedia.org/wiki?curid=283568", "title": "Mundial de F\u00fatbol de 2014 - Grupo H", "text": "O Grupo H da Copa do Mundo de F\u00fatbol de 2014, realizada no Brasil, estivo composto por catro equipos que se enfrontaron entre si nun total de seis encontros: , , e os . Ao termo dos mesmos os dous con maior cantidade de puntos, B\u00e9lxica, invicta con 9 puntos, e Alxeria, que con 4 puntos pasa de rolda por vez primeira, clasificaronse \u00e1 seguinte fase. Quedar\u00edan eliminadas Rusia, con 2 puntos, e Corea do Sur, con 1 punto.\nNa \u00faltima clasificaci\u00f3n Mundial da FIFA antes do Mundial, que viu a luz o 5 de xu\u00f1o de 2014, ocupaba o d\u00e9cimo primeiro posto, o d\u00e9cimo noveno, lugar n\u00famero vinte e dous e o cincuenta e sete. A media do grupo corresponde ao lugar n\u00famero vinte e sete, sendo con exclusi\u00f3n da selecci\u00f3n con peor coeficiente, Corea do Sur, a clasificaci\u00f3n media de dezasete.\nParticipantes.\nO Grupo H est\u00e1 composto polas seguintes selecci\u00f3ns:\nAntecedentes.\nOs seguintes son os enfrontamentos previos entre os equipos do grupo en partidos correspondentes \u00e1 Copa do Mundo da FIFA:\nPartidos.\nA fase de grupos constou de seis partidos, cun total de tres partidos xogados por cada selecci\u00f3n. Segundo o sistema de competici\u00f3n da FIFA, cada equipo acumulaba unha puntuaci\u00f3n en funci\u00f3n dos seus resultados: 3 puntos por vitoria (at\u00e9 1994 eran s\u00f3 2), 1 por empate, 0 por derrota. De acordo coa mesma, o catro equipos foron ordenados en forma descendente. No caso de que houbese dous ou m\u00e1is con igual cantidade de puntos, os criterios de desempate foron os seguintes:"}
{"id": "283569", "revid": "56817", "url": "https://gl.wikipedia.org/wiki?curid=283569", "title": "Gran Premio do Canad\u00e1 de 1979", "text": "O Gran Premio do Canad\u00e1 de 1979 foi unha carreira de F\u00f3rmula 1, celebrada no Circu\u00edto \u00cele Notre-Dame, Montreal, Canad\u00e1 o 30 de setembro de 1979. A carreira, foi a 14\u00aa carreira da tempada de .\nResumo da carreira.\nDurante a pr\u00e1ctica Niki Lauda anunciou a s\u00faa retirada da F\u00f3rmula Un. Ricardo Zunino o substitu\u00edu para a carreira. Os organizadores non deixaban que o equipo Alfa Romeo competira a menos que pre cualificara. Eles neg\u00e1ronse a facelo, pero chegouse a un acordo no que un dos seus pilotos permitir\u00edaselle participar na pr\u00e1ctica. O outro, Bruno Giacomelli, non se lle permitiu entrar na carreira. A carreira converteuse nun duro duelo entre Alan Jones e Gilles Villeneuve que se prolongou toda a carreira."}
{"id": "283570", "revid": "89787", "url": "https://gl.wikipedia.org/wiki?curid=283570", "title": "Katanina", "text": "A katanina ou catanina \u00e9 unha prote\u00edna que corta os microt\u00fabulos, e que recibe o seu nome por analox\u00eda coa espada xaponesa catana (\u5200) e a s\u00faa capacidade de cortar. A katanina \u00e9 unha prote\u00edna AAA heterodim\u00e9rica descuberta primeiramente no ourizo de mar. Cont\u00e9n unha subunidade de tipo ATPase de 60 kDa, que funciona como cortadora dos microt\u00fabulos. Esta subunidade necesita ATP e a presenza de microt\u00fabulos para a s\u00faa activaci\u00f3n. Unha segunda subunidade de 80 kDA regula a actividade da ATPase e localiza a prote\u00edna nos centrosomas. A microscopia electr\u00f3nica mostra que a katanina forma aneis de 14\u201316\u00a0nm no seu estado activo oligomerizado nas paredes dos microt\u00fabulos.\nMecanismo e regulaci\u00f3n da lonxitude dos microt\u00fabulos.\nA an\u00e1lise estrutural usando microscopio electr\u00f3nico revelou que os protofilamentos dos microt\u00fabulos cambian desde unha conformaci\u00f3n recta a unha curvada por medio da hidr\u00f3lise de GTP de \u03b2-tubulina. Por\u00e9n, cando estes protofilamentos forman parte dun microt\u00fabulo polimerizado, as interacci\u00f3ns estabilizantes creadas polo tramado que a rodea fixan as subunidades na conformaci\u00f3n recta, mesmo despois da hidr\u00f3lise GTP. Para interromper estas interacci\u00f3ns estables, a katanina, unha vez unida ao ATP, oligomer\u00edzase nunha estrutura en anel sobre a parede do microt\u00fabulo; nalg\u00fans casos a oligomerizaci\u00f3n incrementa a afinidade da katanina polos microt\u00fabulos e estimula a s\u00faa actividade de ATPase. Unha vez que se forma esta estrutura, a katanina hidroliza o ATP, e probablemente sofre un cambio conformacional que crea unha tensi\u00f3n mec\u00e1nica nas subunidades de tubulina, o cal desestabiliza as s\u00faas interacci\u00f3ns no tramado do microt\u00fabulo. Os cambios conformacionais preditos probablemente tam\u00e9n fan diminu\u00edr a afinidade da katanina pola tubulina e por outras unidades da prote\u00edna katanina, o cal produce a desensamblaxe da estrutura en anel da catanina, e recicla as prote\u00ednas individuais inactivadas.\nO corte dos microt\u00fabulos que fai a katanina est\u00e1 regulado polo factor de intercambio de nucle\u00f3tidos (que pode intercambiar ADP e ATP), e polas prote\u00ednas asociadas aos microt\u00fabulos (MAPs), e a subunidade p80 (a p60 corta os microt\u00fabulos moito mellor en presenza de p80). Estes mecanismos te\u00f1en diferentes consecuencias, dependendo de en que parte da c\u00e9lula se activan ou alteran. Por exemplo, permitir un corte mediado por katanina nos centrosomas libera os microt\u00fabulos para que se movan libremente. Nun experimento, inxect\u00e1ronse anticorpos anitikatanina nunha c\u00e9lula, causando unha grande acumulaci\u00f3n de microt\u00fabulos arredor do centrosoma e inhib\u00eda que brotasen novos microt\u00fabulos. Por tanto, o corte mediado por katanina pode servir para manter a organizaci\u00f3n no citoplasma ao promover a desensamblaxe dos microt\u00fabulos e un movemento eficiente. Durante a divisi\u00f3n celular, o corte no polo do fuso acrom\u00e1tico produce extremos de microt\u00fabulos libres e permite un fluxo cara aos polos de tubulina e a retracci\u00f3n do microt\u00fabulo. O corte dos microt\u00fabulos no citoplasma facilita o funcionamento da \"cinta transportadora\" de subunidades aos extremos do microt\u00fabulo e a mobilidade, o cal \u00e9 importante durante o desenvolvemento.\nFunci\u00f3ns na divisi\u00f3n celular.\nO corte de microt\u00fabulos mediado por katanina \u00e9 un importante paso na mitose e meiose. A katanina \u00e9 a responsablre de cortar os microt\u00fabulos durante a fase M no anfibio \"Xenopus laevis\". A desensamblaxe de microt\u00fabulos desde as s\u00faas estruturas da interfase \u00e9 necesaria para preparar a c\u00e9lula e o fuso mit\u00f3tico para a divisi\u00f3n celular. Esta regulaci\u00f3n \u00e9 indirecta: as prote\u00ednas MAP, que protexen os microt\u00fabulos de ser cortados durante a interfase, dis\u00f3cianse e permiten \u00e1 katanina actuar. Ademais, a katanina \u00e9 responsable de cortar os microt\u00fabulos nos fusos mit\u00f3ticos cando \u00e9 necesaria a s\u00faa desensamblaxe para segregar as crom\u00e1tides irm\u00e1s durante a anafase.\nObserv\u00e1ronse resultados similares en relaci\u00f3n \u00e1 actividade da katanina durante a meiose no nematodo \"C. elegans\". Informouse que as prote\u00ednas Mei-1 e Mei-2 codifican nese verme prote\u00ednas similares \u00e1s subunidades p60 e p80 da katanina. Utilizando anticorpos, estas d\u00faas prote\u00ednas encontr\u00e1ronse localizadas nos extremos dos microt\u00fabulos no fuso mei\u00f3tico, e, cando se expresan en c\u00e9lulas HeLa, estas prote\u00ednas iniciaban o corte dos microt\u00fabulos. Estes descubrimentos indican que a katanina desempe\u00f1a un papel similar na mitose e na meiose consistente en intervir na segregaci\u00f3n das crom\u00e1tides cara aos p\u00f3los do fuso.\nFunci\u00f3ns no desenvolvemento.\nA katanina \u00e9 importante no desenvolvemento de moitos microorganismos. Tanto a eliminaci\u00f3n coma a sobreexpresi\u00f3n da katanina \u00e9 delet\u00e9rea para o crecemento do ax\u00f3n, e, as\u00ed a katanina debe estar coidadosamente regulada para que haxa un axeitado desenvolvemento neural. En concreto, o corte de microt\u00fabulos en espazos celulares espec\u00edficos permite que os fragmentos proben varias rutas de crecemento. A katanina \u00e9 necesaria nesta tarefa. Un experimento no que se usaban imaxes aceleradas despois dun tempo longo de gravaci\u00f3n de tubulina etiquetada fluorescentemente demostrou que o crecemento do cono ax\u00f3nico se det\u00e9n, e os microt\u00fabulos fragm\u00e9ntanse, en puntos de ramificaci\u00f3n durante o desenvolvemento neural.\nUn experimento similar utilizando tubulina etiquetada fluorescentemente observou a fragmentaci\u00f3n de microt\u00fabulos locais en lamelipodios de c\u00e9lulas de pulm\u00f3n de trit\u00f3n durante a migraci\u00f3n no desenvolvemento, na cal os fragmentos corr\u00edan perpendicularmente \u00e1 membrana celular que avanzaba para axudar \u00e1 exploraci\u00f3n. A natureza local de ambos os eventos de fragmentaci\u00f3n probablemente indica unha regulaci\u00f3n por katanina porque pode estar concentrada en rexi\u00f3ns celulares espec\u00edficas. Isto est\u00e1 apoiado por un estudo que demostra que a mutaci\u00f3n Fra2, que afecta ao ort\u00f3logo da katanina en \"Arabidopsis thaliana\", orixina unha disposici\u00f3n anormal de microfibrilas de celulosa ao longo da parede celular en desenvolvemento nestas plantas. Esta mutaci\u00f3n produciu un fenotipo que presentaba un alongamento celular reducido, o que suxire a importancia que ten a katanina no desenvolvemento dunha ampla gama de organismos.\nFunci\u00f3ns en neuronas.\nA katanina \u00e9 abundante no sistema nervioso e mesmo niveis modestos desta prote\u00edna poden causar unha depleci\u00f3n significativa dos microt\u00fabulos. Pero os microt\u00fabulos te\u00f1en que ser cortados noutros compartimentos da neurona para que haxa un n\u00famero dabondo de microt\u00fabulos que poidan ser transportados rapidamente ao ax\u00f3n.\nNo sistema nervioso, a proporci\u00f3n das d\u00faas subunidades \u00e9 drasticamente diferente comparada coa doutros \u00f3rganos do corpo. Por tanto, \u00e9 importante poder regular a proporci\u00f3n para controlar o corte de microt\u00fabulos. O mon\u00f3mero p80 enc\u00f3ntrase en todos os compartimentos da neurona, o que significa que a s\u00faa funci\u00f3n non pode ser s\u00f3 a de unirse \u00e1 katanina. A katanina p80 ten moitos dominios con diferentes funci\u00f3ns. Un dominio \u00fanese ao centrosoma, outro aumenta o corte dos microt\u00fabulos pola katanina p60, e o \u00faltimo suprime o corte dos microt\u00fabulos. A abundancia da katanina nas neuronas mostra que pode moverse ao longo do ax\u00f3n. Hai unha rotura de microt\u00fabulos en puntos da rama axonal e nos conos de crecemento das neuronas. A distribuci\u00f3n da katanina nas neuronas axuda a comprender o fen\u00f3meno da regulaci\u00f3n da lonxitude e n\u00famero de microt\u00fabulos, e a liberaci\u00f3n de microt\u00fabulos do centrosoma.\nA katanina crese que est\u00e1 regulada pola fosforilaci\u00f3n doutras prote\u00ednas. Os microt\u00fabulos rompen nos fibroblastos despois de seren lixeiramente dobrados. Pero, cando est\u00e1 presente a katanina, o dobramento pode orixinar a rotura porque facilita o acceso da katanina ao ret\u00edculo microtubular.\nFunci\u00f3ns en plantas.\nA katanina tam\u00e9n ten funci\u00f3ns similares nas plantas superiores. A forma e a estrutura dunha c\u00e9lula vexetal est\u00e1n determinadas pola s\u00faa r\u00edxida parede celular, que cont\u00e9n celulosa moi organizada, a orientaci\u00f3n da cal est\u00e1 afectada polos microt\u00fabulos que serven para guiar a deposici\u00f3n das fibras en formaci\u00f3n. A orientaci\u00f3n das microfibrilas de celulosa na parede celular est\u00e1 determinada polos microt\u00fabulos, os cales est\u00e1n ali\u00f1ados perpendicularmente ao eixe maior da expansi\u00f3n celular. Como as c\u00e9lulas das plantas carecen de centrosomas t\u00edpicos, a katanina acum\u00falase nelas na envoltura nuclear durante a pre-profase e a profase, per\u00edodos nos que se est\u00e1 a formar o fuso de microt\u00fabulos.\nDurante a elongaci\u00f3n da c\u00e9lula, os microt\u00fabulos deben axustar a s\u00faa orientaci\u00f3n constantemente para manter o ritmo do incremento da lonxitude celular. Este constante cambio na organizaci\u00f3n dos microt\u00fabulos prop\u00faxose que se realiza pola r\u00e1pida desensamblaxe, ensamblaxe e translocaci\u00f3n dos microt\u00fabulos. Recentemente, comprobouse que as mutaci\u00f3ns no hom\u00f3logo das plantas da katanina alteran as transici\u00f3ns na organizaci\u00f3n dos microt\u00fabulos, o cal, \u00e1 s\u00faa vez, causa deficiencias na correcta deposici\u00f3n da celulosa e hemicelulosa. Isto p\u00e9nsase que est\u00e1 causado pola falta de capacidade da c\u00e9lula destas plantas de regular a lonxitude dos microt\u00fabulos.\nNon hai un hom\u00f3logo nas plantas para a subunidade reguladora p80 da katanina, pero si da p60. Unha subunidade p60 de katanina recombinante de \"A. thaliana\" etiquetada en His (His-AT-p60) pode cortar microt\u00fabulos \"in vitro\" en presenza de ATP. Interacciona directamente con microt\u00fabulos en ensaios de cosedimentaci\u00f3n. A actividade da ATPase \u00e9 estimulada dun modo non hiperb\u00f3lico. A hidr\u00f3lise do ATP \u00e9 estimulada cando hai unha proporci\u00f3n baixa tubulina/At-p60 e inhibida a proporci\u00f3ns altas. As proporci\u00f3ns baixas favorecen as interacci\u00f3ns das subunidades da katanina, mentres que as proporci\u00f3ns altas producen deficiencia. A At-p60 pode oligomerizarse como a dos animais. A At-p60 interacciona directamente cos microt\u00fabulos, mentres que a p60 animal se une por medio do seu extremo N-terminal. A parte N-terminal da p60 non est\u00e1 ben conservada entre os reinos das plantas e dos animais."}
{"id": "283571", "revid": "27155", "url": "https://gl.wikipedia.org/wiki?curid=283571", "title": "Catanina", "text": ""}
{"id": "283572", "revid": "23204", "url": "https://gl.wikipedia.org/wiki?curid=283572", "title": "Delf\u00edn de Francia", "text": "Delf\u00edn de Francia (en franc\u00e9s \"Dauphin\") era o t\u00edtulo do herdeiro da coroa francesa durante as dinast\u00edas de Valois e Borb\u00f3n.\nHistoria.\nA tradici\u00f3n rem\u00f3ntase ao s\u00e9culo XIV, nos tempos de Humberto II, se\u00f1or do Delfinado do Viennois, unha antiga provincia francesa que tivo como capitais sucesivas Vienne), Valence e Grenoble.\nO Delfinado era un estado independente, que formaba parte do Sacro Imperio Romano Xerm\u00e1nico e o seu soberano levaba o t\u00edtulo de \"delf\u00edn do Viennois\".\nO derradeiro delf\u00edn independente, Humberto II, sen herdeiro, vendeu a s\u00faa provincia ao rei Filipe VI de Francia, o 30 de marzo de 1349, polo tratado de Romans, coa condici\u00f3n de que o herdeiro fose designado como Delf\u00edn, en honra do seu escudo de armas que ostentaba un delf\u00edn.\nA partir daquela, o Delfinado converteuse en posesi\u00f3n do herdeiro ao trono de Francia, que levar\u00eda o t\u00edtulo de delf\u00edn. \nO primeiro pr\u00edncipe que usou esta designaci\u00f3n foi o futuro rei Carlos V de Francia, neto de Filipe VI, que foi Delf\u00edn a partir de 1349.\nO \u00fanico delf\u00edn que residiu e exerceu o poder efectivo no Delfinado foi o futuro Lu\u00eds XI de Francia, quen o gobernou como un Xefe de Estado.\nPor extensi\u00f3n deste termo, na actualidade a palabra delf\u00edn (derivada do lat\u00edn \"delphinus\", e este do grego \u03b4\u03b5\u03bb\u03c6\u03af\u03bd\u03bf\u03c2 \"delph\u00ednos\") \u00fasase correntemente para referirse ao sucesor designado oficial ou oficiosamente para un cargo.\nDelfinesa de Francia.\nPor extensi\u00f3n, def\u00ednese a Delfinesa de Francia (en franc\u00e9s, \"Dauphine de France\") como a esposa e, por tanto, futura ra\u00ed\u00f1a consorte do Delf\u00edn de Francia, o herdeiro do trono franc\u00e9s.\nA primeira delfinesa foi Xoana de Borb\u00f3n (1350-1378), esposa de Carlos V de Francia, que \u00e1 s\u00faa vez, foi o primeiro Delf\u00edn de Francia.\nEsta posici\u00f3n era an\u00e1loga \u00e1 da actual princesa de Gales (Reino Unido) ou \u00e1 princesa de Asturias (Espa\u00f1a).\nDelf\u00edns de Francia 1349-1830.\n\"Nota: as datas ref\u00edrense ao per\u00edodo en que o titular foi co\u00f1ecido por este t\u00edtulo\""}
{"id": "283573", "revid": "22795", "url": "https://gl.wikipedia.org/wiki?curid=283573", "title": "Delfinesa", "text": ""}
{"id": "283574", "revid": "22795", "url": "https://gl.wikipedia.org/wiki?curid=283574", "title": "Delfinesa de Francia", "text": ""}
{"id": "283576", "revid": "89787", "url": "https://gl.wikipedia.org/wiki?curid=283576", "title": "Metaan\u00e1lise", "text": "A metaan\u00e1lise \u00e9 un conxunto de ferramentas estat\u00edsticas que son \u00fatiles para sintetizar os datos dunha colecci\u00f3n de estudos. Esta metaan\u00e1lise in\u00edciase cunha estimaci\u00f3n de certo efecto recompilatorio (como a diferenza media, a raz\u00f3n de risco ou a correlaci\u00f3n) de cada estudo. A metaan\u00e1lise permite ver estes efectos no contexto: se o tama\u00f1o do efecto \u00e9 consistente, o efecto do tratamento pode ser considerado forte e o tama\u00f1o do efecto pode estimarse de xeito m\u00e1is preciso que cun s\u00f3 estudo. Se o tama\u00f1o do efecto var\u00eda, esa variaci\u00f3n pode ser descrita e, potencialmente, explicada.\nO termo metaan\u00e1lise foi inicialmente aplicado nas Ciencias Sociais e na Psicolox\u00eda. A partir da d\u00e9cada de 1980 comezouse a aplicar de forma crecente na Medicina e partir da d\u00e9cada seguinte son moi frecuentes os artigos que describen resultados da metaan\u00e1lise en publicaci\u00f3ns m\u00e9dicas.\nHistoria.\nO termo \"meta-analysis\" foi acu\u00f1ado por Gene V. Glass en 1976, sendo o primeiro estat\u00edstico moderno que sinalou que o seu maior interese era \"que chamamos a \"metaan\u00e1lise\" da investigaci\u00f3n cient\u00edfica\". A\u00ednda que isto lle permitiu ser amplamente reco\u00f1ecido como o fundador do m\u00e9todo moderno, non foi ata a d\u00e9cada de 1990 cando a pr\u00e1ctica da metaan\u00e1lise comezou a figurar, se ben non sempre, como un dos compo\u00f1entes importantes dun proceso de revisi\u00f3n sistem\u00e1tica. A teor\u00eda estat\u00edstica arredor da metaan\u00e1lise mellorou notablemente grazas ao traballo desempe\u00f1ado por Nambury S. Raju, Larry V. Hedges, Harris Cooper, Ingram Olkin, John E. Hunter, Jacob Cohen, Thomas C. Chalmers, Robert Rosenthal e Frank L. Schmidt.\nVantaxes da metaan\u00e1lise.\nDe modo conceptual, emprega un enfoque estat\u00edstico para combinar os resultados de estudos m\u00faltiples. As s\u00faas vantaxes poden logo interpretarse da seguinte maneira:\nDificultades potenciais.\nA metaan\u00e1lise que dan varios estudos de curto alcance non pred\u00ed os resultados dun s\u00f3 estudo amplo. Alg\u00fans autores argumentaron que unha debilidade do m\u00e9todo \u00e9 que os focos do nesgo non est\u00e1n controlados polo propio m\u00e9todo: unha boa metaan\u00e1lise de estudos mal dese\u00f1ados dar\u00e1 lugar a malas estat\u00edsticas. Isto significar\u00eda que s\u00f3 os estudos metodoloxicamente s\u00f3lidos deben de ser inclu\u00eddos nunha metaan\u00e1lise, unha practica chamada \"s\u00edntese da mellor evidencia\". Outros analistas incluir\u00edan estudos m\u00e1is d\u00e9biles, e engadir\u00edan unha variable de predici\u00f3n en relaci\u00f3n co estudo que reflicta a calidade metodol\u00f3xica dos estudos para examinar o efecto da calidade do estudo sobre o tama\u00f1o do efecto. Por\u00e9n, outros analistas argumentaron que o mellor enfoque \u00e9 o de preservar a informaci\u00f3n sobre a variaci\u00f3n na mostra do estudo, abranguendo o m\u00e1is que se poida, e que os criterios de selecci\u00f3n introduzan subxectividade non desexada, anulando o prop\u00f3sito deste enfoque.\nNesgo de publicaci\u00f3n: o problema de fondo.\nOutro problema potencial \u00e9 a confianza na dispo\u00f1ibilidade dos estudos publicados, o que pode xerar resultados esaxerados debido ao nesgo, porque os estudos que amosan resultados negativos ou insignificantes te\u00f1en menos probabilidades de ser publicados. Para unha \u00e1rea de investigaci\u00f3n determinada, non se pode saber cantos estudos foron ocultados ou desbotados.\nEste problema d\u00e1 lugar a que a distribuci\u00f3n dos tama\u00f1os do efecto estean nesgados, sexan asim\u00e9tricos ou estean totalmente illados, creando un \"erro com\u00fan de razoamento l\u00f3xico\", no que se sobreestima a importancia dos estudos publicados, mentres outros nin se publican. Isto deber\u00eda ser considerado seriamente cando se interpretan os resultados dunha metaan\u00e1lise.\nIsto pode ser visualizado cun gr\u00e1fico de funil, que \u00e9 un diagrama de dispersi\u00f3n do tama\u00f1o da mostra e do efecto. Para un determinado nivel de efecto, canto menor sexa o estudo, maior \u00e9 a probabilidade de atopalo por casualidade. No mesmo tempo, canto maior sexa o nivel de efecto, menor ser\u00e1 a probabilidade de que un estudo maior poida resultar as\u00ed de positivo. No caso de que moitos estudos negativos non fosen publicados, os positivos restantes dar\u00edan lugar a un gr\u00e1fico de funil, no que o tama\u00f1o do efecto \u00e9 inversamente proporcional ao tama\u00f1o da mostra, \u00e9 dicir, unha parte importante do efecto que se amosa d\u00e9bese \u00e1 posibilidade de que non se equilibren no diagrama por ausencia de datos negativos non publicados. En cambio cando se publica a maior\u00eda dos estudos, o efecto mostrou non ter raz\u00f3n para o nesgo polo tama\u00f1o do estudo, polo que resulta un gr\u00e1fico de funil sim\u00e9trico. As\u00ed que se non houber nesgo de publicaci\u00f3n, non haber\u00eda relaci\u00f3n ningunha entre o tama\u00f1o da mostra e o tama\u00f1o do efecto. Unha relaci\u00f3n negativa entre o tama\u00f1o da mostra e o do efecto implica que os estudos que atoparon efectos significativos son m\u00e1is propensos a ser publicados ou enviados para ese fin. Hai varios procedementos dispo\u00f1ibles que tentan corrixir o problema do caix\u00f3n unha vez identificado.\nOs m\u00e9todos para detectar o nesgo de publicaci\u00f3n foron pol\u00e9micos, xa que adoitan ter baixo impacto para detectalo e mesmo pode xerar supostos falsos baixo algunhas circunstancias. Un m\u00e9todo conxunto para analizar o nesgo da publicaci\u00f3n foi proposto para abater falsos supostos e suxerir que o 25 % das metaan\u00e1lises na psicolox\u00eda poder\u00edan ter nesgo de publicaci\u00f3n. Non obstante, os posibles problemas de baixo impacto contin\u00faan a ser controvertidos e as estimaci\u00f3ns do nesgo poder\u00edan ser inferiores ao valor real.\nNesgo impulsado por axenda.\nO erro m\u00e1is grave na metaan\u00e1lise, segundo H. Sabhan, ocorre habitualmente cando as persoas que realizan unha metaan\u00e1lise te\u00f1en unha axenda econ\u00f3mica, social ou pol\u00edtica, como pode ser a aprobaci\u00f3n ou a reprobaci\u00f3n lexislativa. A xente con estas circunstancias poder\u00eda ser m\u00e1is propensa a empregar indebidamente a metaan\u00e1lise debido aos seus prexu\u00edzos.\nPasos que hai que seguir nunha metaan\u00e1lise.\n1. Formulaci\u00f3n do problema\n2. Busca de literatura\n3. Selecci\u00f3n de estudos, cos seguintes criterios de incorporaci\u00f3n:\n4. Decidir que variables dependentes ou medidas de resumo se permiten, como as diferenzas nos datos discretos, as medias nos datos continuos ou o g de Hedges, medida para datos continuos tipificada para eliminar diferenzas de escala pero que incorpora un \u00edndice de variaci\u00f3n entre grupos:\n5. Selecci\u00f3n do modelo\nMetodolox\u00eda e suposici\u00f3n.\n1. Os m\u00e9todos.\nExisten dous tipos de probas que se poden distinguir cando se realiza unha metaan\u00e1lise: os datos iniciais achegados por cada participante (DIP) e os datos agregados (AD). Considerando que os datos iniciais representan a informaci\u00f3n procedente dos centros de estudos, os agregados son m\u00e1is com\u00fans e dispo\u00f1ibles (por exemplo desde a bibliograf\u00eda) e representan estimaci\u00f3ns globais, como cocientes infrecuentes ou riscos relativos. Esta distinci\u00f3n incrementou as necesidades de m\u00e9todos diferentes canda se desexa a proba, conducindo ao desenvolvemento de m\u00e9todos dunha ou de d\u00faas etapas; nos dunha etapa os datos iniciais son modelados simultaneamente mentres representan a agrupaci\u00f3n de participantes dentro dos estudos; polo contrario os m\u00e9todos de d\u00faas etapas sintetizan os datos agregados de cada estudo e consideran os pesos do estudo. Reducindo os datos iniciais a datos agregados, os m\u00e9todos de d\u00faas etapas poden aplicarse mesmo cando se conta cos datos iniciais, o que representa unha alternativa de acci\u00f3n cando se realiza a metaan\u00e1lise.\nA\u00ednda que se cr\u00eda que os m\u00e9todos dunha ou de d\u00faas etapas dan lugar a resultados semellantes, estudos recentes demostraron que os devanditos m\u00e9todos poden levar en ocasi\u00f3ns a diferentes conclusi\u00f3ns.\n2. Supostos.\nDe efecto fixo.\nO modelo de efectos fixos ofrece unha ponderaci\u00f3n de estimaci\u00f3ns en serie: a inversa das varianzas estimadas adoita ser empregado como peso no estudo, de xeito que os estudos m\u00e1is grandes tenden a contribu\u00edr m\u00e1is \u00e1 media ponderada c\u00f3s m\u00e1is pequenos. En consecuencia, cando os estudos nunha metaan\u00e1lise son dominados por un grande, as achegas dos estudos m\u00e1is pequenos resultan practicamente ignoradas. O m\u00e1is importante \u00e9 que este modelo sup\u00f3n que todos os estudos inclu\u00eddos estudan a mesma poboaci\u00f3n, empregan a mesma variable e definici\u00f3ns dos resultados. Este suposte \u00e9 irreal porque a investigaci\u00f3n \u00e9 habitualmente propensa a distintas fontes de heteroxeneidade.\nDe efectos aleatorios.\nUn modelo com\u00fan para sintetizar estudos heterox\u00e9neos, \u00e9 o \"modelo de efectos aleatorios\"; este \u00e9 a media ponderada dos tama\u00f1os do efecto dun grupo de estudos. O peso que se aplica neste proceso de ponderaci\u00f3n cunha metaan\u00e1lise de efectos aleatorios real\u00edzase en dous pasos:\nIsto significa que canto maior \u00e9 esta variabilidade nos tama\u00f1os do efecto (co\u00f1ecida tam\u00e9n como heteroxeneidade) maior ser\u00e1 a descarga do peso e isto pode chegar a un punto no que o resultado da metaan\u00e1lise se converte no tama\u00f1o do efecto medio non ponderado. No extremo oposto, cando todo o tama\u00f1o do efecto \u00e9 semellante (ou a variabilidade non excedde ao erro de mostraxe), non se aplica o compo\u00f1ente do segundo paso e a metaan\u00e1lise dos efectos aleatorios s\u00f3 d\u00e1 por defecto unha metaan\u00e1lise de efecto composto.\nA medida desta inversi\u00f3n depende unicamente de dous factores, a heteroxeneidade da precisi\u00f3n e a heteroxeneidade do tama\u00f1o do efecto.\nO m\u00e9todo m\u00e1is empregado para estimar e ter en conta a heteroxeneidade \u00e9 o m\u00e9todo DerSimonian-Laird (DL). Recentemente desenvolveuse o m\u00e9todo REML (Restricted Maximum Likelihood). Unha comparaci\u00f3n entre estes e outros modelos demostrou que non hai moita diferenza e que DL \u00e9 axeitado na meirande parte dos casos.\nMetarregresi\u00f3n.\nA metarregresi\u00f3n \u00e9 unha ferramenta empregada na metaan\u00e1lise para examinar o impacto das variables moderadoras nun estudo do tama\u00f1o do efecto utilizando t\u00e9cnicas baseadas na regresi\u00f3n. A metarregresi\u00f3n \u00e9 m\u00e1is eficaz nesta tarefa que as t\u00e9cnicas de regresi\u00f3n tradicionais.\nAplicaci\u00f3n na ciencia moderna.\nNa Medicina, unha metaan\u00e1lise \u00e9 o estudo baseado na integraci\u00f3n estruturada e sistem\u00e1tica da informaci\u00f3n obtida en diferentes ensaios cl\u00ednicos sobre un problema de sa\u00fade determinado. Consiste en identificar e revisar os estudos controlados sobre un determinado problema co fin de dar unha estimaci\u00f3n cuantitativa sint\u00e9tica de todos os estudos dispo\u00f1ibles. Dado que incl\u00fae un n\u00famero maior de observaci\u00f3ns, ten unha potencia estat\u00edstica superior aos ensaios cl\u00ednicos que incl\u00fae. Os dous principais problemas metodol\u00f3xicos da metaan\u00e1lise de ensaios cl\u00ednicos son:\nUnha metaan\u00e1lise cl\u00ednica bas\u00e9ase principalmente nunha integraci\u00f3n ou reciclaxe entre a informaci\u00f3n xa obtida para as\u00ed poder lograr unha an\u00e1lise maior. A primeira metaan\u00e1lise cl\u00ednica foi realizada por Karl Pearson en 1904, nun intento de superar o problema da reducida potencia estat\u00edstica dos estudos con mostras de pequeno tama\u00f1o; se se analizan os resultados dun grupo de estudos semellantes, p\u00f3dese acadar unha valoraci\u00f3n m\u00e1is exacta dos efectos.\nEn Estat\u00edstica unha metaan\u00e1lise ref\u00edrese ao conxunto de m\u00e9todos enfocados a contrastar e combinar os resultados de estudos diferentes coa esperanza de identificar padr\u00f3ns entre os resultados do estudo, as fontes de desacordo entre estes resultados ou outras relaci\u00f3ns interesantes que poidan aparecer no contexto de estudos m\u00faltiplos. Na s\u00faa forma m\u00e1is simple l\u00e9vase a cabo identificando unha medida com\u00fan do tama\u00f1o do efecto, do cal unha media ponderada poder\u00eda ser o dato de sa\u00edda nunha metaan\u00e1lise. A ponderaci\u00f3n poder\u00eda estar relacionada cos tama\u00f1os das mostras dentro dos estudos individuais."}
{"id": "283579", "revid": "89787", "url": "https://gl.wikipedia.org/wiki?curid=283579", "title": "Providence Bruins", "text": "Os Providence Bruins son un equipo de h\u00f3ckey sobre xeo da cidade de Providence, Rhode Island (Estados Unidos). Os Providence Bruins compiten nunha das ligas menores de Am\u00e9rica do Norte, a American Hockey League (AHL), sendo un dos equipos afiliados dos Boston Bruins da National Hockey League (NHL). O equipo xoga os seus partidos como local no Dunkin' Donuts Center de Providence, un pavill\u00f3n con capacidade para 11.940 espectadores.\nHistoria.\nOs Providence Bruins comezaron a operar a principios da tempada 1992-93 da AHL despois de que o alcalde de Providence Buddy Cianci negociara un acordo cos propietarios dos Maine Mariners, Frank DuRoss e Ed Anderson, para trasladar o equipo. O traslado do equipo de Portland (Maine) fixo que Providence volvese \u00e1 AHL por primeira vez dende que os Providence Reds, un dos equipos fundadores da liga, deixase a cidade en 1977.\nOs Bruins conseguiron a s\u00faa primeira Calder Cup nos \"play-offs\" de 1999, logo dunha liga regular na que os de Providence dominaron a liga con 56 vitorias. Dirixidos polo adestrador debutante Peter Laviolette e o ga\u00f1ador do Les Cunningham Award Randy Robitaille, os Bruins pasaron das 19 vitorias da tempada anterior a derrotar aos Rochester Americans por 4 partidos a 1 para ga\u00f1ar o seu primeiro t\u00edtulo de liga.\nNa tempada 2001\u20132002, os Providence Bruins contrataron ao m\u00fasico de 13 anos Ben Schwartz para traballar como organista oficial en todos os partidos como local. Como resultado, Schwartz, que tocou durante sete anos ata a finalizaci\u00f3n da tempada 2007\u201308, ostentou o t\u00edtulo de ser o organista m\u00e1is novo en traballar nunha franqu\u00eda profesional norteamericana.\nEn agosto de 2006, DuRoss vendeu a maior parte das s\u00faas participaci\u00f3ns no club ao empresario de Massachusetts H. Larue Renfroe."}
{"id": "283587", "revid": "27249", "url": "https://gl.wikipedia.org/wiki?curid=283587", "title": "Ca\u00ed\u00f1o branco", "text": "Ca\u00ed\u00f1o branco \u00e9 unha cepa de uva branca \"(Vitis vinifera)\" de Galicia. Segundo a Orde APA/1819/2007, do 13 de xu\u00f1o (BOE do d\u00eda 21), a variedade ca\u00ed\u00f1o branco est\u00e1 recomendada en Galicia. Util\u00edzase na Denominaci\u00f3n de Orixe R\u00edas Baixas, complementando \u00e1 uva albari\u00f1a, as\u00ed como na de Monterrei. Tam\u00e9n se emprega para facer o \"vinho verde\" portugu\u00e9s. Existe outra variedade tinta, chamada ca\u00ed\u00f1o tinto."}
{"id": "283590", "revid": "197", "url": "https://gl.wikipedia.org/wiki?curid=283590", "title": "Ferr\u00f3n (uva)", "text": "Ferr\u00f3n \u00e9 unha variedade de uva tinta \"(Vitis vinifera)\", cuxa orixe at\u00f3pase en Galicia. Util\u00edzase para a produci\u00f3n de vi\u00f1o. Coma outras uvas de calidade galegas, \u00e9 moi escasa. Produce vi\u00f1os acedos, sen moito alcol, con toques frutais e florais. \u00dasase para complementar outras variedades como merenzao ou brancellao. Segundo a Orde APA/1819/2007, tr\u00e1tase dunha variedade recomendada en Galicia. At\u00f3pase na Denominaci\u00f3n de Orixe Ribeiro."}
{"id": "283592", "revid": "98629", "url": "https://gl.wikipedia.org/wiki?curid=283592", "title": "Gran Premio dos Estados Unidos de 1979", "text": "O Gran Premio dos Estados Unidos de 1979 foi unha carreira de automobilismo de F\u00f3rmula Un, celebrada o 7 de outubro de 1979 no circu\u00edto de Watkins Glen de Watkins Glen, Nova York. Foi a 16\u00aa carreira da tempada de F\u00f3rmula Un de , e o 29\u00ba Gran Premio dos Estados Unidos desde o primeiro \"Gran Premio de Am\u00e9rica\" que se celebrou en 1908 e a 22\u00ba desde o primeiro Gran Premio dos Estados Unidos en Riverside de 1958. Esta carreira tam\u00e9n se co\u00f1ece como o GP do leste dos Estados Unidos co fin de distinguila do Gran Premio do oeste dos Estados Unidos, celebrada o 8 de abril de 1979 en Long Beach (California).\nEsta foi a \u00faltima carreira de F\u00f3rmula Un para o subcampi\u00f3n de e Jacky Ickx e o expiloto de Brabham Hans-Joachim Stuck.\nResumo da Carreira.\nCando os equipos chegaron a Watkins Glen para a \u00faltima carreira da tempada , Jody Scheckter e Ferrari xa aseguraran os campionatos do pilotos e de construtores. Ser\u00eda o \u00fanico t\u00edtulo do surafricano. Pero o espect\u00e1culo, deuno, o seu compa\u00f1eiro de equipo canadense, o lendario Gilles Villeneuve. El paseou \u00e1 vitoria cunha c\u00f3moda vantaxe na pista mollada, e levouse o segundo lugar no campionato.\n\"O venres, a choiva foi o suficientemente forte todo o d\u00eda para que s\u00f3 uns poucos coches sairon \u00e1 pista, e ning\u00fan fixo un intento serio de marcar un tempo de volta. Dos seis que marcaron tempo, Villeneuve foi o m\u00e1is r\u00e1pido por m\u00e1is de \"nove segundos\". Scheckter, o segundo m\u00e1is r\u00e1pido, pensou que estaba tolo, pero tam\u00e9n quedou bastante asombrado da actuaci\u00f3n do canadense nesas condici\u00f3ns\".\nO s\u00e1bado ama\u00f1eceu brillante e asollado. Alan Jones encabezou os tempos no seu Williams durante toda a sesi\u00f3n, rebaixando os tempos de todos os demais perseguidores. Terminou 1\u00b43 segundos m\u00e1is r\u00e1pido que o Brabham do brasileiro Nelson Piquet, quen logrou situarse na primeira fila na s\u00faa primeira participaci\u00f3n en Watkins Glen. O novo Campi\u00f3n do Mundo, Scheckter, tivo problemas co motor do seu coche de carreiras e co tr\u00e1fico, terminou d\u00e9cimo sexto, un s\u00f3 lugar por diante do favorito dos estadounidenses e o campi\u00f3n anterior, Mario Andretti.\nO progn\u00f3stico para o domingo era unha probabilidade dun cincuenta por cento de choiva. Uns vinte minutos antes do inicio, chegou a choiva. O suficiente para deixar a pista bastante mollada e provocar que todos ag\u00e1s dous dos coches empezaran con pneum\u00e1ticos de choiva. Os dous eran Nelson Piquet, que estra\u00f1amente arriscaba a vantaxe da s\u00faa excelente posici\u00f3n de partida, e Mario Andretti, quen, no lugar d\u00e9cimo s\u00e9timo na grella, non ti\u00f1a nada que perder.\nA pesar das condici\u00f3ns, a sa\u00edda foi excelente, a\u00ednda que Piquet sufriu patinou coas s\u00faas rodas slicks e quedou atr\u00e1s. Scheckter foi ao seguro, e tomou unha traxectoria externa a trav\u00e9s da primeira curva, pero foi empuxado cara ao c\u00e9spede e tivo que esperar a que pasaran todos os participantes antes de volver entrar na pista. Keke Rosberg trompeou e recuperouse, pero forzou a Bruno Giacomelli a ir detr\u00e1s de el e a retirarse cun brazo de direcci\u00f3n dobrado. Logo dunha volta, a orde era Villeneuve, Jones, Carlos Reutemann, Jacques Laffite, Jean-Pierre Jabouille, Clay Regazzoni, Ren\u00e9 Arnoux, Didier Pironi, John Watson e Jean-Pierre Jarier. Logo de d\u00faas voltas, Villeneuve ampliara a s\u00faa vantaxe a cinco segundos.\nNa terceira volta, Jacky Ickx, no seu \u00faltimo Gran Premio, pasou do seu Ligier do posto 24\u00ba ao 12\u00ba. Cando se acercaba ao Tyrrell de Derek Daly na curva antes da entrada en boxes, chocou con Daly por detr\u00e1s e sa\u00eduse. O seu compa\u00f1eiro de equipo, Jacques Laffite, marchaba no quinto lugar, pero fixo un trompo na volta seguinte no mesmo lugar! Reutemann se estrelou na s\u00e9tima volta cando \u00eda terceiro, cando o seu sensor do extintor desprendeuse e bloqueou os seus pedais. O outro Lotus, pilotado por Andretti, decidiu que a s\u00faa aposta de empezar con pneum\u00e1ticos de seco non funcionaba e entrou a po\u00f1er pneum\u00e1ticos de chuvia, xa que segu\u00eda chovendo. Regresou no 20\u00ba posto, pero retirouse pouco despois, cando a s\u00faa caixa de cambios bloqueouse de forma permanente na cuarta velocidade.\n\"A distancia entre Villeneuve e Jones variaba, con Regazzoni un pouco atr\u00e1s terceiro. Cando a choiva f\u00edxose m\u00e1is intensa, os Michelin de Ferrari tiveron un mellor resultado; cando amainou, a superficie intermedia xogou a favor dos Goodyears do Williams. Na 20\u00aa volta, Scheckter, agora no terceiro lugar logo de remontar desde o \u00faltimo lugar, entrou en boxes para po\u00f1er slicks, do mesmo xeito que Regazzoni. Mais tarde Scheckter dixo que a\u00ednda era demasiado pronto, xa que empezou patinaba nas curvas, pero a comparaci\u00f3n dos tempo de volta con Villeneuve axudou ao equipo Ferrari para decidir cando cambiarllas a Gilles!\"\nNa volta 21, Rosberg atopouse con Pironi e tratou de adiantalo polo interior. Non puido manter a s\u00faa traxectoria, e cando el derrapou de lado, levouse o Tyrrell con el. Pironi puido continuar, pero, Rosberg tivo que volver aos boxes, retir\u00e1ndose coa caixa de cambios danada. Comezando na volta 25, a maior\u00eda dos coches entraron en boxes, ag\u00e1s os tres primeiros, Villeneuve, Jones e Arnoux. Como o circu\u00edto continuou sec\u00e1ndose, Jones recortou o liderado de Villeneuve, agora quit\u00e1ndolle dous segundos por volta. Na volta 31, Jones estaba na s\u00faa cola, e pasouno rapidamente. Villeneuve entrou a cambiar pneum\u00e1ticos na volta 34, e volveu 39\u00b45 segundos detr\u00e1s de Jones.\n\"O equipo Williams montou o coche de Jones con slicks cando entrou na volta 37. Logo dalgunhas dificultades para retirar a roda posterior dereita, parec\u00eda que todo estaba ben, e o director de equipo, diante do coche, quitou o gato deixando o coche libre. A\u00ednda que o mec\u00e1nico da parte traseira dereita gritou e avisou de que el non terminara, o coche arrincou desde boxes. Ao comezo da recta de atr\u00e1s, a roda desprendeuse e Jones det\u00edvose, \u00e1 beira da pista f\u00f3ra de si de rabia.\"\nVilleneuve agora lideraba sobre Scheckter en case unha volta. Arnoux perdeu d\u00faas posici\u00f3ns, ata o quinto lugar, cando entrou en boxes para cambiar pneum\u00e1ticos, pero recuperou o terceiro lugar, por diante de Daly e Pironi, en tan s\u00f3 d\u00faas voltas. Na volta 48, Scheckter sentiu que o seu coche flotaba e pensou que ti\u00f1a unha picada nunha roda. Decidiu dar unha volta m\u00e1is, pero non puido. O pneum\u00e1tico quedou triturado e retirouse, deixando s\u00f3 nove coches na pista. Daly trompeou, e Piquet, logo de establecer a volta m\u00e1is r\u00e1pida da carreira na procura do McLaren de John Watson, retirouse cun eixe de transmisi\u00f3n roto s\u00f3 cinco voltas antes da bandeira.\nVilleneuve continuou tranquilamente ata a meta, permitindo a Elio de Angelis e Hans-Joachim Stuck desdobrarse, terminou cunha de vantaxe de 48 segundos sobre Arnoux. M\u00e1is tarde, Villeneuve revelou que estivera coidando o coche cun defecto de presi\u00f3n de aceite durante as \u00faltimas 25 voltas. O equipo americano Shadow celebrou o cuarto lugar de Angelis, os seus \u00fanicos puntos do ano. A vitoria foi a terceira de Villeneuve, asegurando un dobrete no campionato de pilotos e un digno colof\u00f3n a un ano glorioso para Ferrari."}
{"id": "283595", "revid": "197", "url": "https://gl.wikipedia.org/wiki?curid=283595", "title": "Brancellao", "text": "Brancellao ou brancello (ap\u00fantase a s\u00faa orixe a partir da suposta forma latina *\"brancea\"\u00a0\u2018ramallada\u2019) \u00e9 unha variedade de videira e de uva tinta, doce e saborosa, que se cultiva no Ribeiro e outras comarcas de Galicia. Por extensi\u00f3n co\u00f1\u00e9cese con este nome o vi\u00f1o que se obt\u00e9n desta uva. \u00c9 aut\u00f3ctona de Galicia. Co\u00f1\u00e9cese tam\u00e9n co nome de albarello. \u00c9 unha planta resistente \u00e1s enfermidades e de boa calidade, por\u00e9n a s\u00faa produtividade \u00e9 moi baixa, polo que se trata dunha vide escasa que pode desaparecer. Os acios son de tama\u00f1o grande e pouco compactos. As bagas son de tama\u00f1o mediano, forma el\u00edptica e cor vermella-viol\u00e1cea. \u00dasase xunta outras variedades para mesturas, mais tam\u00e9n poden facerse vi\u00f1os varietais. Segundo a Orde APA/1819/2007, do 13 de xu\u00f1o (BOE do d\u00eda 21), brancellao ou brancello \u00e9 unha variedade de vide destinada \u00e1 produci\u00f3n de vi\u00f1o recomendada en Galicia. Cult\u00edvase na Denominaci\u00f3n de Orixe R\u00edas Baixas, Ribeira Sacra e Denominaci\u00f3n de Orixe Valdeorras. A Denominaci\u00f3n de Orixe Ribeiro tam\u00e9n utiliza esta variedade, con excelentes tintos. Tam\u00e9n se cultiva en Portugal."}
{"id": "283596", "revid": "1131", "url": "https://gl.wikipedia.org/wiki?curid=283596", "title": "A memoria da choiva", "text": "A memoria da choiva \u00e9 unha novela polic\u00edaca en galego escrita por Pedro Feijoo, publicada en 2013 por Edici\u00f3ns Xerais de Galicia. Recibiu o Premio Arcebispo Xo\u00e1n de San Clemente no ano 2015 na XXI edici\u00f3n.\nTrama.\nAquiles Vega \u00e9 un xornalista de Santiago de Compostela, que fora botado do xornal \"El Pa\u00eds\" logo de publicar a trav\u00e9s da conta de Twitter do peri\u00f3dico unhas declaraci\u00f3ns privadas sobre Mariano Rajoy, e na actualidade colabora na publicaci\u00f3n \"Pico Sacro, revista ufol\u00f3xica\". Andr\u00e9s Casaperda \u00e9 un polic\u00eda amigo seu, que o chama logo de que no ensanche compostel\u00e1n aparecese finado Xos\u00e9 Carneiro, un co\u00f1ecido psicanalista, cun cravo de ferro cravado no coraz\u00f3n.\nXaquina, a coidadora da nai de Aquiles, e xunto coa nai del dinlle que iso correspondese cun verso de Rosal\u00eda de Castro, e o xornalista contacta con Sof\u00eda Deneb, profesora de literatura que v\u00e9n de publicar unha biograf\u00eda da autora, no ano en que se cumpre o 150 aniversario da publicaci\u00f3n de \"Cantares gallegos\". A profesora descarta que o crime poida estar relacionado coa obra de Rosal\u00eda.\nAo d\u00eda seguinte aparece morta Pen\u00e9lope Santalla, outra estudosa da vida e obra de Rosal\u00eda de Castro, co torso e o abdome aberto. No espello do seu ba\u00f1o est\u00e1 escrito un texto similar a outro verso de Rosal\u00eda, \"Cando un \u00e9 moi dichoso, moi dichoso\", que ao igual ca \"Unha vez tiven un cravo\" aparece no libro \"Follas novas\". O mesmo d\u00eda, Sof\u00eda recibe un correo electr\u00f3nico dun tal Adriano co poema \"Bos amores\", tam\u00e9n do mesmo libro.\nSof\u00eda dec\u00e1tase de que o nome de Adriano corresp\u00f3ndese co dun fillo de Rosal\u00eda e Manuel Murgu\u00eda morto sendo a\u00ednda un beb\u00e9. Aquiles e Sof\u00eda van investigar a Padr\u00f3n, \u00e1 casa da Matanza, e nunha revista len unha cr\u00edtica a un artigo que Xos\u00e9 Carneiro escribira dicindo que Rosal\u00eda ti\u00f1a tendencias suicidas. A relaci\u00f3n das mortes coa obra da autora parece xa evidente, con alg\u00fan tipo de vinganza.\nA polic\u00eda investiga os casos e busca identificar a orixe do correo electr\u00f3nico recibido por Sof\u00eda, e na propia comisar\u00eda rec\u00edbese un correo cun anaco do poema \"A xustiza pola man\". Aquiles est\u00e1 convencido de que as mortes foron causadas por alg\u00fan descendente do matrimonio de Rosal\u00eda e Murgu\u00eda, pero Sof\u00eda dille que s\u00f3 tiveron dous netos que morreron de cativos. Aquiles ent\u00f3n vai falar con Cal\u00edmaco de Bri\u00f3n, bibliotecario do Consello da Cultura Galega, na s\u00faa sede do pazo de Raxoi. Este recom\u00e9ndalle que vexa o documental \"Pelerinaxe L\u00edrica aos lugares Rosalianos\", sobre unha homenaxe feita \u00e1 autora en 1951 na que aparece Gala, a s\u00faa filla. Canda a ela aparece unha rapaza, sobre quen non se fala.\nAquiles e Sof\u00eda van \u00e1 Coru\u00f1a, posto que a polic\u00eda lle di que desde al\u00ed se enviaron os correos que recibiu Sof\u00eda. Al\u00ed falan cun home que vive no edificio en que morou Rosal\u00eda de Castro. Este dilles que xunto a Gala viv\u00eda unha rapaza, Ariel, que era a s\u00faa asistenta, a\u00ednda que lembra que nunha ocasi\u00f3n lle chamou \"avoa\". Despois van a Vigo para falar cun antigo profesor de Sof\u00eda, que co\u00f1ece boa parte da biograf\u00eda de Rosal\u00eda mais non quere que se saiban todos os datos, prop\u00f3sito este que ti\u00f1a tam\u00e9n Manuel Murgu\u00eda. Por\u00e9n, d\u00e1lles unha carta in\u00e9dita de Murgu\u00eda a V\u00edctor Said Armesto datada en 1914 na que lle conta que Gala tivo unha filla de solteira cun sacerdote. Estela, nada en 1895, foi dada en adopci\u00f3n a un amigo seu, Ant\u00f3n Pan, que vive no Froxel (Oseiro, Arteixo).\nA polic\u00eda recibe outro correo electr\u00f3nico, desta volta co poema \"Ti onte ma\u00f1\u00e1n eu\", e descobren que os correos son enviados desde a sede da Real Academia Galega. Logo de saber que Cal\u00edmaco recibira tam\u00e9n un correo electr\u00f3nico, un axente vix\u00eda a s\u00faa casa para evitar calquera asasinato. Ao cabo, aparece morto Beltr\u00e1n de Bri\u00f3n, fillo de Cal\u00edmaco, defenestrado. Pola s\u00faa banda, Sof\u00eda recibe o poema \"Co seu xordo e costante mormorio\", co texto \"eu son o mar\". Ao d\u00eda seguinte aparece morto o propio Cal\u00edmaco, co coraz\u00f3n arrancado, e mais o polic\u00eda que fac\u00eda garda no seu portal.\nAquiles e Sof\u00eda van ao Froxel e a Pastoriza. Al\u00ed contactan con Ariel Murgu\u00eda, a rapaza que aparece no documental, filla de Estela. C\u00f3ntalles que coidou dela e que foi violada por Anxo Ai\u00e1n, un membro numerario da Real Academia Galega, e que tivo un fillo del. Este fillo, chamado Xacobe, \u00e9 quen est\u00e1 a facer xustiza pola memoria de Rosal\u00eda co pseud\u00f3nimo de Adriano. Ao pouco de marcharen da casa Aquiles e Sof\u00eda dec\u00e1tanse de que o propio fillo estaba al\u00ed, escondido, e cando chegan de volta Ariel xa est\u00e1 morta. De volta a Compostela, Sof\u00eda pensa que baixo o nome de Xacobe est\u00e1 algu\u00e9n cun nome coa mesma orixe con ese, como poida ser Iago, Xaime ou Diego. Ao entrar na s\u00faa casa, Sof\u00eda \u00e9 golpeada e retida por Adriano.\nAquiles sospeita de Santiago Seoane, decano da facultade de filolox\u00eda, mais desc\u00e1rtao. Pensa ent\u00f3n en Diego Castro, director da Casa Museo de Rosal\u00eda e como o anterior membro da RAG. Vai de novo a Padr\u00f3n para falar con el. Al\u00ed rec\u00edbeo Tino, o conserxe, que o acompa\u00f1a. Aquiles abre a porta onde se pechara Diego e at\u00f3pao morto pendurando do teito. Primeiro pensa que se afogara cunha corda, pero axi\u00f1a descobre que est\u00e1 colgado duns ganchos. Ao momento, \u00e9 golpeado por Tino.\nCando esperta Tino c\u00f3ntalle que el \u00e9 Adriano, e que o seu nome \u00e9 Valent\u00edn. Aquiles, paralizado polo efecto dun calmante muscular, escoita o relato de Adriano, que debe elixir entre salvar a Sof\u00eda ou atrapalo a el. Cando queda liberado, Aquiles vai rescatar a Sof\u00eda, que est\u00e1 a car\u00f3n das Torres de Oeste a piques de morrer afogada ao subir a marea.\nMeses despois Aquiles volve traballar en \"El Pa\u00eds\" e Sof\u00eda d\u00e1 clases en Barcelona. Un d\u00eda Aquiles recibe unha chamada de Tino, do que nada se volveu saber, e este dille que est\u00e1 tam\u00e9n en Barcelona.\nNarraci\u00f3n.\nA obra conta os feitos en orde cronol\u00f3xica, rematando cun final aberto. Hai o punto de vista de varios narradores; predomina a primeira persoa de Aquiles, habendo tam\u00e9n a visi\u00f3n de Sof\u00eda e un narrador omnisciente.\nA acci\u00f3n ten principalmente en maio de 2013, unha semana antes do D\u00eda das Letras Galegas, e coincidindo co 150 aniversario da publicaci\u00f3n de \"Cantares gallegos\". No cap\u00edtulo final hai unha prolepse a varios meses despois.\nA novela est\u00e1 estruturada en 30 cap\u00edtulos, repartidos en cinco partes, e un ep\u00edlogo. Cada un dos cinco actos ten unha cita de Aurelio Aguirre, e amais como prefacio hai citas da propia Rosal\u00eda, de Suso de Toro e mais de Jeff Tweedy.\nPartes: \"O Sangue, O ru\u00eddo, O vento, O lume e O mar.\"\nEpilogo: A luz."}
{"id": "283597", "revid": "23204", "url": "https://gl.wikipedia.org/wiki?curid=283597", "title": "Lu\u00eds XV de Francia", "text": "Lu\u00eds XV de Francia, nado no Palacio de Versalles o 15 de febreiro de 1710 e finado no mesmo lugar o 10 de maio de 1774, foi rei de Francia e de Navarra e copr\u00edncipe de Andorra entre os anos 1715 e 1774. Ademais, ostentou o t\u00edtulo de duque de Anjou.\nHerdou o trono do seu bisav\u00f3 Lu\u00eds XIV \u00e1 idade de cinco anos, e pasou os seus primeiros anos de reinado en relativa tranquilidade, rodeado de preceptores que o proveron dunha gran cultura, mentres que o poder efectivo foi entregado a varios rexentes. Ao alcanzar a maior\u00eda de idade, confiou o goberno ao cardeal Fleury, o seu antigo preceptor.\nA diferenza de Lu\u00eds XIV non tivo contacto directo coa vida pol\u00edtica do seu pa\u00eds: reun\u00edase con pouca frecuencia cos seus ministros e actuou en contra das s\u00faas expectativas, tramando unha rede de diplom\u00e1ticos e esp\u00edas. O seu desinterese pola pol\u00edtica e a constante sucesi\u00f3n de ministros que debilitaban o poder de Francia en Europa contribu\u00edron en sentar as bases para a Revoluci\u00f3n Francesa.\nAo inicio do seu reinado foi amado polo pobo, que rapidamente o alcumou como \"O Ben Amado\" (en franc\u00e9s, \"Le Bien-Aim\u00e9\"). Por\u00e9n, cos anos, a s\u00faa debilidade na toma de decisi\u00f3ns e a constante e intrigante presenza das s\u00faas amantes dinamitou a s\u00faa popularidade, produc\u00edndose en Par\u00eds algunhas celebraci\u00f3ns \u00e1 s\u00faa morte. Por iso tivo que se celebrar en segredo o seu funeral, para evitar que se producisen burlas p\u00fablicas ante o seu cadaleito, tal e coma ocorrera co seu predecesor.\nBaixo o seu reinado, Francia logrou grandes \u00e9xitos militares, como a anexi\u00f3n do Ducado de Lorena e C\u00f3rsega; por\u00e9n, perdeu gran parte do seu imperio colonial en favor de Gran Breta\u00f1a.\nTraxectoria.\nInfancia.\nO futuro Lu\u00eds XV naceu no Palacio de Versalles o 15 de febreiro de 1710, baixo o reinado do seu bisav\u00f3, Lu\u00eds XIV, o Rei Sol. Era o terceiro fillo de Lu\u00eds, duque de Borgo\u00f1a e Mar\u00eda Adelaida de Savoia, a\u00ednda que na realidade era o segundo fillo, porque o primox\u00e9nito xa morrera.\nO seu av\u00f3 paterno era o delf\u00edn Lu\u00eds, chamado \"O Gran Delf\u00edn\" e tam\u00e9n \"Monseigneur\", fillo m\u00e1is vello do Rei Sol. \nO pequeno Lu\u00eds, que ostentou o t\u00edtulo de Duque de Anjou desde o seu nacemento, obtivo tam\u00e9n os privilexios e t\u00edtulos dun \"Petit-fil de France\".\nEn 1710, o primeiro na li\u00f1a de sucesi\u00f3n era o Gran Delf\u00edn, fillo m\u00e1is vello e o \u00fanico var\u00f3n supervivente de Lu\u00eds XIV. \"Monseigneur\" tivo tres fillos: Lu\u00eds, duque de Borgo\u00f1a, logo investido como Delf\u00edn; Filipe, duque de Anjou, que m\u00e1is tarde se converter\u00eda en rei de Espa\u00f1a como Filipe V e Carlos, duque de Berry.\nA nai do pequeno Lu\u00eds, a delfinesa Mar\u00eda Adelaida, era unha muller viva e cari\u00f1osa, cousa pouco frecuente na Casa Real, parecendo estar verdadeiramente namorada do seu marido. A parella desenvolveu un papel central na corte de Versalles cando o Rei Sol envelleceu. Ambos os esposos, xunto co seu segundo fillo, morreron de sarampelo cando o pequeno Lu\u00eds ti\u00f1a 2 anos.\nEn 1700, Filipe, o duque de Anjou, herda a coroa do pa\u00eds da s\u00faa avoa, Mar\u00eda Tareixa de Austria, convert\u00e9ndose en Filipe V de Espa\u00f1a. O traspaso da coroa espa\u00f1ola da dinast\u00eda dos Austrias \u00e1 dos Borb\u00f3ns causou a Guerra de Sucesi\u00f3n espa\u00f1ola (1701\u20131713). D\u00e1base a particularidade de que o novo soberano de Espa\u00f1a poder\u00eda acceder ao trono de Francia (como despois se comprobou) se o Gran Delf\u00edn (fillo de Lu\u00eds XIV) e o duque de Borgo\u00f1a (neto de Lu\u00eds XIV) morr\u00edan antes que Lu\u00eds XIV, como as\u00ed sucedeu de feito. As potencias protestantes unidas aos Habsburgo de Austria opux\u00e9ronse a unha pos\u00edbel uni\u00f3n din\u00e1stica entre Francia e Espa\u00f1a, o que significar\u00eda o nacemento da hexemon\u00eda dos Borb\u00f3ns. Coa sinatura da Paz de Utrecht (1713) Filipe V tivo que renunciar \u00e1 perspectiva de converterse en monarca franc\u00e9s.\nNo entanto, d\u00e9ronse as condici\u00f3ns que permitir\u00edan a Filipe reinar tam\u00e9n sobre Francia. O 14 de abril de 1711, a pesar de gozar de boa sa\u00fade e non ter unha idade avanzada, o Gran Delf\u00edn morreu de var\u00edola aos 49 anos de idade durante o reinado do seu pai. O seu fillo, o duque de Borgo\u00f1a, converteuse ent\u00f3n no Delf\u00edn de Francia. Apenas un ano m\u00e1is tarde, o 12 de febreiro de 1712, a Delfinesa Mar\u00eda Adelaida morreu de sarampelo, e unha semana despois, o 18 de febreiro, o sarampelo tam\u00e9n matou o seu marido, o duque de Borgo\u00f1a. Ante o temor de que os dous nenos tam\u00e9n se contaxiasen da enfermidade, os m\u00e9dicos someteron a violentas sangr\u00edas ao m\u00e1is vello, o ent\u00f3n investido \"Delf\u00edn\" Lu\u00eds, duque da Breta\u00f1a, que morreu o 8 de marzo, debilitado polo tratamento. S\u00f3 a firme e decidida intervenci\u00f3n de Madame de Ventadour, \"Gobernadora dos Infantes Reais\", impediu aos m\u00e9dicos sangrar a Lu\u00eds. A gobernadora, encerrada e asistida por tres neneiras, coidouno durante toda a s\u00faa enfermidade; debido a iso, Lu\u00eds qu\u00edxoa coma a unha nai. \"Delf\u00edn\" tras a morte do seu av\u00f3, do seu pai e do seu irm\u00e1n m\u00e1is vello, converteuse en rei de Francia tres anos m\u00e1is tarde, \u00e1 morte do seu bisav\u00f3 Lu\u00eds XIV.\nRexencia do duque de Orle\u00e1ns.\nContra finais de agosto de 1715, Lu\u00eds XIV estaba morrendo de gangrena. O 26 de agosto chamou ao seu bisneto de cinco anos, Lu\u00eds, ao seu lado, e d\u00edxolle estas palabras que pasar\u00edan \u00e1 historia: \nSeis d\u00edas despois, o home que gobernara Francia durante m\u00e1is de 70 anos morreu, e Lu\u00eds XV foi proclamado como o novo rei.\nEn agosto de 1714, un ano antes da s\u00faa morte, Lu\u00eds XIV expresara a s\u00faa vontade de conceder un papel prominente na seguinte rexencia a dous fillos naturais que naceran da s\u00faa anterior amante, Madame de Montespan, que foran lexitimados; os dous fillos co\u00f1ec\u00edanse por Lu\u00eds: Lu\u00eds, duque de Maine e Lu\u00eds, conde de Tolosa. Ao lexitimar os seus fillos bastardos, Lu\u00eds XIV trataba de remediar a morte da maior parte dos seus herdeiros lex\u00edtimos var\u00f3ns nos tres anos anteriores e asegurar o futuro dunha debilitada dinast\u00eda. Os seus c\u00e1lculos pasaban porque se o mozo Lu\u00eds XV morrese, os fillos bastardos suceder\u00edano no trono. Isto \u00eda en flagrante contravenci\u00f3n da tradicional regra de sucesi\u00f3n ao trono de Francia. Este feito foi motivado tam\u00e9n pola insistencia da segunda esposa de Lu\u00eds XIV, Madame de Maintenon, quen criara aos dous nenos e os ti\u00f1a en grande estima (outros fillos bastardos do rei, que non foron criados por Madame de Maintenon, non foran lexitimados). Este desexo buscaba realzar as posici\u00f3ns de Tolosa e, especialmente, as do fillo m\u00e1is vello, Maine, a expensas do home que se esperaba, por dereito tradicional, que fose rexente e gobernase Francia at\u00e9 que Lu\u00eds XV alcanzase a maior\u00eda de idade, que era Filipe II de Orle\u00e1ns, fillo do irm\u00e1n m\u00e1is novo de Lu\u00eds XIV.\nA vontade do rei estipulaba que at\u00e9 que o novo rei alcanzase a idade adulta, a naci\u00f3n ser\u00eda conducida por un consello real formado por 14 membros. Filipe de Orle\u00e1ns foi nomeado presidente do Consello, pero todas as decisi\u00f3ns tom\u00e1banse por maior\u00eda de votos; a composici\u00f3n do Consello, que inclu\u00eda a Maine, Tolosa e varios membros da administraci\u00f3n de Lu\u00eds XIV, foi tal que Orle\u00e1ns era normalmente rexeitado.\nVarias facci\u00f3ns comezaron a ali\u00f1arse tras Maine, Tolosa e Maintenon por un lado e, por outro, Orle\u00e1ns. Esta \u00faltima tivo o apoio de moitos persoeiros entre a antiga nobreza de espada (\"noblesse d'\u00e9p\u00e9e\"), descendente de cabaleiros medievais, en oposici\u00f3n aos da nobreza de toga (\"noblesse de robe\"), a nova aristocracia xurdida de persoas que desempe\u00f1aran alg\u00fan cargo p\u00fablico ao servizo do rei. Lu\u00eds XIV exclu\u00edra habitualmente a \"noblesse d'\u00e9p\u00e9e\" do goberno en favor dos plebeos da burgues\u00eda, que adoitaban entrar as\u00ed na \"noblesse de robe\" e aos que pod\u00eda controlar m\u00e1is facilmente. As\u00ed, na \"noblesse d'\u00e9p\u00e9e\" anhelaban un cambio pol\u00edtico que os favorecese e estaban desgustados coa lexitimaci\u00f3n dos \"bastardos reais\" Maine e Tolosa, aos que consideraban unha afronta \u00e1s regras da herdanza tradicionais.\nPronto o duque de Orle\u00e1ns asumiu a Rexencia. Unha das s\u00faas primeiras decisi\u00f3ns foi ordenar o traslado da Corte do palacio de Versalles ao Palais Royal, un pequeno palacete no centro de Par\u00eds, onde poder\u00eda controlar mellor a Rexencia e ao propio pr\u00edncipe. A pesar da gran responsabilidade que recaeu sobre el, Filipe de Orle\u00e1ns non abandonou a s\u00faa vida licenciosa. Os esc\u00e1ndalos tinxiron a rexencia, coa organizaci\u00f3n de continuas orx\u00edas e festas desenfreadas nos sal\u00f3ns do Palacio.\nLu\u00eds XV viviu a s\u00faa infancia marcado polas bacanais do duque, pero tam\u00e9n polo terror \u00e1 morte. En 1719 a s\u00faa t\u00eda a duquesa de Berry, c\u00e9lebre protagonista das orx\u00edas do rexente, falece aos 23 anos, v\u00edtima do exceso de comida e alcohol e dos seus embarazos clandestinos. Debido a que perdera \u00e1 maior\u00eda dos seus parentes con dous anos de idade, o pr\u00edncipe desenvolveu unha personalidade reservada, t\u00edmida, caracterizada por ataques de melancol\u00eda e cambios bruscos de humor (personalidade depresiva).\nDurante a s\u00faa adolescencia viviu naquel Palacio desprovisto do cari\u00f1o familiar do que depend\u00eda. Un dos seus importantes apoios naqueles anos foi a princesa espa\u00f1ola Mariana Vitoria de Borb\u00f3n, filla do rei Filipe V de Espa\u00f1a, levada a Francia cando era unha nena para convertela na futura esposa do rei-neno. A pesar dos desexos de ambos os reinos, a nena era demasiado pequena como para poder pensar nun matrimonio, e non hab\u00eda herdeiros directos que asumisen o trono franc\u00e9s no caso de que Lu\u00eds XV morrese. Polo propio medo a que os seguintes na li\u00f1a sucesoria, os Orle\u00e1ns, asumiran o trono, o Consello de Rexencia meteu presi\u00f3n ao rexente para que devolvese a princesa a Espa\u00f1a.\nDesde os 14 anos, Lu\u00eds XV comezou a mesturarse con mozos cos que viviu distintas aventuras. O acad\u00e9mico Maurice Lever, na s\u00faa biograf\u00eda do rei franc\u00e9s, fai referencia a unha homosexualidade latente no rei: \"A s\u00faa atracci\u00f3n polos mozos foi moi temper\u00e1. Alg\u00fans bi\u00f3grafos ben\u00e9volos intentaron libralo desta preferencia. Pero est\u00e1 tan amplamente relatada polos memorialistas m\u00e1is dignos de fe que no poderiamos dubidar diso sen ofender gravemente \u00e1 verdade\".\nAndr\u00e9 de Fleury.\nDe acordo co d\u00e9cimo codicilo do testamento de Lu\u00eds XIV, o duque de Orl\u00e9ans nomeou como preceptor do pequeno Lu\u00eds a Andr\u00e9 Hercule de Fleury, quen se mantivo ao lado do monarca at\u00e9 1726, cando o duque de Borb\u00f3n morreu e foi substitu\u00eddo polo recentemente nomeado cardeal. Este levou a cabo unha pol\u00edtica eficiente no interior. Con el restablec\u00e9ronse as finanzas, solucionouse en parte o problema dos xansenistas e aumentou o comercio.\nTratou de non levar adiante a guerra e, debido \u00e1 paz que quer\u00eda o goberno ingl\u00e9s, estas d\u00faas naci\u00f3ns non se enfrontaron at\u00e9 1740. Por\u00e9n, no puido evitar involucrarse na Guerra de Sucesi\u00f3n polaca, que conclu\u00edu coa vitoria franco-espa\u00f1ola. Ambas as potencias vencedoras non lograron, por\u00e9n, decidir sobre Polonia, pero obtiveron o ducado de Lorena e o reino de N\u00e1poles, respectivamente. Aquel foi un gran logro exterior para Lu\u00eds XV, quen viviu a s\u00faa \u00e9poca m\u00e1is feliz durante a direcci\u00f3n do anci\u00e1n cardeal.\nDesgraciadamente, a intromisi\u00f3n na Guerra de Sucesi\u00f3n austr\u00edaca, en apoio de Prusia, coa intenci\u00f3n de desbandar definitivamente o imperio dos habsburgo, custar\u00edalle un golpe do que os franceses gardar\u00edan un mal recordo.\nO cardeal Fleury sempre mantivo un control sobre Lu\u00eds XV. Durante a s\u00faa infancia, como preceptor seu, influ\u00edu enormemente sobre el, inculc\u00e1ndolle o medo e o respecto ao sagrado, mentres aseguraba a s\u00faa posici\u00f3n de cara ao futuro.\nFleury nunca se mantivo \u00e1 marxe dos esc\u00e1ndalos que provocaba o rei. Receoso de manterse como o home forte de Francia, Fleury influ\u00edu enormemente no monarca para conseguir que se distanciase da ra\u00ed\u00f1a, intentando evitar que Mar\u00eda se convertese nun contrapeso demasiado forte. Ademais, intentou manter unha vixilancia sobre as amantes que se foron sucedendo no leito real. Ante a ameaza de que unha dama conseguise exercer unha forte influencia sobre Lu\u00eds XV, o cardeal Fleury actuaba intentando que o rei se alongase deste perigo, incluso, moitas veces, present\u00e1ndolle novas mulleres.\nAt\u00e9 a s\u00faa morte, Fleury mantivo un enorme control sobre Lu\u00eds XV e, s\u00f3 cando o cardeal desapareceu, Lu\u00eds comezou a exercer os seus poderes con maior independencia, a pesar de que no futuro houbo mulleres que conseguiron influ\u00edr de forma not\u00e1bel na pol\u00edtica do monarca, destacando entre todas elas a famosa marquesa de Pompadour.\nA ra\u00ed\u00f1a polaca.\nCando Lu\u00eds XV asumiu o poder, a corte pensou que xa eran horas de concertar o matrimonio do rei. Comezou unha carreira \"contra o reloxo\" para elixir a candidata m\u00e1is adecuada entre as mozas casadeiras de Europa. Axi\u00f1a foron descart\u00e1ndose princesas por seren demasiado maiores ou demasiado novas para un rei de vinte e dous anos. Entre as candidatas estaba a futura emperatriz Isabel I de Rusia, que recibiu un duro golpe ao ser rexeitada.\nFinalmente, a elixida foi a princesa polaca Mar\u00eda Leszczynska, filla do destronado rei de Polonia, Estanislau I Leszczynski. A pesar de que Mar\u00eda viv\u00eda nunha familia con poucos recursos econ\u00f3micos e de que tampouco non achegaba beneficios estrat\u00e9xicos, foi escollida principalmente para que cumprise a funci\u00f3n esencial das ra\u00ed\u00f1as do momento: dar un herdeiro \u00e1 coroa.\nAs\u00ed, o 5 de setembro de 1725, o rei e a princesa polaca contraeron matrimonio na catedral de Reims. Nun primeiro momento, a parella gozou de moi bos momentos xuntos. Compenetr\u00e1banse ben e o rei empezou a confiar enormemente na s\u00faa esposa. Por\u00e9n, co paso do tempo, Lu\u00eds comezou a alongarse de Mar\u00eda, substitu\u00edndoa no gozo por un gran n\u00famero de amantes.\nMar\u00eda viviu at\u00e9 a s\u00faa morte atada a continuos embarazos (deulle ao rei 10 fillos) e dedicada \u00e1 relixi\u00f3n. De car\u00e1cter xeneroso, foi famosa en Par\u00eds polas s\u00faas obras de devoci\u00f3n e axuda cara aos m\u00e1is desafortunados, e pronto conseguiu o cari\u00f1o do pobo. A pesar de todo, o rei xa non volveu a apoiarse nela e unicamente visitaba o seu leito para cumprir os deberes matrimoniais.\nDespois do d\u00e9cimo parto, Mar\u00eda xa non quixo volver a quedar embarazada, considerando que cumprira de sobra os seus deberes cara \u00e1 coroa. As\u00ed, incomodada por ver como o seu esposo se un\u00eda \u00e1s sucesivas amantes \"titulares\", que cada vez ti\u00f1an m\u00e1is poder no palacio de Versalles, refuxiouse no cari\u00f1o dos seus fillos.\nMadame de Pompadour.\nEn 1743, cando morreu o cardeal Fleury, pareceu que Lu\u00eds XV asumir\u00eda persoalmente o goberno do seu reino. Por\u00e9n, certamente, isto estivo lonxe de ser verdade.\nEn 1740 celebr\u00e1rase un baile de m\u00e1scaras polo matrimonio dun fillo de Lu\u00eds XV; neste, o rei co\u00f1eceu a unha burguesa, suposta filla dun decorador do palacio, de nome Jeanne-Antoinette Poisson, a cal de contado foi instalada en Versalles, convert\u00e9ndose en amante do rei. Lu\u00eds nomeouna \"marquise de Pompadour\" e separouna legalmente do seu marido, e foi incluso presentada na Corte o 14 de setembro. Recibiu as\u00ed mesmo o t\u00edtulo de duquesa, con dereito a sentar xunto \u00e1 ra\u00ed\u00f1a; pero, por raz\u00f3ns desco\u00f1ecidas, xamais fixo uso del.\nA pesar de que para 1745 a Pompadour xa deixara de frecuentar a c\u00e1mara do rei, nunca deixou de ser tratada como a favorita. Inspirou a Lu\u00eds para que s\u00f3 frecuentase moci\u00f1as novas, coas que nunca deber\u00eda perdurar demasiado. Durante este per\u00edodo, o gusto pola arte agudizouse e o estilo rococ\u00f3 chegou a po\u00f1erse de moda en toda Europa. Constru\u00eduse un novo palacete, que logo foi chamado o Petit Trianon, e reco\u00f1eceuse o pa\u00eds como o centro est\u00e9tico e aristocr\u00e1tico de Europa.\nPor\u00e9n, en pol\u00edtica exterior os fracasos foron inevit\u00e1beis. A guerra de Sucesi\u00f3n austr\u00edaca non deu ning\u00fan resultado positivo, a\u00ednda m\u00e1is, acabou coma comezara, m\u00e1is al\u00e1 da tremenda irregularidade fiscal que xerara. A crise interna agudizouse debido \u00e1 oposici\u00f3n dos Estados Xerais \u00e1 pol\u00edtica relixiosa de Lu\u00eds. O tremendo legado de fames, pestes e mortes que deixara a guerra contribu\u00edu \u00e1 impopularidade do monarca.\nPero nada diso se comparar\u00eda co resultado que obter\u00eda Francia despois de sete anos dunha guerra moito peor, \u00e1 que tam\u00e9n levara aquela cortes\u00e1 favorita. As xentes de Par\u00eds non deixaban de reunirse para humillala e escrib\u00edanse coplas obscenas sobre a s\u00faa persoa. As medidas diplom\u00e1ticas tomadas ent\u00f3n non serviron para nada, fronte \u00e1s grandes derrotas. A frota francesa foi aniquilada nos mares, o desinterese levou a que nin Lu\u00eds nin os seus ministros se preocuparan polas s\u00faas colonias. A perda destas foi inevit\u00e1bel, pero nin sequera no continente europeo houbo ning\u00fan triunfo.\nA invasi\u00f3n de Hannover non significou de ningunha forma un triunfo. Ao final da guerra, Francia quedara cun saldo de 200.000 soldados mortos, e cunha frota totalmente destru\u00edda. O seu lugar como gran potencia viuse ameazado, e comezou ent\u00f3n un d\u00e9ficit fiscal que non se regular\u00eda en case un s\u00e9culo.\nDescendencia.\nCoa s\u00faa esposa Mar\u00eda Leszczynska.\nO 4 de setembro de 1725 Lu\u00eds contraeu matrimonio con Mar\u00eda Leszczynska, princesa de Polonia (1703\u20131768). Tiveron once fillos, 8 mulleres e 3 homes, dos cales 7 chegaron \u00e1 idade adulta:\nCon Pauline F\u00e9licit\u00e9 de Mailly-Nesle.\nCon Pauline F\u00e9licit\u00e9 de Mailly-Nesle tivo un fillo:\nCon Marie-Louise O'Murphy.\nCon Marie-Louise O'Murphy, tivo d\u00faas fillas:\nCon Fran\u00e7oise de Ch\u00e2lus.\nCon Fran\u00e7oise de Ch\u00e2lus especulouse que o rei fose o pai dos seus fillos:\nCon Mar\u00eda Tareixa Boisselet.\nCon Mar\u00eda Tareixa Boisselet, tivo un fillo:"}
{"id": "283599", "revid": "22795", "url": "https://gl.wikipedia.org/wiki?curid=283599", "title": "Jeanne-Antoinette Poisson", "text": ""}
{"id": "283601", "revid": "5863", "url": "https://gl.wikipedia.org/wiki?curid=283601", "title": "Pedr\u00f3n de honra", "text": ""}
{"id": "283602", "revid": "5863", "url": "https://gl.wikipedia.org/wiki?curid=283602", "title": "Bras\u00f3n", "text": ""}
{"id": "283603", "revid": "85894", "url": "https://gl.wikipedia.org/wiki?curid=283603", "title": "Fillobal, Vilavella, Triacastela", "text": "Fillobal \u00e9 un lugar da parroquia de Vilavella, no concello lugu\u00e9s de Triacastela, na comarca de Sarria. Segundo o IGE, en 2013 ti\u00f1a 9 habitantes (4 homes e 5 mulleres).\nCami\u00f1o de Santiago.\nFillobal \u00e9 unha localidade da etapa O Cebreiro-Triacastela do Cami\u00f1o Franc\u00e9s a Santiago de Compostela."}
{"id": "283604", "revid": "5863", "url": "https://gl.wikipedia.org/wiki?curid=283604", "title": "Fillobal", "text": ""}
{"id": "283607", "revid": "85894", "url": "https://gl.wikipedia.org/wiki?curid=283607", "title": "Pasantes, Triacastela, Triacastela", "text": "Pasantes \u00e9 un lugar da parroquia de Triacastela, no concello lugu\u00e9s de Triacastela, na comarca de Sarria. Segundo o IGE, en 2013 ti\u00f1a 44 habitantes (22 homes e 22 mulleres).\nCami\u00f1o de Santiago.\nPasantes \u00e9 unha localidade da etapa O Cebreiro-Triacastela do Cami\u00f1o Franc\u00e9s a Santiago de Compostela."}
{"id": "283608", "revid": "10599", "url": "https://gl.wikipedia.org/wiki?curid=283608", "title": "H\u00e9rcules Club de F\u00fatbol", "text": ""}
{"id": "283609", "revid": "85894", "url": "https://gl.wikipedia.org/wiki?curid=283609", "title": "Ramil, Triacastela, Triacastela", "text": "Ramil \u00e9 un lugar da parroquia de Triacastela, no concello lugu\u00e9s de Triacastela, na comarca de Sarria. Segundo o IGE, en 2013 ti\u00f1a 19 habitantes (12 homes e 7 mulleres).\nCami\u00f1o de Santiago.\nRamil \u00e9 unha localidade da etapa O Cebreiro-Triacastela do Cami\u00f1o Franc\u00e9s a Santiago de Compostela."}
{"id": "283610", "revid": "56817", "url": "https://gl.wikipedia.org/wiki?curid=283610", "title": "El Porvenir (Ribadavia)", "text": "El Porvenir foi un semanario editado en Ribadavia entre 1922 e 1925.\nHistoria e caracter\u00edsticas.\nSubtitulado \"Semanario informativo\", apareceu a finais de setembro de 1922. Estaba dirixido por Manuel G\u00f3mez V\u00e1zquez. Cesou a s\u00faa publicaci\u00f3n en 1925."}
{"id": "283612", "revid": "10599", "url": "https://gl.wikipedia.org/wiki?curid=283612", "title": "Olympique de Marsella", "text": ""}
{"id": "283613", "revid": "23204", "url": "https://gl.wikipedia.org/wiki?curid=283613", "title": "Fontearcuda, Lousada, Samos", "text": "Fontearcuda \u00e9 un lugar da parroquia de Lousada, no concello lugu\u00e9s de Samos, na comarca de Sarria. Segundo o IGE, en 2022 ti\u00f1a 1 habitante (1 home).\nCami\u00f1o de Santiago.\nFontearcuda \u00e9 unha localidade da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "283614", "revid": "85894", "url": "https://gl.wikipedia.org/wiki?curid=283614", "title": "Furela, Zo\u00f3, Samos", "text": "Furela \u00e9 un lugar da parroquia de Zo\u00f3, no concello lugu\u00e9s de Samos, na comarca de Sarria. Segundo o IGE, en 2013 ti\u00f1a 24 habitantes (13 homes e 11 mulleres).\nCami\u00f1o de Santiago.\nFurela \u00e9 unha localidade da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "283615", "revid": "85894", "url": "https://gl.wikipedia.org/wiki?curid=283615", "title": "Pint\u00edn, Calvor, Sarria", "text": "Pint\u00edn \u00e9 un lugar da parroquia de Calvor, no concello lugu\u00e9s de Sarria, na comarca de Sarria. Segundo o IGE, en 2021 ti\u00f1a 27 habitantes (13 homes e 14 mulleres).\nCami\u00f1o de Santiago.\nPint\u00edn \u00e9 unha localidade da etapa Triacastela-Sarria do Cami\u00f1o Franc\u00e9s a Santiago de Compostela.\nLugares e parroquias.\nPerros ==="}
{"id": "283617", "revid": "56817", "url": "https://gl.wikipedia.org/wiki?curid=283617", "title": "El Porvenir (Ourense)", "text": "El Porvenir foi un semanario editado en Ourense en 1896.\nHistoria e caracter\u00edsticas.\nApareceu en novembro de 1896. Peri\u00f3dico republicano."}
{"id": "283618", "revid": "85894", "url": "https://gl.wikipedia.org/wiki?curid=283618", "title": "Aguiada, Calvor, Sarria", "text": "Aguiada \u00e9 un lugar da parroquia de Calvor, no concello lugu\u00e9s de Sarria, na comarca de Sarria. Segundo o IGE, en 2013 ti\u00f1a 34 habitantes (14 homes e 20 mulleres).\nCami\u00f1o de Santiago.\nAguiada \u00e9 unha localidade da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "283619", "revid": "85894", "url": "https://gl.wikipedia.org/wiki?curid=283619", "title": "San Mamede, O Cami\u00f1o, Sarria", "text": "San Mamede \u00e9 un lugar da parroquia do Cami\u00f1o, no concello lugu\u00e9s de Sarria, na comarca de Sarria. Segundo o IGE, en 2021 ti\u00f1a 4 habitantes (2 homes e 2 mulleres).\nCami\u00f1o de Santiago.\nSan Mamede \u00e9 unha localidade da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "283621", "revid": "1888", "url": "https://gl.wikipedia.org/wiki?curid=283621", "title": "El Porvenir (Noia)", "text": "El Porvenir foi un semanario editado en Noia en 1893.\nHistoria e caracter\u00edsticas.\nApareceu en 1893. Cesou a s\u00faa publicaci\u00f3n en maio dese ano."}
{"id": "283622", "revid": "85894", "url": "https://gl.wikipedia.org/wiki?curid=283622", "title": "Vilei, Barbadelo, Sarria", "text": "Vilei \u00e9 un lugar da parroquia de Barbadelo, no concello lugu\u00e9s de Sarria, na comarca de Sarria. Segundo o Instituto Galego de Estat\u00edstica, en 2021 ti\u00f1a 33 habitantes, dos cales 17 eran homes e 16 eran mulleres.\nCami\u00f1o de Santiago.\nVilei \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283623", "revid": "5863", "url": "https://gl.wikipedia.org/wiki?curid=283623", "title": "Vilei", "text": ""}
{"id": "283624", "revid": "85894", "url": "https://gl.wikipedia.org/wiki?curid=283624", "title": "Morgade, A Pinza, Sarria", "text": "Morgade \u00e9 un lugar da parroquia da Pinza, no concello lugu\u00e9s de Sarria, na comarca de Sarria. Segundo o IGE, en 2013 ti\u00f1a 3 habitantes (2 homes e 1 muller).\nCami\u00f1o de Santiago.\nMorgade \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283625", "revid": "1888", "url": "https://gl.wikipedia.org/wiki?curid=283625", "title": "El Porvenir (Pontevedra)", "text": "El Porvenir foi un xornal editado en Pontevedra en 1875.\nHistoria e caracter\u00edsticas.\nSubtitulado \"Diario de Noticias e Intereses Generales\", apareceu o 2 de febreiro de 1875. Entre os seus colaboradores figuraron Nicanor Rey, Jes\u00fas Muruais, Andr\u00e9s Muruais, Heliodoro Cid Ruzo, Ramiro Ulloa, Florencio Carvajal, Alfredo Vicenti e Gerardo Conde. Cesou a s\u00faa publicaci\u00f3n o 28 de setembro dese ano."}
{"id": "283626", "revid": "56817", "url": "https://gl.wikipedia.org/wiki?curid=283626", "title": "El Porvenir (Ferrol)", "text": "El Porvenir foi un peri\u00f3dico editado en Ferrol entre 1870 e 1872.\nHistoria e caracter\u00edsticas.\nApareceu en 1870. Peri\u00f3dico de tendencia conservadora. En decembro de 1872 a\u00ednda segu\u00eda public\u00e1ndose."}
{"id": "283628", "revid": "1505", "url": "https://gl.wikipedia.org/wiki?curid=283628", "title": "Merenzao", "text": "Merenzao \u00e9 unha variedade de videira vin\u00edfera, de bagas tintas. Outros nomes cos que se co\u00f1ece son Mar\u00eda Ordo\u00f1a, bastardo negro e baboso negro.\nTr\u00e1tase dunha planta resistente \u00e1s enfermidades. Ten acios de tama\u00f1o pequeno e compactos. As bagas son de tama\u00f1o pequeno, forma redonda e cor negra-azulada. Produce vi\u00f1os acedos e arom\u00e1ticos. \u00dasase tanto para mesturar con outras variedades como para elaborar vi\u00f1o varietal.\nSegundo a Orde APA/1819/2007, do 13 de xu\u00f1o (BOE do d\u00eda 21), a bastardo negro \u00e9 unha variedade de videira destinada \u00e1 produci\u00f3n de vi\u00f1o autorizada nas Canarias; e recomendada en Galicia. P\u00f3dese atopar nas denominaci\u00f3ns Valle de G\u00fc\u00edmar (Canarias), Ribeira Sacra e Valdeorras."}
{"id": "283629", "revid": "18868", "url": "https://gl.wikipedia.org/wiki?curid=283629", "title": "Bastardo negro", "text": ""}
{"id": "283630", "revid": "1131", "url": "https://gl.wikipedia.org/wiki?curid=283630", "title": "Castro de Noville", "text": "O Castro de Noville \u00e9 un poboado castrexo situado nun pequeno outeiro na parroquia de Me\u00e1 (Mugardos), aos p\u00e9s da r\u00eda de Ferrol.\nDescrici\u00f3n.\nO castro ocupa o cumio dunha pequena elevaci\u00f3n entre dous regatos que baixan ata a r\u00eda. Aos seus p\u00e9s, na beira do mar, est\u00e1n as pegadas dunha pequena vila romana parcialmente escavada. O castro ocupa o cumio do monte por onde pasan varios cami\u00f1os forestais, cara ao sur unha li\u00f1a el\u00e9ctrica divide as plantaci\u00f3ns de eucaliptos."}
{"id": "283631", "revid": "1131", "url": "https://gl.wikipedia.org/wiki?curid=283631", "title": "Premio Jules Verne", "text": "O Premio Jules Verne de Literatura Xuvenil \u00e9 un premio que concede Edici\u00f3ns Xerais desde 2006 entreg\u00e1ndose de maneira conxunta co Premio Xerais e o Merl\u00edn. Por raz\u00f3ns de patrocinio co\u00f1eceuse ata o ano 2011 como Premio Fundaci\u00f3n Caixa Galicia de Literatura Xuvenil. Non se convocou nos anos 2012 e 2013, refund\u00e1ndose co seu actual nome no ano 2014. A s\u00faa dotaci\u00f3n \u00e9 de dez mil euros."}
{"id": "283633", "revid": "38330", "url": "https://gl.wikipedia.org/wiki?curid=283633", "title": "Premio Fundaci\u00f3n Caixa Galicia de Literatura xuvenil", "text": ""}
{"id": "283634", "revid": "56817", "url": "https://gl.wikipedia.org/wiki?curid=283634", "title": "El Cacahuete", "text": "El Cacahuete foi un semanario editado en Vilagarc\u00eda de Arousa en 1907.\nHistoria e caracter\u00edsticas.\nSubtitulado \"\u00d3rgano de los trasnochadores\", apareceu o 18 de abril de 1907. Semanario sat\u00edrico que se editaba nunha imprenta prestada, cousa que destacaba na s\u00faa cabeceira como unha honra; tam\u00e9n destacaba a s\u00faa pertenza \u00e1 chamada Buena Prensa. Foi fundado e dirixido por Ricardo Urioste Mesana."}
{"id": "283637", "revid": "89787", "url": "https://gl.wikipedia.org/wiki?curid=283637", "title": "Ricardo Urioste Mesana", "text": "Ricardo Urioste Mesana, finado en Vilagarc\u00eda de Arousa o 16 de setembro de 1947, foi un m\u00fasico e xornalista galego.\nTraxectoria.\nFoi vicec\u00f3nsul de Inglaterra en Vilagarc\u00eda (1892). M\u00fasico, dirixiu o cadro art\u00edstico do Recreo Liceo, foi director da rondalla da Juventud Cultural (1931), e realizou algunhas propostas teatrais desconcertantes. Funcionario do concello de Vilagarc\u00eda de Arousa. Fundou o semanario sat\u00edrico \"El Cacahuete\" en 1907."}
{"id": "283638", "revid": "98629", "url": "https://gl.wikipedia.org/wiki?curid=283638", "title": "Didier Pironi", "text": "Didier Pironi Joseph Louis, nado en Villecresnes, Val do Marne, o 26 de marzo de 1952 e finado na Illa de Wight o 23 de agosto de 1987, foi un piloto de carreiras de Francia. Durante a s\u00faa carreira, competiu en 72 Grandes Premios do Campionato Mundial de F\u00f3rmula 1, pilotando para Tyrrell (-), Ligier () e Ferrari (-). Ga\u00f1ou as 24 Horas de Le Mans en 1978 pilotando un Renault Alpine A442B.\nCarreira como piloto profesional (1972-1982).\nPironi comezou a estudar como enxe\u00f1eiro e obtivo unha licenciatura en ciencias, pero a participaci\u00f3n no negocio de construci\u00f3n da familia quedou no cami\u00f1o logo da s\u00faa inscrici\u00f3n na escola de pilotos de Paul Ricard.\nFoi premiado co patrocinio de Pilot Elf en 1972, un programa dese\u00f1ado para promover os novos talentos do automobilismo franc\u00e9s, que anteriormente ga\u00f1aran Patrick Tambay e Alain Prost na F\u00f3rmula Un. Pironi fixo o seu debut o 15 de xaneiro de 1978. Foi co equipo de Ken Tyrrell que malia ser Brit\u00e1nico, ti\u00f1a unha forte relaci\u00f3n de traballo con Elf, que data de finais do 1960. No mesmo ano, Pironi formou parte da selecci\u00f3n Renault na tarefa de ga\u00f1ar as 24 Horas de Le Mans. Compartindo o segundo coche do equipo con Jean-Pierre Jaussaud, no infrecuente teito de burbulla do A442B, ga\u00f1ou a carreira por catro voltas sobre o rival Porsche 936.\nD\u00faas tempadas co equipo Tyrrell foron suficientemente prometedores para que Guy Ligier asinara con Pironi para o seu equipo franc\u00e9s do mesmo nome por unha tempada, , unha tempada na que Pironi logrou a s\u00faa primeira vitoria, no Gran Premio de B\u00e9lxica en Zolder, as\u00ed como varios podios. O rendemento de Pironi espertou o interese de Enzo Ferrari polos servizos do franc\u00e9s, que firmou para a tempada . Ferrari recordou m\u00e1is tarde, \"Segundo chegou Pironi a Maranello, ga\u00f1ou a admiraci\u00f3n e o afecto de todos, non s\u00f3 polas s\u00faas dotes como deportista, sen\u00f3n tam\u00e9n pola s\u00faa forma de facer as cousas, era reservado, e ao mesmo tempo extravertido.\"\nEn comparaci\u00f3n co seu compa\u00f1eiro Gilles Villeneuve, quen deu a benvida ao franc\u00e9s e tratouno como a un igual, Pironi era m\u00e1is lento na cualificaci\u00f3n, pero m\u00e1is consistente nas carreiras na s\u00faa primeira tempada con Ferrari. Estableceu unha boa relaci\u00f3n cos altos cargos do equipo, e Pironi posiblemente aproveitase esta boa relaci\u00f3n na pol\u00e9mica carreira de San Marino, onde \u00e9 amplamente crido que enganaron a Villeneuve para que ga\u00f1ara Pironi dando a impresi\u00f3n de que este \u00eda manterse detr\u00e1s do seu compa\u00f1eiro canadense de equipo na \u00faltima volta, s\u00f3 para adiantalo inesperadamente na forquita Tosa, malia que o equipo mandou aos dous pilotos reducir a velocidade. Villeneuve estaba furioso con Pironi e xurou que non volver\u00eda de dirixirlle a palabra. O canadense morreu na clasificaci\u00f3n do seguinte Gran Premio de B\u00e9lxica en Zolder tratando de mellorar o tempo de volta de Pironi, e o estado de \u00e1nimo de Villeneuve consid\u00e9rase a mi\u00fado unha causa que contribu\u00edu ao seu accidente mortal.\nHarvey Postlethwaite (o dese\u00f1ador do 126C2) cre que o \"drama\" seguinte a Imola foi esaxerado pola prensa\", Villeneuve estaba moi molesto porque sent\u00eda que deber\u00eda serlle entregada a carreira nun prato ... Eles eran competitivos e calquera deles poder\u00eda ga\u00f1ar \".\nTam\u00e9n mencionou un punto t\u00e9cnico de por que os dous Ferrari foron intercambiando lugares con tanta frecuencia durante a carreira de San Marino. \"A presi\u00f3n do turbo do Ferrari 126C era moi, moi dif\u00edcil de controlar. Non foi tan espectacular como parec\u00eda nese momento \".\nCun coche r\u00e1pido e fiable, Pironi parec\u00eda estar en cami\u00f1o de ser Campi\u00f3n do Mundo de , pero o estado mental do franc\u00e9s someteuse a un grande estr\u00e9s debido a varios factores. A antipat\u00eda xeneralizada do mundo da F1 na s\u00faa contra a ra\u00edz da traxedia de Zolder. A r\u00e1pida ruptura do seu matrimonio con Catalina Beynie as poucas semanas de casar. A morte de Riccardo Paletti no Gran Premio do Canad\u00e1 de 1982, o mozo italiano estrelouse contra o Ferrari de Pironi na grella de sa\u00edda. Estes tr\u00e1xicos acontecementos deron lugar a que Pironi estivera de mal humor, o que foi mal interpretado no seu momento como un exceso de confianza e arrogancia.\nOs membros do equipo Ferrari, observaron cambios no comportamento de Pironi durante todo ese ver\u00e1n. (Pironi comentou antes da Gran Premio do Reino Unido de 1982: \"Sento que estou empezando a tocar o Campionato do Mundo.\")\nGran Premio de Alema\u00f1a de 1982.\nLogo de ga\u00f1ar a pole position para o Gran Premio de Alema\u00f1a, Pironi tam\u00e9n estaba ocupado probando unha nova composici\u00f3n de pneum\u00e1ticos Goodyear de choiva (baixo a direcci\u00f3n de Mauro Forghieri) nunha pr\u00e1ctica sen l\u00edmite de tempo. Os pneum\u00e1ticos de choiva Goodyears \"new-spec\" resultaron ser un grande \u00e9xito, con Pironi rebaixando ata 2\u00b45 segundos sobre o seu novo compa\u00f1eiro de equipo Patrick Tambay pilotando un Ferrari similar. (Pironi: 2 min 10\u00b49 s, Tambay: 2 min 13\u00b44 seg)\nOs xornalistas deportivos do circu\u00edto apresur\u00e1ronse a dicir Pironi estaba pilotando \"como un tolo\". Na defensa de Pironi, Forghieri dixo que as diferenzas substanciais nos tempos de volta entre os dous conxuntos de Goodyears non eran ningunha sorpresa para o equipo. As condici\u00f3ns meteorol\u00f3xicas en Hockenheim esa fin de semana eran moi incertas: alternaban rapidamente entre mollado e seco.\nBaixo a choiva, un dos moitos problemas causados polos coches de F1 con \"efecto solo\" era que o aerosol provocado v\u00edase obrigado a sa\u00edr por de debaixo dos pont\u00f3ns laterais como unha fina rosada e practicamente creaba unha n\u00e9boa. Isto fac\u00eda que os coches de diante foran case invisible para os que corr\u00edan detr\u00e1s.\nCando Pironi intentou pasar ao Williams de Derek Daly, o Ferrari 126C2 estrelouse contra a invisible parte traseira do Renault de Alain Prost, o que provocou un violento accidente que garda certa similitude co sufrido por Villeneuve. Pironi sobreviviu, pero as lesi\u00f3ns en ambas pernas significaron que nunca volver\u00eda \u00e1s carreiras na F\u00f3rmula 1. Inmediatamente despois do accidente, dixo que non sentiu dor. \"Foi igual que os meus accidentes anteriores, cando eu non sufr\u00eda lesi\u00f3ns. Todo o que pod\u00eda pensar era no coche, que o de reposto non funcionaba tan ben como este, e que \u00eda ter que usalo (o reposto) para a carreira. Ent\u00f3n vin \u00e1s mi\u00f1as pernas e pensei que talvez non correr\u00eda esta carreira, despois de todo. No helic\u00f3ptero, comez\u00e1ronme a doer moi en serio. Pero postos a ter un accidente, foi unha sorte para min estar en Alema\u00f1a e non nun lugar m\u00e1is primitivo \".\nNeste momento, era l\u00edder con 39 puntos no campionato, por diante de Watson (30) e Rosberg (27), pero Pironi finalmente foi relegado ao subcampionato cando Rosberg pasoulle a converteuse en Campi\u00f3n do Mundo con 44 puntos.\nNa s\u00faa carreira na F\u00f3rmula Un Didier Pironi ga\u00f1ou 3 carreiras, logrou 13 podios, e anotou un total de 101 puntos. Tam\u00e9n logrou 4 pole positions.\nMorte.\nEn 1986, despois de ser capaz de cami\u00f1ar coas d\u00faas pernas sen axuda, parec\u00eda coma se Pironi far\u00eda a s\u00faa reaparici\u00f3n cando probou para o equipo franc\u00e9s AGS no Circu\u00edto Paul Ricard e, posteriormente, o Ligier JS27 en Dijon-Prenois. Demostrou que a\u00ednda era o suficientemente r\u00e1pido para ser competitivo, pero non o suficiente para volver \u00e1 F1.\nO seu seguro pagara unha chea de cartos con base ao feito de que as pernas de Pironi quedaron feridas tan gravemente que el nunca poder\u00eda volver \u00e1 F1. De volver, ser\u00eda obrigado legalmente a devolver todo o di\u00f1eiro.\nPironi decidiu no seu lugar participar nas carreiras de lanchas en mar aberto. O 23 de agosto de 1987, Pironi morreu nun accidente no Needles Trophy Race preto da Illa de Wight, que tam\u00e9n se cobrou a vida dos seus dous compa\u00f1eiros de tripulaci\u00f3n, o xornalista Bernard Giroux e o seu vello amigo Jean-Claude Guenard. O seu barco, \"Colibri 4\", saltou sobre unha grande onda provocada por un petroleiro, facendo que o bote envorcase.\nTrala morte de Pironi, a s\u00faa noiva Catalina Goux deu a luz a xemelgos. Ela chamounos Didier e Gilles, en honor a Pironi e Gilles Villeneuve, que morreu no Gran Premio de B\u00e9lxica de 1982 cinco anos antes.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "283639", "revid": "22795", "url": "https://gl.wikipedia.org/wiki?curid=283639", "title": "Marquesa de Pompadour", "text": ""}
{"id": "283641", "revid": "98629", "url": "https://gl.wikipedia.org/wiki?curid=283641", "title": "Erros do tipo I e do tipo II", "text": "Nun contraste de hip\u00f3teses ch\u00e1manse erros do tipo I e do tipo II \u00e1s probabilidades de rexeitar a hip\u00f3tese nula sendo esta verdadeira e a de aceptala sendo esta falsa.\nDefinici\u00f3ns.\nNun estudo de investigaci\u00f3n, o erro do tipo I ou erro alfa (\u03b1) \u00e9 o erro que se comete cando o investigador non acepta a hip\u00f3tese nula (formula_1) pero esta \u00e9 verdadeira na poboaci\u00f3n. \u00c9 equivalente a atopar un resultado falso positivo, porque o investigador chega \u00e1 conclusi\u00f3n de que existe unha diferenza entre as hip\u00f3teses cando na realidade non existe. Relaci\u00f3nase co nivel de significaci\u00f3n estat\u00edstica.\nA hip\u00f3tese da que se parte formula_2 \u00e9 o suposto de que a situaci\u00f3n experimental presentar\u00eda un \u00abestado normal\u00bb. Se non se advirte este \u00abestado normal\u00bb, a\u00ednda que na realidade existe, tr\u00e1tase dun erro estat\u00edstico do tipo I. Alg\u00fans exemplos: \nNun estudo de investigaci\u00f3n, o error do tipo II ou error beta (\u03b2) (\u03b2 \u00e9 a probabilidade de que exista este erro) com\u00e9tese cando o investigador non rexeita a hip\u00f3tese nula, que realmente \u00e9 falsa na poboaci\u00f3n. \u00c9 equivalente \u00e1 probabilidade dun resultado falso negativo, xa que o investigador chega \u00e1 conclusi\u00f3n de que foi incapaz de atopar unha diferenza que exista na realidade. Ac\u00e9ptase que nun estudo o erro beta estea entre o 5 e o 20 %.\nContrariamente ao error do tipo I, na maior\u00eda dos casos non \u00e9 posible calcular a probabilidade do erro tipo II. A raz\u00f3n at\u00f3pase no xeito no que se formulan as hip\u00f3teses nunha proba estat\u00edstica. Mentres que a hip\u00f3tese nula se representa sempre nunha afirmaci\u00f3n en\u00e9rxica (por exemplo, formula_3 \u03bc = 0) a hip\u00f3tese alternativa, que engloba todas as outras posibilidades, \u00e9 xeralmente de natureza global (por exemplo, formula_4 \u03bc \u2260 0).\nA potencia do estudo representa a probabilidade de observar na mostra unha determinada diferenza, se existe na poboaci\u00f3n. \u00c9 o complementario do erro do tipo II (1-\u03b2).\nErros no contraste.\nUnha vez realizado o contraste de hip\u00f3teses, optarase por unha das d\u00faas hip\u00f3teses, a hip\u00f3tese nula ou formula_5 ou a hip\u00f3tese alternativa ou formula_6, e a decisi\u00f3n escollida coincidir\u00e1 ou non coa que na realidade \u00e9 certa. P\u00f3dense dar os catro casos que se expo\u00f1en no seguinte cadro:\nSe a probabilidade de cometer un erro do tipo I est\u00e1 univocamente determinada, o seu valor adoita denotarse coa letra grega \u03b1 e nas mesmas condici\u00f3ns den\u00f3tase por \u03b2 a probabilidade de cometer o erro do tipo II, \u00e9 dicir:\nNeste caso denom\u00ednase potencia do contraste ao valor 1-\u03b2, \u00e9 dicir, \u00e1 probabilidade de escoller formula_6 cando \u00e9 certa\nCando se dese\u00f1a un contraste de hip\u00f3teses, \u00e9 desexable facelo de xeito que as probabilidades de ambos os erros fosen tan pequenas como for posible. Por\u00e9n, cunha mostra de tama\u00f1o fixo, diminu\u00edr a probabilidade do erro alfa leva a incrementar a probabilidade do erro beta.\nHabitualmente des\u00e9\u00f1anse os contrastes de maneira que a probabilidade \u03b1 sexa o 5% (0,05), a\u00ednda que \u00e1s veces se empregan o 10% (0,1) ou o 1% (0,01) para adoptar condici\u00f3ns m\u00e1is relaxadas ou m\u00e1is estritas. O recurso para aumentar a potencia do contraste, \u00e9 dicir, para diminu\u00edr \u03b2 \u00e9 aumentar o tama\u00f1o da mostra, o que na pr\u00e1ctica leva a un incremento dos custos do estudo."}
{"id": "283642", "revid": "47401", "url": "https://gl.wikipedia.org/wiki?curid=283642", "title": "Erro beta", "text": ""}
{"id": "283643", "revid": "47401", "url": "https://gl.wikipedia.org/wiki?curid=283643", "title": "Erro alfa", "text": ""}
{"id": "283644", "revid": "5863", "url": "https://gl.wikipedia.org/wiki?curid=283644", "title": "Julio Ignacio Iglesias", "text": ""}
{"id": "283648", "revid": "85894", "url": "https://gl.wikipedia.org/wiki?curid=283648", "title": "A Brea, A Pinza, Sarria", "text": "A Brea \u00e9 un lugar da parroquia da Pinza, no concello lugu\u00e9s de Sarria, na comarca de Sarria. Segundo o IGE, en 2013 ti\u00f1a 19 habitantes (9 homes e 10 mulleres).\nCami\u00f1o de Santiago.\nA Brea \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283649", "revid": "10599", "url": "https://gl.wikipedia.org/wiki?curid=283649", "title": "Estadi Narc\u00eds Sala", "text": ""}
{"id": "283650", "revid": "85894", "url": "https://gl.wikipedia.org/wiki?curid=283650", "title": "Rente, Barbadelo, Sarria", "text": "Rente \u00e9 un lugar da parroquia de Barbadelo, no concello lugu\u00e9s de Sarria, na comarca de Sarria. Segundo o Instituto Galego de Estat\u00edstica, en 2021 ti\u00f1a 10 habitantes, dos cales 4 eran homes e 6 eran mulleres.\nCami\u00f1o de Santiago.\nRente \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283651", "revid": "5863", "url": "https://gl.wikipedia.org/wiki?curid=283651", "title": "Rente", "text": ""}
{"id": "283652", "revid": "5863", "url": "https://gl.wikipedia.org/wiki?curid=283652", "title": "Hospital da Condesa", "text": ""}
{"id": "283653", "revid": "89787", "url": "https://gl.wikipedia.org/wiki?curid=283653", "title": "Tempadas dos Boston Bruins", "text": "Os Boston Bruins son un equipo profesional de h\u00f3ckey sobre xeo da cidade de Boston, Massachusetts (Estados Unidos). Forman parte da Atlantic Division da Conferencia Leste, na National Hockey League (NHL) e son un dos equipos integrantes do grupo denominado \"Original Six\". A franqu\u00eda foi fundade en 1924, e a tempada 2014-15 ser\u00e1 a 91\u00aa do equipo. Dende a s\u00faa fundaci\u00f3n os Bruins ga\u00f1aron 2.938 partidos, acumulando 28 t\u00edtulos de divisi\u00f3n e catro de conferencia, xogando os \"play-offs\" pola Stanley Cup 69 veces, e ga\u00f1ando a Stanley Cup en seis ocasi\u00f3ns.\nLenda.\n&lt;noinclude&gt;"}
{"id": "283655", "revid": "5863", "url": "https://gl.wikipedia.org/wiki?curid=283655", "title": "San Cristovo do Real", "text": ""}
{"id": "283656", "revid": "5863", "url": "https://gl.wikipedia.org/wiki?curid=283656", "title": "Renche", "text": ""}
{"id": "283657", "revid": "5863", "url": "https://gl.wikipedia.org/wiki?curid=283657", "title": "San Xil, San Xil de Carballo, Samos", "text": ""}
{"id": "283658", "revid": "1131", "url": "https://gl.wikipedia.org/wiki?curid=283658", "title": "EDAR de Punta Avarenta", "text": "A EDAR de Punta Avarenta \u00e9 unha estaci\u00f3n depuradora de augas residuais constru\u00edda en Ares pola Xunta de Galicia para o tratamento das augas residuais dos concellos do sur da r\u00eda de Ferrol: Ares, Fene e Mugardos. O lado norte da r\u00eda \u00e9 cuberto pola EDAR de Cabo Priori\u00f1o.\nDescrici\u00f3n.\nA EDAR de Punta Avarenta custou 87\u00a0216\u00a0849,5 euros e as obras inici\u00e1ronse en decembro de 2008 nunha parcela de 20.000 metros cadrados. A construci\u00f3n durou catro anos. Ten capacidade para o tratamento equivalente a 52.000 habitantes. A rede de saneamento de 37 quil\u00f3metros est\u00e1 composta por cinco pozos de bombeo e 23 tanques de tormenta."}
{"id": "283659", "revid": "5863", "url": "https://gl.wikipedia.org/wiki?curid=283659", "title": "Furela", "text": ""}
{"id": "283661", "revid": "85894", "url": "https://gl.wikipedia.org/wiki?curid=283661", "title": "Peruscallo, Belante, Sarria", "text": "Peruscallo \u00e9 un lugar da parroquia de Belante, no concello lugu\u00e9s de Sarria, na comarca hom\u00f3nima. Segundo o Instituto Galego de Estat\u00edstica, en 2021 ti\u00f1a 34 habitantes, dos cales 17 eran homes e 17 eran mulleres.\nCami\u00f1o de Santiago.\nPeruscallo \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283663", "revid": "5863", "url": "https://gl.wikipedia.org/wiki?curid=283663", "title": "Peruscallo", "text": ""}
{"id": "283664", "revid": "23204", "url": "https://gl.wikipedia.org/wiki?curid=283664", "title": "Johann Friedrich Wilhelm Herbst", "text": "Johann Friedrich Wilhelm Herbst, nado en Petershagen (Renania do Norte-Westfalia) o 1 de novembro de 1743 e finado en Berl\u00edn o 5 de novembro de 1807, foi un naturalista alem\u00e1n.\nTraxectoria.\nEntre 1785 e 1806, Herbst e Carl Gustav Jablonsky levaron a cabo a primeira investigaci\u00f3n sistem\u00e1tica sobre os cole\u00f3pteros en Alema\u00f1a, sendo coeditores de \"Naturgeschichte der in- und ausl\u00e4ndischen Insekten\" (1785\u20131806, 10 vols.).\nAbreviatura.\nA abreviatura Herbst empr\u00e9gase para indicar a como autoridade na descrici\u00f3n e taxonom\u00eda en zoolox\u00eda."}
{"id": "283665", "revid": "22795", "url": "https://gl.wikipedia.org/wiki?curid=283665", "title": "Herbst", "text": ""}
{"id": "283667", "revid": "5863", "url": "https://gl.wikipedia.org/wiki?curid=283667", "title": "F. D\u00edaz-Fierros", "text": ""}
{"id": "283668", "revid": "56817", "url": "https://gl.wikipedia.org/wiki?curid=283668", "title": "Stylonychia", "text": "Stylonychia \u00e9 un x\u00e9nero de ciliados, clasificado como esticotrico (unha subclase dos espirotricos). \u00c9 moi com\u00fan en augas doces e no solo, enc\u00f3ntrase sobre as algas filamentosas, superficies de biopel\u00edculas, e entre as part\u00edculas de sedimentos. Tam\u00e9n se encontran nadando entre vexetaci\u00f3n en descomposici\u00f3n e nas escumas flotantes das pozas. Igual que outras especies relacionadas, \"Stylonychia\" ten cilios agrupados en membranelas ao longo da boca e cirros sobre o corpo. Dist\u00ednguese en parte polos seus longos cirros na parte posterior, xeralmente un grupo de tres. Os m\u00e1is longos poden poden verse ao microscopio a 25 aumentos, e para ver os m\u00e1is pequenos c\u00f3mpren 450 aumentos. Son depredadores e alim\u00e9ntanse doutros protozoos e bacterias, como o ciliado \"Urocentrum\".\nMorfolox\u00eda.\n\"Stylonychia\" ten forma oval visto desde arriba, e \u00e9 notable pola s\u00faa incesante actividade e r\u00e1pido movemento. Os cilios de \"Stylonychia\" est\u00e1n moi especializzdos e non est\u00e1n libremente distribu\u00eddos sobre o seu corpo. Os cilios situados ao longo das beiras da superficie ventral parecen penachos de cilios fusionados e util\u00edzanse a modo de patas que lle permiten moverse como se cami\u00f1ase. Alg\u00fans te\u00f1en pequenos \"penachos\" de cilios, outros t\u00e9\u00f1enos distribu\u00eddos m\u00e1is homoxeneamente. Os cilios fusionados m\u00e1is longos forman protrusi\u00f3ns que parecen agullas (\"stylus\") a ambos os extremos do corpo. Outro conxunto de cilios especializados baten a auga para arrastrar bacterias e outros microorganismos cara \u00e1 s\u00faa cavidade oral. Algunhas partes das s\u00faas presas poden verse a trav\u00e9s do seu corpo mentres as est\u00e1 a dixerir.\n\"Stylonychia\" ten unha particularidade: ten 48 tipos de apareamento (sexos) diferentes, o que significa que cada individuo pode seleccionar as s\u00faas parellas para aparearse dentro do 97 % do total da poboaci\u00f3n. Isto \u00e9 m\u00e1is do que presentan outros ciliados como a maior\u00eda dos paramecios, pero outras especies te\u00f1en tam\u00e9n m\u00e1is de dous sexos, como por exemplo \"Tetrahymena thermophila\" que ten 7 sexos."}
{"id": "283670", "revid": "85894", "url": "https://gl.wikipedia.org/wiki?curid=283670", "title": "Corti\u00f1as, Biville, Sarria", "text": "Corti\u00f1as \u00e9 un lugar da parroquia de Biville, no concello lugu\u00e9s de Sarria, na comarca de Sarria. Segundo o IGE, en 2021 ti\u00f1a 10 habitantes (6 homes e 4 mulleres).\nCami\u00f1o de Santiago.\nCorti\u00f1as \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283671", "revid": "89787", "url": "https://gl.wikipedia.org/wiki?curid=283671", "title": "The Forest (videoxogo)", "text": "The Forest \u00e9 un videoxogo de supervivencia e terror en primeira persoa desenvolvido por Endnight Games para Windows. A versi\u00f3n en alpha do xogo lanzouse o 30 de maio de 2014.\nSinopse.\nEn \"The Forest\", o xogador debe sobrevivir nunha illa arbolada despois de converterse no \u00fanico supervivente dun accidente de avi\u00f3n. Para logralo deber\u00e1 crear construci\u00f3ns, armas e outros \u00fatiles de supervivencia. Os habitantes da illa son unha tribo de mutantes can\u00edbales nocturnos, que viven nas cavernas da illa. Mentres que non son sempre host\u00eds co xogador, o seu comportamento habitual \u00e9 agresivo. Por\u00e9n, os creadores do xogo quixeron que o propio xogador se preguntase se a tribo can\u00edbal \u00e9 a inimiga do xogador, ou vice versa.\nDesenvolvemento.\n\"The Forest\" inspirouse en filmes de culto como \"The Descent\" e \"Cannibal Holocaust\" e en videoxogos como \"Minecraft\" e \"Don't Starve\", e foi aceptado como parte do Steam Greenlight en 2013. Os desenvolvedores de Endnight Games comentaron que Disney foi unha inspiraci\u00f3n para o xogo, xa que non quer\u00edan que fose completamente \"escuro e deprimente\". O xogo est\u00e1 a ser adaptado para que sexa compatible co dispositivo de realidade virtual Oculus Rift. O equipo est\u00e1 a considerar un modo de multixogador."}
{"id": "283673", "revid": "85894", "url": "https://gl.wikipedia.org/wiki?curid=283673", "title": "Lavandeira, Biville, Sarria", "text": "Lavandeira \u00e9 un lugar da parroquia de Biville, no concello lugu\u00e9s de Sarria, na comarca de Sarria. Segundo o IGE, en 2021 ti\u00f1a 7 habitantes (4 homes e 3 mulleres).\nCami\u00f1o de Santiago.\nLavandeira \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283674", "revid": "85894", "url": "https://gl.wikipedia.org/wiki?curid=283674", "title": "Mirallos, Ferreiros, Paradela", "text": "Mirallos \u00e9 un lugar da parroquia de Ferreiros, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a dous habitantes (un home e unha muller).\nToponimia.\nSegundo Nicandro Ares \"Mirallos\" v\u00e9n do antrop\u00f3nimo g\u00f3tico , ser\u00edan as s\u00faas posesi\u00f3ns.\nCami\u00f1o de Santiago.\nMirallos \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283675", "revid": "98629", "url": "https://gl.wikipedia.org/wiki?curid=283675", "title": "O ente", "text": "O ente (en versi\u00f3n orixinal inglesa: The Entity) \u00e9 un filme de terror estadounidense do ano 1982, dirixida por Sidney J. Furie e protagonizada por Barbara Hershey, quen interpretou a \"Carla Moran\", unha muller californiana que era aterrada por un ente invis\u00edbel.\nEstreouse en galego na TVG o 11 de novembro de 2001.\nSinopse.\nO filme trata do pesadelo de \"Carla Moran\" (Barbara Hershey), unha nai solteira con tres fillos atemorizada por unha entidade sobrenatural que a viola e bate nela m\u00faltiples veces. A muller recibir\u00e1 a axuda de investigadores do paranormal, que conseguir\u00e1n capturar o esp\u00edrito.\nFeitos reais.\nPresuntamente, o filme est\u00e1 baseado na vida de Doris Bither, pseud\u00f3nimo da verdadeira \"Carla Moran\", quen asegurou que a\u00ednda era agredida por un ser invisible, a\u00ednda que con menos frecuencia e intensidade que nos primeiros anos, posteriormente \u00e1 estrea da pel\u00edcula. Tras mudarse a Texas coa s\u00faa familia despois de ser investigada por un experto equipo de parapsic\u00f3logos e cient\u00edficos, os ataques foron remitindo ata desaparecer completamente ao cabo de catro anos de mudarse. Tras ser diagnosticada de cancro polo Dr. Taff (Sneiderman na pel\u00edcula), Doris morreu o 25 de xullo de 2006."}
{"id": "283676", "revid": "56817", "url": "https://gl.wikipedia.org/wiki?curid=283676", "title": "Mirallos", "text": "O top\u00f3nimo galego Mirallos pode referirse a:"}
{"id": "283678", "revid": "5132", "url": "https://gl.wikipedia.org/wiki?curid=283678", "title": "Federaci\u00f3n Internacional de F\u00fatbol Asociaci\u00f3n", "text": ""}
{"id": "283679", "revid": "85894", "url": "https://gl.wikipedia.org/wiki?curid=283679", "title": "A Pena, Ferreiros, Paradela", "text": "A Pena \u00e9 un lugar da parroquia de Ferreiros, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a 24 habitantes (13 homes e 11 mulleres).\nToponimia.\nSegundo Nicandro Ares \"A Pena\" v\u00e9n do lat\u00edn .\nCami\u00f1o de Santiago.\nA Pena \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283685", "revid": "56817", "url": "https://gl.wikipedia.org/wiki?curid=283685", "title": "Cirro (biolox\u00eda)", "text": "Cirro \u00e9 un termo utilizado en biolox\u00eda e zoolox\u00eda para referirse a diversas estruturas delgadas que sobresaen do corpo de vertebrados, invertebrados e alg\u00fans protozoos. Alg\u00fans exemplos son os seguintes:"}
{"id": "283695", "revid": "89787", "url": "https://gl.wikipedia.org/wiki?curid=283695", "title": "Original Six", "text": "Original Six \u00e9 o termo empregado para referirse ao grupo de seis equipos de h\u00f3ckey sobre xeo que formaron parte da National Hockey League dende a tempada 1942-43 ata a expansi\u00f3n de 1967, cando a participaci\u00f3n aument\u00f3 a 12 franqu\u00edas. Os equipos que pertencen a este grupo son os Montreal Canadiens, Toronto Maple Leafs, Boston Bruins, Detroit Red Wings, Chicago Black Hawks e New York Rangers.\nA\u00ednda que a expresi\u00f3n se traduza literalmente en galego como \"Os seis orixinais\", non significa que foran etes seis equipos os fundadores da NHL, de feito tan s\u00f3 Montreal Canadiens e Toronto Maple Leafs est\u00e1n presentes dende a primeira tempada da liga, mentres que os Boston Bruins se incorporaron en 1924 e o resto o fixeron en 1926. O termo fai referencia aos \u00fanicos equipos participantes na NHL durante 25 tempadas consecutivas nas que non houbo ningunha expansi\u00f3n a outras franqu\u00edas.\nHistoria.\nA National Hockey League foi fundada en 1917 por catro equipos canadenses: Montreal Canadiens, Montreal Wanderers, Toronto Arenas (actualmente denominados Maple Leafs) e Ottawa Senators. Logo de sufrir varios cambios nos seus participantes, o campionato quedou con 10 equipos na d\u00e9cada de 1920 coa entrada dos Boston Bruins en 1924, e en 1926 dos New York Rangers, Detroit Cougars (actualmente denominados Red Wings) e Chicago Black Hawks, entre outros equpos.\nNo entanto, a Gran Depresi\u00f3n afectou a varios participantes, que quebraron pola dif\u00edcil situaci\u00f3n econ\u00f3mica en Norteam\u00e9rica. Tres das dez franqu\u00edas (Ottawa Senators, Pittsburgh Pirates e Vancouver Maroons) deixaron de existir durante os anos 1930. Por outra banda, a segunda guerra mundial deixou \u00e1s franqu\u00edas sen equipos a partir de 1939, xa que os xogadores -na s\u00faa maior\u00eda canadenses- alist\u00e1ronse no ex\u00e9rcito ao entrar o seu pa\u00eds no conflito dende o primeiro d\u00eda. Este feito provocou tam\u00e9n a desaparici\u00f3n dos New York Americans en outono de 1942, deixando \u00e1 NHL con seis equipos a partir da temporada 1942-43.\nO sistema de seis equipos mant\u00edvose durante 25 tempadas, e durante ese tempo non se produciu a entrada de ningunha outra franqu\u00eda. Tanto Clarence Campbell, presidente da NHL, coma os propietarios das franqu\u00edas manti\u00f1an un sistema pechado con criterios de admisi\u00f3n moi rigorosos, que adoitaban cambiar cada pouco tempo para impedir a chegada de novos equipos. Polo que respecta ao xogo, nesta etapa hab\u00eda unha liga regular na que os clubs se enfrontaban 14 veces por tempada, polo que as rivalidades eran frecuentes e a asistencia aos estadios moi superior. Ao finalizar a liga regular, os catro mellores equipos se clasificaban para os \"play-offs\", de onde sa\u00eda o campi\u00f3n da Stanley Cup.\nA partir da d\u00e9cada de 1960, a aparici\u00f3n de novas ligas de hockey sobre xeo no Canad\u00e1 e os Estados Unidos ameazaba a hexemon\u00eda da NHL neste deporte. Neste sentido a Western Hockey League, considerada durante anos como unha liga menor, establecera franqu\u00edas na Costa Oeste dos Estados Unidos, e moitos dos seus xogadores acadaran un nivel similar ao dos xogadores da NHL. Por \u00faltimo, as canles de televisi\u00f3n estadounidenses mostraran o seu interese en asinar un contrato coa CBS superior ao mill\u00f3n de d\u00f3lares, polo que Clarence Campbell abriu o campionato a m\u00e1is franqu\u00edas. En 1967 anunciouse unha expansi\u00f3n de seis a 12 equipos, coa chegada dos California Seals, Los Angeles Kings, Minnesota North Stars, Philadelphia Flyers, Pittsburgh Penguins e St. Louis Blues.\nActualmente, todas as franqu\u00edas que formaron parte do \"Original Six\" contin\u00faan existindo, sen cambios de identidade ou traslados.\nXogadores.\nO sistema de competici\u00f3n da \u00e9poca do \"Original Six\" era bastante restrinxente \u00e1 hora de obter novas promesas. Segundo as normas da NHL, un equipo ti\u00f1a dereitos exclusivos \u00e1 hora de fichar a un xogador promesa se este se encontraba dentro dunha \u00e1rea de 50 millas de distancia desde a sede da franqu\u00eda. Se o xogador estaba fora desta \u00e1rea pod\u00eda negociar con calquera equipo. A medida beneficiou aos equipos canadenses, xa que a maior parte dos xogadores eran desa nacionalidade, e aos Detroit Red Wings, que pod\u00edan dispo\u00f1er de dereitos exclusivos sobre xogadores do sur de Ontario. Esta norma mant\u00edvose ata a introduci\u00f3n do \"draft\" en 1963. Isto tam\u00e9n limitou os traspasos entre as franqu\u00edas.\nCada equipo pod\u00eda asinar acordos de colaboraci\u00f3n con clubs de ligas inferiores, medida co\u00f1ecida como \"sponsorship list\" (acordo de patrocinio). Na pr\u00e1ctica, todos os equipos recrutaban xogadores canadenses, ao contar ese pa\u00eds coas divisi\u00f3ns menores m\u00e1is desenvolvidas, en detrimento dos xogadores estadounidenses. Unha excepci\u00f3n foron os Chicago Black Hawks, cuxo propietario nos anos 1940, o \"Mayor\" Frederic McLaughlin, contratou xogadores dos Estados Unidos na medida do posible. No entanto, os sextetos iniciais estaban formados case en exclusiva por xogadores do Canad\u00e1, e os xogadores estadounidenses preferiron outras competici\u00f3ns. A medida tam\u00e9n afectou aos xogadores europeos: o \u00fanico xogador procedente do vello continente que formou parte dun equipo do \"Original Six\" foi o sueco Ulf Sterner, que xogou nos New York Rangers en 1965.\nA\u00ednda que se considera 1942 como o primeiro ano da era do \"Original Six\", non foi ata a tempada 1959-60 cando todos os xogadores xogaran s\u00f3 nun dos seis equipos. O \u00faltimo xogador que non entraba nesta categor\u00eda, Ken Mosdell (presente en New York Americans) retirouse en 1959. Por outra banda, o \u00faltimo xogador que formou parte da era do \"Original Six\" foi Wayne Cashman, que debutou cos Boston Bruins en 1964 e se retirou en 1983 co mesmo club.\nCr\u00edticas.\nA principal cr\u00edtica \u00e1 era do \"Original Six\" foi o sistema pechado de competici\u00f3n a seis equipos, no que a NHL permit\u00eda pr\u00e1cticas monopol\u00edsticas. Por exemplo, James Norris Sr. foi o propietario dos Detroit Red Wings e posu\u00eda un importante paquete accionarial nos New York Rangers. \u00c1 s\u00faa vez, o seu fillo Bruce Norris herdou o cargo en Detroit en 1955, mentres que James D. Norris f\u00edxose cargo dos Chicago Blackhawks en 1946. Ademais, a entrada doutros clubs era moi complicada, xa que os criterios de ingreso eran modificados cada ano e non eran asumibles para novas franqu\u00edas.\nA baixa participaci\u00f3n a seis franqu\u00edas puxo en cuesti\u00f3n a competitividade da NHL, xa que moitos consideraban que a clasificaci\u00f3n para unha fase final de catro equipos era moi sinxela. Durante as 25 tempadas que durou esta etapa, os campi\u00f3ns da Stanley Cup foron os dous equipos canadenses -Montreal Canadiens e Toronto Maple Leafs- mais Detroit Red Wings. S\u00f3 un equipo, Chicago Black Hawks, rompeu esa t\u00f3nica coa s\u00faa vitoria na tempada 1960-61, mentres que Rangers e Bruins non ga\u00f1aron ning\u00fan t\u00edtulo en todo ese tempo.\nAdemais, tam\u00e9n se puxeron en cuesti\u00f3n os dereitos laborais dos xogadores. O sindicato de xogadores, co\u00f1ecido como \"NHL Players' Association\", non se formou ata 1967, e todos os intentos para crear unha asociaci\u00f3n foron detidos polos propietarios das franqu\u00edas. No que respecta aos ingresos particulares, os xogadores non pod\u00edan obter beneficios de promoci\u00f3ns, patrocinios ou cromos, a diferenza do que ocorr\u00eda cos xogadores das Grandes Ligas de B\u00e9isbol. A\u00ednda que en 1946 a NHL creou un sistema de pensi\u00f3ns para xogadores retirados, boa parte dos beneficios estiveron baixo o control dos propietarios das franqu\u00edas ata o final da era, e non se co\u00f1eceu a cuant\u00eda total do fondo ata finais da d\u00e9cada de 1980."}
{"id": "283697", "revid": "839", "url": "https://gl.wikipedia.org/wiki?curid=283697", "title": "\u010cesla\u01d4 Sipovi\u010d", "text": ""}
{"id": "283702", "revid": "5863", "url": "https://gl.wikipedia.org/wiki?curid=283702", "title": "Medalla de Ouro de Galicia", "text": ""}
{"id": "283704", "revid": "1131", "url": "https://gl.wikipedia.org/wiki?curid=283704", "title": "Camp Municipal de Llagostera", "text": "O Camp Municipal de Llagostera \u00e9 un campo de f\u00fatbol da vila de Llagostera, na provincia de Xirona, Espa\u00f1a. O seu equipo local \u00e9 o Uni\u00f3 Esportiva Llagostera. Foi inaugurado en 1948, e pos\u00fae unha capacidade de aproximadamente 1.400 espectadores. At\u00f3pase situado na Avinguda de l'Esport, no barrio de Sant Lloren\u00e7."}
{"id": "283705", "revid": "10599", "url": "https://gl.wikipedia.org/wiki?curid=283705", "title": "Estadio Municipal de Llagostera", "text": ""}
{"id": "283707", "revid": "10599", "url": "https://gl.wikipedia.org/wiki?curid=283707", "title": "Gamonal", "text": "Gamonal pode referirse a:"}
{"id": "283712", "revid": "4482", "url": "https://gl.wikipedia.org/wiki?curid=283712", "title": "Migraci\u00f3n (hom\u00f3nimos)", "text": "O termo migraci\u00f3n pode referirse a:\nAdemais pode facer referencia a:"}
{"id": "283714", "revid": "5863", "url": "https://gl.wikipedia.org/wiki?curid=283714", "title": "Migraci\u00f3n", "text": "Denom\u00ednase migraci\u00f3n a todo desprazamento dunha poboaci\u00f3n, ben sexan microorganismos, animais ou humanos, que se produce desde un lugar de orixe a outro de destino e leva consigo un cambio de h\u00e1bitat, ou de residencia no caso dos humanos.\nAs migraci\u00f3ns de seres humanos est\u00fadanse en demograf\u00eda e xeograf\u00eda da poboaci\u00f3n. E migraci\u00f3n das especies est\u00fadanse na disciplina de bioxeograf\u00eda da ecolox\u00eda. Os artigos que se poden consultar ao respecto son:"}
{"id": "283716", "revid": "1822", "url": "https://gl.wikipedia.org/wiki?curid=283716", "title": "Migraci\u00f3n humana", "text": "A migraci\u00f3n humana refer\u00edrese \u00e1 migraci\u00f3n de poboaci\u00f3ns de seres humanos, e ten d\u00faas acepci\u00f3ns:\nA Organizaci\u00f3n das Naci\u00f3ns Unidas declarou o 18 de decembro como D\u00eda Internacional do Migrante, co obxectivo de promover unha xesti\u00f3n humana e ordenada da migraci\u00f3n en beneficio de todos, inclu\u00edndo as comunidades de orixe, tr\u00e1nsito e destino .\nEmigraci\u00f3n e inmigraci\u00f3n.\nCalquera proceso migratorio implica dous conceptos:\nA forma de migraci\u00f3n m\u00e1is importante desde o s\u00e9culo XIX at\u00e9 a \u00e9poca actual \u00e9 a que se co\u00f1ece como \u00e9xodo rural, que \u00e9 o desprazamento masivo de habitantes desde o medio rural ao urbano: mill\u00f3ns de persoas trasl\u00e1danse anualmente do campo \u00e1 cidade en todos os pa\u00edses do mundo (sobre todo, nos pa\u00edses subdesenvolvidos) en busca de mellores condici\u00f3ns de vida e, sobre todo, de maiores oportunidades de emprego."}
{"id": "283717", "revid": "56817", "url": "https://gl.wikipedia.org/wiki?curid=283717", "title": "La Opini\u00f3n (Ferrol)", "text": "La Opini\u00f3n foi un peri\u00f3dico editado en Ferrol en 1898.\nHistoria e caracter\u00edsticas.\nApareceu en febreiro de 1898. Diario liberal din\u00e1stico."}
{"id": "283720", "revid": "98629", "url": "https://gl.wikipedia.org/wiki?curid=283720", "title": "Fasciola hepatica", "text": "A Fasciola hepatica \u00e9 unha especie de verme platihelminto trematodo da subclase \"Digenea\", caracterizado pola s\u00faa forma lanceolada, con d\u00faas ventosas, unha bucal e outra ventral, e un ciclo biol\u00f3xico con d\u00faas xeraci\u00f3ns (dixeneo) en dous h\u00f3spedes, un deles un molusco gaster\u00f3podo anfibio e o outro un mam\u00edfero. Parasita os canais biliares e a ves\u00edcula biliar de herb\u00edvoros e omn\u00edvoros, inclu\u00edndo o home. \u00c9 o axente causal dunha das parasitoses m\u00e1is difundidas do gando, a chamada fasciol\u00edase (ou fasciolose) e popularmente faixa, que se considera unha das enfermidades parasitarias m\u00e1is importantes que afecta aos ruminantes dom\u00e9sticos, estendida por todo o mundo e con importantes repercusi\u00f3ns econ\u00f3micas.\nA presentaci\u00f3n de dita doenza var\u00eda notablemente segundo as rexi\u00f3ns xeogr\u00e1ficas, dependendo de factores como o desenvolvemento agr\u00edcola, carencias nutricionais, micro e macro clima do medio, volume e altura dos pastos, estado inmunitario e nutritivo do h\u00f3spede definitivo e intermediario, n\u00famero de ovos e larvas infestantes no ambiente etc.\nHistoria.\n\"Fasciola hepatica\" foi o primeiro trematodo descrito para a ciencia. O pastor franc\u00e9s Jean De Brie presentou a Carlos V de Francia en 1379 o tratado \"... l'art de bergerie...\" que, resumido e retitulado como \"Le bon berger... par le rustique Jehan de brie...\" nas primeiras impresi\u00f3ns do s\u00e9culo XVI, conta que viu o parasito no f\u00edgado dun ovino e relacionou a s\u00faa presenza co consumo dunha herba chamada \"dauve\", de onde derivou o nome franc\u00e9s deste verme, \"douve\" (en portugu\u00e9s \"d\u00favia\").\nPosteriormente, Gesner demostrou en 1551 que a fasciola do f\u00edgado se atopaba nos sitios onde o gando com\u00eda herba nas proximidades da auga e, en 1883, Leuckart, en Alema\u00f1a, e Thomas, en Inglaterra, que investigaban por separado, describiron o ciclo de vida completo.\nDistribuci\u00f3n xeogr\u00e1fica.\nDe orixe eurasi\u00e1tico, estendeuse cos europeos a toda Am\u00e9rica, e a Australia, Tasmania, Nova Zelandia e Sur\u00e1frica. A extensi\u00f3n desde Eurasia de \"Fasciola hepatica\" \u00e9 recente. A grande uniformidade xen\u00e9tica das fasciolas atopadas en puntos xeograficamente afastados, como Valdivia en Chile o Le\u00f3n en Espa\u00f1a, demostra a orixe com\u00fan e recente da colonizaci\u00f3n do parasito e h\u00f3spedes por toda Am\u00e9rica. Outro tanto pode ocorrer entre mostras xen\u00e9ticas tomadas en Reino Unido e Australia.\nMalia a demostrada difusi\u00f3n de \"Fasciola hepatica\" desde Europa por mor do colonialismo dos s\u00e9culos XV ao XIX, s\u00e1bese pouco da situaci\u00f3n clonal desta especie. Hai indicios evidentes de comportamento diferenciado entre illados dentro de Europa, e as caracter\u00edsticas reprodutivas (hermafroditismo, posible autofecundaci\u00f3n e ampliaci\u00f3n reprodutiva embrionaria) que favorecen a formaci\u00f3n de clons. Por outra parte, e en sentido contrario, existen h\u00edbridos demostrados experimentalmente nas \u00e1reas onde \"Fasciola hepatica\" e \"Fasciola gigantica\" se solapan, como ocorre en Corea.\nMorfolox\u00eda.\nEstado adulto.\nA fasciola hep\u00e1tica \u00e9 un verme plano non segmentado con forma de folla, m\u00e1is estreito posteriormente, carnoso, que mide de 2 a 3,5\u00a0cm de longo por 1 a 1,5\u00a0cm de largo. \u00c9 de cor branquecho e pos\u00fae tonalidades que van desde o cincento ata o pardo. A porci\u00f3n anterior ou cef\u00e1lica presenta unha ventosa bucal que mide 1\u00a0mm aproximadamente situada ao final dunha proxecci\u00f3n c\u00f3nica, e outra de maior tama\u00f1o (acet\u00e1bulo) na zona ventral, de aproximadamente 1,6\u00a0mm.\nO tegumento d\u00e1lle protecci\u00f3n. A superficie do tegumento \u00e9 moi pregada e invaxinada, o que aumenta a superficie para a absorci\u00f3n e intercambio co h\u00f3spede, e presenta numerosas espi\u00f1as.\nO aparato dixestivo de \"Fasciola hepatica\" \u00e9 incompleto, formado por unha cavidade bucal pequena que contin\u00faa cunha farinxe, e es\u00f3fago que se bifurca formando d\u00faas ramas laterais, as cales se dirixen cara \u00e1 porci\u00f3n posterior do corpo do verme, para terminar en cegos intestinais moi dendr\u00edticos.\n\u00c9 hermafrodita. O \u00fatero \u00e9 curto. Os diversos compo\u00f1entes do ovo x\u00fantanse no segmento proximal do \u00fatero; as c\u00e9lulas vitelinas son abondosas, en forma de acios de uvas e distribu\u00eddas por todas as porci\u00f3ns laterais; delas despr\u00e9ndense gr\u00e1nulos vitel\u00f3xenos que conte\u00f1en proliferol e prote\u00ednas. O ovario est\u00e1 situado \u00e1 dereita da li\u00f1a media, nunha posici\u00f3n anterior con respecto aos dous test\u00edculos, un detr\u00e1s do outro, moi ramificados e situados nos dous terzos anteriores do corpo.\nOvos.\nDeposita os ovos nos condutos biliares. Miden de 130 a 150 microns x 60 a 90 microns; te\u00f1en op\u00e9rculo, son de cor amarelado, e a cuberta est\u00e1 formada por esclerotina (proliferol e prote\u00ednas). Ao seren expulsados coas feces a\u00ednda non son maduros (sen embrionar). A maduraci\u00f3n efect\u00faase na auga aos 9 a 15 d\u00edas a temperatura de 22 a 25\u00a0\u00b0C.\nMiracidio.\n\u00c9 unha larva ciliada que eclosiona trala maduraci\u00f3n dos ovos. Por acci\u00f3n encim\u00e1tica desprenden o op\u00e9rculo do ovo e saen a nadar libremente con movementos activos que se favorecen pola luz do sol; as\u00ed encontran ao h\u00f3spede intermediario, un caracol pulmonado de auga doce do x\u00e9nero \"Fossaria\" ou \"Pseudosuccinea\", ou outro da familia Lymnaeidae, como \"Lymnaea\", aos que deben encontrar nunhas 8 horas e invadilos polo p\u00e9, perforando as c\u00e9lulas epiteliais e subepiteliais do caracol.\nEsporoquistes e redias.\nAs larvas miracidio transf\u00f3rmanse en esporoquistes ou esporocistos dentro do caracol. Estes orixinan a primeira xeraci\u00f3n de redias (ocorre nunhas 3 semanas). Pasada unha semana m\u00e1is f\u00f3rmase a segunda xeraci\u00f3n de redias e posteriormente aparecen as cercarias.\nCercaria.\nAs cercarias son larvas libres que nadan activamente na auga, onde maduran despois de abandonaren o caracol en grandes cantidades (1 miracidio produce unhas 500 a 650 cercarias). Nadan coa s\u00faa cola, durante 8 a 12 horas; adh\u00edrense a plantas acu\u00e1ticas, logo perden a cola, fanse redondas e enqu\u00edstanse formando a metacercaria.\nMetacercaria.\nA metacercaria \u00e9 a forma infectante para o home e para os demais animais que serven de h\u00f3spede definitivo. Xeralmente est\u00e1n enquistadas na vexetaci\u00f3n acu\u00e1tica semimergullada que normalmente comen os animais, e \u00e1s veces o home. Tam\u00e9n se adquire a infecci\u00f3n tomando augas contaminadas.\nAo chegaren ao duodeno desenqu\u00edstanse liberando un parasito xuvenil que perfora a parede intestinal e nunhas 3 horas, al\u00f3xase na cavidade peritoneal onde pasa de 3 a 16 d\u00edas; posteriormente avanza polo peritoneo, chega \u00e1 c\u00e1psula de Glisson, perf\u00f3raa, penetra no par\u00e9nquima hep\u00e1tico, do cal se alimentan os parasitos xuven\u00eds durante a s\u00faa migraci\u00f3n cara os condutos biliares, onde se desenvolve ata o estado adulto, o que ocorre nuns dous meses; despois empezar\u00e1 a producir ovos que saen ao exterior coa bile e materias fecais, completando as\u00ed o ciclo biol\u00f3xico.\nH\u00f3spedes definitivos.\n\"Fasciola hepatica\" afecta principalmente a bovinos, ovinos e caprinos, mais tam\u00e9n pode afectar a outros mam\u00edferos herb\u00edvoros e omn\u00edvoros, entre os que se encontran os equinos, porcinos, lagomorfos, os roedores e o home, no cal \u00e9 unha das 20 enfermidades parasitarias principais, polo que non se pode considerar como un problema propio s\u00f3 do gando.\nEste parasito enc\u00f3ntrase na s\u00faa forma larvaria no peritoneo parietal dereito e no par\u00e9nquima hep\u00e1tico. Unha vez que acada a s\u00faa madurez local\u00edzase nos condutos biliares. Ten a posibilidade de encontrarse noutros tecidos, como o m\u00fasculo, pero al\u00ed non completa o seu ciclo biol\u00f3xico.\nH\u00f3spedes intermediarios.\nA distribuci\u00f3n da doenza depende da presenza de caracois pulmonados acu\u00e1ticos pertencentes principalmente ao x\u00e9nero \"Lymnaea\". En xeral, estes caracois prefiren como zonas de cr\u00eda os terreos baixos, zonas inundadas, con auga encorada ou con pouca corrente, clara e rica en ox\u00edxeno, con pH entre 5 e 9. Prefiren substratos lamacentos ou de arxila fina, pero estes tam\u00e9n poden ser areentos se os caracois dispo\u00f1en dos alimentos precisos (pole, plantas en putrefacci\u00f3n e cianobacterias).\nBi\u00f3topos do h\u00f3spede intermediario.\nOs bi\u00f3topos poden dividirse en temporais ou permanentes, influ\u00eddos polas condici\u00f3ns clim\u00e1ticas da rexi\u00f3n como son \u00e9pocas de chuvia e seca, altas temperaturas, que inciden directamente sobre a evaporaci\u00f3n etc. Desde o punto de vista epidemiol\u00f3xico os bi\u00f3topos temporais son m\u00e1is perigosos que os permanentes debido a que nestes \u00faltimos existe certo equilibrio entre a fauna aut\u00f3ctona do lugar e a intensidade de reproduci\u00f3n dos caracois, a cal est\u00e1 limitada pola depredaci\u00f3n e competencia dos outros organismos residentes do lugar, pero nos bi\u00f3topos temporais os caracois encontran abundante alimento, a reproduci\u00f3n \u00e9 moi intensa e masiva, ademais o desenvolvemento das formas larvarias de \"F. hep\u00e1tica\" no caracol \u00e9 m\u00e1is r\u00e1pida. Nos meses do ver\u00e1n boreal obs\u00e9rvanse limitaci\u00f3ns da reproduci\u00f3n dos caracois produto da intensa radiaci\u00f3n solar; debido a isto a temperatura da auga nos bi\u00f3topos durante o d\u00eda pode chegar ata os 45-50\u00a0\u00b0C; nos meses de outubro, novembro e decembro as chuvias son m\u00e1is continuadas e as temperaturas m\u00e1is favorables para o seu desenvolvemento.\nPatoxenia.\nA enfermidade producida pola fasciola denom\u00ednase fasciol\u00edase ou fasciolose ou distomatose hep\u00e1tica, e ten as denominaci\u00f3ns populares galegas de faixa, afaixada, papeira, papo, sollo e mal do herbo, entre outras.\nNa fasciol\u00edase dist\u00ednguense dous per\u00edodos:\nInicial ou de invasi\u00f3n: Comprende desde o momento da inxesti\u00f3n das metacercarias, ata o establecemento dos parasitos xuven\u00eds nos condutos biliares. Producen inflamaci\u00f3n do peritoneo con exsudado serohem\u00e1tico, a c\u00e1psula de Glisson presenta engrosamento e infiltrado leucocitario debido principalmente a eosin\u00f3filos, o f\u00edgado aumenta de tama\u00f1o, con presenza de microabscesos e necrose.\nPres\u00e9ntase febre alta irregular. Dor no hipocondrio dereito de intensidade variable. Hepatomegalia dolorosa debido \u00e1 inflamaci\u00f3n do par\u00e9nquima hep\u00e1tico; urticaria. En sangue pres\u00e9ntase leucocitose con eosinofilia; hai hipergammaglobulinemia.\nSegundo per\u00edodo ou de estado: abrangue desde que as fasciolas xuven\u00eds acadan a madurez sexual e permanecen na luz dos condutos biliares ata a s\u00faa morte. Os condutos biliares dil\u00e1tanse e esclerosan, con reacci\u00f3n inflamatoria cr\u00f3nica na periferia dos condutos. Cando o n\u00famero de parasitos \u00e9 grande hai atrofia do par\u00e9nquima hep\u00e1tico por compresi\u00f3n e cirrose periportal.\nA localizaci\u00f3n principal dos adultos de \"Fasciola hepatica\" son os condutos biliares, a\u00ednda que se poden desprazar cara a outros sitios como o conduto c\u00edstico, col\u00e9doco, ves\u00edcula biliar, ampola de Vater. En raras ocasi\u00f3ns os parasitos xuven\u00eds non seguen o cami\u00f1o habitual e dir\u00edxense cara a outros sitios do organismo producindo a fasciol\u00edase err\u00e1tica. Os lugares que invaden con frecuencia erraticamente son os pulm\u00f3ns, peritoneo, pel, f\u00edgado e sitios achegados ao f\u00edgado.\nOs parasitos adultos que est\u00e1n no seu h\u00e1bitat definitivo, producen sintomatolox\u00eda de tipo dixestivo. Dispepsia de tipo biliar con anorexia, flatulencia, n\u00e1useas, v\u00f3mito, sensaci\u00f3n de plenitude abdominal, estrinximento con per\u00edodos de diarrea, c\u00f3licos biliares. Adoita presentarse ictericia transitoria, hepatomegalia e febre.\nCiclo biol\u00f3xico.\nO ciclo biol\u00f3xico deste parasito presenta catro fases:\nUnha fasciola adulta pode po\u00f1er unha media de 3.500 ovos ao d\u00eda, mais esta cifra pode variar en funci\u00f3n de:\nOs ovos saen ao medio xunto coas feces do h\u00f3spede definitivo. Os ovos da fasciola son relativamente grandes e presentan unha coloraci\u00f3n dourado-amarelada caracter\u00edstica. Os ovos de \"Fasciola hepatica\" son influenciados pola temperatura, humidade, o di\u00f3xido de carbono (CO2) e o ox\u00edxeno (O2) e acaban por eclosionar, despois dun per\u00edodo de incubaci\u00f3n que pode durar entre os 9 e 15 d\u00edas (se as condici\u00f3ns son favorables), ata 90 ou m\u00e1is d\u00edas. Durante a incubaci\u00f3n prod\u00facense no interior do ovo numerosas divisi\u00f3ns celulares ata a formaci\u00f3n dun embri\u00f3n m\u00f3bil, ciliado, chamado miracidio, o cal \u00e9 un excelente nadador e nas 24 horas posteriores \u00e1 s\u00faa sa\u00edda do ovo debe encontrar o hospedador intermediario (caracol), e en caso contrario morre; se non hai auga dabondo o ciclo pode quedar interrompido.\nSeguidamente, o miracidio penetra dentro do hospedador intermediario, \u00e1 vez que entran van perdendo os cilios ata formar unha masa arredondada chamada esporocisto. Os esporocistos te\u00f1en a propiedade de que a partir das s\u00faas membranas internas forman as chamadas redias (1\u20133\u00a0mm). As primeiras denom\u00ednanse redias fillas e dan lugar a outras xeraci\u00f3ns ata chegar \u00e1s redias netas e as\u00ed sucesivamente (multiplicaci\u00f3n asexual). Dun miracidio poden orixinarse 600 cercarias, todas elas dentro do caracol.\nLogo, as cercarias saen do caracol, e demostrouse que a temperatura ambiente modula o tempo transcorrido entre a infestaci\u00f3n dos caracois e a sa\u00edda das cercarias; desta maneira cando a temperatura \u00e9 baixa (6-8\u00a0\u00b0C) dito per\u00edodo \u00e9 de 67-69 d\u00edas e a temperaturas m\u00e1is altas (20\u00a0\u00b0C) \u00e9 de 48-50 d\u00edas.\nNun plazo de 1-2 horas as cercarias deben fixarse a algunha superficie lisa (herbas, pedras), que son consideradas por alg\u00fans autores como \"h\u00f3spedes\" intermediarios secundarios.\nA fixaci\u00f3n fana por medio da s\u00faa ventosa ventral de maneira tal que a metade do seu corpo quede inmersa na auga. Unha vez enquistadas perden a cola e segregan unha substancia que as protexe. Tras sufriren unha serie de transformaci\u00f3ns, nun per\u00edodo que oscila entre 5 horas e 2-3 d\u00edas adquiren a capacidade infestante, pasando a chamarse adolescarias ou metacercarias que poden sobrevivir no medio de 6-10 meses dependendo da humidade.\nC\u00f3mpre un per\u00edodo de aproximadamente 3 meses, desde que sae o ovo polas feces do h\u00f3spede intermediario, ata a formaci\u00f3n de metacercarias.\nOs quistes son inxeridos polo h\u00f3spede definitivo xunto coas herbas chegando ao aparato dixestivo e pola acci\u00f3n dos encimas que se encontran no zume ent\u00e9rico as fasciolas inmaturas quedan en liberdade, penetrando na parede intestinal, e seguindo cara ao peritoneo parietal dereito (aqu\u00ed pode estar ata 7 d\u00edas). Por \u00faltimo chega ao f\u00edgado e penetra a trav\u00e9s da c\u00e1psula de Glisson e empeza a migrar por todo o par\u00e9nquima hep\u00e1tico (isto pode durar ata 6 semanas). Posteriormente, afonda cara ao interior do f\u00edgado, entrando e implant\u00e1ndose nos condutos biliares. D\u00faas semanas despois o h\u00f3spede definitivo evac\u00faa os ovos ao medio ambiente.\nAlg\u00fans autores consideran que os roedores e lagomorfos son importantes reservorios naturais de \"Fasciola hepatica\" no medio, polo que non deben ser ignorados no establecemento dun efectivo plan de control da fasciola.\nDiagn\u00f3stico.\n\u00c9 importante ter en consideraci\u00f3n o per\u00edodo da enfermidade, xa que no inicial non se poder\u00edan observar os parasitos nin os seus ovos, pero a eosinofilia elevada e antecedentes de inxesti\u00f3n de certos vexetais semiacu\u00e1ticos (agr\u00f3n), pode ser unha pista de peso para sospeitar da enfermidade.\nOs m\u00e9todos directos son os que maior frecuencia establecen o diagn\u00f3stico de fasciol\u00edase, xa sexa pola presenza de parasitos adultos en v\u00edas biliares durante o acto cir\u00farxico ou pola demostraci\u00f3n dos ovos na bile ou nas materias fecais.\nPara detectar os ovos na bile adoita usarse a sondaxe duodenal e observaci\u00f3n ao microscopio. No m\u00e9todo da c\u00e1psula de Beal, unha c\u00e1psula de xelatina, o f\u00edo absorbe l\u00edquido duodenal xunto cos ovos de \"F. hepatica\". A porci\u00f3n do f\u00edo est\u00e9ndese nun portaobxectos e exam\u00ednase ao microscopio. Recom\u00e9ndanse exames coproparasitosc\u00f3picos seriados de concentraci\u00f3n como o Willis, Formol Trit\u00f3n \u00c9ter, Ferreira, Ritchie ou Stoll, ademais de repetir as an\u00e1lises 10 d\u00edas consecutivos.\nHai reacci\u00f3ns inmunol\u00f3xicas no per\u00edodo inicial que serven de orientaci\u00f3n no diagn\u00f3stico, como a intradermorreacci\u00f3n que serve para facer unha selecci\u00f3n inicial de pacientes; a reacci\u00f3n de hemaglutinaci\u00f3n e precipitaci\u00f3n en xel.\nAlteraci\u00f3n do hemograma: leucocitos con desviaci\u00f3n \u00e1 esquerda e anemia. A eosinofilia elevada un 40-80% no estado inicial faise estacionaria no per\u00edodo de seguinte para descender despois a estados normais.\nAs probas funcionais hep\u00e1ticas est\u00e1n alteradas. El\u00e9vase a bilirrubina nos casos de migraci\u00f3n, a fosfatase alcalina tam\u00e9n est\u00e1 elevada.\nTratamento, loita e control.\nL\u00e9vanse realizando ensaios e investigaci\u00f3ns durante anos co obxectivo de avaliar os m\u00e9todos dirixidos ao control da \"Fasciola hepatica\". Destas experiencias obtiv\u00e9ronse resultados que serven de base para propo\u00f1er un control cuxa aplicaci\u00f3n debe ser eficaz. A loita integral contra esta doenza bas\u00e9ase en tres aspectos fundamentais:\nReal\u00edzase un mapeo de cada unidade onde se indiquen os bi\u00f3topos das \u00e1reas de pastoreo, clasificadas en permanentes e estacionarias. Deber\u00e1n sinalarse os bi\u00f3topos primarios e de continuidade nos dous casos.\nOs bi\u00f3topos de todos os tipos tratar\u00e1n de eliminarse por medio do correcto uso das augas residuais, desembocaduras de tanques de auga, desecamento, recheo, gavias etc.\nSempre que non se poidan eliminar os bi\u00f3topos permanentes, procederase a valalos e de no ser isto posible, prohibir o uso das zonas onde est\u00e1n situados os bi\u00f3topos.\nDeterminarase a \u00e1rea de expansi\u00f3n m\u00e1xima que ocupen as augas nos bi\u00f3topos permanentes para proceder a valalos a unha distancia de dous metros por f\u00f3ra dese per\u00edmetro.\nEvitar a formaci\u00f3n de bi\u00f3topos estacionarios e os de continuidade en lugares de acceso do gando.\nOs primeiros tratamentos recomendaban aplicar 5 L/ha de sulfato de cobre a concentraci\u00f3ns de 0,5-2 %.\nTam\u00e9n a nicotina demostrou alta efectividade en concentraci\u00f3ns de tan s\u00f3 0,004%; e tam\u00e9n as cinzas de carburo a doses de 3,1-3,5\u00a0kg/m\u00b2 cun 100% de efectividade antes das 24 horas.\nEn Espa\u00f1a tense usado con moi bos resultados a N-tritil-morfolina (Frescon), que \u00e9 un concentrado emulsionable que se aplica \u00e1 dose de 0,45\u00a0kg/ha pulverizando a zona que se desexe tratar. D\u00e1 lugar a unha mortalidade do 99 % dos caracois limneas e dunha gran cantidade de ovos do caracol. De todos os xeitos, a tendencia mundial \u00e9 reducir ao m\u00ednimo a loita qu\u00edmica contra os caracois debido aos serios danos que esta representa para o medio ambiente.\nNo gando vac\u00fan e ovino empr\u00e9ganse f\u00e1rmacos de diferentes familias antihelm\u00ednticas, entre as que se poden salientar os bencimidazoles, salicilanilidas e sulfamidas.\nOs fasciolicidas utilizados ata a actualidade, agr\u00fapanse en cinco grupos qu\u00edmicos principais:\nFenois haloxenados: Bitionol (Bitin, Accamer), Hexaclorofeno, Niclofolan (Bilevon) e Nitroxinil (Trodax).\nSalicilanilidos: Brotianida (Dirian), Closantel (Flukiver, Seponver, Supaverm, Cosicare), Oxiclozanida (Nilzan, Zanil) e Rafoxanida (Ranizole, Flukanide).\nBenzimidazoles: Albendazol (Valbazen), Triclabendazol (Fasinex), Luxabendazol (Fluxacur).\nSulfonamidas: Clorsulon (Ivomec F, Curarem e Ivomec plus)\nFenoxialquenos: Diamfenetida (Coriban).\nTodos os fenois mostran grande efectividade contra as fasciolas adultas, pero xeralmente non act\u00faan contra as formas larvarias.\nO albendazol \u00e9 moi eficaz (76-100 %) fronte \u00e1s fasciolas adultas a unha dose de 10\u201315\u00a0mg/kg, pero ten escasa eficacia sobre os estadios inmaturos do parasito.\nO triclabendazol, a diferenza dos restantes f\u00e1rmacos deste grupo, carece de actividade nematocida, mais ten unha notable acci\u00f3n fasciolicida. \u00c1 dose de 10\u00a0mg/kg por v\u00eda oral ten unha grande eficacia sobre fasciolas de ata un d\u00eda de idade e elimina o 90-99 % delas.\nAs ivermectinas non te\u00f1en acci\u00f3n fasciolicida.\nTendo en conta a eficacia para as fasciolas de diferentes idades os f\u00e1rmacos de elecci\u00f3n para as tres formas da doenza son os seguintes:\nF. aguda: diamfenetida e triclabendazol.\nForma subaguda: diamfenetida, triclabendazol, rafoxanida e nitroxinil.\nF. cr\u00f3nica: triclabendazol, rafoxanida, nitroxinil, oxiclozanida e albendazol.\nVacinaci\u00f3n.\nDesde os primeiros intentos de inmunizaci\u00f3n de coellos contra \"F. hepatica\" realizados na d\u00e9cada de 1930 ve\u00f1en fac\u00e9ndose ensaios con resultados variables e na actualidade son varios os laboratorios nos que se realizan estudos de inmunidade fronte a este parasito. Ensai\u00e1ronse vacinas obtidas de extractos desecados de fasciolas adultas, homoxeneizados dos vermes con ou sen adxuvante, ant\u00edxenos secretores, metacercarias atenuadas por irradiaci\u00f3n de raios X, ant\u00edxenos protectores purificados obtidos por cromatograf\u00eda dos extractos de vermes e ant\u00edxenos superficiais preparados a partir de macerados de fasciola mediante un anticorpo monoclonal. Os resultados, a\u00ednda que variables, foron xeralmente alentadores, e un mellor co\u00f1ecemento dos mecanismos implicados na inmunidade a estes parasitos pode permitir no futuro a obtenci\u00f3n dunha vacina eficaz.\nProfilaxe.\nO cultivo de plantas acu\u00e1ticas como os agr\u00f3ns para o consumo debe ser en augas libres de caracois. E a inxesti\u00f3n debe de facerse despois de coci\u00f1ar o vexetal.\nA eliminaci\u00f3n de caracois nos r\u00edos pode alterar a ecolox\u00eda dos r\u00edos polo que \u00e9 pouco recomendada.\nImportancia econ\u00f3mica da fasciol\u00edase.\nNo gando vac\u00fan as perdas en produci\u00f3n pasan xeralmente inadvertidas, debido a que o curso da doenza \u00e9 lento, e incl\u00faen reduci\u00f3n no aumento de peso diario, menor conversi\u00f3n alimenticia, menor produci\u00f3n l\u00e1ctea. Informouse de reduci\u00f3ns no aumento de peso do 8-28 %. Por outro lado, as perdas poden chegar a cifras importantes se consideramos os comisos de f\u00edgados afectados polo parasito."}
{"id": "283722", "revid": "54334", "url": "https://gl.wikipedia.org/wiki?curid=283722", "title": "Condensador multitubular", "text": "Un condensador multitubular \u00e9 un tipo de condensador que ten como obxectivo mellorar a transmisi\u00f3n de calor entre dous flu\u00eddos en movemento. Agr\u00fapanse en paralelo no interior dun cilindro de grande di\u00e1metro todos os tubos destinados \u00e1 circulaci\u00f3n da auga. A condensaci\u00f3n do flu\u00eddo refrixerante faise no exterior destes tubos de auga, servindo a parte inferior como recipiente de l\u00edquido refrixerante condensado, sen que o l\u00edquido acumulado interfira na condensaci\u00f3n dos vapores sobre o feixe de tubos. Os tubos, est\u00e1n separados uns doutros unhas 1,5 veces o seu di\u00e1metro exterior e van dispostos seguindo unha armaz\u00f3n de tri\u00e1ngulos equil\u00e1teros. O circu\u00edto de auga dos condensadores con tubos rectos pode limparse con facilidade sen ter que intervir no circu\u00edto de flu\u00eddo refrixerante. Nos condensadores que utilizan como medio arrefriador a auga do mar (como no caso dos buques) os elementos que est\u00e1n en contacto deber\u00e1n estar formados por unha aliaxe de cobre-n\u00edquel para evitar a corrosi\u00f3n.\nCaracter\u00edsticas.\nO condensador multitubular est\u00e1 formado polos seguintes elementos:"}
{"id": "283737", "revid": "22795", "url": "https://gl.wikipedia.org/wiki?curid=283737", "title": "Arquip\u00e9lago de Tristan da Cunha", "text": ""}
{"id": "283743", "revid": "1505", "url": "https://gl.wikipedia.org/wiki?curid=283743", "title": "Coracias garrulus", "text": ""}
{"id": "283752", "revid": "22795", "url": "https://gl.wikipedia.org/wiki?curid=283752", "title": "Acr\u00eddidos", "text": ""}
{"id": "283753", "revid": "98629", "url": "https://gl.wikipedia.org/wiki?curid=283753", "title": "Migraci\u00f3n animal", "text": "Ch\u00e1mase migraci\u00f3n animal a cada un dos desprazamentos peri\u00f3dicos, estacionais ou permanentes, de especies animais dun h\u00e1bitat a outro.\nSon moitos os animais que realizan migraci\u00f3ns. O tipo de migraci\u00f3n que efect\u00faan \u00e9 moi distinto en mam\u00edferos, aves, peixes como os salm\u00f3ns e as angu\u00edas, os invertebrados como as lagostas (\"Locusta migratoria\") ou as bolboretas monarca (\"Danaus plexippus\"), ou os microorganismos do zooplancto. O caso dos movementos masivos non peri\u00f3dicos dalg\u00fans animais que se produza nun intervalo de poucos anos adoita chamarse \"emigraci\u00f3n\" ou \"invasi\u00f3n\".\nToda migraci\u00f3n animal implica un movemento activo por parte do individuo migrante, a mi\u00fado durante moitos d\u00edas. Por\u00e9n, os animais m\u00e1is pequenos, como os do plancto, os anfibios e as lagostas, aproveitan as correntes de auga ou aire, mentres que as aves aproveitan os ventos alisios e as correntes de aire ascendentes.\nA migraci\u00f3n cumpre distintas finalidades. Hai especies que o fan para afastarse do seu h\u00e1bitat en inverno, cando este \u00e9 extremadamente rigoroso, ou en ver\u00e1n, nas zonas t\u00f3rridas; outros fano buscando un lugar apropiado para a s\u00faa reproduci\u00f3n, ou para fuxir dos seus depredadores; outras especies fano para procurarse alimentos.\nPadr\u00f3ns migratorios dos animais.\nEn xeral, para as especies animais migratorias, os padr\u00f3ns migratorios, a\u00ednda que cun risco indubid\u00e1bel, representan uns mecanismos de supervivencia que xeraron admiraci\u00f3n nos seres humanos ao longo dos s\u00e9culos. (Un artigo da universidade de Utah (Estados Unidos) sobre a migraci\u00f3n animal fai referencia a estes patr\u00f3ns migratorios).\nMomento da migraci\u00f3n.\nOs condutistas estudaron controis hormonais e mecanismos de navegaci\u00f3n relacionados coa migraci\u00f3n grazas ao estudo do \"zugunruhe\" (axitaci\u00f3n migratoria). A migraci\u00f3n dos animais parece ser un fen\u00f3meno instintivo, onde intervir\u00edan mecanismos neurofisiol\u00f3xicos hered\u00e1beis e adquiridos nun longo proceso de selecci\u00f3n natural. Moitas veces as migraci\u00f3ns est\u00e1n relacionadas con determinados acontecementos, como as estaci\u00f3ns ou as fases da l\u00faa. Por exemplo, antes de emprender unha migraci\u00f3n, as aves engordan e est\u00e1n inquietas. O momento exacto da partida depende de condici\u00f3ns ambientais, como os cambios de temperatura ou a diminuci\u00f3n de alimentos dispo\u00f1\u00edbeis.\nOrientaci\u00f3n e navegaci\u00f3n.\nA\u00ednda segue a ser un misterio como se orientan os animais na migraci\u00f3n. Numerosos insectos, peixes e aves usan o sol como comp\u00e1s, mantendo a mesma direcci\u00f3n. Crese que tam\u00e9n usan as estrelas para orientarse e, tanto aves como abellas usan o campo magn\u00e9tico da Terra. No caso do salm\u00f3n, este peixe \u00e9 capaz de reco\u00f1ecer o olor do r\u00edo onde nacer e, igualmente, os mam\u00edferos poden seguir pegadas olorosas.\nAves.\nAs aves son os animais que, polo xeral, percorren maiores distancias nunha migraci\u00f3n.\nEntre as especies de aves que m\u00e1is distancia percorren durante a s\u00faa migraci\u00f3n podemos citar: \nEstas aves fan cada ano a viaxe desde os lugares en que se reproducen en ver\u00e1n at\u00e9 os sitios onde pasan o inverno, e adoitan regresar ao mesmo lugar de onde partiron.\nEntre as aves da pen\u00ednsula Ib\u00e9rica p\u00f3dense reco\u00f1ecer varios tipos, base\u00e1ndose no seu comportamento migratorio:\nMoitas das aves da pen\u00ednsula Ib\u00e9rica na s\u00faa migraci\u00f3n cara \u00e1 ou/e desde \u00c1frica conc\u00e9ntranse no co\u00f1ecido paso do estreito. A Sociedade Espa\u00f1ola de Ornitolox\u00eda desde o seu programa Migres realiza un seguimento peri\u00f3dico da evoluci\u00f3n da migraci\u00f3n por este lugar.\nPeixes.\nMoitos tipos de peixes levan a cabo migraci\u00f3ns regularmente, en per\u00edodos que van do d\u00eda a d\u00eda at\u00e9 anuais, e con distancias percorridas que van desde uns poucos metros at\u00e9 miles de quil\u00f3metros. A finalidade detas migraci\u00f3ns case sempre ten que ver coa alimentaci\u00f3n ou a reproduci\u00f3n; por\u00e9n, nalg\u00fans casos a raz\u00f3n para a migraci\u00f3n segue a ser desco\u00f1ecida.\nClasificaci\u00f3n dos peixes migratorios.\nOs peixes an\u00e1dromos m\u00e1is co\u00f1ecidos son o salm\u00f3n (\"Salmo salar\") e o reo (\"Salmo trutta trutta\"), especies nas que os ovos eclosionan en pequenas correntes de auga doce, baixan ao mar e viven al\u00ed varios anos; despois volven aos mesmos r\u00edos onde naceron, desovan, e pouco despois morren case doso (no caso dos salm\u00f3ns), ou volven ao mar para volver ao r\u00edo ao ano seguinte ou ao cabo dalg\u00fans anos (caso do reo); o salm\u00f3n, como especie, \u00e9 \"iter\u00f3para\", pero a s\u00faa mortalidade durante a migraci\u00f3n \u00e9 moi alta, e por iso se cr\u00eda que era \"em\u00e9lpara\", \u00e9 dicir, que se reproduce e morre.\nO peixe m\u00e1is not\u00e1bel dentro dos cat\u00e1dromos \u00e9 a angu\u00eda europea, que de adulta vive nos r\u00edos, pero se reproduce nas profundidades do mar dos Argazos, ao sueste das Bermudas; as s\u00faas larvas (leptoc\u00e9falos) flotan \u00e1 deriva no oc\u00e9ano aberto \u00e1s veces durante meses ou anos, antes de viaxar miles de quil\u00f3metros, e despois dre sufrir metamorfoses, at\u00e9 os seus r\u00edos orixinarios, onde se desenvolven at\u00e9 alcanzar o estado adulto, para regresaren ao oc\u00e9ano a desovar.\nAs migraci\u00f3ns de moitos peixes de auga doce (pot\u00e1dromos) son habitualmente m\u00e1is curtas, polo xeral desde un lago a un r\u00edo ou viceversa, ou desde o curso alto ao baixo do r\u00edo ou viceversa, por motivos de desove. A estes peixes tam\u00e9n se lles aplican os cualificativos de an\u00e1dromos ou cat\u00e1dromos segundo suban ou baixen (para desovar).\nA \"migraci\u00f3n vertical diaria\" \u00e9 un comportamento com\u00fan nos peixes; moitas especies mari\u00f1as soben \u00e1 superficie de noite para aliment\u00e1rense; logo volven \u00e1s profundidades durante o d\u00eda.\nUn gran n\u00famero de peixes mari\u00f1os, como o at\u00fan (\"Thunnus thynnus\") e o bonito (\"Thunnus alalunga\") migran anualmente, seguindo as variaci\u00f3ns de temperatura no oc\u00e9ano. Isto \u00e9 de grande importancia para a s\u00faa pesca comercial.\nTam\u00e9n moitos outros peixes, como os arenques, moitos pleuronectiformes e os bacallaus, realizan migraci\u00f3ns anuais.\nInvertebrados.\nDurante a noite o zooplancto habita en augas superficiais para alimentarse e polo d\u00eda descende at\u00e9 1.200 m para aforrar enerx\u00eda, porque o seu metabolismo red\u00facese co descenso de temperatura e, ademais, as\u00ed l\u00edbrase dos peixes predadores di\u00farnos.\nOs cangrexos terr\u00edcolas poden percorrer at\u00e9 240\u00a0km para po\u00f1er os seus ovos nunha zona de auga salgada.\nAs lagostas te\u00f1en h\u00e1bitos migratorios que prexudican moitos cultivos. Normalmente son animais solitarios pero, cando escasean os alimentos, re\u00fanense formando vastos enxames. Despr\u00e1zanse empuxados polo vento cara zonas h\u00famidas con vexetaci\u00f3n fresca.\nAs bolboretas monarca (\"Danaus plexippus\") efect\u00faan viaxes cuxa duraci\u00f3n excede \u00e1 da vida de calquera bolboreta (vive 4 d\u00edas como ovo, 2 semanas como eiruga, 10 d\u00edas como cris\u00e1lide e de 2 a 6 semanas como imago ou bolboreta adulta).\nA maneira na que a especie \u00e9 capaz de volver aos mesmos sitios de invernada tras varias xeraci\u00f3ns a\u00ednda se investiga; os patr\u00f3ns de voo son herdados, baseados nunha mestura de ritmos circadianos e a posici\u00f3n do sol no ceo. \u00c9 un dos poucos insectos que logra realizar traves\u00edas transatl\u00e1nticas. Unhas poucas monarca chegan ao suroeste da Gran Breta\u00f1a e a Espa\u00f1a en anos de ventos favor\u00e1beis."}
{"id": "283757", "revid": "56817", "url": "https://gl.wikipedia.org/wiki?curid=283757", "title": "La Opini\u00f3n (1868)", "text": "La Opini\u00f3n foi un peri\u00f3dico editado en Vigo en 1868.\nHistoria e caracter\u00edsticas.\nApareceu en outubro de 1868. Peri\u00f3dico de car\u00e1cter republicano identificado coa li\u00f1a pol\u00edtica de Manuel Becerra Berm\u00fadez. Entre os seus redactores figuraron Celestino L. Mart\u00ed e Saturnino Su\u00e1rez."}
{"id": "283758", "revid": "56817", "url": "https://gl.wikipedia.org/wiki?curid=283758", "title": "La Opini\u00f3n (1909)", "text": "La Opini\u00f3n foi un semanrio editado en Vigo en 1909.\nHistoria e caracter\u00edsticas.\nSemanario de car\u00e1cter independente, apareceu en 1909. Dirixido por Generoso Gonz\u00e1lez. Foi un peri\u00f3dico de curta vida."}
{"id": "283767", "revid": "1131", "url": "https://gl.wikipedia.org/wiki?curid=283767", "title": "Pandataria", "text": ""}
{"id": "283768", "revid": "85894", "url": "https://gl.wikipedia.org/wiki?curid=283768", "title": "Bioetanol Galicia", "text": "Bioetanol Galicia \u00e9 unha empresa galega do sector enerx\u00e9tico situada en Curtis fundada en 2002 por Abengoa que a vendeu en 2017. A s\u00faa produci\u00f3n empr\u00e9gase como aditivo nas gasolinas sen chumbo.\nFactor\u00eda.\nA f\u00e1brica est\u00e1 situada no Pol\u00edgono industrial Curtis-Teixeiro nunha superficie de 150.000 metros cadrados que ocupaba a antiga factor\u00eda sider\u00farxica Sidegasa. Invest\u00edronse 108,6 mill\u00f3ns de euros na s\u00faa construci\u00f3n.\nO centro ten unha capacidade de produci\u00f3n de 196 mill\u00f3ns de litros anuais de bioetanol, 130.000 toneladas de gran soluble deshidratado para pensos, e 204 megavatios anuais de produci\u00f3n el\u00e9ctrica. Anualmente consome 340.000 toneladas de cereais e uns 50 mill\u00f3ns de litros de alcohol v\u00ednico e outros.\nEn 2017 Abengoa vendeu o seu negocio de bioetanol a Trilantic Europe por 111 mill\u00f3ns de euros.\nCondena.\nEn 2012 a empresa foi condenada polo Tribunal Superior de Xustiza de Galicia cunha sanci\u00f3n de 30.001 euros por unha denuncia do Consello da Xunta en 2010 por empregar a etiqueta \"eco\" nun dos seus produtos para fabricar penso."}
{"id": "283771", "revid": "27155", "url": "https://gl.wikipedia.org/wiki?curid=283771", "title": "Fasciola hep\u00e1tica", "text": ""}
{"id": "283772", "revid": "5863", "url": "https://gl.wikipedia.org/wiki?curid=283772", "title": "Mont\u00e1n, Mont\u00e1n, Samos", "text": ""}
{"id": "283773", "revid": "839", "url": "https://gl.wikipedia.org/wiki?curid=283773", "title": "Caslau Sipovic", "text": ""}
{"id": "283774", "revid": "839", "url": "https://gl.wikipedia.org/wiki?curid=283774", "title": "Chaslau Sipovich", "text": ""}
{"id": "283775", "revid": "89787", "url": "https://gl.wikipedia.org/wiki?curid=283775", "title": "Picara\u00f1o", "text": "Picara\u00f1o foi un peri\u00f3dico publicado en Entrimo entre 1909 e 1910.\nHistoria e caracter\u00edsticas.\nSubtitulado \"Peri\u00f3dico Republicano Radical Revolucionario\", apareceu o 1 de xu\u00f1o de 1909. Ti\u00f1a como lema \"Su misi\u00f3n es zurrar la badana\". Public\u00e1base os d\u00edas 15 e 30 de cada mes. O seu director e propietario era Vicente Gonz\u00e1lez. De contido anticlerical, asume como propia a tr\u00edade ideol\u00f3xica da Revoluci\u00f3n Francesa, \"libertad, igualdad, fraternidad\". Ti\u00f1a colaboradores correspondentes en Lisboa, Buenos Aires, Salamanca e Bande. Publicou poemas de Aureliano J. Pereira e Curros Enr\u00edquez."}
{"id": "283776", "revid": "56817", "url": "https://gl.wikipedia.org/wiki?curid=283776", "title": "El Litoral", "text": "El Litoral foi un peri\u00f3dico publicado en Vilagarc\u00eda de Arousa entre 1899 e 1910.\nHistoria e caracter\u00edsticas.\nApareceu o 8 de xaneiro de 1899. Deixou de editarse na primeira d\u00e9cada do s\u00e9culo XX, cando se produciu a doaz\u00f3n da illa de Cortegada ao monarca. En novembro de 1910 sacou un n\u00famero extraordinario, editado nos talleres de \"El Eco de Arosa\", no que reproduciu e comentou unha sesi\u00f3n municipal na que se debat\u00eda a creaci\u00f3n de d\u00faas prazas de m\u00e9dico para Vilagarc\u00eda de Arousa."}
{"id": "283780", "revid": "89787", "url": "https://gl.wikipedia.org/wiki?curid=283780", "title": "Snapchat", "text": "Snapchat \u00e9 unha aplicaci\u00f3n m\u00f3bil gratu\u00edta desenvolvida por Evan Spiegel e Robert Murphy que permite enviar fotograf\u00edas, v\u00eddeos e mensaxes de texto que se autodestr\u00faen aos dez segundos, como m\u00e1ximo. Estes contidos son co\u00f1ecidos como Snaps.\nA aplicaci\u00f3n p\u00f3dese descargar dende a App Store para dispositivos Apple e dende a Play Store para dispositivos Android. Na Play Store est\u00e1 catalogada dentro do nivel de madureza medio e na App Store para 12+.\nHistoria.\nSnapchat foi lanzada en setembro de 2011 na App Store. Evan Spiegel e Robert Murphy, estudantes na Universidade Stanford, quixeron dar un xiro \u00e1s modas das fotograf\u00edas retocadas e con filtros para crear un espazo onde se puidesen compartir imaxes inc\u00f3modas e divertidas.\nEn 2013, Facebook ofreceu 3000 mill\u00f3ns de d\u00f3lares pola aplicaci\u00f3n, a oferta m\u00e1is cara que a empresa ter\u00eda feito ata a data. O 31 de decembro de 2013, un usuario violou a seguridade deSnapchat e relacionou 4,6 mill\u00f3ns de n\u00fameros de tel\u00e9fonos dunha base de datos cos seus nomes de usuario. A compa\u00f1\u00eda, mediante un comunicado no seu blog, asegurou dous d\u00edas despois que ningunha outra informaci\u00f3n ou contido audiovisual se filtrou.\nFuncionamento.\nUnha vez descargada a aplicaci\u00f3n, o rexistro \u00e9 obrigatorio para usala. Para rexistrarse \u00e9 necesario completar o correo electr\u00f3nico, un contrasinal e a data de nacemento, ademais de aceptar as condici\u00f3ns de uso e confirmar a lectura da pol\u00edtica de privacidade. Tam\u00e9n se ha de escoller un nome de usuario e, se se quere, p\u00f3dese rexistrar o n\u00famero de tel\u00e9fono. Para evitar contas fantasma, inclu\u00eduse tam\u00e9n un filtro antirrobots.\nAo abrirse a aplicaci\u00f3n aparece a pantalla principal, que permite facer fotos ou v\u00eddeos, engadir texto ou debuxos a estes, activar ou desactivar o flash e cambiar entre a c\u00e1mara frontal e a traseira. Pulsando o bot\u00f3n cadrado (esquina inferior esquerda) ou deslizando a pantalla \u00e1 dereita aparecen o historial de Snapchat e o acceso ao men\u00fa de axustes. Pulsando no bot\u00f3n de tres raias horizontais (esquina inferior dereita) ou deslizando a pantalla \u00e1 esquerda, accedemos \u00e1 lista de amigos e ao men\u00fa de agregar amigos.\nDende os axustes p\u00f3dense cambiar o n\u00famero de tel\u00e9fono ou o correo electr\u00f3nico asociados, pero non se pode modificar o nome de usuario. Este men\u00fa tam\u00e9n permite xestionar a privacidade (quen pode enviarche Snaps ou quen pode ver a t\u00faa Historia), elixir o n\u00famero de mellores amigos ou activar e desactivar funci\u00f3ns como os sons das notificaci\u00f3ns, os filtros, o \"flash\" frontal, a repetici\u00f3n e o texto especial. Se se rexistrou o n\u00famero de tel\u00e9fono, a aplicaci\u00f3n permite acceder \u00e1 axenda de contactos e agregar amigos dende esta lista. Tam\u00e9n se poden buscar amigos polo nome de usuario.\nAs fotograf\u00edas e os v\u00eddeos fanse dende a pantalla de inicio co bot\u00f3n circular. Para facer unha fotograf\u00eda, abonda con pulsar o bot\u00f3n; para facer un v\u00eddeo hase de manter pulsado o devandito bot\u00f3n. Unha vez realizados, p\u00f3dese desbotar a fotograf\u00eda ou o v\u00eddeo pulsando na X, debuxar sobre eles pulsando o lapis (despr\u00e9gase unha barra que permite cambiar a cor coa que se debuxa), cambiar o tempo durante o que se mostrar\u00e1 a fotograf\u00eda (dende 1 a 10 segundos) ou activar e desactivar o son do v\u00eddeo, gardar a fotograf\u00eda na memoria interna do m\u00f3bil, engadila \u00e1 historia ou enviar a alg\u00fans amigos (\u00e1brese un men\u00fa cos amigos agregados onde se seleccionan). Tam\u00e9n se pode agregar texto pulsando en calquera parte da pantalla ata 31 caracteres (pulsando na T p\u00f3dese cambiar o formato do texto) e engadir filtros (sepia, azul, branco e negro, velocidade, temperatura e hora) deslizando a pantalla a dereita ou esquerda.\nPara visualizar os Snaps recibidos, hai que manter pulsado sobre o contacto no historial de Snapchat. Se hai varios Snaps acumulados, p\u00f3dese saltar ao seguinte pulsando noutra parte da pantalla sen soltar o primeiro punto de presi\u00f3n. As fotograf\u00edas ve\u00f1en marcadas por un cadrado vermello e os v\u00eddeos por un morado. Se hai alg\u00fan Snap sen visualizar, os cadrados aparecer\u00e1n recheos da mesma cor; se non, estar\u00e1n en branco.\nCando se env\u00edan Snaps, p\u00f3dese facer un seguimento do estado entre enviado, entregado e visto e a hora na que a \u00faltima acci\u00f3n aconteceu. Util\u00edzase o mesmo c\u00f3digo de cor que para os Snaps recibidos, pero o cadrado toma a forma dunha frecha no caso dos enviados.\nDende o historial, deslizando un nome cara \u00e1 dereita, accedemos a un chat privado co contacto seleccionado. Neste chat aparecen tam\u00e9n as fotograf\u00edas e os v\u00eddeos que haxa pendentes, pero unha vez visualizados desaparecer\u00e1n da lista. As mensaxes de texto tam\u00e9n desaparecen unha vez que a persoa que os recibe os le, pero p\u00f3dense manter na memoria pulsando sobre eles (a li\u00f1a da esquerda e a letra aparecer\u00e1n m\u00e1is grosas para indicar que se gardou). Dende o bot\u00f3n amarelo p\u00f3dese agregar unha fotograf\u00eda ao texto, xa sexa nova ou importada da galer\u00eda do tel\u00e9fono. Se os dous contactos mante\u00f1en apertados o bot\u00f3n amarelo (v\u00f3lvese azul cando a funci\u00f3n est\u00e1 dispo\u00f1ible), in\u00edciase un \"chat\" de v\u00eddeo. As mensaxes de texto ve\u00f1en notificadas coa cor azul.\n\u00c9 posible realizar unha captura de pantalla nas fotograf\u00edas, v\u00eddeos ou \"chats\" recibidos, pero o remitente recibir\u00e1 unha notificaci\u00f3n de que se realizou a devandita captura.\nGeofilters.\nEn xullo de 2014 foron engadidos os \"geofilters\", filtros persoais para un lugar ou evento determinado, funcionando co GPS do dispositivo m\u00f3bil. Na Galiza est\u00e1n dispo\u00f1\u00edbeis os seguintes \"geofilters\":\nFerrol e Ponferrada son as \u00fanicas das grandes cidades nas que se fala galego que non te\u00f1en \"geofilter\"."}
{"id": "283784", "revid": "56817", "url": "https://gl.wikipedia.org/wiki?curid=283784", "title": "Belfast Giants", "text": "Os Belfast Giants son un equipo profesional de h\u00f3ckey sobre xeo da cidade de Belfast, Irlanda do Norte (Reino Unido). Os Giants compiten na m\u00e1xima categor\u00eda do h\u00f3ckey sobre xeo brit\u00e1nico, a Elite Ice Hockey League (EIHL), sendo o \u00fanico representante de Irlanda do Norte na competici\u00f3n. Xoga os seus partidos como local no Odyssey Arena de Belfast, un pavill\u00f3n con capacidade para 8000 espectadores."}
{"id": "283785", "revid": "89787", "url": "https://gl.wikipedia.org/wiki?curid=283785", "title": "Haf\u00fe\u00f3r J\u00fal\u00edus Bj\u00f6rnsson", "text": "Haf\u00fe\u00f3r J\u00fal\u00edus \"Thor\" Bj\u00f6rnsson, nado o 28 de novembro de 1988, \u00e9 un forzudo, actor e ex xogador de baloncesto island\u00e9s.\nBaloncesto.\nHaf\u00fe\u00f3r comezou a s\u00faa carreira no deporte como xogador de baloncesto. Cunha altura de 2,06 metros, comezou no equipo K.R. Basket Reykjav\u00edk. Na tempada 2007\u20132008, emepezou a xogar profesionalmente no equipo da primeira liga islandesa FSu Selfoss basketball. Con 20 anos, sufriu unha grave lesi\u00f3n que o obrigou a abandonar unha prometedora carreira.\nActor.\nHaf\u00fe\u00f3r foi escollido para interpretar a Gregor Clegane para a cuarta tempada da serie de televisi\u00f3n da HBO \"Game of Thrones\" en agosto de 2013. Este foi o seu primeiro papel importante, e converteuse na terceira persoa en interpretar este papel. Conan Stevens fixo de Clegane na primeira tempada e Ian Whyte na segunda."}
{"id": "283786", "revid": "23204", "url": "https://gl.wikipedia.org/wiki?curid=283786", "title": "Pedro Pascal", "text": "Jos\u00e9 Pedro Balmaceda Pascal, nado en Santiago de Chile o 2 de abril de 1975, \u00e9 un actor chileno de cine, teatro e televisi\u00f3n. \u00c9 co\u00f1ecido por interpretar o papel de Oberyn Martell na cuarta tempada da serie de televisi\u00f3n da HBO \"Game of Thrones\"."}
{"id": "283801", "revid": "1888", "url": "https://gl.wikipedia.org/wiki?curid=283801", "title": "El Eco de Arosa", "text": "El Eco de Arosa foi un semanario publicado en Vilagarc\u00eda de Arousa entre 1906 e 1910.\nHistoria e caracter\u00edsticas.\nApareceu en xu\u00f1o de 1906. Edit\u00e1base na s\u00faa propia imprenta e estaba dirixido por Manuel Su\u00e1rez Castro. Publicou o di\u00e1logo en verso galego \"O Alal\u00e1\" de Francisco Porto Rey."}
{"id": "283802", "revid": "56817", "url": "https://gl.wikipedia.org/wiki?curid=283802", "title": "El Mercantil (Vigo)", "text": "El Mercantil foi un semanario editado en Vigo en 1922.\nHistoria e caracter\u00edsticas.\nApareceu en 1922. Entre os seus colaboradores figurou Herberto Blanco Rodr\u00edguez. Tivo unha existencia ef\u00e9mera."}
{"id": "283803", "revid": "1888", "url": "https://gl.wikipedia.org/wiki?curid=283803", "title": "La Temporada en Mondariz", "text": "La Temporada en Mondariz foi un semanario publicado en Mondariz entre 1888 e 1931.\nHistoria e caracter\u00edsticas.\nApareceu en xu\u00f1o de 1888. Publicaci\u00f3n semanal que se repart\u00eda gratuitamente todos os domingos da temporada do ver\u00e1n entre os clientes do balneario de Mondariz. Imprim\u00edanse, por termo medio, dezasete n\u00fameros anuais. A partir de 1924 reserv\u00e1ronse moitos espazos para o galego. En 1925 cambiou o seu formato polo de revista. Colaboraron na publicaci\u00f3n Alfredo Vicenti, Celso G. de la Riega, Manuel Murgu\u00eda, Aurelio Ribalta, Francisco Camba, Ram\u00f3n Cabanillas e Federico Maci\u00f1eira. Entre os colaboradores literarias figuraron Eduardo Pondal, Curros Enr\u00edquez, Amado Carballo, Manuel Antonio e Aquilino Iglesia Alvari\u00f1o en poes\u00eda, e Vicente Risco e Ben-Cho-Shey con textos en prosa. Cesou a s\u00faa publicaci\u00f3n en setembro de 1931."}
{"id": "283804", "revid": "1888", "url": "https://gl.wikipedia.org/wiki?curid=283804", "title": "La Bruja", "text": "La Bruja foi un peri\u00f3dico editado en Ourense en 1901.\nHistoria e caracter\u00edsticas.\nSubtitulado \"N\u00famero provisional\", apareceu o 30 de xu\u00f1o de 1901, en calidade de anunciador dunha publicaci\u00f3n futura con fotogramas e paxinaci\u00f3n abundante. De periodicidade semanal inicialmente, foi un peri\u00f3dico de car\u00e1cter sat\u00edrico e inclu\u00edu poemas e textos ir\u00f3nicos e cr\u00edticos. Os seus colaboradores asinaban con pseud\u00f3nimos como Celestino Vichy ou Adolfo."}
{"id": "283805", "revid": "56817", "url": "https://gl.wikipedia.org/wiki?curid=283805", "title": "Caldo y Toros", "text": "Caldo y Toros foi un semanario editado en Ourense en 1907.\nHistoria e caracter\u00edsticas.\nApareceu en xullo de 1907. Publicou retratos de toureiros que actuaron en Ourense. Os promotores cualific\u00e1rona como \"revista rel\u00e1pago\" e s\u00f3 apareceron dous n\u00fameros."}
{"id": "283806", "revid": "98629", "url": "https://gl.wikipedia.org/wiki?curid=283806", "title": "NGC 1499", "text": "A Nebulosa California (NGC 1499) \u00e9 unha nebulosa de emisi\u00f3n situada na constelaci\u00f3n de Perseus. \u00c9 chamada as\u00ed porque parece asemellarse \u00f3 contorno do estado de California, Estados Unidos, en fotograf\u00edas de longa exposici\u00f3n. Ten un tama\u00f1o aparente de case 2,5\u00b0 de longo e, debido \u00f3 seu baixisimo brillo superficial, \u00e9 moi dif\u00edcil observala visualmente. P\u00f3dese observar cun filtro H\"\u03b2\" (que illa o H\"\u03b2\", na li\u00f1a de 486\u00a0nm) dentro dun rico campo visual no telescopio baixo ceos escuros. Est\u00e1 a unha distancia de preto de 1.000 anos luz da Terra. A s\u00faa fluorescencia d\u00e9bese \u00e1 excitaci\u00f3n da li\u00f1a H\"\u03b2\" da nebulosa pola prodixiosamente enerx\u00e9tica e pr\u00f3xima estrela O7, xi Persei \nA Nebulosa de California foi descuberta por E. E. Barnard en 1884."}
{"id": "283809", "revid": "1888", "url": "https://gl.wikipedia.org/wiki?curid=283809", "title": "Villagarc\u00eda (revista)", "text": "Villagarc\u00eda foi unha revista editada en Vilagarc\u00eda de Arousa entre 1906 e 1907.\nHistoria e caracter\u00edsticas.\nSubtitulada \"Revista comercial y de intereses generales\", apareceu en 1906. Revista semanal, Pedro Abad Abalo era o seu director e propietario."}
{"id": "283810", "revid": "23204", "url": "https://gl.wikipedia.org/wiki?curid=283810", "title": "Primeira divisi\u00f3n espa\u00f1ola 2014/15", "text": "A tempada 2014\u201315 da Primeira Divisi\u00f3n (por motivos de patrocinio Liga BBVA) foi a 84\u00aa edici\u00f3n da m\u00e1xima categor\u00eda do f\u00fatbol en Espa\u00f1a. Comezou o 23 de agosto de 2014 e rematou o 24 de maio de 2015. O Atl\u00e9tico de Madrid era o defensor do t\u00edtulo que finalmente conseguiu o Barcelona.\nA m\u00e1xima categor\u00eda contou con dous representantes galegos: o Celta de Vigo e o recentemente ascendido Deportivo da Coru\u00f1a, que o fixo de forma directa logo de quedar segundo. Xunto co equipo coru\u00f1\u00e9s, tam\u00e9n ascenderon o SD Eibar, de forma directa como campi\u00f3n, por primeira vez na s\u00faa historia, e o C\u00f3rdoba, campi\u00f3n do play-off de ascenso, logo de 42 anos de ausencia.\nEquipos e estadios.\nTomaron parte na competici\u00f3n vinte equipos. Osasuna, Real Valladolid e Real Betis, descendidos a tempada anterior, foron substitu\u00eddos por Eibar e Deportivo, ascendidos de forma directa, e o C\u00f3rdoba, ascendido tras ga\u00f1ar o playoff de ascenso.\nCadro de resultados.\n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n "}
{"id": "283812", "revid": "839", "url": "https://gl.wikipedia.org/wiki?curid=283812", "title": "Sacerdocio", "text": ""}
{"id": "283813", "revid": "15490", "url": "https://gl.wikipedia.org/wiki?curid=283813", "title": "Jos\u00e9 Vega Blanco", "text": "Jos\u00e9 Vega Blanco, finado en Lugo o 15 de febreiro de 1933, foi un xornalista e escritor galego.\nTraxectoria.\nEstudou no Seminario de Lugo. Foi redactor de \"La Idea Moderna\", do que chegou a ser director en 1902 e colaborou en \"Galicia Moderna\" escribindo cr\u00f3nicas co pseud\u00f3nimo Beppo. Despois foi director de \"El Regional\". Foi membro fundador da Real Academia Galega. Foi funcionario do Goberno civil de Lugo. En 1907, presidiu o C\u00edrculo das Artes de Lugo."}
{"id": "283816", "revid": "89787", "url": "https://gl.wikipedia.org/wiki?curid=283816", "title": "Cosmin Contra", "text": "Cosmin Marius Contra, nado en Timi\u0219oara o 15 de decembro de 1975, \u00e9 un exfutbolista roman\u00e9s. Xogaba de lateral dereito e foi internacional coa selecci\u00f3n romanesa. Actualmente adestra o Getafe.\nAdestrador.\nO 10 de marzo de 2014 foi anunciado como novo adestrador do Getafe, en substituci\u00f3n de Luis Garc\u00eda Plaza."}
{"id": "283817", "revid": "88215", "url": "https://gl.wikipedia.org/wiki?curid=283817", "title": "Borja Viguera", "text": "Borja Viguera Manzanares, nado o 26 de marzo de 1987 en Logro\u00f1o, \u00e9 un futbolista profesional espa\u00f1ol que xoga na posici\u00f3n de dianteiro no Sporting de Gij\u00f3n da Primeira Divisi\u00f3n Espa\u00f1ola.\nTraxectoria.\nSa\u00eddo da canteira do CD Berceo, Viguera chegou \u00e1s categor\u00edas inferiores da Real Sociedad, pasando polo equipo xuvenil e a Real Sociedad B, onde estivo tres tempadas. En d\u00faas delas chegou a xogar alg\u00fan partido co primeiro equipo, pero non foi ata a tempada 2009-10 cando foi ascendido \u00e1 primeira ali\u00f1aci\u00f3n. Nas seguintes tempadas, Viguera foi cedido d\u00faas veces, a primeira \u00f3 Gimn\u00e0stic de Tarragona, e a segunda \u00f3 Albacete Balompi\u00e9.\nTras rematar o seu contrato coa Real Sociedad en xu\u00f1o de 2012, Viguera fichou polo Deportivo Alav\u00e9s, equipo da Segunda Divisi\u00f3n B. Na s\u00faa primeira tempada no Alav\u00e9s, conseguiu o ascenso a Segunda Divisi\u00f3n, sendo unha peza fundamental do equipo \u00f3 anotar 12 goles en 32 partidos. Na tempada 2013-14, Viguera converteuse no m\u00e1ximo goleador da Segunda Divisi\u00f3n, tras anotar 25 goles en 38 partidos, axudando as\u00ed \u00f3 Alav\u00e9s a manter a categor\u00eda."}
{"id": "283818", "revid": "98629", "url": "https://gl.wikipedia.org/wiki?curid=283818", "title": "Le\u016d Haro\u0161ka", "text": "Le\u016d Haro\u0161ka (en belaruso: \"\u041b\u0435\u045e \u0413\u0430\u0440\u043e\u0448\u043a\u0430\"), nado o 26 de febreiro de 1911 en Tra\u0161\u010dy\u010dy (Belar\u00fas, daquela na Gobernaci\u00f3n de Grodno, Imperio Ruso) e finado o 8 de agosto de 1977 en Par\u00eds (Francia); tam\u00e9n co\u00f1ecido polos seus pseud\u00f3nimos \"Anato\u013a \u017dmienia\" (\"\u0410\u043d\u0430\u0442\u043e\u043b\u044c \u0416\u043c\u0435\u043d\u044f\") e \"Prakop Kava\u013a\" (\"\u041f\u0440\u0430\u043a\u043e\u043f \u041a\u0430\u0432\u0430\u043b\u044c\"), foi un sacerdote e arquimandrita grecocat\u00f3lico belaruso, estudoso da historia das relixi\u00f3ns, mestre, escritor e editor.\nBiograf\u00eda.\nPrimeiros anos.\nNaceu nunha familia ortodoxa moi pobre, de tradici\u00f3n grecocat\u00f3lica, en Tra\u0161\u010dy\u010dy. Entre os anos 1923 e 1931 estudou no Gymnasium Belaruso de Navahrudak. Grazas ao apoio do director do \"gymnasium\" Jan Ciechano\u01d4ski e do director do museo belaruso de Vilnius Anton Luckievi\u010d, Haro\u0161ka entrou na Academia Teol\u00f3xica Grecocat\u00f3lica de Lviv (hoxe Universidade Cat\u00f3lica Ucra\u00edna), onde estudou entre 1931 e 1936.\nLogo de graduarse na Academia, marchou a continuar os seus estudos a Innsbruck (Austria). Entre 1936 e 1937 estudou no Instituto de Teolox\u00eda Cat\u00f3lica da Universidade de Innsbruck. O 17 de outubro de 1937, coa aprobaci\u00f3n do metropolita de Lviv Andrei Sheptytskyi, Haro\u0161ka foi ordenado sacerdote polo bispo Nykyta Budka da Igrexa ucra\u00edna na capela privada do metropolita en Lviv. A primeira Divina Liturxia no seu pa\u00eds celebrouna na parroquia grecocat\u00f3lica de Dzialiaci\u010dy, preto de Navahrudak, onde o p\u00e1rroco era Vacla\u016d Ano\u0161ka.\nMinisterio sacerdotal.\nComezou o seu traballo pastoral na diocese de Pinsk, entre 1937 e 1939, celebrando a liturxia en belaruso. Serviu nas parroquias de Uhryni\u010dy, Haradnaja, Sto\u016dpcy e Zbura\u017e. Foi perseguido polo seu traballo no \u00e1mbito pastoral e na educaci\u00f3n polas autoridades civ\u00eds polacas, e foi vixiado pola polic\u00eda.\nEn setembro de 1939 Andrei Sheptytskyi estabeleceu o exarcado apost\u00f3lico de Belar\u00fas (grecocat\u00f3lico), e en outubro de 1940 o xesu\u00edta Anton Niemancevi\u010d foi nomeado como primeiro exarca.\nO 2 de maio de 1942 Haro\u0161ka foi elixido membro da direcci\u00f3n do exarcado e converteuse en vice-exarca. Por\u00e9n, o exarcado foi de curta duraci\u00f3n, e foi desmantelado polas autoridades nacionalsocialistas nese ano. O mesmo Haro\u0161ka acusaba a relixiosos ortodoxos de ter delatado ao exarca.\nDurante a segunda guerra mundial viviu en Baranavi\u010dy, e traballou de mestre de lat\u00edn e belaruso en escolas, comercios e xornais; e participu no Segundo Congreso dos Belarusos que tivo lugar en Minsk en 1944. Despois da guerra formou parte da gran migraci\u00f3n cara ao oeste, chegando a Berl\u00edn e posteriormente a M\u00fanic, onde organizou a pastoral cos belarusos.\nDende o outono de 1945 viviu en Roma, onde en 1946 publicou a revista relixiosa en belaruso \"\u00abBo\u017eym \u0161liacham\u00bb\". O 16 de outubro de 1946 a Congregaci\u00f3n para as Igrexas Orientais nomeouno reitor da Misi\u00f3n Cat\u00f3lica Belarusa en Francia. Entre 1947 e 1957 viviu en Par\u00eds, e seguiu a editar al\u00ed a revista \"Bo\u017eym \u0161liacham\". Posteriormente regresou a Roma, onde fixo o noviciado en 1959 coa Congregaci\u00f3n dos Padres Marianos. En 1960 o bispo \u010casla\u016d Sipovi\u010d nomeouno reitor da Misi\u00f3n Cat\u00f3lica Belarusa en Gran Breta\u00f1a, e entre 1962 e 1969 foi tam\u00e9n abade da casa dos Padres Marianos en dita localidade, recibindo en 1965 a dignidade de arquimandrita.\nTomou un papel moi activo en Londres, participando na vida cultural e relixiosa dos belarusos. Foi membro da Asociaci\u00f3n de Belarusos en Gran Breta\u00f1a e participou no \u0425\u0406V Congreso de \"Axuda \u00e1 Igrexa Necesitada\" en K\u00f6nigstein (1964).\nEntre 1970 e 1977 dirixiu a secci\u00f3n belarusa de Radio Vaticano, e foi reitor novamente da Misi\u00f3n Belarusa en Francia. O arquimandrita Le\u016d Haro\u0161ka finou no hospital en Par\u00eds, o 28 de xullo de 1977. Foi enterrado o 4 de agosto no cemiterio de St Pancras de Londres."}
{"id": "283820", "revid": "387", "url": "https://gl.wikipedia.org/wiki?curid=283820", "title": "Nebulosa California", "text": " #REDIRECCI\u00d3N NGC 1499"}
{"id": "283822", "revid": "89787", "url": "https://gl.wikipedia.org/wiki?curid=283822", "title": "Masa sonora", "text": "A masa sonora ou masa de son \u00e9 unha textura musical cuxa composici\u00f3n, en contraste con outras texturas m\u00e1is tradicionais, \u00abminimiza a importancia das alturas musicais individuais para preferir a textura, o timbre e a din\u00e1mica como principais formadores do xesto e o impacto\u00bb.\nDescrici\u00f3n.\nEsta t\u00e9cnica foi desenvolvida partindo dos \"cl\u00fasters\" empregados no modernismo musical e que despois se estendeu \u00e1 escritura orquestral contra finais dos anos 1950 e 1960. A masa sonora \u00abdifumina a fronteira entre o son e o ruido\u00bb. Unha textura pode disporse de tal xeito que \u00abestea moi pr\u00f3xima ao status de conxunto fusionado de timbres dun \u00fanico obxecto, por exemplo o acorde \"Northern lights\"..., nunha distribuci\u00f3n moi interesante de alturas, produce un son fusionado que se apoia nun redobre de prato suspendido.\u00bb\nEntre as t\u00e9cnicas que poden dar lugar \u00e1 masa sonora, ou ben ser aplicadas con ela, incl\u00faense t\u00e9cnicas estendidas como os metais ou cordas axordi\u00f1ados, o \"flutter-tonguing\", o \"vibrato\" amplo, os rexistros extremos e os \"glissandi\".\nCompositores e obras.\nA utilizaci\u00f3n de \"acordes que se aproximan a timbres\" comezou da man de Debussy e Edgard Var\u00e8se quen anotaban coidadosamente cada parte instrumental para que se fusionara formando un \"timbre de conxunto\" ou masa sonora.\nNo entanto, unha das mostras m\u00e1is temper\u00e1s deuse moito antes no tempo. Tr\u00e1tase do inicio do ballet \"Les El\u00e9mens\" (1737-1738) do compositor barroco Jean-F\u00e9ry Rebel, no cal o caos est\u00e1 representado por un \"cl\u00faster\" orquestral gradualmente acumulativo formado polas sete notas da escala de Re menor. \nOutro exemplo m\u00e1is recente \u00e9 o terceiro movemento do \"Cuarteto de corda\" de Ruth Crawford Seeger, que data de 1931. As\u00ed como a m\u00fasica baseada en pedais m\u00faltiples de Phill Niblock.\nEncontramos m\u00e1is mostras nas composici\u00f3ns \"texturais\" da d\u00e9cada de 1950 e 1960:\nDo mesmo xeito, a t\u00e9cnica de masas sonoras aparece na produci\u00f3n doutros compositores como Witold Lutos\u0142awski, Karel Husa, Kazimierz Serocki, Tadeusz Baird, Henryk G\u00f3recki, Martin Bresnick, Steven Stucky, George Crumb, Barbara Kolb, ou Nancy Van de Vate."}
{"id": "283823", "revid": "56817", "url": "https://gl.wikipedia.org/wiki?curid=283823", "title": "Sh2-155", "text": "A Nebulosa da Cova, SH2-155 ou\" 'Caldwell 9\"', \u00e9 unha nebulosa feble e de brillo moi difuso dentro dun gran complexo nebuloso que cont\u00e9n nebulosidades escuras, de emisi\u00f3n e de reflexi\u00f3n. Est\u00e1 situado na constelaci\u00f3n de Cepheus.\nVisualmente \u00e9 un obxecto dif\u00edcil de observar, pero coa exposici\u00f3n adecuada, da coma resultado unha imaxe impresionante. A nebulosa recibe o seu nome a partir da franxa escura no lado oriental adxacente a curva m\u00e1is brillante da nebulosidade de emisi\u00f3n que d\u00e1 a aparencia dunha cova profunda cando \u00e9 vista a trav\u00e9s dun telescopio.\nReferencias.\nPatrick Moore (1990). \"The Amateur Astronomer\" (11th ed), W.W. Norton &amp; Company, ISBN 0-393-02864-X"}
{"id": "283825", "revid": "56817", "url": "https://gl.wikipedia.org/wiki?curid=283825", "title": "Recipiente de l\u00edquido refrixerante", "text": "O recipiente de l\u00edquido refrixerante \u00e9 un dos elementos das instalaci\u00f3ns frigor\u00edficas simples e as unidades condensadoras. Est\u00e1 situado \u00e1 sa\u00edda do condensador. Este recipiente a presi\u00f3n \u00e9 un cilindro met\u00e1lico pechado mediante tapas embutidas que pode estar en posici\u00f3n horizontal ou vertical. Leva un tubo sonda que admite l\u00edquido refrixerante. Nas instalaci\u00f3ns industriais adoita levar unha v\u00e1lvula de seguridade, un visor de nivel de l\u00edquido, unha v\u00e1lvula de purga de aceite e outra de gases icondensables.\nDescrici\u00f3n.\nNos sistemas que var\u00eda moito a carga t\u00e9rmica, prec\u00edsase unha reserva de l\u00edquido refrixerante entre o condensador e o evaporador.\nA s\u00faa funci\u00f3n \u00e9 recibir o l\u00edquido resultante da condensaci\u00f3n do flu\u00eddo refrixerante e almacenar o devandito l\u00edquido en funci\u00f3n das necesidades do evaporador. Do mesmo xeito, deixar\u00e1 pasar o l\u00edquido refrixerante que sexa preciso cando o equipo te\u00f1a un maior traballo e demande unha maior cantidade de refrixerante. Tam\u00e9n pode ser de utilidade \u00e1 hora de baleirar o flu\u00eddo refrixerante da instalaci\u00f3n frigor\u00edfica , posto que se pode almacenar e manter ata a s\u00faa nova utilizaci\u00f3n."}
{"id": "283829", "revid": "27155", "url": "https://gl.wikipedia.org/wiki?curid=283829", "title": "Schistosoma", "text": "Schistosoma \u00e9 un x\u00e9nero de platihelmintos trematodos parasitos, que son responsables de varios tipos de doenzas infecciosas importantes en humanos chamadas esquistosom\u00edases (ou, antes, bilharz\u00edases). A Organizaci\u00f3n Mundial da Sa\u00fade considera a esquistosom\u00edase como a segunda infecci\u00f3n paras\u00edtica socioeconomicamente m\u00e1is desastrosa (despois da malaria), que infecta a centos de mill\u00f3ns de persoas en todo o mundo.\nEstes vermes planos en estado adulto parasitan os vasos sangu\u00edneos mesent\u00e9ricos. Son os \u00fanicos vermes planos que son dioecios con dous sexos con claro dimorfismo sexual entre o macho e a femia. Liberan miles de ovos que chegan \u00e1 vexiga ou ao intestino (dependendo da especie infectante), e son excretados pola urina ou as feces \u00e1 auga doce. As larvas deben despois pasar por un h\u00f3spede intermediario, que \u00e9 un caracol, antes de pasar ao seguinte estado larvario que sae \u00e1 auga e pode infectar a un h\u00f3spede mam\u00edfero penetrando directamente pola pel.\nEvoluci\u00f3n.\nA orixe deste x\u00e9nero non est\u00e1 clara. Hai moitos anos pens\u00e1base que ti\u00f1a unha orixe africana, pero as secuenciaci\u00f3ns de ADN modernas suxiren que as especies (\"S. edwardiense\" e \"S. hippopotami\") que infectan o hipop\u00f3tamo \"Hippopotamus amphibius\" poder\u00edan ser as basais. Como os hipop\u00f3tamos estaban presentes durante o Cenozoico tanto en \u00c1frica coma en Asia o x\u00e9nero puido terse orixinado como un parasito dos hipop\u00f3tamos.\nOs h\u00f3spedes orixinais das especies do Sueste asi\u00e1tico eran probablemente roedores.\nBase\u00e1ndose na filoxen\u00e9tica dos caracois h\u00f3spedes parece probable que o x\u00e9nero evolucionase no antigo continente de Gondwana hai entre 70 mill\u00f3ns e 120 mill\u00f3ns de anos.\nO grupo irm\u00e1n de \"Schistosoma\" \u00e9 un x\u00e9nero de esquistosomas que infectan a elefantes chamado \"Bivitellobilharzia\".\nO parasito dos vac\u00fans, ovellas, cabras e carneiros de Caxemira \"Orientobilharzia turkestanicum\" parece estar relacionado cos esquistosomas africanos. Esta \u00faltima especie foi transferida nas modernas clasificaci\u00f3ns ao x\u00e9nero \"Schistosoma\".\nDentro do grupo haematobium \"S. bovis\" e \"S. curassoni\" parecen estar estreitamente relacionados con \"S. leiperi\" e \"S. mattheei\".\n\"S. mansoni\" parece ter evolucionado en \u00c1frica Oriental hai 0,43\u20130,30 mill\u00f3ns de anos.\n\"S. incognitum\" e \"S. nasale\" est\u00e1n m\u00e1is relacionadas coas especies africanas que o grupo japonicum.\n\"S. sinensium\" parece ter radiado durante o Plioceno.\n\"S. mekongi\" parece que invadiu o Sueste asi\u00e1tico a metade do Plistoceno.\nA especiaci\u00f3n estimada do grupo japonicum data de hai ~3,8 mill\u00f3ns de anos para \"S. japonicum\"/esquistosoma do Sueste asi\u00e1tico e de hai ~2,5 mill\u00f3ns de anos para \"S. malayensis\"/\"S. mekongi\".\n\"Schistosoma turkestanicum\" enc\u00f3ntrase infectando cervos en Hungr\u00eda. Estas cepas parecen ter diverxido das que se encontran na China e Ir\u00e1n. A dataci\u00f3n da diverxencia \u00e9 de hai 270.000 anos.\nTaxonom\u00eda.\nActualmente, o x\u00e9nero \"Schistosoma\" def\u00ednese como parafil\u00e9tico polo que son probables revisi\u00f3ns da clasificaci\u00f3n proximamente. Actualmente est\u00e1n reco\u00f1ecidas unhas vinte especies dentro do x\u00e9nero. O x\u00e9nero dividiuse en catro grupos: indicum, japonicum, haematobium e mansoni. As afinidades das demais especies a\u00ednda deben esclarecerse.\nEn \u00c1frica at\u00f3panse trece especies. Doce delas est\u00e1n distribu\u00eddas en dous grupos: grupo das que te\u00f1en espi\u00f1as laterais no ovo (grupo mansoni), e grupo das que te\u00f1en unha espi\u00f1a terminal no ovo (grupo haematobium).\nAs outras especies aparecen na India e noutras partes de Asia.\nNovas especies.\nTransfer\u00edronse a este x\u00e9nero outras catro especies, as cales estaban antes clasificadas no x\u00e9nero \"Orientobilharzia\". \"Orientobilharzia\" difire de \"Schistosoma\" morfoloxicamente s\u00f3 no seu n\u00famero de test\u00edculos. Unha revisi\u00f3n dos datos morfol\u00f3xicos e moleculares indicou que as diferenzas entre estes x\u00e9neros son moi pequenas e non xustifican a s\u00faa separaci\u00f3n. Estas catro especies transferidas son:\nO exame das mitocondrias suxire que \"Schistosoma incognitum\" pode ser un complexo de especies.\nCladograma.\nO seguinte cladograma baseado na comparaci\u00f3n dos xenes do ARNr 18S, e de 28S, e da citocromo-c oxidase I (COI) parcial mostra as relaci\u00f3ns filoxen\u00e9ticas das especies do x\u00e9nero \"Schistosoma\":\nMorfolox\u00eda.\nOs esquistosomas adultos comparten todas as caracter\u00edsticas fundamentais dos trematodos Digenea. Te\u00f1en simetr\u00eda bilateral, ventosas orais e ventrais, un corpo cuberto dun tegumento sincicial, un sistema dixestivo acabado nun extremo cego que consta de boca, es\u00f3fago e cegos bifurcados; a \u00e1rea entre o tegumento e o canal alimentario est\u00e1 cheo dunha rede laxa de c\u00e9lulas do mesoderma, e te\u00f1en un sistema excretor ou osmorregulador con c\u00e9lulas flam\u00edxeras. Os vermes adultos tenden a ser de 10\u201320\u00a0mm de longo e utilizan globinas procedentes da hemoglobina dos seus h\u00f3spedes para o seu propio sistema circulatorio.\nReproduci\u00f3n.\nA diferenza doutros trematodos, os esquistosomas son dioecios, \u00e9 dicir, te\u00f1en sexos separados, os cales ademais presentan un forte dimorfismo sexual, e o macho \u00e9 considerablemente meirande que a femia. Para a reproduci\u00f3n sexual o macho rodea a femia e enc\u00e9rraa no seu \"canal xinecof\u00f3rico\" durante o resto da vida adulta dos dous vermes, onde se reproducen sexualmente.\nXenoma.\nCo\u00f1\u00e9cense os xenomas de \"Schistosoma haematobium\", \"S. japonicum\" e \"S. mansoni.\nEn concreto, estes estudos descubriron que o xenoma de \"S. mansoni\" conti\u00f1a 11.809 xenes, inclu\u00edndo moitos que codifican encimas que degradan prote\u00ednas que lle permiten ao parasito penetrar nos tecidos. Ademais, \"S. mansoni\" non ten encimas para fabricar certo tipo de l\u00edpidos, polo que depende dos l\u00edpidos que toma do h\u00f3spede.\nEsquistosom\u00edase.\nOs \"Schistosoma\" causan un grupo de doenzas infecciosas cr\u00f3nicas chamadas esquistosom\u00edases ou tam\u00e9n bilharz\u00edases.\nEspecies que infectan a humanos.\nO parasitismo dos \"Schistosoma\" nos seres humanos parece que evolucionou en tres ocasi\u00f3ns polo menos en Asia e \u00c1frica.\nEspecies que infectan a outros animais.\n\"Schistosoma indicum\", \"Schistosoma nasale\", \"Schistosoma spindale\", \"Schistosoma leiperi\" son todos parasitos de ruminantes.\n\"Schistosoma edwardiense\" e \"Schistosoma hippopotami\" son parasitos de hipop\u00f3tamos.\n\"Schistosoma ovuncatum\" e \"Schistosoma sinensium\" son parasitos de roedores.\nHistoria.\nOs ovos deste parasito foron observados por primeira vez por Theodor Maximilian Bilharz, un pat\u00f3logo alem\u00e1n cando traballaba en Exipto en 1851, que encontrou os ovos de \"Schistosoma haematobium\" durante unha autopsia. Escribiu d\u00faas cartas ao seu antigo mestre von Siebold en 1851 describindo estes achados. Von Siebold publicou en 1852 un resumo dos descubrimentos de Bilharz. Bilharz en 1856 describiu o verme de forma m\u00e1is completa noutro artigo e deulle o nome de \"Distoma haematobium\". Mais a s\u00faa morfolox\u00eda pouco com\u00fan fac\u00eda que non puidese ser inclu\u00eddo de forma c\u00f3moda dentro do x\u00e9nero \"Distoma\", polo que en 1856 Meckel von Helmsback creou para el o x\u00e9nero \"Bilharzia\". En 1858 Weinland propuxo o nome \"Schistosoma\" (do grego \"corpo dividido\") debido \u00e1 morfolox\u00eda do macho. Malia que \"Bilharzia\" ti\u00f1a precedencia, o nome \"Schistosoma\" para o x\u00e9nero foi adoptado oficialmente pola Comisi\u00f3n Internacional de Nomenclatura Zool\u00f3xica. O termo \"bilharzia\" (e bilharz\u00edase) para describir a infecci\u00f3n por estes parasitos a\u00ednda se utiliza entre os m\u00e9dicos.\nBilharz tam\u00e9n foi o que describiu a especie \"Schistosoma mansoni\", pero esta especie foi redescrita por Louis Westenra Sambon en 1907 na London School of Tropical Medicine, que o nomeou polo apelido do seu mestre Patrick Manson.\nEn 1898, todas as especies co\u00f1ecidas ent\u00f3n foron situadas nunha subfamilia por Stiles e Hassel. Esta foi despois elevada \u00e1 categor\u00eda de familia por Looss en 1899. Poche en 1907 corrixiu un erro gramatical no nome da familia, denominada Schistosomatidae. O seu ciclo vital foi determinado por da Silva en 1908.\nEn 2009, descodific\u00e1ronse os xenomas de \"Schistosoma mansoni\" e \"Schistosoma japonicum\" abrindo o cami\u00f1o para novos tratamentos focalizados.\nV\u00e9xase tam\u00e9n.\nLigaz\u00f3ns externas.\n[[Categor\u00eda:Platihelmintos]]\n[[Categor\u00eda:Parasitos]]"}
{"id": "283830", "revid": "27155", "url": "https://gl.wikipedia.org/wiki?curid=283830", "title": "Trematodo", "text": ""}
{"id": "283831", "revid": "5863", "url": "https://gl.wikipedia.org/wiki?curid=283831", "title": "Llagostera", "text": "Llagostera \u00e9 un municipio da comarca do Giron\u00e8s, na provincia de Xirona, Comunidade Aut\u00f3noma de Catalu\u00f1a, Espa\u00f1a.\nXeograf\u00eda.\nLlagostera at\u00f3pase no extremo meridional da comarca do Giron\u00e8s. O seu termo municipal \u00e9 o m\u00e1is grande da comarca (76,36\u00a0km\u00b2) e limita cos concellos de Santa Cristina d'Aro, Caldes de Malavella, Tossa de Mar e Cass\u00e0 de la Selva.\nPolo leste, Llagostera int\u00e9grase dentro da zona boscosa do macizo das Gavarres (PEIN), despois de pasar pola chaira de Panedes; polo norte e noroeste atopamos unha chaira de cultivos. No extremo oposto est\u00e1 o macizo da Ardenya, que ocupa gran parte do termo pola zona sur.\nLlagostera ten bastantes entidades de poboaci\u00f3n como Panedes e Sant Lloren\u00e7, con parroquia propia, Bruguera, Gai\u00e0, Ganix, Cantallops, Creu de Serra, Pocafarina e Llobatera. Igualmente, Llagostera integra os n\u00facleos urbanizados de La Canyera, La Mata, Mont-Rei, Llagostera Residencial, Selva Brava e Font Bona.\nHistoria.\nXa dende o paleol\u00edtico tense co\u00f1ecemento de n\u00facleos habitados na zona que actualmente ocupa o termo municipal. Durante a \u00e9poca medieval, Llagostera, formada s\u00f3 polo n\u00facleo antigo dentro da muralla, converteuse en baron\u00eda, xurisdici\u00f3n se\u00f1orial erixida en 1375 sobre a se\u00f1or\u00eda, o lugar e o castelo hom\u00f3nimos a favor de Gast\u00f3 de Montcada i de Luna, que comprend\u00eda os castelos de Malavella, Montagut e Cass\u00e0, a vila de Caldes de Malavella e as vilas e lugares de Franciac, Santa Seclina, Caulers, Tossa e Lloret.\nPasou \u00e1 familia Cru\u00eflles e, despois de varios preitos, aos Rocabert\u00ed-Tagamanent, aos Vilarig e aos Cru\u00eflles de Castellfollit, \u00e1 vez que os Montcada, marqueses de Aitona, e os seus sucesores os duques de Medinaceli tam\u00e9n se puxeron o t\u00edtulo de bar\u00f3ns de Llagostera. A se\u00f1or\u00eda de Llagostera conced\u00e9rase en 1288 ao vizconde Dalmau de Rocabert\u00ed. En 1323, trala morte do fillo deste, Guerau de Rocabert\u00ed, volveu \u00e1 coroa, e en 1324 foi doada ao av\u00f3 do primeiro bar\u00f3n Ot de Montcada i de Pin\u00f3s, se\u00f1or da baron\u00eda Aitona. O barrio de Reramur ilustra perfectamente a configuraci\u00f3n medieval da vila dentro da muralla que antigamente marcaba os l\u00edmites do n\u00facleo habitado arredor do castelo e da igrexa.\nA principios do s\u00e9culo XIX, Llagostera converteuse nunha das vilas con importante actividade da industria de rollas, xuntamente coa veci\u00f1a Cass\u00e0 de la Selva. Esta industria significou un crecemento demogr\u00e1fico e urban\u00edstico da localidade, ademais do nacemento dunha clase obreira incipiente. Por iso en 1872 constitu\u00eduse unha Federaci\u00f3n Local da Federaci\u00f3n Rexional Espa\u00f1ola da Asociaci\u00f3n Internacional dos Traballadores (FRE-AIT), liderada pola sindicalista llagosterenca Isabel Vil\u00e0 i Pujol. Despois da guerra civil espa\u00f1ola, co declive da industria de rollas e a falta dunha rede de auga potable, chegou a par\u00e1lisis econ\u00f3mica ao municipio, que non conseguiu reorientarse cara outras actividades econ\u00f3micas. \u00c9 unha situaci\u00f3n que a\u00ednda persiste actualmente, a\u00ednda que Llagostera recibiu ondas migratorias surespa\u00f1olas, magreb\u00eds e subsaharianas.\nA \"pla\u00e7a del Castell\" acolle, desde 1982, un monumento que recorda os tempos nos que a vila foi gratificada co privilexio real. Este privilexio foi concedido a Llagostera e a Caldes de Malavella en 1241, cando os dous concellos formaban unha bail\u00eda real. O privilexio, que redim\u00eda os habitantes das d\u00faas localidades de certas cargas feudais, foi ratificado posteriormente por Carlos IV de Espa\u00f1a en 1793.\nA construci\u00f3n da li\u00f1a de alta tensi\u00f3n de Les Gavarres de Fecsa Endesa tivo a oposici\u00f3n m\u00e1is destacada da poboaci\u00f3n de Llagostera. Os veci\u00f1os consideraban que pasaba moi preto das casas e que prexudicar\u00eda a s\u00faa sa\u00fade. O concello liderado por Josep Llu\u00eds Postigo i Garcia converteuse a finais de 2001 no \u00fanico en opo\u00f1erse \u00e1 construci\u00f3n da li\u00f1a. A finais de setembro de 2001 inici\u00e1ronse as obras cun forte despregamento dos Mossos d'Esquadra. Co nome de \"Llagosterix\" os veci\u00f1os fixeron un ir\u00f3nico acto de inauguraci\u00f3n l\u00fadico-reivindicativo con pasacalles acabadas as obras.\nDemograf\u00eda.\nAs entidades de poboaci\u00f3n do municipio son: Llagostera, la Canyera, Llagostera Residencial, la Mata, Mont-rei, Bruguera, Cantallops, Creu de Serra, Ganix, Gai\u00e0, Llobatera, Mata, Penedes, Pocafarina, Sant Lloren\u00e7, Font Bona, Selva Brava e Mas Gotarra.\nTransporte.\nA situaci\u00f3n estrat\u00e9xica do municipio converteuno en terra de paso e de conexi\u00f3n entre o interior xerundense e a Costa Brava centro. A Llagostera ch\u00e9gase polas estradas C-65, de Xirona a Sant Feliu de Gu\u00edxols, pola GI-674 de Caldes de Malavella ou pola C-35 de Tossa de Mar e Vidreres, v\u00eda que enlaza coa autoestrada AP-7. Antigamente, Llagostera estivo conectada ao ferrocarril por medio da li\u00f1a de v\u00eda estreita que un\u00eda Sant Feliu de Gu\u00edxols e Xirona que pasaba polo municipio, onde hab\u00eda unha estaci\u00f3n. Esta li\u00f1a foi clausurada en 1969.\nDeporte.\nO equipo de f\u00fatbol m\u00e1is representativo da localidade \u00e9 o Uni\u00f3 Esportiva Llagostera, que xoga na Segunda Divisi\u00f3n B. Son co\u00f1ecidos tam\u00e9n o Club Patinatge Llagostera, con varios t\u00edtulos nacionais e europeos, o Club d'Handbol Llagostera, o Club B\u00e0squet Llagostera, o Club BTT Llagostera, o Futbol Sala Llagostera, o Grup Excursionista Bell Mat\u00ed ou o Club Tenis Taula Llagostera."}
{"id": "283832", "revid": "27155", "url": "https://gl.wikipedia.org/wiki?curid=283832", "title": "Esquistosoma", "text": ""}
{"id": "283835", "revid": "56817", "url": "https://gl.wikipedia.org/wiki?curid=283835", "title": "La Libertad (Betanzos)", "text": "La Libertad foi un peri\u00f3dico editado en Betanzos en 1886.\nTraxectoria.\nApareceu o 1 de maio de 1886. Bisemanario republicano que sa\u00eda os m\u00e9rcores e os s\u00e1bados. Creado e dirixido por Roque Ponte Pe\u00f1a. Entre os seus colaboradores figurou Fernando Garc\u00eda Acu\u00f1a. Imprim\u00edase nos obradoiros tipogr\u00e1ficos de \u00c1ngel Amenedo Ponte. Publicou unha \"galer\u00eda de hombres ilustres de Betanzos\" obra do erudito local Jesualdo Mart\u00ednez Santiso. Inseriu tam\u00e9n unha obra novel\u00edstica de ambiente galego en forma de follet\u00edn."}
{"id": "283836", "revid": "5863", "url": "https://gl.wikipedia.org/wiki?curid=283836", "title": "La Libertad (Buenos Aires)", "text": "La Libertad foi un peri\u00f3dico editado en Buenos Aires en 1920.\nTraxectoria.\nPublicaci\u00f3n editada polo Comit\u00e9 de Residentes del Partido de La Estrada en Buenos Aires dende 1920. De periodicidade mensual, distribu\u00edase gratuitamente."}
{"id": "283837", "revid": "56817", "url": "https://gl.wikipedia.org/wiki?curid=283837", "title": "La Libertad (A Coru\u00f1a)", "text": "La Libertad foi un peri\u00f3dico editado na Coru\u00f1a en 1904.\nTraxectoria.\nApareceu en 1904."}
{"id": "283838", "revid": "1888", "url": "https://gl.wikipedia.org/wiki?curid=283838", "title": "El Perro Chico", "text": "El Perro Chico foi un peri\u00f3dico editado en Santiago de Compostela en 1919.\nHistoria e caracter\u00edsticas.\nSubtitulada \"Revista c\u00f3mico-seria\", apareceu en decembro de 1919. Publicaci\u00f3n humor\u00edstica de vinte p\u00e1xinas que inclu\u00edu varios espazos en galego. De vida moi breve, probablemente s\u00f3 apareceu o primeiro n\u00famero."}
{"id": "283839", "revid": "89787", "url": "https://gl.wikipedia.org/wiki?curid=283839", "title": "Rally Cidade de Nar\u00f3n de 2014", "text": "O Rally Cidade de Nar\u00f3n de 2014 foi a edici\u00f3n 27\u00aa e a cuarta rolda da tempada 2014 do Campionato de Galicia de Rally. Celebrouse entre o 7 de xu\u00f1o e contou cun itinerario composto por oito treitos sobre asfalto."}
{"id": "283840", "revid": "23204", "url": "https://gl.wikipedia.org/wiki?curid=283840", "title": "Goat Simulator", "text": "Goat Simulator \u00e9 un videoxogo de simulaci\u00f3n en terceira persoa desenvolvido por Coffee Stain Studios. Foi estreado para Microsoft Windows por Steam o 1 de abril de 2014. As versi\u00f3ns para Mac OS X e Linux est\u00e1n a ser desenvolvidas.\nO modo de xogo \u00e9 comparable \u00f3 dos xogos de skate, pero o xogador controla unha cabra cuxo \u00fanico obxectivo \u00e9 facer a maior das desfeitas nun mapa de mundo aberto. Concibido inicialmente coma un prototipo de broma, os v\u00eddeos en YouTube da versi\u00f3n provocaron grande expectaci\u00f3n, polo que o estudio decidiu lanzar o xogo \u00f3 p\u00fablico."}
{"id": "283842", "revid": "89787", "url": "https://gl.wikipedia.org/wiki?curid=283842", "title": "M\u00fasica minimalista", "text": "A m\u00fasica minimalista \u00e9 unha corrente da m\u00fasica contempor\u00e1nea xurdida nos Estados Unidos na d\u00e9cada de 1960, que representa unha parte importante da m\u00fasica cl\u00e1sica deste pa\u00eds. Os principais compositores cos que \u00e9 asociada esta corrente son os americanos La Monte Young, Terry Riley, Steve Reich, Philip Glass, e John Adams. A obra considerada como a fundadora do minimalismo musical \u00e9 \"In C\" composta en 1964 por Terry Riley. \u00c1s veces se refire \u00e1 m\u00fasica minimalista coa denominaci\u00f3n m\u00e1is ampla de m\u00fasica posmoderna.\nM\u00e1is que un retorno \u00e1 tonalidade, esta corrente caracter\u00edzase principalmente pola utilizaci\u00f3n dunha pulsaci\u00f3n regular e a repetici\u00f3n de motivos curtos que evolucionan lentamente. M\u00e1is al\u00f3 dun movemento de reacci\u00f3n ao serialismo integral, daquela dominante en Europa, a m\u00fasica minimalista marcou o xurdir dunha m\u00fasica americana innovadora, liber\u00e1ndose dos seus v\u00ednculos europeos. Os compositores minimalistas tam\u00e9n realizaron un retorno a unha m\u00fasica de maior emoci\u00f3n, en lugar do enfoque esencialmente intelectual da m\u00fasica serial, ou o enfoque conceptual da m\u00fasica experimental levada a cabo por John Cage. Despois duns inicios dif\u00edciles f\u00f3ra dos circu\u00edtos tradicionais da m\u00fasica cl\u00e1sica, a m\u00fasica minimalista adquiriu a presenza dun certo p\u00fablico, \u00e1s veces de universos diferentes coma o jazz, o rock, a improvisaci\u00f3n libre, ou a m\u00fasica electr\u00f3nica. A televisi\u00f3n e o cinema te\u00f1en empregado frecuentemente esta m\u00fasica, en particular obras de Philip Glass, contribu\u00edndo \u00e1 s\u00faa difusi\u00f3n entre o gran p\u00fablico. Certas cr\u00edticas violentas tam\u00e9n se te\u00f1en expresado dende o mundo musical, acusando ao minimalismo de producir un consumidor de m\u00fasica superficial e sen alma.\nVisi\u00f3n xeral.\nPresentaci\u00f3n.\nXeralmente des\u00edgnase polo termo \"m\u00fasica minimalista\" a unha corrente da m\u00fasica contempor\u00e1nea aparecida nos anos 1960s nos Estados Unidos cos compositores La Monte Young, Terry Riley, Steve Reich, e Philip Glass. O movemento desenvolveuse principalmente nas d\u00faas rexi\u00f3ns dos Estados Unidos tradicionalmente m\u00e1is abertas \u00e1s innovaci\u00f3ns art\u00edsticas e \u00e1s influencias das culturas non europeas: Nova York e a Costa Oeste. O minimalismo ten tam\u00e9n adeptos en Gran Breta\u00f1a (Michael Nyman, Gavin Bryars), nos Pa\u00edses Baixos (Louis Andriessen), en Francia (Renaud Gagneux, Bruno Letort), mais segue a ser un fen\u00f3meno principalmente estadounidense.\nO termo empr\u00e9gase \u00e1s veces de xeito m\u00e1is xeral mediante a inclusi\u00f3n de certos compositores de m\u00fasica experimental, ou de m\u00fasica posmoderna. En particular, Arvo P\u00e4rt e Henryk G\u00f3recki son \u00e1s veces considerados compositores minimalistas, a\u00ednda que con preocupaci\u00f3ns moi distintas dos americanos repetitivos.\nA m\u00fasica minimalista marca unha ruptura coas vangardas e un retorno \u00e1 m\u00fasica tonal, ou \u00e1s veces modal. Tam\u00e9n caracter\u00edzase xeralmente por unha certa nudez e unha econom\u00eda de medios. En funci\u00f3n dos compositores, empr\u00e9ganse diversas caracter\u00edsticas: o o emprego de procesos sistem\u00e1ticos de composici\u00f3n, de estruturas repetitivas e unha m\u00e9trica regular para os repetitivos americanos, unha influencia da m\u00fasica relixiosa da Idade Media para Arvo P\u00e4rt e Henryk G\u00f3recki, o retorno a certas formas cl\u00e1sicas (cuarteto, sinfon\u00eda...) para John Adams.\nO ano 1976 marcou un fito do movemento minimalista no seu conxunto coas creaci\u00f3ns concomitantes de \"Music for 18 Musicians\" de Reich, o \u00f3pera \"Einstein on the Beach\" de Glass, de \"De Staat\" de Louis Andriessen, de \"F\u00fcr Alina\" a peza fundacional do tintinnabuli de Arvo P\u00e4rt e da \"Terceira Sinfon\u00eda\" de Henryk G\u00f3recki. Todas estas obras te\u00f1en en com\u00fan, ademais da data das s\u00faas estreas, que representan un xiro na carreira dos seus compositores, sexa por ser o resultado dun traballo te\u00f3rico ou creando un novo estilo de escritura que achegar\u00e1 un \u00ab sopro de aire fresco \u00bb no mundo da m\u00fasica cl\u00e1sica do s\u00e9culo XX.\nContexto musical.\nA m\u00fasica contempor\u00e1nea dos anos 1950-60 estaba dominada polo serialismo integral e a vangarda europea en torno a Pierre Boulez, Luigi Nono, Bruno Maderna, Luciano Berio, Karlheinz Stockhausen etc. Os compositores experimentaron coas novas tecnolox\u00edas da electr\u00f3nica e as\u00ed baseando os fundamentos da m\u00fasica electr\u00f3nica e da m\u00fasica concreta, baixo o impulso especialmente de Pierre Schaeffer, Karlheinz Stockhausen, e Pierre Henry.\nNos Estados Unidos, \u00e9 a figura de John Cage a que dominaba, cun enfoque esencialmente conceptual, cerca do \"happening\", as\u00ed como co f\u00edo vermello da indeterminaci\u00f3n. Esta foi tam\u00e9n a \u00e9poca da creaci\u00f3n do movemento art\u00edstico denominado Fluxus, dirixido a empurrar as fronteiras da mesma noci\u00f3n da obra de arte, que influ\u00edu tam\u00e9n aos minimalistas. Os anos 1950-60 tam\u00e9n viron o nacemento e desenvolvemento baixo a influencia de John Coltrane e Ornette Coleman do free jazz, que marcou particularmente aos compositores americanos da \u00e9poca.\nA m\u00fasica popular non pode ser ignorada no contexto musical. A emerxencia e dominaci\u00f3n do Rock 'n' roll, o descubrimento en occidente da m\u00fasica do extremo oriente, e en particular da m\u00fasica da India, exerceron tam\u00e9n a s\u00faa influencia sobre os minimalistas.\nSobre o termo \u00abminimalismo\u00bb.\nA orixe do termo \u00abminimalista\u00bb para describir \u00e1 corrente minimalista segue sen estar clara. Polo xeral atrib\u00faeselle a paternidade do termo ao compositor brit\u00e1nico Michael Nyman no seu libro de 1974 \"Experimental Music: Cage and beyond\". Con todo, Nyman empregou o termo \u00abminimal\u00bb, nun artigo titulado \"Minimal Music\", nas obras dos compositores Cornelius Cardew e Henning Christiansen. O termo \u00abminimalista\u00bb foi posteriormente empregado por Nyman para describir non s\u00f3 \u00e1 corrente americana, sen\u00f3n tam\u00e9n \u00e1 m\u00fasica experimental inglesa (inclu\u00edndo aos compositores Gavin Bryars, Christopher Hobbs, Michael Parsons...).\nO cr\u00edtico musical Tom Johnson empregou tam\u00e9n o termo en marzo de 1972 sobre un concerto de Alvin Lucier. Johnson empregar\u00e1 o termo minimalista para describir as composici\u00f3ns de Steve Reich, mais o vocabulario \u00e9 cambiante, e pasa a empregar o termo \u00abm\u00fasica hipn\u00f3tica\u00bb. En 1977, o xornalista escribiu un artigo titulado \"What is Minimalism really about?\" no que o termo de \u00abm\u00fasica minimalista\u00bb xa est\u00e1 ben establecido.\nTam\u00e9n aparece referida cos termos \"pulse music\", \"systems music\", \"process music\", \"trance music\", \"hypnotic music\", ou en franc\u00e9s \"musique r\u00e9p\u00e9titive\", que \u00e9 moi empregado en Francia, e que \u00e9 o termo que para Steve Reich \u00e9 \u00abmenos malo\u00bb.\nO adxectivo minimalista, e m\u00e1is a\u00ednda o adxectivo m\u00ednima, introduce unha confusi\u00f3n sobre a natureza da m\u00fasica minimalista. A pesar de que emprega material musical escaso e unha certa econom\u00eda de estruturas musicais, o termo describe ma a natureza da m\u00fasica. As pezas poden ser de feito moi longas, precisar dun gran n\u00famero de m\u00fasicos, e a orquestraci\u00f3n pode ser bastante complexa. Ademais pode ser percibido como algo pexorativo, no sentido unha m\u00fasica minimalista pode ser menos que unha \u00abm\u00fasica normal\u00bb e ter\u00eda requirido menos esforzo de traballo de composici\u00f3n. Outra confusi\u00f3n v\u00e9n do feito de que o minimalisto \u00e9 un termo creado polos historiadores da arte, e que a m\u00fasica minimalista non sempre comparte as caracter\u00edsticas do minimalismo das artes pl\u00e1sticas.\nOs compositores non est\u00e1n en xeral moi satisfeitos coa denominaci\u00f3n. S\u00f3 La Monte Young encontra o termo axeitado, e s\u00f3 para as s\u00faas primeiras obras. Philip Glass prefire o termo de \u00abm\u00fasica sen intenci\u00f3n\u00bb, ou \u00abm\u00fasica con estrutura repetitiva\u00bb.\nOrixes.\nUn precursor e unha influencia: Erik Satie.\nOs inicios da m\u00fasica minimalista enc\u00f3ntranse en certas obras de Erik Satie, especialmente polo seu emprego da forma repetitiva en \"ostinato\" visto como unha \u00abtranscendencia ext\u00e1tica do tempo en repetici\u00f3n, na obsesi\u00f3n contemplativa do mesmo\u00bb e que serve de moitas composici\u00f3ns. A \"Premi\u00e8re Gnossienne\" (1890) e a primeira peza que escribiu seguindo un esquema repetitivo, que experimentar\u00eda m\u00e1is adiante na s\u00faa peza m\u00edstica \"Vexations\" (1892-1893). Esta \u00faltima consiste en repetir 840 veces seguidas o mesmo motivo, a duraci\u00f3n da peza pode alcanzar as vinte horas. \"Vexations\" foi interpretada por primeira vez a iniciativa de John Cage en 1963 en Nova York, \u00e9 dicir, nos anos do nacemento do minimalismo. Meredith Monk, frecuentemente asociada coa corrente minimalista, participou nunha interpretaci\u00f3n das \"Vexations\" nun festival adicado a Satie en 1966, e Gavin Bryars e Christopher Hobbs fixeron o mesmo en Leicester en 1971.\nSatie \u00e9 citado polos minimalistas como unha referencia, especialmente por Steve Reich. Tam\u00e9n se realiza unha homenaxe en forma de chisco coa composici\u00f3n de Philip Glass, \"Piece in the Shape of a Square\", en referencia aos seus \"Trois Morceaux en forme de poire\", as\u00ed como as s\u00faas obras \"Music with Changing Parts\" e \"Einstein on the Beach\" reanudando unha forma de progresi\u00f3n dos movementos en arco de tipo ABCBCA empregado anteriormente por Satie. Para Michael Nyman, Satie \u00e9 \u00abindispensable por cantidade de raz\u00f3ns\u00bb, e consid\u00e9rao o \u00fanico compositor preexperimental cuxo traballo \u00e9 indispensable.\nSerialismo.\nM\u00e1is sorprendentemente, Anton Webern, alumno de Arnold Schoenberg e membro da Segunda Escola de Viena, exerceu tam\u00e9n unha influencia no movemento minimalista. En particular sobre La Monte Young, que cita as secci\u00f3ns est\u00e1ticas de \"Sechs Bagatellen f\u00fcr Streichquartett\" (1613) e a \"Sinfon\u00eda, op. 21\" (1928) como obras que lle axudaron moito a realizar a transici\u00f3n entre o serialismo e o minimalismo. O feito de que Webern sexa unha grande influencia do post-serialismo que se desenvolveu na mesma \u00e9poca en Europa, mais con concepci\u00f3ns musicais radicalmente diferentes, \u00e9 \u00e1s veces sinalado como \u00abparadoxal\u00bb polos music\u00f3logos.\nFigura do serialismo e da escola de Darmstadt, Karlheinz Stockhausen pos\u00fae con todo v\u00ednculos coa corrente minimalista. Obras como \"Stimmung\", \"Mantra\" e \"Inori\" empregan material minimalista e un tempo expandido. La Monte Young foi estudar con Stockhausen a Darmstadt, e consider\u00e1bao nese momento o compositor vivo m\u00e1is grande. Terry Riley tam\u00e9n ti\u00f1a un grande interese nas obras de Stockhausen, en particular o ritmos complexos de Zeitmasze, as\u00ed como en Arnold Sch\u00f6nberg.\nDe xeito xeral, todos os compositores minimalistas estiveron expostos ao serialismo, Steve Reixh como estudante do Mills College, quen de inmediato sentiu que ti\u00f1a que afastarse del o antes posible, ou Philip Glass que compuxo obras atonais 18 anos, antes de cambiar de estilo.\nM\u00fasica de vangarda americana.\nJohn Cage exerceu unha grande influencia nos anos de nacemento do minimalismo. As ideas de Cage, o compositor m\u00e1is importante da vangarda e experimental nos Estados Unidos, repercutiron directa ou indirectamente na obra dos minimalistas. Algunhas das pezas de Cage poden parecer ligadas ao minimalismo, especialmente as s\u00faas primeiras composici\u00f3ns, ou a celebre \"4\u203233\u2033\", que data de 1952, a composici\u00f3n m\u00e1is minimalista posible, xa que est\u00e1 compostas unicamente por silencio. Con todo, Cage \u00e9 moi cr\u00edtico co minimalismo, e a s\u00faa t\u00e9cnica favorita, a indeterminaci\u00f3n (ou a non intenci\u00f3n), \u00e9 dicir o uso da aleatoriedade, nas s\u00faas obras ou no proceso de composici\u00f3n en si, ser\u00eda fortemente rexeitado polos minimalistas.\nNo seu libro \"Experimental Music: Cage and beyond\", Michael Nyman sit\u00faa claramente o minimalismo nun contexto post-Cage, como unha reacci\u00f3n \u00e1 indeterminaci\u00f3n querida por este \u00faltimo. Con todo, os music\u00f3logos te\u00f1en atopado similitudes entre as obras de Cage, especialmente no interese pola estrutura m\u00e1is que sobre o material, o femto de que a m\u00fasica \u00e9 creada por procesos compositivos, e unha expresi\u00f3n musical que evita salientar a personalidade do compositor, apoi\u00e1ndose na experimentaci\u00f3n para ir m\u00e1is al\u00f3 da imaxinaci\u00f3n do compositor.\nOutro compositor americano da xeraci\u00f3n de Cage vinculado aos minimalistas \u00e9 Morton Feldman. Feldman emprega tam\u00e9n a indeterminaci\u00f3n e a aleatoriedade nas das obras, mais s\u00e9ntese atra\u00eddo polos sons duradeiros e as paisaxes sonoras tranquilas e planas. A\u00ednda que xeralmente non \u00e9 considerado minimalista, algunhas das s\u00faas obras, en particular \"Piece for Four Pianos\" (1957), poden parecerse a pezas posteriores de Steve Reich que empregan o cambio de fase. Reich tam\u00e9n reco\u00f1ecer\u00e1 a s\u00faa admiraci\u00f3n por Feldman.\nM\u00fasicas non occidentais.\nNas d\u00e9cadas 1950 e 1960, Europa occidental e os Estados Unidos descubriron as m\u00fasicas non occidentais. Estas m\u00fasicas baseadas xeralmente en modos exercer\u00edan unha influencia no conxunto dos compositores minimalistas.\nVivindo na costa Oeste, La Monte Young descubriu a m\u00fasica da India en 1957 no campus de ACLA. O compositor citou a Ali Akbar Khan (sarod) e Chatur Lal (tabla) como especialmente salientables. A m\u00fasica india ter\u00e1 unha influencia decisiva en Young, e particularmente o descubrimento do tanbur, que aprendeu con Pandit Pr\u00e2n Nath. O papel de pedal do tanbur fascinou a Young, e impulsou o seu interese polos sons tenidos e longos. Young reco\u00f1ece tam\u00e9n a iinfluencia da m\u00fasica do Xap\u00f3n e en particular do gagaku. Esta influencia ex\u00e9rcese na obra considerada como o inicio do minimalismo, \"Trio for Strings\" (1958).\nTerry Riley descubriu as m\u00fasicas non occidentais durante a s\u00faa estad\u00eda en Europa, en especial a m\u00fasica de Marrocos, as\u00ed como a da India, por intermediaci\u00f3n de La Monte Young. Colaborou tam\u00e9n con Pr\u00e2n Nath para o disco \"Music from Mills\" (1986).\nPara Steve Reich, foron as lecci\u00f3ns de William Austin en Cornell as que o iniciaron nas m\u00fasicas do mundo. Austin fac\u00eda escoitar ao seu alumnado m\u00fasica africana e m\u00fasica balinesa, algo raro na \u00e9poca. Por recomendaci\u00f3n de Gunther Schuller, Reich estudou o libro \"Studies in African Music\" de Arthur Morris Jones, que lle causou unha forte impresi\u00f3n. En 1970, decidiu ir estudar percusi\u00f3n a Ghana durante o ver\u00e1n, o que confirmar\u00eda as s\u00faas intuici\u00f3ns sobre a riqueza sonora dos instrumentos ac\u00fasticos (en oposici\u00f3n aos instrumentos electr\u00f3nicos) e o seu forte interese pola percusi\u00f3n. A obra \"Drumming\" (1971) \u00e9 en parte resultado desta viaxe. Os m\u00fasicos Russell Hartenberger e Robert Becker de Nexus, membros regulares do grupo instrumental de Reich, tam\u00e9n estudaron os tambores africanos. Durante os ver\u00e1ns de 1973 e 1974, Reich tam\u00e9n foi estudar gamel\u00e1n balin\u00e9s \u00e1 costa Oeste dos Estados Unidos. Reich declarou en 1973:\nPara Philip Glass, foi un encontro con Ravi Shankar en Par\u00eds en 1965 o que o introduciu na m\u00fasica da India. Descubriu un principio de acumulaci\u00f3n de pequenas unidades musicais para formar unhas m\u00e1is grandes que influir\u00edan fortemente no seu xeito de compo\u00f1er. Glass fixo tam\u00e9n numerosas viaxes a diferentes partes da India para descubrir a s\u00faa m\u00fasica e cultura.\nO jazz.\nO jazz \u00e9 de grande importancia para os minimalistas. Todos reco\u00f1ecen a s\u00faa influencia, e en particular o jazz modal de John Coltrane, o \"free jazz\" e Ornette Coleman.\nA improvisaci\u00f3n \u00e9 un elemento central para Terry Riley, como para La Monte Young. Este \u00faltimo \u00e9 saxofonista e pos\u00fae experiencia no jazz como instrumentista, exercendo principalmente durante os seus anos de secundaria e da universidad. En Os \u00c1nxeles, tocou en big bands e pequenas formaci\u00f3ns, en particular con Eric Dolphy, Don Cherry, Billy Higgins, e plantex\u00e1base dedicarse ao jazz. A influencia do jazz \u00e9 claramente visible nas s\u00faas obras, en particular a s\u00faa interpretaci\u00f3n do saxof\u00f3n sopranino, ou o seu interese polas formas de improvisaci\u00f3n. Riley \u00e9 pianista, e estudou ragtime con Wally Rose, e tocou para ga\u00f1arse a vida mentres era estudante na universidade, e mentres estaba en Francia. Riley foi tam\u00e9n impresionado por Coltrane, que o inspirou entre outras cousas para aprender a tocar o saxof\u00f3n soprano.\nPara Steve Reich, o jazz \u00e9 tam\u00e9n unha influencia significativa. Reixh \u00e9 bater\u00eda de formaci\u00f3n, e ten tocado en grupos de jazz na secundaria e na Universidade Cornell. Estaba extremadamente marcado por John Coltrane, \u00eda velo en concerto con moita frecuencia, e cita os \u00e1lbums \"My Favorite Things\" e \"Africa/Brass\" como especialmente marcantes. Para Reich, \u00e9 impensable que a s\u00faa m\u00fasica puidera ter visto a luz sen o jazz, especialmente o ritmo, a flexibilidade, e o sentido mel\u00f3dico do jazz, que considera influencias fundamentais.\nAo contrario que os seus colegas, Philip Glass, de formaci\u00f3n musical m\u00e1is exclusivamente cl\u00e1sica, non ve o jazz como unha das s\u00faas influencias, mesmo reco\u00f1ecendo ter estado fascinado polo \"free jazz\" de Ornette Coleman e de John Coltrane.\nMovemento minimalista.\nO movemento minimalista apareceu na d\u00e9cada de 1960 cos traballos de La Monte Young e Terry Riley, considerados como os precursores. Steve Reich e Philip Glass ampliar\u00e1n as s\u00faas ideas e desenvolver\u00e1n procesos de composici\u00f3n que demostrar\u00e1n ser moi exitosos.\nCon todo, o minimalismo s\u00f3 concirne a unha parte da obra destes compositores, e consid\u00e9rase que o minimalismo, tal como se define xeralmente, finaliza a mediados da d\u00e9cada de 1970. A partir desta data, os compositores integran elementos musicais m\u00e1is ricos, m\u00e1is melod\u00eda e harmon\u00eda, mesmo contrapunto. A incorporaci\u00f3n destes elementos, sen romper co seu traballo anterior, achegaron unha certa evoluci\u00f3n. \u00c1s veces f\u00e1lase de postminimalismo, en particular para John Adams. Philip Glass di explicitamente que, para el, o minimalismo acaba en 1974, debido \u00e1 s\u00faa total implicaci\u00f3n co \u00abteatro musical\u00bb a partir dese momento.\nPersonalidades, \u00e1s veces chamadas \u00abminimalistas m\u00edsticos\u00bb, como Arvo P\u00e4rt, que apareceron a finais da d\u00e9cada de 1970, non son por outra banda herdeiros directos dos repetitivos americanos, sen\u00f3n que tam\u00e9n se incl\u00faen baixo a bandeira do postminimalismo, ou m\u00e1is xeralmentedo posmodernismo.\nOs precursores: La Monte Young e Terry Riley.\nConsid\u00e9rase xeralmente a La Monte Young o iniciador do movemento minimalista, en particular coa s\u00faa peza \"Trio for Strings\" (1958). Nesa \u00e9poca Young estaba inspirado por Webern, e creou un universo sonoro case est\u00e1tico con notas longas tenidas durante varios minutos e pouca evoluci\u00f3n. Esta peza servir\u00eda tam\u00e9n como base a Young para os seus futuros trabajos bord\u00f3ns, e \u00e9 unha das orixes da corrente musical denominada drone. Con todo, Young comp\u00f3n sempre empregando o sistema dodecaf\u00f3nico, a\u00ednda que se diferencia do mesmo no emprego de notas longas e en que favorece os intervalos baseados en acordes perfectos e s\u00e9timas maiores. O \"Trio for Strings\" produce unha m\u00fasica que como ningunha outra da \u00e9poca, creando unha atmosfera meditativa, \u00abdoutro mundo\u00bb.\nFoi Terry Riley quen introduciu dous elementos fundamentais do minimalismo: o retorno \u00e1 m\u00fasica tonal e a repetici\u00f3n de motivos musicais. Con \"String Quartet\" (1960), Riley ach\u00e9gase \u00e1 tonalidade, mentres se basea fortemente en La Monte Young, coa utilizaci\u00f3n de notas longas tenidas. Foi con \"String Trio\" (1961) onde Riley introduciu por primeira vez unha estrutura fundamentada na repetici\u00f3n de motivos. O emprego da repetici\u00f3n prov\u00e9n en parte de experimentos que Riley logo realizou con cintas no San Francisco Tape Music Center.\nMais \u00e9 sobre todo \"In C\" (1964) a que marca unha etapa importante na definici\u00f3n de m\u00fasica minimalista. O t\u00edtulo pode ser visto como particularmente provocador para a vangarda serial, xa que anuncia un retorno \u00e1 m\u00fasica tonal, na tonalidade m\u00e1is simple posible, d\u00f3 maior. \"In C\" est\u00e1 escrita para calquera n\u00famero de m\u00fasicos e non importan os instrumentos. A peza conta con 53 motivos musicais, que cada int\u00e9rprete repite as veces que desexe, seguindo unhas poucas recomendaci\u00f3ns. \"In C\" \u00e9 considerada en serval como a obra fundacional do minimalismo, que incl\u00fae todos os elementos: pulsaci\u00f3n regular, m\u00fasica tonal, e un conjunto de motivos curtos repetidos, elementos que crean un universo musical por dereito propio. A obra foi gravada por Columbia Records, que lanzou un disco en 1968. Este foi amplamente distribu\u00eddo e tocado, en particular por Toru Takemitsu no Xap\u00f3n e Cornelius Cardew en Inglaterra.\nCompositores repetitivos: Steve Reich e Philip Glass.\nOs experimentos de Riley coas cintas magn\u00e9ticas e \"In C\" te\u00f1en unha influencia fundamental en Steve Reich. Participou na creaci\u00f3n de \"In C\" como m\u00fasico, e reco\u00f1ece que a peza, ao reunir elementos da m\u00fasica africana, as achegas de John Coltrane, e os ensaios de cintas magn\u00e9ticas, axud\u00e1rono en boa medida a atopar o seu propio cami\u00f1o, en especial para \"It's Gonna Rain\" (1965). Steve Reich elaborou a partir desta peza unha t\u00e9cnica chamada cambio de fase. Aplicada inicialmente nas bandas magn\u00e9ticas, os compositor experimentou posteriormente a t\u00e9cnia con instrmentos ac\u00fasticos, que dar\u00e1 en particular as pezas \"Piano Phase\" (1967), \"Violin Phase\" (1967). Reich seguiu a empregar o cambio de fase ata 1971, e considerou \"Drumming\" (1971) como unha obra de transici\u00f3n. O termo \u00abm\u00fasica de fase\u00bb \u00e9 empregado \u00e1s veces para designar \u00e1 m\u00fasica escrita a partir desta t\u00e9cnica que constit\u00fae na s\u00faa obra o per\u00edodo chamado \u00abminimalismo temper\u00e1n\u00bb. Despois deste per\u00edodo, Reich afastouse destas t\u00e9cnicas sinxelas de \"phasing\" para escribir obras m\u00e1is ambiciosas en termos de efectivos instrumentais, duraci\u00f3n e t\u00e9cnicas, desenvolvendo as s\u00faas investigaci\u00f3ns principalmente cara \u00e1 harmon\u00eda e a pulsaci\u00f3n r\u00edtmica. Este per\u00edodo denominado \u00abminimalismo maduro\u00bb culminar\u00eda coas obras \"Music for 18 Musicians\" (1976) ou \"Music for a Large Ensemble\" (1978). Un terceiro per\u00edodo de cmposici\u00f3n comezou coas obras \"Tehillim\" (1981), e sobre todo \"The Desert Music\" (1984) e \"Different Trains\" (1988), que est\u00e1n marcadas tanto pola utilizaci\u00f3n de voces e palabras como medio de escritura dunha \u00abmelod\u00eda de discurso\u00bb, mais tam\u00e9n o claro compromiso filos\u00f3fico e espiritual do compositor coas s\u00faas obras posteriores.\nPhilip Glass, logo dun per\u00edodo de proba e erro na s\u00faa procura estil\u00edstica de finais da d\u00e9cada de 1960 caracterizada polo simple uso de procesos de repetici\u00f3n/acumulaci\u00f3n (como en \"Two Pages\" e \"Music in Fifths\"), realizou un gran avance en temas de t\u00edmbrica e harmon\u00eda coa obra \"Music with Changing Parts\" (1970) que marca o inicio das s\u00faas composici\u00f3ns denominadas do \u00abminimalismoo maduro\u00bb. Continuar\u00e1 nesta direcci\u00f3n coa culminaci\u00f3n das s\u00faas novas bases de escritura coa obra \"Music in Twelve Parts\" (1974). En 1973 produciuse un punto de inflexi\u00f3n na s\u00faa carreira co encontro co director de escena Bob Wilson, que lle encargou compo\u00f1er a m\u00fasica da \u00f3pera-marathon \"Einstein on the Beach\" (1976). Esta obra constituir\u00e1 a primeira parte da s\u00faa famosa trilox\u00eda l\u00edrica, completada por \"Satyagraha\" (1980) e \"Akhnaten\" (1984), na que aparecen progresivamente os motivos tem\u00e1ticos caracter\u00edsticos das composici\u00f3ns de Glass. A partir de mediados da d\u00e9cada de 1980 avanzou cara \u00e1 escritura masiva de seis cuartetos, nove sinfon\u00edas, e seis concertos, variando os temas e os ritmos que agora representan a su\u00e2tes \"marca rexistrada\", inmediatamente identificable, mais afast\u00e1ndose de calquera nova investigaci\u00f3n formal dentro do movemento minimalista. Por outra banda ga\u00f1ou en popularidade entre o p\u00fablico en xeral, especialmente grazas ao mundo da m\u00fasica pop e do cinema, que emprega en gran medida as s\u00faas creaci\u00f3ns m\u00e1is ou menos orixinais, ao contrario que Steve Reich, que \u00e9 unha figura de autoridade e de referencia no mundo da m\u00fasica cl\u00e1sica.\nMoitos outros compositores participaron no desenvolvemento da m\u00fasica minimalista en Nova York nas d\u00e9cadas de 1960 e 1970. Philip Glass insiste particularmente no feito de que existiu unha gran vitalidade e variedade de ideas, \u00e1s que contribu\u00edron fortemente Meredith Monk, Frederic Rzewski, Pauline Oliveros, James Tenney, Charlemagne Palestine, Terry Jennings, Philip Corner, David Behrman, Jon Gibson, Phill Niblock, Rhys Chatham, Ingram Marshall. Glass lamenta que estes compositores non se beneficiaran da mesma exposici\u00f3n dos medios que el ou Steve Reich. F\u00f3ra desta comunidade neoiorquina, en Europa desenvolv\u00e9ronse obras que se aproximaron ao minimalismo, ou que estaban directamente inspiradas nas obras dos estadounidenses: Louis Andriessen nos Pa\u00edses Baixos, Gavin Bryars e Michael Nyman no Reino Unido, Renaud Gagneux e Bruno Letort en Francia.\nPostminimalismo e posmodernismo.\nO posmodernismo musical \u00e9 unha actitude de rexeitamento contra o illamento e o hermetismo do postserialismo, os compositores posmodernos reivindican a mestizaxe e a mestura de formas mediante a t\u00e9cnica do \"collage\", o empr\u00e9stito, e a cita. Onde o postserialismo ti\u00f1a que \u00abborrar o pasado\u00bb segundo a expresi\u00f3n de Pierre Boulez, o posmodernismo t\u00f3mao como referencia. As\u00ed, John Adams considera que a s\u00faa m\u00fasica n\u00fatrese \u00ab... non s\u00f3 do minimalismo, sen\u00f3n de Alban Berg, Stravinskii, do rock'n roll, da m\u00fasica \u00e1rabe, xud\u00eda etc.\u00bb. A trav\u00e9s deste retorno \u00e1s formas mel\u00f3dicas e tonais, \u00e1 utilizaci\u00f3n dunha linguaxe repetitiva, au recurso do \"collage\" e a cita, en todas esas caracter\u00edsticas o minimalismo \u00e9 a corrente m\u00e1is radical do posmodernismo na s\u00faa ruptura co postserialismo..\nO postminimalismo tam\u00e9n concirne aos primeiros compositores minimalistas. Tras \"Drumming\" (1971), Reich enriqueceu a instrumentaci\u00f3n das s\u00faas pesas, e fixo evolucionar os seus m\u00e9todos r\u00edtmicos e harm\u00f3nicos cara a unha maior complexidade. Do mesmo xeito, Philip Glass comezou a compo\u00f1er para o \u00abteatro musical\u00bb e a \u00f3pera a partir de 1974, con inquedanzas que se afastaban do minimalismo, en particular o emprego da harmon\u00eda como na \u00f3pera \"Einstein on the Beach\" (1976) que marca esta evoluci\u00f3n. O postminimalismo, xa que logo, dist\u00ednguese do minimalismo por ser menos radical e experimental..\nOs \u00abminimalistas m\u00edsticos\u00bb.\nEstes compositores son \u00e1s veces clasificados e asociados co movemento minimalista pola s\u00faa utilizaci\u00f3n de certos principios de composici\u00f3n deste estilo (repetici\u00f3n, sons prolongados, silencios, unha certa simplicidade) e dunha abertamente reivindicada influencia relixiosa cristi\u00e1 ou espiritual nas s\u00faas vidas e nas s\u00faas composici\u00f3ns. Alan Hovhaness \u00e9 \u00e1s veces visto como o precursor desta tendencia, mais son sobre todo o estoniano Arvo P\u00e4rt, o polon\u00e9s Henryk G\u00f3recki, e o brit\u00e1nico John Tavener os que est\u00e1n asociados xeralmente cos \u00abminimalistas m\u00edsticos\u00bb. Dun xeito m\u00e1is, Giya Kancheli e Sofiia Gubaidulina est\u00e1n tam\u00e9n asociados a esta p\u00f3la minimalismo.\nAs obras de P\u00e4rt e G\u00f3recki caracter\u00edzanse pola utilizaci\u00f3n da tonalidade, dun material musical simple empregado frecuentemente de xeito repetitivo, e dunha composici\u00f3n influenciada polos compositores da Idade Media e o canto chan gregoriano. Ambos, fortemente marcados pola represi\u00f3n pol\u00edtica e espiritual nos ses pa\u00edses baixo r\u00e9ximes comunistas, comezaron a compo\u00f1er na d\u00e9cada de 1960 nun estilo neocl\u00e1sico antes de orientarse cara ao serialismo, provocando a s\u00faa censura por parte das autoridades. P\u00e4rt recorreu ent\u00f3n a unha m\u00fasica de silencio e contemplaci\u00f3n con \"F\u00fcr Alina\" (1976), \"Fratres\" (1977), e \"Spiegel im Spiegel\" (1978), obras fundacionais desta corrente interna dentro do minimalismo que sentar\u00e1 as bases dun estilo espec\u00edfico que el describe como intinnabuli. Este estilo caracter\u00edzase pola utilizaci\u00f3n simult\u00e1nea de d\u00faas voces, unha arpexiando sobre unha tr\u00edada t\u00f3nica chamada \u00abtintinnabulante\u00bb, e a outra descansando sobre un baixo que evoluciona de xeito diat\u00f3nico. O seu traballo, xa que logo, ori\u00e9ntase cara \u00e1 escritura exclusivamente de m\u00fasica sacra, a maior parte das veces coral, desenvolvendo unha \u00abluminosidade das canci\u00f3ns\u00bb. G\u00f3recki pola s\u00faa banda, efect\u00faa unha transici\u00f3n entre m\u00fasica serial e minimalismo sacro en 1976, en particular coa escritura da s\u00faa \"Terceira Sinfon\u00edaa\", que ter\u00eda un grande impacto uns anos m\u00e1is tarde en Europa occidental e os Estados Unidos, establecendo as\u00ed a s\u00faa notoriedade internacional.\nDescrici\u00f3n musical.\nO grupo de obras clasificadas como m\u00fasica minimalista est\u00e1 lonxe de ter unha unidade de estilo ou de ter unhas caracter\u00edsticas musicais totalmente id\u00e9nticas. A\u00ednda que unha clasificaci\u00f3n \u00e9 sempre redutiva, ac\u00e9ptase xeralmente que a est\u00e9tica da m\u00fasica minimalista est\u00e1 fundamentada sobre tres caracter\u00edsticas: :\nCon todo, isto engloba obras de perf\u00eds moi diversos, e a utilizaci\u00f3n de diferentes t\u00e9cnicas musicais. Do mesmo xeito, non todas obras dos chamados compositores minimalistas poden ser consideradas minimalistas, en especial os \u00faltimos traballos de Steve Reich e Philip Glass, ou as primeiras obras (frecuentemente non musicais) de La Monte Young."}
{"id": "283843", "revid": "5132", "url": "https://gl.wikipedia.org/wiki?curid=283843", "title": "Federaci\u00f3n Internacional de F\u00fatbol", "text": ""}
{"id": "283844", "revid": "98629", "url": "https://gl.wikipedia.org/wiki?curid=283844", "title": "Zombieland", "text": "Zombieland \u00e9 un filme estadounidense dirixido por Ruben Fleischer que se estreou no 2009. Est\u00e1 protagonizado por Jesse Eisenberg, Woody Harrelson, Emma Stone e Abigail Breslin, que interpretan \u00f3s superviventes dunha apocalipse zombi. Xuntos, comezan unha viaxe polo suroeste dos Estados Unidos para atopar un santuario libre de zombis.\nSinopse.\nNun mundo inzado de zombis, Columbus (Jesse Eisenberg) \u00e9 un rapaz que vive arrepiado. Pero grazas \u00f3 medo e a seguir unha estrita lista de normas puido sobrevivir. Un d\u00eda co\u00f1ece a Tallahassse (Woody Harrelson), un cazazombis cuxo \u00fanico desexo na vida \u00e9 conseguir o derradeiro Twinkie da terra. Cando ambos co\u00f1ecen a Wichita (Emma Stone) e a Little Rock (Abigail Breslin), que tam\u00e9n sobreviven \u00f3 caos como poden, ter\u00e1n que elixir entre confiar entre eles ou sucumbir ante os zombis."}
{"id": "283845", "revid": "5863", "url": "https://gl.wikipedia.org/wiki?curid=283845", "title": "Alfredo Vigo Trasancos", "text": "Alfredo Vigo Trasancos nado en Ferrol en 1951, \u00e9 un historiador da arte galego, catedr\u00e1tico da Universidade de Santiago de Compostela.\nObra.\nVigo Trasancos \u00e9 autor dun cento de publicaci\u00f3ns cient\u00edficas e divulgativas. Moi co\u00f1ecidas son as s\u00faas obras sobre a cidade e arsenal de Ferrol no s\u00e9culo XVIII, a catedral de Santiago de Compostela en \u00e9pocas barroca e neocl\u00e1sica, A Coru\u00f1a no tempo das Luces ou sobre a Torre de H\u00e9rcules na Ilustraci\u00f3n, \u00e9poca da que est\u00e1 considerado experto."}
{"id": "283846", "revid": "23204", "url": "https://gl.wikipedia.org/wiki?curid=283846", "title": "Zombi", "text": "Un zombi (en crioulo haitiano: \"zonbi\", e en franc\u00e9s haitiano: \"zombi\") \u00e9 un corpo morto que volve \u00e1 vida mediante bruxer\u00eda. O concepto est\u00e1 popularmente asociado co vud\u00fa haitiano, pero non forma parte das pr\u00e1cticas formais da relixi\u00f3n.\nDe acordo coas crenzas, un \"houngan\", \"bokor\" ou feiticeiro vud\u00fa, ser\u00eda quen de resucitar a un morto, que quedar\u00eda sometido en adiante \u00e1 vontade da persoa que o devolve \u00e1 vida.\nColoquialmente, e en senso figurado, zombi \u00fasase para designar a quen fai as cousas mecanicamente como se estivese privado de vontade."}
{"id": "283847", "revid": "89787", "url": "https://gl.wikipedia.org/wiki?curid=283847", "title": "Spornosexual", "text": "O termo spornosexual \u00e9 un neoloxismo que combina o gusto polos deportes, pornograf\u00eda, e a metrosexualidade, \u00e9 usado para describir unha est\u00e9tica a cal \u00e9 collida por moitos homes que seguen con especial atenci\u00f3n aos deportes e a pornograf\u00eda. O estilo spornosexual trata dun home cunha musculatura delgada e definida polo ximnasio, e con certos tipos de tatuaxe. O termo entrou no l\u00e9xico popular, sobre todo no mundo anglosax\u00f3n, co nacemento dun artigo en xu\u00f1o do 2014 no xornal The Daily Telegraph por Mark Simpson, que tam\u00e9n foi quen cu\u00f1ou o termo metrosexual."}
{"id": "283848", "revid": "624", "url": "https://gl.wikipedia.org/wiki?curid=283848", "title": "Mimnermo", "text": "Mimnermo de Colof\u00f3n (en grego, \u039c\u03af\u03bc\u03bd\u03b5\u03c1\u03bc\u03bf\u03c2) foi un poeta e m\u00fasico grego de finais do s\u00e9culo -VII.\nTraxectoria.\nFoi un contempor\u00e1neo de Sol\u00f3n, uns anos m\u00e1is novo ca este. A \"Suda\" afirma que Mimnermo \u00e9 das cidades de Asia Menor, Colof\u00f3n, ou de Esmirna, ou de Astipalea, illa do mar Exeo, e engade, con peculiar exactitude, que escribiu \"bastantes\" obras. Polo menos hai noticia de d\u00faas:\nNa s\u00faa poes\u00eda inspir\u00e1ronse despois os poetas alexandrinos, Cal\u00edmaco entre eles. O gran poeta romano Sexto Propercio dir\u00e1 del que \"plus in amore valet Mimnermi versus Homero\" (\"en cuesti\u00f3ns de amor vale m\u00e1is un verso de Mimnermo que Homero\"), sinal inequ\u00edvoco de estima.\nA actitude hedonista de Mimnermo, que considera a vellez como un mal peor que a morte, expr\u00e9sase nos versos:"}
{"id": "283851", "revid": "785", "url": "https://gl.wikipedia.org/wiki?curid=283851", "title": "Salvador", "text": ""}
{"id": "283859", "revid": "1131", "url": "https://gl.wikipedia.org/wiki?curid=283859", "title": "Castelo de Llagostera", "text": "O Castelo de Llagostera \u00e9 unha fortificaci\u00f3n situada na localidade de Llagostera, na provincia de Xirona, que data do ano 1288. Est\u00e1 declarado Ben de Interese Cultural.\nActualmente est\u00e1 en ru\u00ednas, conserv\u00e1ndose as s\u00faas d\u00faas torres redondas como elemento m\u00e1is destacable. O castelo foi de propiedade real e despois foi cedido aos Rocaberti no 1314 e cando morreu pasou a Ot de Montcada."}
{"id": "283860", "revid": "23204", "url": "https://gl.wikipedia.org/wiki?curid=283860", "title": "Lactococcus", "text": "Lactococcus \u00e9 un x\u00e9nero de bacterias do \u00e1cido l\u00e1ctico que anteriormente estaban inclu\u00eddas dentro do x\u00e9nero \"Streptococcus\" Grupo N1. Consid\u00e9ranse homofermentadores, xa que na s\u00faa fermentaci\u00f3n da glicosa orixinan un s\u00f3 produto principal ou \u00fanico, o \u00e1cido l\u00e1ctico neste caso. O seu car\u00e1cter homofermentativo pode ser alterado axustando as condici\u00f3ns do medio, como o pH, concentraci\u00f3n de glicosa, e limitaci\u00f3n de nutrientes. Son bacterias grampositivas, catalase-negativas, non m\u00f3tiles e con forma de coco, xeralmente agrupadas en parellas ou cadeas. O x\u00e9nero cont\u00e9n cepas que crecen por debaixo dos 7\u00a0\u02daC.\nActualmente reco\u00f1\u00e9cense sete especies de \"Lactococcus\" xunto con catro subespecies. Son:\nEstes organismos util\u00edzanse comunmente na industria l\u00e1ctea para fabricar produtos l\u00e1cteos fermentados como os queixos. Poden utilizarse en cultivos iniciadores (\"starter\") dunha soa cepa, ou en cultivos de cepas mesturadas con outras bacterias do \u00e1cido l\u00e1ctico como \"Lactobacillus\" e \"Streptococcus\". Ten especial interese o estudo de \"Lactococcus lactis\" subsp. \"lactis\" e \"L. lactis\" subsp. \"cremoris\", xa que son as cepas utilizadas nos cultivos iniciadores nas fermentaci\u00f3ns da industria l\u00e1ctea. A s\u00faa principal misi\u00f3n na produci\u00f3n l\u00e1ctea \u00e9 a acidificaci\u00f3n r\u00e1pida do leite; isto causa unha ca\u00edda (acidificaci\u00f3n) do pH do produto en fermentaci\u00f3n, o que impide o crecemento de bacterias que o estragar\u00edan, \u00e1 vez que transforma o produto. As bacterias tam\u00e9n xogan un papel en darlle ao produto o seu aroma final.\nOs lactococos util\u00edzanse actualmente tam\u00e9n na industria biotecnol\u00f3xica. Poden cultivarse doadamente a escala industrial en medios baseados en soro l\u00e1cteo baratos. Util\u00edzanse na produci\u00f3n de prote\u00ednas alleas (doutras especies), que se aplican despois na industria alimentaria."}
{"id": "283861", "revid": "89787", "url": "https://gl.wikipedia.org/wiki?curid=283861", "title": "Casino Llagosterenc", "text": "O Casino Llagosterenc \u00e9 unha entidade da vila de Llagostera, na provincia de Xirona, fundada en 1856 no marco do movemento asociativo que viviu a poboaci\u00f3n no s\u00e9culo XIX, vinculado \u00e1 expansi\u00f3n da industria das rollas. A sede actual, inaugurada en 1891 e reformada en 1929, responde aos postulados academicistas do Novecentismo. Actualmente disp\u00f3n de escolas de m\u00fasica e de danza, entre outras actividades de dinamizaci\u00f3n cultural e social. A Generalitat de Catalu\u00f1a outorgoulle en 2014 a Creu de Sant Jordi."}
{"id": "283862", "revid": "98629", "url": "https://gl.wikipedia.org/wiki?curid=283862", "title": "Jordi Roura", "text": "Jordi Roura i Sol\u00e0, nado en Llagostera (Xirona) o 10 de setembro de 1967, \u00e9 un exfutbolista catal\u00e1n, que ocupaba a posici\u00f3n de centrocampista ou dianteiro, e que foi adestrador do Futbol Club Barcelona no 2013.\nTraxectoria.\nComo xogador.\nDespois de pasar polas categor\u00edas de alev\u00edn e infantil da Uni\u00f3 Esportiva Llagostera, Jordi Roura continuou a s\u00faa formaci\u00f3n nas categor\u00edas inferiores do FC Barcelona. Militou no equipo filial antes de debutar no primeiro equipo na tempada 1988/89, na que xogou 8 partidos en Primeira Divisi\u00f3n. O ano seguinte xogou dous m\u00e1is cos blaugrana. Sen continuidade no FC Barcelona, marcha cedido ao Real Murcia, onde xoga a tempada 1991/92 na Segunda Divisi\u00f3n. O ano seguinte ficha pola UE Figueres, tam\u00e9n na categor\u00eda de prata. En 1994 ficha pola UE Sant Andreu.\nComo adestrador.\nO 15 de xu\u00f1o de 2012, xa retirado como futbolista, asinou o contrato como segundo adestrador de Tito Vilanova no FC Barcelona.\nDirixiu o equipo durante dous partidos despois da expulsi\u00f3n do primeiro adestrador contra o [[CA Osasuna|Osasuna]]. Tam\u00e9n foi o elixido para facerse cargo do primeiro equipo desde o [[19 de decembro]] de [[2012]], d\u00eda no que [[Tito Vilanova]] tivo que prepararse para unha intervenci\u00f3n cir\u00farxica a causa dun [[cancro]], ata o [[2 de abril]] de [[2013]], cando Vilanova volveu para dirixir novamente o equipo. Durante este per\u00edodo, o conxunto catal\u00e1n caeu nas semifinais da [[Copa do Rei de f\u00fatbol 2012/13|Copa do Rei]], mantivo con solvencia o liderado da [[Primeira Divisi\u00f3n Espa\u00f1ola|Liga]] e avanzou aos cuartos de final da [[Liga de Campi\u00f3ns da UEFA 2012-13|Liga de Campi\u00f3ns]].\nO [[19 de xullo]] de [[2013]] converteuse no m\u00e1ximo responsable do primeiro equipo, despois da dimisi\u00f3n forzada e inesperada de [[Tito Vilanova]], cargo que ocupou ata o [[26 de xullo]], data na que foi presentado o substituto de Vilanova, [[Gerardo Martino|Gerardo 'Tata' Martino]]. Durante este breve per\u00edodo de tempo, dirixiu o equipo nun amigable que xogou o Bar\u00e7a contra o [[FC Bayern M\u00fcnchen]] de [[Pep Guardiola]], partido que ga\u00f1aron os alem\u00e1ns por 2-0. Despois da presentaci\u00f3n oficial do Tata, dirixiu ao Barcelona en dous partidos amigables m\u00e1is, contra o [[V\u00e5lerenga IF Fotball|Valerenga]] (0-7) e o [[Lechia Gda\u0144sk|Lechia Gdansk]] (2-2).\nO [[19 de maio]] de [[2014]], o [[FC Barcelona]] anunciou o seu nomeamento como director do f\u00fatbol formativo blaugrana, cargo no que substitu\u00edu a [[Guillermo Amor]].\nV\u00e9xase tam\u00e9n.\nLigaz\u00f3ns externas.\n[[Categor\u00eda:Nados en Llagostera]]\n[[Categor\u00eda:Nados en 1967]]\n[[Categor\u00eda:Futbolistas de Catalu\u00f1a]]\n[[Categor\u00eda:Centrocampistas de f\u00fatbol]]\n[[Categor\u00eda:Dianteiros de f\u00fatbol]]\n[[Categor\u00eda:Xogadores do FC Barcelona B]]\n[[Categor\u00eda:Xogadores do FC Barcelona]]\n[[Categor\u00eda:Xogadores do Real Murcia]]\n[[Categor\u00eda:Xogadores da UE Figueres]]\n[[Categor\u00eda:Xogadores do UE Sant Andreu]]\n[[Categor\u00eda:Adestradores de f\u00fatbol de Espa\u00f1a]]\n[[Categor\u00eda:Adestradores do FC Barcelona]]"}
{"id": "283863", "revid": "89787", "url": "https://gl.wikipedia.org/wiki?curid=283863", "title": "Cadea humana polo dereito a decidir do Pa\u00eds Vasco do 2014", "text": "A cadea humana polo dereito a decidir do Pa\u00eds Vasco foi unha cadea humana de 123 quil\u00f3metros de lonxitude en favor do dereito de autodeterminaci\u00f3n do Pa\u00eds Vasco realizada o 8 de xu\u00f1o do 2014 que uniu as cidades de Durango e Pamplona e foi organizada pola plataforma Gure Esku Dago."}
{"id": "283864", "revid": "10599", "url": "https://gl.wikipedia.org/wiki?curid=283864", "title": "Jordi Roura i Sol\u00e0", "text": ""}
{"id": "283865", "revid": "89787", "url": "https://gl.wikipedia.org/wiki?curid=283865", "title": "Lactococcus lactis", "text": "Lactococcus lactis \u00e9 unha especie de bacterias grampositivas moi utilizada na produci\u00f3n de queixo e manteiga do leite, e recentemente f\u00edxose famoso por ser o primeiro organismo modificado xeneticamente utilizado vivo para o tratamento dunha enfermidade humana (enfermidade de Crohn). As c\u00e9lulas de \"L. lactis\" son cocos que se agrupan en pares e cadeas curtas, e, dependendo das condici\u00f3ns de crecemento, poden ser ovoides xeralmente dunha lonxitude de 0,5-1,5\u00a0\u00b5m. \"L. lactis\" non produce esporas e non \u00e9 motil. Ten un metabolismo homofermentativo e produce \u00e1cido -(+)-l\u00e1ctico. Por\u00e9n, pode producir \u00e1cido -(\u2212)-l\u00e1ctico cando se cultiva a baixos pH. A capacidade de producir \u00e1cido l\u00e1ctico \u00e9 unha das raz\u00f3ns polas que \"L. lactis\" \u00e9 un dos microorganismos m\u00e1is importantes na industria l\u00e1ctea. Consid\u00e9rase un microorganismo seguro para o seu uso na industria alimentaria e s\u00f3 se informou duns poucos casos en que actuou como un pat\u00f3xeno oportunista. \"L. lactis\" ten unha importancia fundamental na fabricaci\u00f3n de produtos l\u00e1cteos, como a manteiga e os queixos. Cando se engade ao leite \"L. lactis\" subsp. lactis, a bacteria utiliza encimas para producir mol\u00e9culas enerx\u00e9ticas (ATP), a partir do azucre lactosa, e o subproduto orixinado \u00e9 o \u00e1cido l\u00e1ctico. Este \u00e1cido corta o leite, formando a callada l\u00e1ctea, que se utiliza para producir queixos. Outros usos desta bacteria son intervir na produci\u00f3n de vexetais en vinagre, cervexa ou vi\u00f1o, alg\u00fans pans, e outros produtos alimenticios fermentados, como o quefir de leite de soia, manteiga, e outros. \"L. lactis\" \u00e9 unha das bacterias grampositivas de baixo GC co\u00f1ecidas m\u00e1is detalladamente en canto \u00e1 s\u00faa xen\u00e9tica, metabolismo e biodiversidade.\nXenoma e evoluci\u00f3n.\n\"L. lactis\" \u00edllase principalmente de ambientes l\u00e1cteos ou de material vexetal. Os illados l\u00e1cteos suxeriuse que evolucionaron a partir de illados de plantas por medio dun proceso no cal os xenes que xa non eran beneficiosos no rico medio l\u00e1cteo perd\u00e9ronse ou quedaron regulados \u00e1 baixa. Este proceso, tam\u00e9n chamado erosi\u00f3n do xenoma ou evoluci\u00f3n redutiva tam\u00e9n foi descrito noutras bacterias do \u00e1cido l\u00e1ctico. A transici\u00f3n proposta desde as plantas aos ambientes l\u00e1cteos foi reproducida no laboratorio por medio dunha evoluci\u00f3n experimental dun illado de plantas que foi cultivado en leite durante un per\u00edodo prolongado de tempo. En consonancia cos resultados obtidos da xen\u00f3mica comparada, este experimento tivo como resultado a perda ou regulaci\u00f3n \u00e1 baixa de xenes \"L. lactis\" dos que se pod\u00eda prescindir ao vivir no leite e a regulaci\u00f3n \u00e1 alza do transporte de p\u00e9ptidos.\nProduci\u00f3n de queixo.\n\"L. lactis\" subsp. \"lactis\" (antes chamada \"Streptococcus lactis\") util\u00edzase nas primeiras etapas da produci\u00f3n de moitos queixos, como o Brie, Camembert, Cheddar, Colby, Gruy\u00e8re, Parmesano, e Roquefort.\nO uso de \"L. lactis\" nas f\u00e1bricas de produtos l\u00e1cteos ten tam\u00e9n alg\u00fans problemas. Existen virus bacteri\u00f3fagos espec\u00edficos para \"L. lactis\" que causan perdas econ\u00f3micas significtivas ao impediren que a bacteria metabolice completamente o substrato l\u00e1cteo. Varios estudos epidemiol\u00f3xicos mostraron que os fagos principais responsables destas perdas son os das especies \"936\", \"c2\", e \"P335\" (todas da familia Siphoviridae)."}
{"id": "283867", "revid": "387", "url": "https://gl.wikipedia.org/wiki?curid=283867", "title": "Nebulosa da Cova", "text": ""}
{"id": "283869", "revid": "89787", "url": "https://gl.wikipedia.org/wiki?curid=283869", "title": "IC 2944", "text": "IC 2944, tam\u00e9n co\u00f1ecida coma Nebulosa de Lambda Cen, \u00e9 un c\u00famulo aberto cunha nebulosa de emisi\u00f3n asociada que se atopa na constelaci\u00f3n de Centaurus, preto da estrela Lambda Centauri. Pos\u00fae gl\u00f3bulos de Bok, que normalmente son lugares asociados \u00e1 formaci\u00f3n estelar. Con todo, non se atopou ningunha evidencia de formaci\u00f3n estelar en calquera dos gl\u00f3bulos de IC 2944.\nO Very Large Telescope do ESO tomou a imaxe da caixa de informaci\u00f3n, que \u00e9 unha vista en primeiro plano dun conxunto de gl\u00f3bulos de Bok descubertos dentro de IC 2944 polo astr\u00f3nomo surafricano A. David Thackeray no ano 1950. Agora estes gl\u00f3bulos son co\u00f1ecidos coma os Gl\u00f3bulos de Thackeray."}
{"id": "283872", "revid": "1410", "url": "https://gl.wikipedia.org/wiki?curid=283872", "title": "Sh2-106", "text": "Sharpless 2-106, Sh2-106, S106 ou m\u00e1is popularmente co\u00f1ecida coma o Anxo de Neve Celestial, \u00e9 unha rexi\u00f3n de formaci\u00f3n de estrelas bipolar, cunha forma que lle d\u00e1 a aparencia dun anxo celestial coas s\u00faas \"\u00e1s\" despregadas de preto de 2 anos luz de di\u00e1metro. Fica a preto de 2.000 anos luz da Terra, nun sector relativamente illado da V\u00eda L\u00e1ctea, na rexi\u00f3n H II da constelaci\u00f3n de Cygnus.\nA forma de \u00e1s de anxo son debido a unha estrela de gran masa, que, debido \u00e1 s\u00faa alta actividade expulsa cara a fora dous l\u00f3bulos xemelgos do gas quente de cor azul brillante. Tam\u00e9n ten un anel de po e gas \u00f3 redor coa aparencia dun cinto que se expande e que lle d\u00e1 a forma dun \"reloxo de area\".\nGrazas \u00e1s imaxes n\u00edtidas obtidas en febreiro do 2011 polo Telescopio Espacial Hubble, podemos observar que a luz feble que emana da estrela central \u00e9 reflectida polas part\u00edculas de po, iluminando a s\u00faa contorna e permitindo observa-las ondas de choque dos gases a medida que interact\u00faan co medio interestelar m\u00e1is fr\u00edo. Estas imaxes foron tomadas coa Wide Field Camera 3, usando un filtro na banda visible estreita para illa-lo gas de hidr\u00f3xeno. Tam\u00e9n foi combinada con filtros do infravermello pr\u00f3ximo, co fin de amosa-lo contraste da estrutura de gas fr\u00edo e po dos filamentos rizados, de cor avermellada escura, como \"veas\" arredor dos l\u00f3bulos azuis.\nEstrela central.\nS106 ten no seu centro un estrela masiva, a cal permanece oculta detr\u00e1s dunha nube de po e gas, que foi identificada coma \"fonte de infravermellos\" S106 IRS 4, cunha masa equivalente a 15 soles.\nEsta estrela, duns 100.000 anos de antig\u00fcidade, emite unha fonte infravermella do tipo 4 (IRS 4) e impulsa a nebulosa bipolar cunha taxa de perda de masa de preto de 1 a 2 veces m\u00e1is r\u00e1pido que outras estrelas na secuencia principal cunha luminosidade semellante. Con todo, base\u00e1ndose na din\u00e1mica do vento de raios X da s\u00faa luminosidade, a S106 IRS 4 \u00e9 comparable, polos seus valores observados, coas estrelas masivas m\u00e1is evolucionadas pertencentes \u00e1 estrelas xigantes na secuencia principal, suxerindo que o proceso que \u00e9 responsable da emisi\u00f3n de raios X nas estrelas masivas m\u00e1is vellas xa est\u00e1 en marcha nas etapas iniciais de S106 IRS 4.\nEstudos posteriores desta nebulosa descubriron m\u00e1is de 600 obxectos sub-estelares ou ananas marr\u00f3ns. Observadas en lonxitudes de onda de infravermellos puros, estas estrelas \"falidas\" pesan menos dunha d\u00e9cima parte c\u00f3 noso Sol e, debido \u00e1 s\u00faa baixa masa non pode producir enerx\u00eda sostida pola fusi\u00f3n nuclear como fai o noso Sol.\nA estrela IRS 4 pos\u00fae un gran disco de gas e po a rodea, de cor vermella escura, e act\u00faa coma unha nebulosa de emisi\u00f3n, xa que este po emite luz despois de ser ionizado, mentres que o po da IRS 4 m\u00e1is distante reflicte a luz da estrela e, polo tanto, tam\u00e9n act\u00faa coma unha nebulosa de reflexi\u00f3n."}
{"id": "283874", "revid": "1131", "url": "https://gl.wikipedia.org/wiki?curid=283874", "title": "Divisi\u00f3n administrativa de Paquist\u00e1n", "text": ""}
{"id": "283875", "revid": "23204", "url": "https://gl.wikipedia.org/wiki?curid=283875", "title": "V\u00eda catal\u00e1", "text": "A v\u00eda catal\u00e1 cara \u00e1 independencia (en ), m\u00e1is co\u00f1ecida como v\u00eda catal\u00e1, foi unha cadea humana duns 400 quil\u00f3metros feita en Catalu\u00f1a a proposta da Assemblea Nacional Catalana (ANC) para a diada do 11 de setembro de 2013. O seu obxectivo era reivindicar a independencia de Catalu\u00f1a. Contou co apoio das 14 entidades non gobernamentais que colaboran na iniciativa ElClauer.cat. A cadea seguiu o trazado da antiga V\u00eda Augusta, dende Pert\u00fas (Vallespir) ata Alcanar (Montsi\u00e0). Segundo Carme Forcadell, presidenta da ANC, foi \u00abun s\u00edmbolo, o s\u00edmbolo da unidade do pobo catal\u00e1n para acadar a soberan\u00eda nacional\u00bb.\nEn total, 1.600.000 manifestantes participaron na v\u00eda catal\u00e1, 500.000 dos cales fix\u00e9rono nas r\u00faas da cidade de Barcelona, segundo o Departamento do Interior da Generalitat de Catalu\u00f1a.\nA cadea humana comezou \u00e1s 17:14 horas do m\u00e9rcores 11 de setembro cun repenique de camp\u00e1s, e despois houbo un acto pol\u00edtico simult\u00e1neo en diversas localidades catal\u00e1s ata as 18:00h, cando se cantou \"Els Segadors\". En total, a organizaci\u00f3n mobilizou 1.500 autocares e 30.000 voluntarios. Contrat\u00e1ronse m\u00e1is de vinte medios a\u00e9reos para documentar o acto e m\u00e1is de 800 fot\u00f3grafos voluntarios inmortalizaron o acto. Ademais, vend\u00e9ronse m\u00e1is de 500.000 camisolas oficiais da ANC por toda a v\u00eda.\nRepercusi\u00f3n pol\u00edtica.\nA Assemblea Nacional Catalana reclamou que o d\u00eda seguinte do acto, o goberno catal\u00e1n fixase a data e a pregunta do Referendo de autodeterminaci\u00f3n de Catalu\u00f1a, que \u00abse ten que poder responder cun si ou cun non\u00bb. O conseller de Presidencia da Generalitat de Catalu\u00f1a e portavoz do goberno, Francesc Homs, respondeu \u00e1 petici\u00f3n dicindo que \u00abantes de rematar o ano haber\u00e1 unha data e unha pregunta\u00bb.\nA v\u00eda catal\u00e1 serviu de inspiraci\u00f3n para que no Pa\u00eds Vasco o movemento Gure Esku Dago preparase a Cadea humana polo dereito a decidir do Pa\u00eds Vasco o 8 de xu\u00f1o de 2014 entre Durango e Pamplona"}
{"id": "283876", "revid": "23204", "url": "https://gl.wikipedia.org/wiki?curid=283876", "title": "Xes\u00fas Torres Regueiro", "text": "Xes\u00fas Torres Regueiro, nado en Betanzos o 8 de decembro de 1957, \u00e9 un escritor galego.\nTraxectoria.\nDiplomado na Escola de Formaci\u00f3n do Profesorado da Coru\u00f1a en 1978. Mestre por oposici\u00f3n desde 1979, traballa no ensino. Vinculado ao asociacionismo cultural de base na Asociaci\u00f3n Cultural Alexandre B\u00f3veda da Coru\u00f1a e na desaparecida Asociaci\u00f3n Cultural Betanceira, da que foi cofundador e presidente. En 1992 promoveu a fundaci\u00f3n en Betanzos da Asociaci\u00f3n Cultural Eira Vella. Coordinou \"A Xanela, Revista Cultural das Mari\u00f1as\", e ten colaborado en \"A Nosa Terra\", as\u00ed como noutras publicaci\u00f3ns asociativas e locais, como o \"Anuario Brigantino\"."}
{"id": "283878", "revid": "23204", "url": "https://gl.wikipedia.org/wiki?curid=283878", "title": "Via Catalana cap a la Independ\u00e8ncia", "text": ""}
{"id": "283879", "revid": "89787", "url": "https://gl.wikipedia.org/wiki?curid=283879", "title": "Ribitol", "text": "Ribitol ou adonitol \u00e9 un azucre-alcohol de 5 carbonos cristalino coa f\u00f3rmula C5H12O5, formado a partir da reduci\u00f3n da pentosa ribosa. Aparece de forma natural na planta \"Adonis vernalis\", e na parede celular de bacterias grampositivas (especificamente, como ribitol fosfato, nos \u00e1cidos teicoicos). No ser humano o ribitol \u00e9 un produto final metab\u00f3lico formado pola reduci\u00f3n da ribosa en fibroblastos e eritrocitos . Tam\u00e9n forma parte da estrutura qu\u00edmica da riboflavina e dos coencimas flav\u00ednicos flav\u00edn mononucle\u00f3tido (FMN) e flav\u00edn aden\u00edn dinucle\u00f3tido (FAD). En \"Escherichia coli\", o D-ribitol pode actuar como inhibidor da L-arabinosa isomerase e da D-arabinosa isomerase."}
{"id": "283881", "revid": "15490", "url": "https://gl.wikipedia.org/wiki?curid=283881", "title": "G\u00e1lata moribundo", "text": "O G\u00e1lata moribundo ou Galo moribundo (en italiano: \"Galata Morente\") \u00e9 unha copia romana de m\u00e1rmore dunha escultura helen\u00edstica perdida que se cre que puido ser de bronce. Puido ter sido encargada entre os anos -230 e -220 por Atalo I de P\u00e9rgamo para celebrar a s\u00faa vitoria sobre os g\u00e1latas, un pobo celta da Galia que se asentou en Anatolia (actual Turqu\u00eda).\nA identidade do escultor da obra orixinal \u00e9 desco\u00f1ecida, pero suxeriuse que ben puido ter sido Ep\u00edgono, escultor da dinast\u00eda at\u00e1lida de P\u00e9rgamo. A estatua de m\u00e1rmore foi comunmente co\u00f1ecida como o \"Gladiador moribundo\" ata o s\u00e9culo XX, xa que se asum\u00eda que representaba un gladiador ferido do anfiteatro de Roma. Os estudosos identific\u00e1rono como g\u00e1lata ou galo a mediados do s\u00e9culo XIX, mais tomou varias d\u00e9cadas que a nova denominaci\u00f3n recibise a aceptaci\u00f3n popular."}
{"id": "283882", "revid": "89787", "url": "https://gl.wikipedia.org/wiki?curid=283882", "title": "O. J. Simpson", "text": "Orenthal James \"O. J.\" Simpson, nado en San Francisco o 9 de xullo de 1947, \u00e9 un ex xogador de f\u00fatbol americano e actor estadounidense .\nPrimeiros anos.\nSimpson era fillo de Eunice (de solteira Durden), auxiliar de enfermer\u00eda nun hospital de San Francisco e Jimmy Lee Simpson, coci\u00f1eiro na Reserva Federal de San Francisco . Simpson ten un irm\u00e1n, Melvin Leon \"Truman\" Simpson e unha irm\u00e1, Shirley Simpson-Baker, e outra irm\u00e1 falecida, Carmelita Simpson-Durio. Durante a infancia contraeu raquitismo e tivo que levar aparellos ortop\u00e9dicos nas pernas ata os cinco anos. Os seus pais separ\u00e1nronse en 1952 e el cos seus irm\u00e1ns quedou ao coidado da s\u00faa nai. En San Francisco a familia viviu en vivendas sociais no barrio de Potrero Hill.. Na adolescencia pertenceu a unha banda da r\u00faa, os Persian Warriors, e durante un breve tempo estivo internado no San Francisco Youth Guidance Center.. No instituto, o Galileo High School, xogou no equipo de f\u00fatbol americano, os Galileo Lions. De 1965 a 1966, Simpson estudou no City College of San Francisco, onde tam\u00e9n xogou no equipo de f\u00fatbol americano, tanto en posici\u00f3n ofensiva (\"running back\") como defensiva (\"defensive back\") e entrou no Junior College All-American como \"running back\".\nAnos no f\u00fatbol americano universitario.\nSimpson recibiu unha bolsa de estudos deportiva para estudar na Universidade do Sur de California (USC), onde xogou cos Southern California Trojans como running back en 1967 e 1968. Simpson liderou a clasificaci\u00f3n nacional en 1967 ao correr 1.543 iardas e anotar 13 touchdowns. Fixo o propio o ano seguinte con 383 carreiras para 1,880 iardas.\nEn 1967 foi a estrela no partido que enfrontou ao seu equipo cos UCLA Bruins o 18 de novembro, e foi candidato ao Trofeo Heisman, a\u00ednda que finalmente non o recibiu. O seu touchdown de 64 iardas no cuarto per\u00edodo decidiu o xogo, ao facer ga\u00f1ar o seu equipo grazas a un punto extra. O encontro est\u00e1 considerado un dos m\u00e1is grandes partidos na historia do f\u00fatbol americano e outro dos touchdown de Simpson recreouno o pintor Arnold Friberg co t\u00edtulo \"O.J. Simpson Breaks for Daylight.\" Simpson ga\u00f1ou o Walter Camp en 1967 foi elixido d\u00faas veces para o equipo ideal de f\u00fatbol americano universitario. Tam\u00e9n participou no equipo de ateltismo da USC e correo no cuarteto de relevos 4 x 100 metros que bateu a mellor marca mundial en 4x110 iardas no campionato da NCAA celebrado en Provo (Utah) en xu\u00f1o de 1967\nEn 1968 correu 1.880 iardas e anotou 23 touchdowns, logrando os trofeos Heisman, Maxwell e o Walter Camp dese ano, mant\u00e9ndose a\u00ednda o r\u00e9cord para a meirande marxe de vitoria para o Heisman, ao superar ao seguinte por 1750 puntos. No Rose Bowl de 1969, onde a USC, como o 2\u00ba equipo universitario, se enfrontou co n\u00famero un, o Ohio State, Simpson, no seu \u00faltimo partido como universitario, correu 171 iardas, inclu\u00edndo un touchdown de 80 iardas, a\u00ednda que o seu equipo perdeu 16\u201327.\nCarreira profesional no f\u00fatbol americano.\nBuffalo Bills.\nSimpson entrou na liga profesional da AFL cos Buffalo Bills que ti\u00f1an a primeira elecci\u00f3n no draft com\u00fan da AFL e da NFL de 1969 logo de rematar os \u00faltimos na tempada regular de 1968, con 1 vitoria, 12 empates e 1 derrota. Simpson ao comezo da s\u00faa carreira profesional, con pobres resultados nos Buffalo Bills, facendo unha media de s\u00f3 622 iardas por tempada nas tres primeiras.\nSuperou por primeira volta as 1000 iardas na tempada 1972, con 1251. En 1973 Simpson logrou o r\u00e9cord de 2003 iardas, convert\u00e9ndose no primeiro xogador en pasar a marca das 2000 iardas, e unha puntuaci\u00f3n de 12 touchdowns. Nas seguintes tres tempadas volveu superar as 1000 iardas; de 1972 a 1976 realizou unha media de 1540 iardas por tempada, ga\u00f1ando o t\u00edtulo da NFL ao xogador con m\u00e1is iardas nas s\u00faas costas catro veces. Simpson realizou o mellor partido da s\u00faa carreira o 25 de novembro de 1976, o partido de acci\u00f3n de grazas contra os Detroit Lions, no que logrou un r\u00e9cord de 273 iardas nos seus 29 intentos de puntuar logrando dous touchdowns. Na tempada 1977 case non xogou por mor dunha lesi\u00f3n.\nSan Francisco 49ers.\nAntes do comezo da tempada correspondente a 1978, os Bills troc\u00e1rono para os San Francisco 49ers a cambio dunha serie de selecci\u00f3ns nos draft, e co seu novo equipo xogou d\u00faas tempadas. A tempada 1978 foi un desastre para os 49ers, ga\u00f1ando s\u00f3 dous partidos, Simpson estivo \u00e1 cabeza do equipo pero con menos de 600 iardas e a tempada seguinte, a \u00faltima da s\u00faa carreira, nin sequera chegou \u00e1s 500.\nCarreira cinematogr\u00e1fica e televisiva.\nAntes da s\u00faa retirada do f\u00fatbol profesional, Simpson, comezou a actuar para o cine e a televisi\u00f3n, participando en series como \"Roots\" (1977) ou en filmes como \"The Klansman\" (1974), \"The Towering Inferno\" (1974), \"The Cassandra Crossing\" (1976), \"Capricornio I\" (1978). En 1979 fundou a s\u00faa propia compa\u00f1\u00eda de distribuci\u00f3n cinematogr\u00e1fica Orenthal Productions, que realizou telefilmes, entre eles dous protagonizados pola estrela infantil Melissa Michaelsen e \"Cocaine and Blue Eyes\" (1983), piloto dunha serie de detectives para a NBC que non chegou a concretarse. Na d\u00e9cada de 1980 e 1990 Simpson actuou en comedias como \"Back to the Beach\" (1987) e a trilox\u00eda \"\" (1988, 1991 e 1994). Na televisi\u00f3n Simpson foi tam\u00e9n comentarista dos programas \"Monday Night Football\" e \"The NFL on NBC\". Tam\u00e9n apareceu na segunda tempada de \"Saturday Night Live\" e nun episodio da terceira\nProcesos xudiciais.\nO 12 de xu\u00f1o de 1994, \u00e1 s\u00faa ex-dona Nicole Brown, divorciada de Simpson en 1992 por violencia dom\u00e9stica, e o seu amigo Ronald Goldman apareceron asasinados nos \u00c1nxeles. Os indicios que se atoparon no lugar do crime implicaban a Simpson como o presunto autor do asasinato. A\u00ednda que unha posible condena poder\u00eda supor a pena de morte, a polic\u00eda interrogouno na comisar\u00eda e deix\u00e1ndoo en liberdade despois de prestar declaraci\u00f3n. Posteriormente, os avogados de Simpson lograron que a polic\u00eda dos \u00c1nxeles aceptase que fose o propio Simpson quen se entregase \u00e1 polic\u00eda, establec\u00e9ndose a hora da detenci\u00f3n \u00e1s 11:00. do 17 de xu\u00f1o. M\u00e1is de 1000 xornalistas agardaban a s\u00faa chegada \u00e1 comisar\u00eda de polic\u00eda pero finalmente non se presentou \u00e1 hora establecida. \u00c1s 14:00 a polic\u00eda emitiu un bolet\u00edn de busca e captura e \u00e1s 5 p.m. Robert Kardashian, amigo e un dos avogados de Simpson, leu diante a prensa, unha carta de Simpson que moitos interpretaron como unha nota de suicidio de Simpson, e mesmo o fiscal pediulle a Simpson que se entregase. \u00c1s 18:45 un oficial de polic\u00eda viu a Simpson no seu veh\u00edculo, un Ford Bronco branco de 1993, na autoestrada 405 en direcci\u00f3n ao norte. Ao se achegar ao veh\u00edculo para lle pedir que parase o veh\u00edculo, o condutor, Al Cowlings, berroulle que unha pistola apuntaba \u00e1 s\u00faa cabeza. O polic\u00eda deixou que o veh\u00edculo continuase o seu cami\u00f1o sen deixar de perseguilo, solicitando reforzos chegando a participar na persecuci\u00f3n ata vinte veh\u00edculos, as principais canles de televisi\u00f3n suspenderon a s\u00faa emisi\u00f3n regular para emitir en directo a persecuci\u00f3n captada desde helic\u00f3pteros. Finalmente Simpson rendeuse e as autoridades detiv\u00e9rono. O xu\u00edzo celebrouse en 1995, rematando o 3 de outubro cun veredicto de non culpabilidade que se estima que seguiron en directo pola radio ou a televisi\u00f3n cen mill\u00f3ns de persoas. Non obstante, no proceso civil que se realizou en 1997 en Santa Monica o xurado declarouno o 5 de febreiro responsable da morte de Robert Goldman, conden\u00e1ndoo a pagar m\u00e1is de 33 mill\u00f3ns de d\u00f3lares por danos e intereses.\nO 14 de setembro de 2007 a polic\u00eda arrestouno por un roubo de pezas de colecci\u00f3ns deportivas nun casino das Vegas. Simpson reco\u00f1eceu levar os obxectos alegando que llos roubaran a el pero negou forzar o cuarto e levar armas. O 4 de outubro de 2008 un xurado declarouno culpable de roubo e secuestro. O 6 de decembro leuse a s\u00faa sentenza na que o condenaron a un m\u00ednimo de 9 anos e un m\u00e1ximo de 30 anos de prisi\u00f3n."}
{"id": "283883", "revid": "23204", "url": "https://gl.wikipedia.org/wiki?curid=283883", "title": "Galo moribundo", "text": ""}
{"id": "283884", "revid": "89787", "url": "https://gl.wikipedia.org/wiki?curid=283884", "title": "Hajime Isayama", "text": ", nado en \u014cyama, \u014cita en 1986, \u00e9 un artista manga. A s\u00faa primeira serie de manga, \"Shingeki no Kyojin\", vendeu preto de 36 mill\u00f3ns de copias ata abril de 2014. As s\u00faas influencias son Tsutomu Nihei, Ry\u014dji Minagawa, Kentaro Miura, Hideki Arai e T\u014dru Mitsumine e declarou que o manga que m\u00e1is influ\u00edu na s\u00faa obra \u00e9 \"ARMS\".\nTraxectoria.\nIsayama estudou secundaria no Instituto Hitarinkou da Prefectura de \u014cita, e posteriormente asistiu \u00f3 programa de dese\u00f1o de historietas da Kyushu Designer Gakuin. En 2006, Isayama recibiu un premio no Magazine Grand Prix da editorial K\u014ddansha por \"Shingeki no Kyojin\". Inicialmente, o autor ti\u00f1a pensado publicar a s\u00faa obra na revista semanal \"Sh\u014dnen Jump\" da editorial Sh\u016beisha, pero ped\u00eduselle que modificara o estilo e a historia para que se afixera \u00e1 revista. Por ese motivo, decidiu probar con outra revista, esta vez a \"Sh\u014dnen Magazine\" de K\u014ddansha. Malia que non o conseguiu, \"Shingeki no Kyojin\" comezou a publicarse en setembro de 2009 en \"Bessatsu Sh\u014dnen Magazine\", outra revista de K\u014ddansha. En 2011, o manga ga\u00f1ou o premio K\u014ddansha Manga Sh\u014d na categor\u00eda mellor \"sh\u014dnen\"."}
{"id": "283886", "revid": "88215", "url": "https://gl.wikipedia.org/wiki?curid=283886", "title": "Giorgos Karagounis", "text": "Georgios \"Giorgos\" Karagounis (, nado en Pirgos o 6 de marzo de 1977, \u00e9 un xogador de f\u00fatbol grego cuxo \u00faltimo equipo foi o club ingl\u00e9s Fulham e que \u00e9 o capit\u00e1n da selecci\u00f3n nacional de Grecia.\nKaragounis representou a Grecia por primeira vez en 1999, e \u00e9 o xogador que m\u00e1is veces xogou coa selecci\u00f3n na historia do equipo. Marcou o seu primeiro gol coa selecci\u00f3n na Eurocopa de 2004, un tanto co que axudou \u00f3 seu equipo a ga\u00f1ar o partido de apertura do torneo, no cal Grecia proclamouse ga\u00f1adora."}
{"id": "283889", "revid": "85894", "url": "https://gl.wikipedia.org/wiki?curid=283889", "title": "Augusto de Santiago Gadea", "text": "Augusto C. de Santiago Gadea, nado na Coru\u00f1a en 1855 e finado en 1915, foi un militar, xornalista e escritor galego.\nTraxectoria.\nEntrou na Academia de Administraci\u00f3n Militar con 20 anos e foi comisario de guerra. Colaborou en moitos peri\u00f3dicos galegos e nalg\u00fans de Madrid, onde fundou e dirixiu a revista \"Galicia\"."}
{"id": "283890", "revid": "1888", "url": "https://gl.wikipedia.org/wiki?curid=283890", "title": "Augusto C. de Santiago y Gadea", "text": ""}
{"id": "283892", "revid": "85894", "url": "https://gl.wikipedia.org/wiki?curid=283892", "title": "Ram\u00f3n Garc\u00eda Abad", "text": "Ram\u00f3n Mar\u00eda Garc\u00eda Abad, nado nos Capar\u00eds, parroquia de San Xiao de Mos (Castro de Rei) o 7 de febreiro de 1836 e finado en Lugo o 7 de marzo de 1887, foi un sacerdote e xornalista galego.\nTraxectoria.\nCursou o bacharelato no instituto de Monforte de Lemos e a carreira sacerdotal no seminario de Lugo. Despois pasou a Toledo, onde obtivo a licenciatura en Teolox\u00eda e Canons. Exerceu c\u00e1tedras e foi vicerreitor do seminario de Lugo, onde ga\u00f1ou as oposici\u00f3ns a doutor en 1865. Desempe\u00f1ou os cargos de provisor e vigairo xeral interino do bispado lugu\u00e9s. Predicador incansable, mereceu o t\u00edtulo de \"O Ap\u00f3stolo de Galicia\", pois dirixiu m\u00e1is de 150 misi\u00f3ns. Traduciu do italiano varias obras.\nObras.\nF\u00edxose unha impresi\u00f3n p\u00f3stuma do seu libro \"Hojas sueltas\" (1894), quizais a s\u00faa peza m\u00e1is co\u00f1ecida popularmente, xunto con \"El libro del seminarista\".\nHomenaxes.\nEn 1888 os seus admiradores colocaron a primeira pedra do ostentoso mausoleo que lle dedicaron para gardar os seus restos. Unha r\u00faa de Lugo leva o seu nome."}
{"id": "283893", "revid": "1888", "url": "https://gl.wikipedia.org/wiki?curid=283893", "title": "Ram\u00f3n Mar\u00eda Garc\u00eda Abad", "text": ""}
{"id": "283894", "revid": "88215", "url": "https://gl.wikipedia.org/wiki?curid=283894", "title": "Giorgio Chiellini", "text": "Giorgio Chiellini, nado en Pisa o 14 de agosto de 1984, \u00e9 un futbolista italiano que xoga de defensa. Milita dende 2005 na Juventus da Serie A, equipo do que \u00e9 o capit\u00e1n e o terceiro xogador con m\u00e1is partidos na s\u00faa historia, s\u00f3 por detr\u00e1s de Alessandro Del Piero e Gianluigi Buffon. Ga\u00f1ou co club piemont\u00e9s nove ligas italianas consecutivas, cinco Copas de Italia e cinco Supercopas de Italia, ademais de alcanzar d\u00faas finais da Liga de Campi\u00f3ns. Foi inclu\u00eddo cinco veces no Equipo do Ano na Serie A e ga\u00f1ou tres veces o premio ao Defensa do Ano na Serie A. En 2013 foi clasificado como s\u00e9timo mellor xogador do mundo por Bloomberg.\n\u00c9 internacional coa selecci\u00f3n nacional de Italia dende 2004, sumando 116 partidos coa camiseta \"azzurra\", coa que disputou d\u00faas Copas do Mundo e catro Eurocopas, e \u00e1 que capitaneou na conquista da Eurocopa de 2020. "}
{"id": "283898", "revid": "85894", "url": "https://gl.wikipedia.org/wiki?curid=283898", "title": "Juan G\u00f3mez Navaza", "text": "Juan G\u00f3mez Navaza, nado en Betanzos en 1868 e finado na mesma vila en 1924, foi un avogado e xornalista galego.\nTraxectoria.\nFoi redactor do peri\u00f3dico \"Las Mari\u00f1as\", que dirixiu na segunda etapa, redactor de \"El Valdoncel\" e \"El Mendo\", dirixiu \"El Pueblo\" e colaborou en \"El Progreso\". Tam\u00e9n colaborou nos peri\u00f3dicos coru\u00f1eses \"El Diario de Galicia\" e \"La Ma\u00f1ana\". Utilizou o pseud\u00f3nimo El bachiller Hungarelo. Foi membro da confrar\u00eda da Vera Cruz, presidente do C\u00edrculo Musical (1892) e membro da Junta de Defensa.\nCasou con Amparo L\u00f3pez Mi\u00f1o en 1897."}
{"id": "283899", "revid": "89787", "url": "https://gl.wikipedia.org/wiki?curid=283899", "title": "El Progreso (Betanzos)", "text": "El Progreso foi un semanario editado en Betanzos entre 1900 e 1901.\nTraxectoria.\nSubtitulado \"Semanario independiente\", que despois cambiou por \"\u00d3rgano do Partido Liberal brigantino\", apareceu o 4 de novembro de 1900. Public\u00e1base os domingos. Estivo dirixido por Antonio Fern\u00e1ndez Rivas, Mariano Tud\u00f3 Montero e Juan Ponte Blanco. Entre os seus colaboradores figuraron Antonio G. Novoa, Manuel Castro Ares, Roque Ponte, Jos\u00e9 Alguero Penedo, Dar\u00edo Caram\u00e9s, Manuel Mart\u00ednez Teijeiro, Valerio Nunez, Ricardo Morais, Juan G\u00f3mez Navaza, Leoncio L\u00f3pez, C\u00e9sar G\u00f3mez, Luis L\u00f3pez e Manuel Garc\u00eda Fa\u00edlde. O \u00faltimo n\u00famero conservado \u00e9 o 40, do 4 de agosto de 1901."}
{"id": "283906", "revid": "51040", "url": "https://gl.wikipedia.org/wiki?curid=283906", "title": "Ruta rosaliana", "text": "A Ruta rosaliana \u00e9 un percorrido que se fai polos lugares m\u00e1is singulares na vida da poeta de Galicia Rosal\u00eda de Castro, todos eles vinculados sentimentalmente coa escritora, manifest\u00e1ndose de forma patente na obra po\u00e9tica de Rosal\u00eda.\nAvelino Abu\u00edn de Tembra, escritor que elaborou algunha das m\u00e1is destacadas antolox\u00edas sobre a obra de Rosal\u00eda de Castro, foi quen ideou a creaci\u00f3n dun itinerario e promoveu a viaxe polos lugares m\u00e1is sobranceiros na vida da poetisa.\nPercorrido.\nO Cami\u00f1o Novo en Compostela.\nComeza o itinerario na praza de Vigo en Compostela, \u00f3 p\u00e9 do monumento a Rosal\u00eda, que se lle dedicou en 1982, no lugar onde naceu, nunha casa hoxe desaparecida, a car\u00f3n do \"Cami\u00f1o Novo\". Por tr\u00e1s da casa estend\u00edanse os campos de \"San Xos\u00e9\", de \"Ram\u00edrez\" e de \"Cornes\", hoxe integrados na zona urbana de Santiago.\nLectura relacionada: , de \"Follas novas\".\nOrto\u00f1o.\nPasou Rosal\u00eda a s\u00faa infancia en Orto\u00f1o, concello de Ames, no \"Castro de Orto\u00f1o\", domicilio da familia paterna. Neste lugar fundouse en conmemoraci\u00f3n da figura de Rosal\u00eda o Seminario de Estudos Galegos en 1923.\nLectura relacionada: , poema 12 (levou o n.\u00ba 14 a partir da 2\u00aa edici\u00f3n) de \"Cantares gallegos\".\nBastavales.\nSan Xuli\u00e1n de Bastavales en Bri\u00f3n \u00e9 unha importante fregues\u00eda da arcebispado compostel\u00e1n. Na aldea de Soigrexa tivo residencia espor\u00e1dica Rosal\u00eda. As camp\u00e1s do templo de Bastavales son un dos seus elementos m\u00e1is singulares, instaladas en 1828. Rosal\u00eda pod\u00eda escoitalas dende a casa do \"Castro de Orto\u00f1o\".\nComezouse a constru\u00edr a igrexa en 1585 e rematouse en 1772. A nave est\u00e1 orientada cara o abrente, axexando cara o monte Ruibal e o m\u00edtico Castro Lupario. Por Bastavales transcorre o r\u00edo Sar, moi vinculado tam\u00e9n \u00e1 poes\u00eda rosaliana.\nLectura relacionada: , poema 9 de \"Cantares gallegos\" (n.\u00ba 11 na 2\u00aa edici\u00f3n).\nPazo de Hermida.\nNo Pazo de Hermida, en Lestrobe (Dodro), propiedade de parentes pr\u00f3ximos, pasou Rosal\u00eda tempadas enteiras e mesmo escribiu al\u00ed parte da s\u00faa obra. Neste lugar naceron Ovidio e Gala, fillos da escritora. O panorama que se contempla \u00e9 o val do Sar e Ulla e a veiga de Lestrobe.\nLectura relacionada: , poema 28 (n.\u00ba 32 na 2\u00aa edici\u00f3n) de \"Cantares gallegos\".\nPadr\u00f3n.\nA vila de Padr\u00f3n est\u00e1 vinculada tam\u00e9n coa poetisa galega. Na vila padronesa podemos atopar a casa onde Rosal\u00eda viviu, na r\u00faa Juan Rodr\u00edguez, cami\u00f1ar paseni\u00f1o polo Espol\u00f3n, a car\u00f3n do r\u00edo Sar, ou pasear sosegadamente polo xard\u00edn bot\u00e1nico de Padr\u00f3n.\nLectura relacionada: \"Estranxeira na s\u00faa patr\u00eda\", de \"Follas novas\".\nPazo de Arret\u00e9n.\nEn Arret\u00e9n, o pazo dos devanceiros maternos de Rosal\u00eda, co\u00f1ecido como a \"Casa Grande\" e as\u00ed aparece nos versos de Rosal\u00eda. O pazo de Arret\u00e9n est\u00e1 delicadamente restaurado.\nLectura relacionada: , de \"Follas novas\".\nCasa da Matanza.\nA Casa Museo est\u00e1 na aldea da Matanza, regresando do pazo de Arret\u00e9n. A visita \u00f3 museo, xunto coa horta, representa un dos puntos culminantes da Ruta rosaliana.\nA Casa da Matanza \u00e9 a casa na que Rosal\u00eda viviu os derradeiros anos da s\u00faa vida.\nNeste espazo faise un percorrido polos acontecementos que marcaron a vida e a obra de Rosal\u00eda. Na planta baixa, denominada \"O perfil dunha sombra\", o visitante pode apreciar a verdadeira dimensi\u00f3n desta emblem\u00e1tica figura da cultura galega e universal: a s\u00faa vida, o seu contorno e a relaci\u00f3n do pobo galego coa figura da escritora. Na primeira planta, denominada \"O seu\", proponse unha recreaci\u00f3n da casa rural da \u00e9poca, entre labrega e fidalga.\nLectura relacionada: , de \"Follas novas\".\nIria Flavia.\nA igrexa de Iria Flavia est\u00e1 rodeada por un fermoso adro. \u00c9 o cemiterio onde estivo soterrada entre 1885 e 1891, a tumba est\u00e1 sinalizada. \u00c9 o cemiterio de Adina que canta Rosal\u00eda, unha antiga necr\u00f3pole do s\u00e9culo V.\nLectura relacionada: , de \"Follas novas\".\nO Pante\u00f3n de Galegos Ilustres.\nEn San Domingos de Bonaval, de regreso a Santiago, concl\u00fae a viaxe. En Bonaval est\u00e1 o Museo do Pobo Galego e o Pante\u00f3n de Galegos Ilustres. Neste lugar sagrado e \u00edntimo podemos contemplar o mausoleo de Rosal\u00eda.\nLectura relacionada: , de \"Follas novas\"."}
{"id": "283907", "revid": "85894", "url": "https://gl.wikipedia.org/wiki?curid=283907", "title": "O Couto, Ferreiros, Paradela", "text": "O Couto \u00e9 un lugar da parroquia de Ferreiros, no concello lugu\u00e9s de Paradela, na comarca de Sarria.\nToponimia.\nA orixe do top\u00f3nimo \u00e9 o lat\u00edn , que \u00e9 un \"(lugar) cercado\", para poder defendelo mellor.\nCami\u00f1o de Santiago.\nPolo Couto pasa o Cami\u00f1o Franc\u00e9s a Santiago de Compostela (etapa Sarria-Portomar\u00edn)."}
{"id": "283908", "revid": "85894", "url": "https://gl.wikipedia.org/wiki?curid=283908", "title": "As Rozas, Francos, Paradela", "text": "As Rozas \u00e9 un lugar da parroquia de Francos, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a 13 habitantes (7 homes e 6 mulleres).\nToponimia.\nSegundo Nicandro Ares \"As Rozas\" \u00e9 o plural dunha voz \"*ruptia\" formada sobre o lat\u00edn , rasurado, roto.\nCami\u00f1o de Santiago.\nAs Rozas \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283909", "revid": "839", "url": "https://gl.wikipedia.org/wiki?curid=283909", "title": "Metr\u00f3pole ortodoxa grega de Espa\u00f1a e Portugal", "text": "A metr\u00f3pole de Espa\u00f1a e Portugal \u00e9 unha xurisdici\u00f3n ortodoxa con s\u00e9 en Madrid, baixo a xurisdici\u00f3n can\u00f3nica do Patriarcado Ecum\u00e9nico de Constantinopla. Inicialmente parte da metr\u00f3pole de Francia, foi estabelecida como metr\u00f3pole independente por decisi\u00f3n patriarcal e sinodal en 2003. O seu metropolita \u00e9 o arcebispo grego Polykarpos Stavropoulos.. Xuridicamente est\u00e1 rexistrada en Espa\u00f1a como Igrexa ortodoxa grega en Espa\u00f1a e en Portugal como Igrexa Ortodoxa en Portugal.\nHistoria.\nA primeira parroquia ortodoxa grega en Espa\u00f1a foi erixida en Madrid en 1949. A diocese pertenceu inicialmente \u00e1 metr\u00f3pole de Francia, creada en 1963, da que era un exarcado (o exarcado de Iberia).\nO 20 de xaneiro de 2003 foi erixida a nova metr\u00f3pole de Espa\u00f1a e Portugal, con xurisdici\u00f3n sobre toda a pen\u00ednsula ib\u00e9rica (Espa\u00f1a, Portugal, Xibraltar e Andorra), sobre as illas Baleares e Canarias, e sobre Azores e Madeira.\nEstrutura.\nA metr\u00f3pole estrut\u00farase en vigair\u00edas. A s\u00e9 central est\u00e1 en Madrid, onde reside o metropolita e onde ten a s\u00faa parroquia principal. As vigair\u00edas son as seguintes:\nEn Galicia ten catro parroquias, Vigo, Ourense, Santiago Ap\u00f3stolo (sede en Santiago de Compostela) e Ourense/Lugo (sede en Monforte de Lemos), todas atendidas polo reverendo ec\u00f3nomo Vasyl Savchuk."}
{"id": "283912", "revid": "17467", "url": "https://gl.wikipedia.org/wiki?curid=283912", "title": "Copa do Mundo de F\u00fatbol de 2014", "text": ""}
{"id": "283913", "revid": "89787", "url": "https://gl.wikipedia.org/wiki?curid=283913", "title": "El Escob\u00f3n", "text": "El Escob\u00f3n foi un semanario editado en Bergondo en 1888.\nTraxectoria.\nSubtitulado \"Semanario sat\u00edrico-c\u00f3mico-l\u00edrico-dram\u00e1tico\", que despois cambiou por \"Semanario popular\", apareceu o 1 de xaneiro de 1888. Public\u00e1base os domingos. Dirixido por Fernando Garc\u00eda Acu\u00f1a. O \u00faltimo n\u00famero conservado \u00e9 o 40, do 27 de outubro de 1888."}
{"id": "283914", "revid": "89787", "url": "https://gl.wikipedia.org/wiki?curid=283914", "title": "El Valdoncel", "text": "El Valdoncel foi un xornal editado en Betanzos en 1890.\nTraxectoria.\nSubtitulado \"Diario de Betanzos\", apareceu en marzo de 1890. O fundador e propietario era Fernando Boni Castro. Estivo dirixido por Adolfo V\u00e1zquez G\u00f3mez e entre os seus redactores figuraron Jos\u00e9 Alguero Penedo, Juan G\u00f3mez Navaza e Ram\u00f3n Sanjurjo Ossorio. En maio o director e os redactores abandonaron o xornal para fundar \"El Mendo\" e Manuel J. Lema pasou a dirixir o xornal. O \u00faltimo n\u00famero conservado \u00e9 o 240, do 27 de outubro de 1890. En novembro de 1890 fusionouse con \"El Mendo\", e a nova publicaci\u00f3n conservou o t\u00edtulo de \"El Mendo\" coa direcci\u00f3n de Adolfo V\u00e1zquez G\u00f3mez."}
{"id": "283922", "revid": "85894", "url": "https://gl.wikipedia.org/wiki?curid=283922", "title": "Moimentos, A Laxe, Paradela", "text": "Moimentos \u00e9 un lugar da parroquia da Laxe, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a catorce habitantes (nove homes e cinco mulleres).\nToponimia.\nSegundo Nicandro Ares \"Moimentos\" ref\u00edrese a monumentos funerarios .\nCami\u00f1o de Santiago.\nMoimentos \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283923", "revid": "85894", "url": "https://gl.wikipedia.org/wiki?curid=283923", "title": "Marcadoiro, A Laxe, Paradela", "text": "Marcadoiro \u00e9 un lugar da parroquia da Laxe, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a 2 habitantes (2 homes).\nToponimia.\nSegundo Nicandro Ares \"Marcadoiro\" relaci\u00f3nase con marcar, po\u00f1er marcas ou marcos.\nCami\u00f1o de Santiago.\nMarcadoiro \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283924", "revid": "5863", "url": "https://gl.wikipedia.org/wiki?curid=283924", "title": "Marcadoiro", "text": ""}
{"id": "283925", "revid": "85894", "url": "https://gl.wikipedia.org/wiki?curid=283925", "title": "Moutras, A Laxe, Paradela", "text": "Moutras \u00e9 un lugar da parroquia da Laxe, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a 14 habitantes (7 homes e 7 mulleres).\nToponimia.\nSegundo Nicandro Ares \"Moutras\" pode estar relacionada con \"m\u00f3utaras\", colectivo de \"mouta\", mata de herbas.\nCami\u00f1o de Santiago.\nMoutras \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283929", "revid": "85894", "url": "https://gl.wikipedia.org/wiki?curid=283929", "title": "A Parrocha, As Cortes, Paradela", "text": "A Parrocha \u00e9 un lugar da parroquia das Cortes, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a 17 habitantes (11 homes e 6 mulleres).\nToponimia.\nSegundo Nicandro Ares \"A Parrocha\" indica caseta nun eido lonxe da casa, significado propio de Lemos.\nCami\u00f1o de Santiago.\nA Parrocha \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283930", "revid": "85894", "url": "https://gl.wikipedia.org/wiki?curid=283930", "title": "Vilach\u00e1, As Cortes, Paradela", "text": "Vilach\u00e1 \u00e9 un lugar da parroquia das Cortes, no concello lugu\u00e9s de Paradela, na comarca de Sarria. Segundo o IGE, en 2013 ti\u00f1a 46 habitantes (26 homes e 20 mulleres).\nToponimia.\nSegundo Nicandro Ares \"Vilacha\" \u00e9 un lugar chan, plano (lat\u00edn ).\nCami\u00f1o de Santiago.\nVilach\u00e1 \u00e9 unha localidade da etapa Sarria-Portomar\u00edn do Cami\u00f1o Franc\u00e9s a Santiago de Compostela."}
{"id": "283931", "revid": "1131", "url": "https://gl.wikipedia.org/wiki?curid=283931", "title": "El Hurac\u00e1n", "text": "El Hurac\u00e1n foi un semanario editado en Santiago de Compostela entre 1888 e 1890.\nHistoria e caracter\u00edsticas.\nSubtitulado \"Semanario joco-serio\", apareceu en novembro de 1888. Editado por Jes\u00fas L\u00f3pez Alende, que tam\u00e9n foi o seu director. Entre os seus redactores figurou Manuel Novoa Costoya. Cesou a s\u00faa publicaci\u00f3n en setembro de 1890."}
{"id": "283932", "revid": "89787", "url": "https://gl.wikipedia.org/wiki?curid=283932", "title": "El Mendo", "text": "El Mendo foi un xornal editado en Betanzos entre 1890 e 1891.\nTraxectoria.\nSubtitulado \"Diario de la Tarde\", apareceu en maio de 1890, fundado pola antiga redacci\u00f3n de \"El Valdoncel\". O director e propietario era Adolfo V\u00e1zquez G\u00f3mez e o administrador Julio Romay Rodr\u00edguez. Os redactores eran Jos\u00e9 Alguero Penedo, Juan G\u00f3mez Navaza e Ram\u00f3n Sanjurjo Ossorio. En novembro de 1890 fusionouse con \"El Valdoncel\", e a nova publicaci\u00f3n conservou o t\u00edtulo de \"El Mendo\" coa direcci\u00f3n de Adolfo V\u00e1zquez G\u00f3mez. Cesou a s\u00faa publicaci\u00f3n co n\u00famero 489, correspondente ao 29 de decembro de 1891."}
{"id": "283933", "revid": "56817", "url": "https://gl.wikipedia.org/wiki?curid=283933", "title": "La Aspiraci\u00f3n", "text": "La Aspiraci\u00f3n foi un semanario editado en Betanzos entre 1904 e 1912.\nTraxectoria.\nSubtitulado \"Peri\u00f3dico independiente de esta localidad\", apareceu o 3 de abril de 1904. O director era Juan Ponte Blanco e entre os seus colaboradores figuraron Antonio Tudela, Franciso S\u00e1nchez D\u00edaz, C\u00e9sar S\u00e1nchez D\u00edaz, Jos\u00e9 M\u00aa Fontenla, Raimundo Montes, Jos\u00e9 Bartolom\u00e9 Vidal, M. G\u00f3mez Mour\u00f3n, Antonio de Carral Cabanas, Angel Ruiz e Jos\u00e9 Buesas. Foi o \u00f3rgano xornal\u00edstico dos grandes caciques de Betanzos e mantivo enfrontamentos con \"La Defensa\". Cesou a s\u00faa publicaci\u00f3n co n\u00famero 431, correspondente ao 23 de maio de 1912."}
{"id": "283934", "revid": "1987", "url": "https://gl.wikipedia.org/wiki?curid=283934", "title": "Concepci\u00f3n", "text": "Concepci\u00f3n pode referirse a:"}
{"id": "283935", "revid": "98629", "url": "https://gl.wikipedia.org/wiki?curid=283935", "title": "Colpoda", "text": "Colpoda \u00e9 un x\u00e9nero de protozoos ciliados da clase Colpodea. Os \"Colpoda\" te\u00f1en forma de ril e son fortemente convexos por un lado e c\u00f3ncavos polo outro. A\u00ednda que son menos co\u00f1ecidos que os paramecios, os \"Colpoda\" son xeralmente os primeiros protozoos que aparecen nas infusi\u00f3ns de palla\n, especialmente cando a mostra non procede dunha fonte madura existente de auga encorada. Cult\u00edvanse con grande facilidade: simplemente abonda meter herbas con sucidade nunha xerra de auga sen cloro.\nH\u00e1bitat.\nOs \"Colpoda\" enc\u00f3ntranse a mi\u00fado no solo h\u00famido e debido \u00e1 s\u00faa capacidade de formar rapidamente un quiste protector, at\u00f3panse frecuentemente en mostras desecadas de solos e vexetaci\u00f3n e en pozas naturais temporais de auga como as que se forman en ocos de \u00e1rbores.\nTam\u00e9n se encontran nos intestinos de varios animais, e pode ser cultivado a partir das s\u00faas feces, a\u00ednda que non est\u00e1 claro que sexan patox\u00e9nicos. De feito, crese que na maior\u00eda dos casos os animais inxeriron accidentalmente quistes de \"Colpoda\" incrustados en plantas ou presentes no solo e os quistes simplemente pasan polo tracto dixestivo intactos sen causar dano. Este pode ser un importante medio de distribuci\u00f3n que limita a localizaci\u00f3n das poboaci\u00f3ns de \"Colpoda\", que ademais pode levar a unha especiaci\u00f3n.\nColpoda cucullus atopouse vivindo na superficie de plantas e parece ser a especie dominante al\u00ed. Atop\u00e1ronse varias especies de \"Colpoda\" na planta \"Sarracenia\", malia os encimas dixestivos que solta esta planta carn\u00edvora nas s\u00faas follas con forma de vaso cheas de auga.\n\"Colpoda\" tam\u00e9n tende a encontrarse en abundancia onde a cantidade de bacterias est\u00e1 aumentada, o que ofrece unha fonte de alimento enriquecida. En granxas de polos por exemplo, os protozoos, inclu\u00edndo as especies de \"Colpoda\", atopados var\u00edan moito dunha localizaci\u00f3n a outra, o que suxire que estas especies representan poboaci\u00f3ns propias do solo e auga locais que migraron a un novo h\u00e1bitat.\nAdemais de habitar nunha ampla variedade de microclimas, os \"Colpoda\" poden encontrarse case en todas partes do mundo onde haxa augas encoradas ou solos h\u00famidos, mesmo onde estas condici\u00f3ns son s\u00f3 ef\u00e9meras. Colpoda brasiliensis por exemplo foi descuberto nas chairas inundables brasileiras en 2003. \u00c1s veces aparecen en ambientes m\u00e1is secos; por exemplo, Colpoda irregularis atopouse na rexi\u00f3n des\u00e9rtica alta do sueste de Idaho, EUA, e Colpoda aspera no Ant\u00e1rtico. Tam\u00e9n se encontrou no \u00c1rtico onde as temperaturas m\u00e1is c\u00e1lidas do ver\u00e1n dan lugar a unha maior densidade e diversidade de especies.\nNon s\u00f3 est\u00e1 estendido por todo o mundo o x\u00e9nero, sen\u00f3n que determinadas especies te\u00f1en tam\u00e9n unha distribuci\u00f3n case global. Por\u00e9n, non se atopan normalmente en ambientes mari\u00f1os, pero hai moitos modos en que poden viaxar dun continente a outro. Por exemplo, os quistes poden quedar aloxados na plumaxe de aves migratorias, que se poden desprazar centos ou miles de quil\u00f3metros. Ademais, como os quistes son tan pequenos e lixeiros, poden ser transportados polas correntes de aire \u00e1s capas superiores da atmosfera, e despois acaban caendo noutro continente.\nReproduci\u00f3n.\n\"Colpoda\" normalmente div\u00eddese en estado de quiste, do cal emerxen de dous a oito individuos, m\u00e1is comunmente catro. Isto orixina individuos xeneticamente iguais. A taxa de reproduci\u00f3n e os factores ambientais que infl\u00faen nela foron moi investigados.\nEn raras ocasi\u00f3ns, viuse que \"Colpoda\" se divid\u00eda formado 4 individuos sen producir unha parede de quiste. Suxeriuse que a reproduci\u00f3n sen formaci\u00f3n de quistes era o modo normal de reproduci\u00f3n destes protozoos cando as condici\u00f3ns son \u00f3ptimas e que a formaci\u00f3n de quistes foi unha reacci\u00f3n a vivir en condici\u00f3ns ambientais adversas. Por\u00e9n, este modo de reproduci\u00f3n sen quistes \u00e9 raro mesmo en condici\u00f3ns ambientais ideais.\n\"Colpoda\" pode tam\u00e9n reproducirse por conxugaci\u00f3n. Nela interve\u00f1en dous individuos que se unen pola fenda oral e intercambian ADN, e div\u00eddense m\u00e1is tarde, redistribu\u00edndo o ADN dos dous individuos para producir proxenie xeneticamente distinta.\nFunci\u00f3n ecol\u00f3xica.\nA maior\u00eda das especies de \"Colpoda\" alim\u00e9ntanse de bacterias principal ou exclusivamente, de diversas especies, entre as cales est\u00e1 \"Moraxella\". Fix\u00e9ronse varios estudos cient\u00edficos sobre o efecto de diferentes dietas bacterianas na taxa de reproduci\u00f3n de \"Colpoda\". Os \"Colpoda\" exercen un importante papel ecol\u00f3xico no solo.\nAdemais do seu papel como predadores de bacterias, os \"Colpoda\" son \u00e1 s\u00faa vez presas de moitas outras especies, como outros protozoos e pequenos animais como as larvas de mosquitos, outras larvas de insectos, e crust\u00e1ceos como as pulgas de auga.\nUso polo ser humano.\nAdemais do seu uso en diversos estudos cient\u00edficos, para \"Colpoda\" se te\u00f1en suxerido diversos usos pr\u00e1cticos. Por exemplo, prop\u00faxose o uso de \"Colpoda steini\" como un medio para avaliar a toxicidade do solo tratado con lodos residuais e como un medio para detectar a contaminaci\u00f3n qu\u00edmica en xeral, aplicable ao control de ataques terroristas.\nEspecies.\nColpoda acuta\nEnc\u00f3ntrase en Europa central, foi descrita nunha publicaci\u00f3n de 1977.\nColpoda aspera\nUnha especie bastante pequena, de 12-42 micr\u00f3metros, que \u00e9 menos reniforme (forma de ril) que outras especies. Enc\u00f3ntrase no Ant\u00e1rtico e Subant\u00e1rtico.\nColpoda brasiliensis\nUnha especie pequena descuberta no Brasil, de 18-33 micr\u00f3metros, singular pola s\u00faa envoltura mineral que act\u00faa como unha defensa pasiva contra os predadores.\nColpoda californica\nColpoda cavicola\nColpoda cucullus\nUnha especie moi estendida, que \u00e9 o protozoo dominante sobre a superficie das plantas.\nColpoda discoidea\nColpoda duodenaria\nUnha especie de tama\u00f1o medio a pequeno, descrita por Charles Vincent Taylor e Waldo Furgason e amplamente estudada polos efectos exercidos por diversas substancias qu\u00edmicas no seu proceso de enquistamento.\nColpoda ecaudata\nColpoda elliotti \nUnha especie pequena de 15-28 micr\u00f3metros, que se cultivou a partir de deposici\u00f3ns de cervo.\nColpoda eurystoma\nColpoda fastigata\nColpoda formisanoi\nColpoda fragilis \nColpoda henneguyi\nUnha especie amplamente distribu\u00edda de tama\u00f1o medio a grande, de 30-80 micr\u00f3metros, que ten o h\u00e1bito de permanecer sen moverse durante longos per\u00edodos de tempo, polo que \u00e9 f\u00e1cil fotografala viva.\nColpoda inflata\nPosiblemente unha das especies do x\u00e9nero m\u00e1is co\u00f1ecida e com\u00fan, que ten un modo de moverse irregular no cal da sacudidas xirando en c\u00edrculos pechados, o que a fai dif\u00edcil de fotografar viva.\nColpoda irregularis\nEsta especie ten un saco post-oral prominente e foi cultivada a partir de mostras de bri\u00f3ns de codia do solo procedente de rochas de zonas onde medran as artemisas do deserto en Idaho, EUA.\nColpoda lucida\nColpoda magna\nUnha especie grande, de 120-400 micr\u00f3metros de longo. Parece escura a baixos aumentos debido \u00e1s estruturas escuras que ten preto do seu vac\u00faolo contr\u00e1ctil. A mi\u00fado est\u00e1 ateigada de vac\u00faolos dixestivos.\nColpoda maupasi\nAntes pens\u00e1base que era unha variedade de Colpoda steini, pero despois foi reco\u00f1ecida como especie separada. Clasicamente cr\u00edase que produc\u00eda s\u00f3 quistes reprodutores que conti\u00f1an 8 c\u00e9lulas fillas. Por\u00e9n, unha cepa, a cepa Bensonhurst, tam\u00e9n produc\u00eda quises reprodutores que conte\u00f1en 4 c\u00e9lulas fillas.\nColpoda ovinucleata\nColpoda patella\nColpoda penardi\nColpoda praestans\nColpoda quinquecirrata\nColpoda reniformis\nColpoda rotunda\nColpoda simulans\nUn \"Colpoda\" de medio tama\u00f1o coa forma cl\u00e1sica reniforme \u00e1 que parece que lle acaban de comer un cacho.\nColpoda spiralis\nUnha especie pouco usual cunha longa parte colgante que sobresae que lle d\u00e1 unha aparencia de caracol. Encontrouse primeiro en Arizona e desde ent\u00f3n tam\u00e9n en Novo M\u00e9xico e Nevada, e unha posible detecci\u00f3n no norte de California.\nColpoda steini\nUnha especie amplamente distribu\u00edda de tama\u00f1o pequeno a medio, de 14-60 micr\u00f3metros, xeralmente de vida libre pero que pode ser parasita de lesmas de terra.\nColpoda tripartita\nColpoda variabili\nV\u00eddeos.\nClicar as imaxes para velas en grande (recargar con F5 despois)"}
{"id": "283936", "revid": "23204", "url": "https://gl.wikipedia.org/wiki?curid=283936", "title": "Aline Fraz\u00e3o", "text": "Aline Fraz\u00e3o, nada o 17 de xu\u00f1o de 1988 en Luanda, \u00e9 unha cantante e compositora angolana.\nTraxectoria.\nComezou a s\u00faa carreira musical con 9 anos e dende ent\u00f3n tivo oportunidade de cantar varios estilos de m\u00fasica como o fado, MPB, o jazz e a m\u00fasica tradicional de Angola e Cabo Verde. Con 15 anos comezou a escribir as s\u00faas primeiras canci\u00f3ns, tocando a guitarra con influencias do Brasil, en especial da bossa nova. \u00d3s 18 anos mudouse para Lisboa \u00f3 ingresar no curso de Ciencias da Comunicaci\u00f3n, e compaxinou a facultade con pequenas colaboraci\u00f3ns en diversos proxectos de m\u00fasica e teatro. Despois diso, continuou a s\u00faa viaxe pasando por Barcelona, Madrid e Santiago de Compostela, onde foi premiada no certame aRitmar da EOI.\nFoi en Madrid onde comezou a facer concertos ac\u00fasticos en bares e salas, interpretando versi\u00f3ns de cl\u00e1sicos da m\u00fasica angolana, cabo-verdiana e brasileira, e tam\u00e9n temas autorais. Procurando unir d\u00faas paix\u00f3ns - viaxar e cantar -, Aline actuou en diversas cidades como Par\u00eds, Dubl\u00edn, Lisboa, Luanda, Bruxelas, Londres e Buenos Aires."}
{"id": "283938", "revid": "5863", "url": "https://gl.wikipedia.org/wiki?curid=283938", "title": "Tirteo", "text": "Tirteo (\u03a4\u03c5\u03c1\u03c4\u03b1\u03af\u03bf\u03c2) de Esparta, (s\u00e9culo -VII) foi un poeta grego que escribiu en dialecto x\u00f3nico.\nTraxectoria.\nFloreceu na segunda metade do s\u00e9culo -VII. Dub\u00eddase de se era espartano de orixe ou de adopci\u00f3n, xa que se cre que naceu na Asia Menor, en Mileto, e t\u00edvose polo poeta nacional de Esparta. Combateu durante a segunda Guerra Mesenia (c. 650 a.C.). Compuxo en dialecto x\u00f3nico-hom\u00e9rico rico en dorismos cinco libros de elex\u00edas que, como as de Calino, presentan contido e forma moi determinados pola \u00e9pica. Segundo os alexandrinos, comprend\u00edan \"Eunomia\" (\"Bo goberno\"), unha longa elex\u00eda que exalta a constituci\u00f3n espartana e exhorta aos cidad\u00e1ns \u00e1 concordia e a mantela \u00edntegra para o ben com\u00fan: \"Embateria\", cantos marciais en anapestos; \"Hypotekai\", exhortaci\u00f3ns \u00e1 loita e ao valor segundo a virtude d\u00f3rica; \"Politeia\" (Constituci\u00f3n), un eloxio dos valores civ\u00eds e relixiosos da constituci\u00f3n de Licurgo. De todas estas obras quedan s\u00f3 fragmentos bastante amplos, un total de 230 versos, nos cales podemos ler o eloxio da morte en batalla pola patria, a descrici\u00f3n do combatente valoroso e a exaltaci\u00f3n da constituci\u00f3n espartana.\nAs elex\u00edas de Tirteo, de gran elevaci\u00f3n e ton firme e severo, caracterizaban o eloxio do valor guerreiro e a vigorosa afirmaci\u00f3n do ideal moral da patria espartana e das celebraci\u00f3ns da morte por ela. A diferenza de Homero, que exalta o valor individual, Tirteo fala do valor colectivo; a cidade imp\u00f3n aos seus cidad\u00e1ns obediencia e sacrificio civil por ben da patria. O hero\u00edsmo que prop\u00f3n non se funda en xestas persoais, sen\u00f3n en acci\u00f3ns disciplinadas das tropas, acci\u00f3ns requiridas pola nova t\u00e1ctica hopl\u00edtica. Por estes motivos os seus cantos de guerra ou pe\u00e1ns tiveron gran fortuna en toda Grecia e foron cantados nas escolas e nos campamentos. Non hai, en verdade, grandes dons po\u00e9ticos, pero os seus versos elementais suscitan sentimentos de virtude, us\u00e1ronse tam\u00e9n para alimentar o patriotismo na batalla e o sacrificio pola patria. \"Para un valente \u00e9 fermoso caer morto na primeira li\u00f1a da loita\".\nOs espartanos, acatando o or\u00e1culo, acudiron aos atenienses para que os provisen dun xeneral que os dirixise en batalla contra os mesenios, quen como burla lles enviaron a Tirteo, mestre de escola, nacido en Aphidne, \u00c1tica, coxo e vesgo, recibido ent\u00f3n con desprezo. Pronto Tirteo cos seus bos consellos ga\u00f1ouse o favor dos espartanos, quen ao cabo grazas \u00e1s s\u00faas elex\u00edas e arengas guerreiras o converteron en heroe, logo de promover o vigor e a firmeza, virtudes espartanas, fal\u00e1ndolles da deshonra da fuxida e o deshonor da ferida por detr\u00e1s, complementos dos honores da morte e os loureiros do triunfo."}
{"id": "283939", "revid": "25871", "url": "https://gl.wikipedia.org/wiki?curid=283939", "title": "Cirque du Soleil", "text": "O Cirque du Soleil (en galego \"Circo do Sol\") \u00e9 unha empresa canadense de entretemento, que se describe a si mesma coma unha \"montaxe dram\u00e1tica de artes circenses e esparcemento rueiro\". A s\u00faa sede est\u00e1 no Quebec, na \u00e1rea de Saint-Michel.\nHistoria.\nFoi creada polos ex-artistas de r\u00faa Guy Lalibert\u00e9 e Daniel Gauthier en Baie-Saint-Paul, en 1984. A orixe do seu nome rem\u00f3ntase a un d\u00eda no que Lalibert\u00e9 admiraba unha posta de sol durante unha viaxe a Hawai; poco despois optou por empregar o termo Soleil, s\u00edmbolo de \"xuventude, dinamismo e enerx\u00eda\". En 1980 Gilles Ste-Croix fundou unha compa\u00f1\u00eda denominada \"Les \u00c9chassiers de Baie-Saint-Paul\" (trad. lit: \"os pernilongos de Baie-Saint-Paul\"), formada por bailar\u00edns, tragalumes e outras personaxes t\u00edpicas dun circo que percorr\u00edan as r\u00faas de Baie-Saint-Paul, unha vila preto do Quebec, para dar espect\u00e1culo aos seus habitantes. Ao pouco tempo, o grupo cambiou o seu nome por \"Le Club des talons hauts\" (trad. lit: \"O club dos tac\u00f3ns altos\") e, tras dous anos de experiencia polas r\u00faas, en 1982, organizaron un festival cultural denominado \"La F\u00eate foraine de Baie-Saint-Paul\", \u00e1 que acudiron artistas de r\u00faa doutras rexi\u00f3ns do Canad\u00e1 para percorrer as r\u00faas de Baie-Saint-Paul; isto marcou o precedente para que Lalibert\u00e9 e Ste-Croix decidiran fundar un circo no Canad\u00e1. O termo \"Cirque du Soleil\" empregouse por primeira vez para nomear o espect\u00e1culo que montar\u00edan Lalibert\u00e9 e Ste-Croix para conmemorar o 450 aniversario do descubrimento do que hoxe \u00e9 o Canad\u00e1 por Jacques Cartier, percorrendo toda a cidade en 1984. A presentaci\u00f3n \"Le Grand Tour du Cirque du Soleil\" foi un \u00e9xito, e eventualmente Lalibert\u00e9 contratou ao artista Guy Caron, da Escola Nacional Circense do Canad\u00e1, para adaptar o espect\u00e1culo de circo cun novo enfoque teatral baseado nas personaxes e onde non se empregaran animais no espect\u00e1culo, factores que consolidaron a Cirque du Soleil como o circo contempor\u00e1neo (\"nouveau cirque\") que se co\u00f1ece dende ent\u00f3n."}
{"id": "283942", "revid": "1822", "url": "https://gl.wikipedia.org/wiki?curid=283942", "title": "Estes\u00edcoro", "text": "Tisias, m\u00e1is co\u00f1ecido como Estes\u00edcoro (\u03a3\u03c4\u03b7\u03c3\u03af\u03c7\u03bf\u03c1\u03bf\u03c2, que quere dicir \"mestre do coro\", pola s\u00faa habilidade para dirixir os cantos corais), foi un poeta grego nado en H\u00edmera (Sicilia) cara ao 630 a.C. e finado cara ao 550 a.C. Era un dos estimados e respectados nove poetas l\u00edricos polos acad\u00e9micos da daquela hel\u00e9nica Alexandr\u00eda.\nTraxectoria.\nNa s\u00faa obra \"Fedro\", Plat\u00f3n considera a Estes\u00edcoro nado en H\u00edmera (Sicilia). En moedas de H\u00edmera est\u00e1 a s\u00faa efixie. Cicer\u00f3n fala de que nesta poboaci\u00f3n hab\u00eda unha estatua s\u00faa. O que \u00e9 seguro \u00e9 que traballou al\u00ed.\nA enciclopedia \"Suda\" di que hai quen opinaba que era de Metauro, do sur de Italia. O caso \u00e9 que en H\u00edmera transcorreu a maior parte da s\u00faa vida art\u00edstica. Renovou a l\u00edrica coral articulando os poemas en estruturas ternarias (estrofa, ant\u00edstrofa e \u00e9podo), que da s\u00faa man alcanzar\u00e1n a perfecci\u00f3n.\nDentro da l\u00edrica grega, Estes\u00edcoro representa unha ponte entre a traxedia e a \u00e9pica, por mor da s\u00faa preferencia pola narraci\u00f3n de mitos \u00e1 marxe das conclusi\u00f3ns que dos mesmos poidan sacarse, ou de que sexan pretexto para enxalzar a unha cidade ou un personaxe. Inter\u00e9sanlle de xeito sinxelo os relatos, na medida en que forman parte da tradici\u00f3n popular. As s\u00faas historias influ\u00edron nas artes pl\u00e1sticas e moitas delas at\u00f3panse reflectidas na cer\u00e1mica grega. Desde os anos cincuenta do s\u00e9culo XX incrementouse o corpus de textos de que se dispo\u00f1\u00eda ata agora, de maneira que xa \u00e9 pos\u00edbel facer unha edici\u00f3n das s\u00faas obras, posto que dos m\u00e1is de 26 libros que se lle atribu\u00edan s\u00f3 subsistiran fragmentos duns 16, a\u00ednda que moi numerosos.\nTen unha relaci\u00f3n moi especial con Esparta. O \"Marmor Parium\" atrib\u00faelle unha viaxe a Esparta, e a \"Orestea\" escr\u00edbea para unha festa espartana. A palinodia \u00e9 modificada para satisfacer aos espartanos: en Esparta, Helena era unha deusa.\nEstes\u00edcoro viaxou por toda Grecia e tomou parte en concursos po\u00e9ticos de grandes festas. Parece que tivo dous irm\u00e1ns: Helianacte, lexislador, e Mamertino, matem\u00e1tico; o ambiente da \u00e9poca poder\u00eda ser pr\u00f3ximo ao pitag\u00f3rico.\nEstes\u00edcoro recibiu influxo de Homero, que se advirte na s\u00faa obra sobre os retornos, concretamente no episodio sobre Tel\u00e9maco, na s\u00faa despedida de Esparta con Menelao e Helena, argumento este, hom\u00e9rico, con iguais formas. O mesmo pode dicirse da s\u00faa obra relativa \u00e1 destruci\u00f3n de Troia. Engade \u00e1 tradici\u00f3n temas como a pantasma de Helena, que viaxa a Troia mentres estaba ela en Exipto. Aporta ideas como o so\u00f1o de Clitemnestra, a ama de cr\u00eda de Orestes e a s\u00faa persecuci\u00f3n polas Erinias, a persecuci\u00f3n dos vencidos de Troia, a sorte das prisioneiras troianas, o perd\u00f3n de Menelao a Helena, o enfrontamento entre Eteocles e Polinices, que trata de evitar a s\u00faa nai Iocasta, o tema das fenicias de Eur\u00edpides, e a loucura de Heracles que figura na s\u00faa \"Cerbero\".\nLenda.\nDise que cando os seus concidad\u00e1ns decidiron confiar a defensa da s\u00faa cidade, H\u00edmera, ao tirano de Agrigento (Fularides), Estes\u00edcoro os persuadiu do seu erro, narr\u00e1ndolles por primeira vez a f\u00e1bula do cabalo e o cervo: o cabalo, nun intento desesperado por terminar dunha vez co seu irreconcili\u00e1bel inimigo, o cervo que o tra\u00eda cosido a cornadas, acudiu ao home. Pero ocorreu que, unha vez subxugado o cervo polo aliado, este fixo o mesmo co cabalo. A cidade de H\u00edmera fixo caso da f\u00e1bula e por esa vez salvouse de ser dominada por Agrigento.\nEstes\u00edcoro tam\u00e9n \u00e9 famoso pola lenda da s\u00faa palinodia, seguramente o primeiro exemplo na literatura de tal tipo de poes\u00eda. En dita palinodia, desdise da tradici\u00f3n segundo a cal Helena de Troia foi a causante da Guerra de Troia, e que xa fora tema dun anterior poema seu.\nObras.\nAtribu\u00edronlle diversos poemas que tratan sobre a Guerra de Troia, como \"Helena\" (obra que se sup\u00f3n que se presentaba en dous libros), \"Palinodia\" (tam\u00e9n de dous libros), \"A destruci\u00f3n de Troia\" e outros. As\u00ed mesmo, era co\u00f1ecido pola s\u00faa literatura er\u00f3tica e as s\u00faas canci\u00f3ns de amor."}
{"id": "283944", "revid": "5863", "url": "https://gl.wikipedia.org/wiki?curid=283944", "title": "Betanzos Liberal", "text": "Betanzos Liberal foi un semanario editado en Betanzos entre 1913 e 1914.\nHistoria e caracter\u00edsticas.\nSubtitulado \"\u00d3rgano del Partido Democr\u00e1tico\", apareceu o 25 de novembro de 1913 como continuaci\u00f3n de \"Nueva Era\" para substitu\u00edlo como portavoz do bando liberal-caciquil de Betanzos. Dirixido por Juan Ponte Blanco, ti\u00f1a unha redacci\u00f3n totalmente distinta da do seu antecedente na que figuraban Fabi\u00e1n Vidal, Jos\u00e9 Bartolom\u00e9 Vidal, Jos\u00e9 M. Neira, Adolfo S\u00e1nchez D\u00edaz e Jos\u00e9 Fontenla V\u00e1zquez; ademais converteuse en \u00f3rgano prietista, defensor dos intereses pol\u00edticos do marqu\u00e9s de Alhucemas no distrito. A partir do 14 de marzo de 1914 pasou a denominarse \"Betanzos\", cambio motivado por problemas pol\u00edtico-administrativos."}
{"id": "283945", "revid": "3296901", "url": "https://gl.wikipedia.org/wiki?curid=283945", "title": "Concepcion", "text": ""}
{"id": "283946", "revid": "85894", "url": "https://gl.wikipedia.org/wiki?curid=283946", "title": "Teigu\u00edn, Pascais, Samos", "text": "Teigu\u00edn \u00e9 un lugar da parroquia de Pascais, no concello lugu\u00e9s de Samos, na comarca de Sarria. Segundo o IGE, en 2013 ti\u00f1a 12 habitantes (4 homes e 8 mulleres).\nCami\u00f1o de Santiago.\nTeigu\u00edn \u00e9 unha localidade dunha variante da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "283947", "revid": "5863", "url": "https://gl.wikipedia.org/wiki?curid=283947", "title": "Santa Mar\u00eda de Mont\u00e1n", "text": ""}
{"id": "283948", "revid": "23204", "url": "https://gl.wikipedia.org/wiki?curid=283948", "title": "La Uni\u00f3n, Chile", "text": "La Uni\u00f3n \u00e9 un municipio e unha comuna chilena da provincia de Ranco, na rexi\u00f3n de Los R\u00edos.\nA s\u00faa \u00e1rea \u00e9 de 2.136\u00a0km\u00b2 e en 2012, a comuna ti\u00f1a un total de 36.979 habitantes.\nA comuna enc\u00f3ntrase emprazada nas proximidades do Lago Ranco e do r\u00edo Bueno."}
{"id": "283949", "revid": "5863", "url": "https://gl.wikipedia.org/wiki?curid=283949", "title": "Aguiada", "text": ""}
{"id": "283950", "revid": "85894", "url": "https://gl.wikipedia.org/wiki?curid=283950", "title": "Perros, Calvor, Sarria", "text": "Perros \u00e9 un lugar da parroquia de Calvor, no concello lugu\u00e9s de Sarria, na comarca de Sarria. Segundo o IGE, en 2021 ti\u00f1a 11 habitantes (4 homes e 7 mulleres).\nCami\u00f1o de Santiago.\nPerros \u00e9 unha localidade dunha variante da etapa Triacastela-Sarria do Cami\u00f1o Franc\u00e9s a Santiago de Compostela."}
{"id": "283951", "revid": "5863", "url": "https://gl.wikipedia.org/wiki?curid=283951", "title": "Teigu\u00edn", "text": ""}
{"id": "283953", "revid": "89787", "url": "https://gl.wikipedia.org/wiki?curid=283953", "title": "Tempada 2013/14 do Club Deportivo Lugo", "text": "Durante a tempada 2013\u201314 o Club Deportivo Lugo competiu na Segunda Divisi\u00f3n, logrando manter a categor\u00eda dous anos seguidos por primeira vez na s\u00faa historia, acadando o 12\u00ba posto ao remate do campionato.\nMaterial deportivo.\nO Lugo, que at\u00e9 a tempada pasada levaba equipamentos de Umbro, pasou a levar roupa de marca propia do club: CDLU. O patrocinador foi de novo Estrella Galicia.\nDese\u00f1o dos equipamentos do CD Lugo. Tempada 2013-14"}
{"id": "283958", "revid": "5863", "url": "https://gl.wikipedia.org/wiki?curid=283958", "title": "Betanzos (semanario)", "text": "Betanzos foi un semanario editado en Betanzos en 1914.\nHistoria e caracter\u00edsticas.\nSubtitulado \"\u00d3rgano del Partido Liberal\", apareceu o 14 de marzo de 1914 en Paderne como continuaci\u00f3n de \"Betanzos Liberal\". Dirixido por Juan Ponte Blanco, entre os seus colaboradores figuraron Jos\u00e9 M. Neira, Jes\u00fas Cachaza Lousa e \"Meteoro\". O \u00faltimo n\u00famero co\u00f1ecido \u00e9 do 7 de xu\u00f1o de 1914"}
{"id": "283959", "revid": "1888", "url": "https://gl.wikipedia.org/wiki?curid=283959", "title": "Patria (peri\u00f3dico)", "text": "Patria foi un peri\u00f3dico editado en Betanzos en 1925.\nHistoria e caracter\u00edsticas.\nSubtitulado \"\u00d3rgano de la Uni\u00f3n Patri\u00f3tica de los Partidos de Corcubi\u00f3n, Ordenes y Betanzos\", apareceu o 16 de xu\u00f1o de 1925. Dirixido por Juan P\u00e9rez Serrabona, entre os seus colaboradores figuraron Antol\u00edn S\u00e1nchez Valeiro, Jos\u00e9 Calvi\u00f1o Salazar, Manuel Balboa L\u00f3pez, Nicol\u00e1s del R\u00edo, Jos\u00e9 Antonio San Mart\u00edn, F. Esmor\u00eds Recam\u00e1n e \"Noche\". O \u00faltimo co\u00f1ecido \u00e9 o 2, do 1 de xullo de 1925."}
{"id": "283961", "revid": "56817", "url": "https://gl.wikipedia.org/wiki?curid=283961", "title": "La Semana Brigantina", "text": "La Semana Brigantina foi un semanario editado en Betanzos en 1930.\nHistoria e caracter\u00edsticas.\nSubtitulado \"Peri\u00f3dico independiente, defensor del pueblo\", apareceu o 16 de marzo de 1930. Public\u00e1base os domingos. Entre os seus colaboradores figuraron Adolfo Vila Real, Enrique Rivas Capell, Eduardo Barreiro, Mariano Marcos e \"Cicacisco\". O \u00faltimo n\u00famero co\u00f1ecido \u00e9 o 7, correspondente ao 27 de abril de 1930."}
{"id": "283962", "revid": "1888", "url": "https://gl.wikipedia.org/wiki?curid=283962", "title": "La Semana (Tui)", "text": "La Semana foi un peri\u00f3dico editado en Tui en 1925.\nHistoria e caracter\u00edsticas.\nSubtitulado \"Semanario independiente\", apareceu o 11 de maio de 1925. Peri\u00f3dico cat\u00f3lico, estaba dirixido por Eliseo Sastre P\u00e9rez. Nel apareceron debuxos humor\u00edsticos de Roberto Pad\u00edn Rodr\u00edguez. Publicou cincuenta n\u00fameros."}
{"id": "283965", "revid": "5863", "url": "https://gl.wikipedia.org/wiki?curid=283965", "title": "Parque Qui\u00f1ones de Le\u00f3n", "text": ""}
{"id": "283966", "revid": "5863", "url": "https://gl.wikipedia.org/wiki?curid=283966", "title": "Paczevich", "text": ""}
{"id": "283969", "revid": "85894", "url": "https://gl.wikipedia.org/wiki?curid=283969", "title": "Emilio Garc\u00eda Olloqui", "text": "Emilio Garc\u00eda Olloqui y V\u00e1zquez Varela, nado en Vigo o 10 de outubro de 1821 e finado en Alexandr\u00eda o 3 de agosto de 1893, foi un avogado, diplom\u00e1tico e escritor de poes\u00eda e teatro galego.\nTraxectoria.\nEstudou Dereito na Universidade de Santiago de Compostela.\nReco\u00f1ecemento.\nEn 1870 o concello de Vigo dedicoulle o nome dunha r\u00faa."}
{"id": "283972", "revid": "89787", "url": "https://gl.wikipedia.org/wiki?curid=283972", "title": "Kristofer Hivju", "text": "Kristofer Hivju, nado en Oslo o 7 de decembro de 1978, \u00e9 un actor, produtor e guionista noruegu\u00e9s, co\u00f1ecido polo seu papel de Tormund Giantsbane na serie da HBO \"Game of Thrones\", e por interpretar a Jonas no filme de 2011 \"The Thing\". No 2004, graduouse da Academia Rusa de Artes Teatrais (GITIS) en \u00c5rhus, Dinamarca. Hivju tam\u00e9n aparece no filme \"After Earth\" de M. Night Shyamalan. \n\u00c9 fillo do actor noruegu\u00e9s Erik Hivju."}
{"id": "283973", "revid": "23204", "url": "https://gl.wikipedia.org/wiki?curid=283973", "title": "Oligohymenophorea", "text": "Os Oligohymenophorea son unha gran clase de protozoos ciliados. Te\u00f1en tipicamente unha fenda ventral onde se encontran a \"boca\" e cilios orais caracter\u00edsticos, separados dos do resto do corpo. Presentan unha membrana paroral \u00e1 dereita da boca e membranelas, xeralmente tres, \u00e1 s\u00faa esquerda. A citofarinxe \u00e9 simple e nunca forma os complexos \"cyrtos\" que se encontran noutros grupos. Os cilios do corpo orix\u00ednanse xeralmente a partir de monocinetias, pero hai dicinetias cunha distribuci\u00f3n limitada nalgunhas partes do corpo.\nNa maior\u00eda dos grupos os cilios do corpo son uniformes e a mi\u00fado densos, mentres que os cilios orais son simples e \u00e1s veces reducidos, pero nos peritricos case \u00e9 todo o contrario. Os membros deste grupo est\u00e1n amplamente distribu\u00eddos, e incl\u00faen moitas formas de vida libre (xeralmente de augas doces, pero tam\u00e9n as hai mari\u00f1as) e simbi\u00f3ticas. A maior\u00eda son micr\u00f3fagos, que se alimentan de pequenos organismos que arrastran \u00e1 s\u00faa boca co movemento dos cilios, pero hai tam\u00e9n casos con outros h\u00e1bitos de alimentaci\u00f3n. No grupo dos astomos, perdeuse a boca e as estruturas asociadas.\nO establecemento na clasificaci\u00f3n do grupo dos Oligoohymenophorea prop\u00faxose en 1974 como unha das tres clases de ciliados, xunto cos Polyhymenophorea ou espirotricos e o agora abandonado grupo dos Kinetofragmophora. Desde ent\u00f3n, engad\u00edronse a esta clase os apostomos, pero, \u00e1 parte diso, p\u00f3dese dicir que a composici\u00f3n da clase permaneceu relativamente constante, e as principais variaci\u00f3ns afectaron \u00e1s posici\u00f3ns dos penic\u00falidos e plaxiop\u00edlidos."}
{"id": "283974", "revid": "89787", "url": "https://gl.wikipedia.org/wiki?curid=283974", "title": "Colpodea", "text": "Os Colpodea (colpodeos) son unha clase de protozoos ciliados, que comprende unhas 200 especies que habitan en augas doces e no solo. Os cilios corporais son tipicamene uniformes, e est\u00e1n sostidos por dicinetias de estrutura caracter\u00edstica, con cilios en ambos os cinetosomas. A \"boca\" pode ser apical ou ventral, con m\u00e1is ou menos policinetias asociadas prominentes. Moitos son asim\u00e9tricos, e as c\u00e9lulas enr\u00f3scanse lateralmente e despois desenr\u00f3scanse antes da divisi\u00f3n, a cal ten lugar dentro de quistes. Un x\u00e9nero representativo \u00e9 \"Colpoda\", que \u00e9 un ciliado con forma de ril com\u00fan en ambientes ricos en materia org\u00e1nica.\nA maior\u00eda dos ciliados situados aqu\u00ed foron considerados orixinalmente tric\u00f3stomos avanzados, porque se asum\u00eda que carec\u00edan de verdadeiros cilios orais. Por\u00e9n, os Bursariomorphida, que son grandes ciliados depredadores cunha cavidade oral que forma unha bolsa profunda anterior, eran considerados heterotricos debido \u00e1s s\u00faas prominentes policinetias orais. A moderna clase Colpodea foi definida por Small &amp; Lynn en 1981, base\u00e1ndose principalmente na estrutura das cinetias do corpo.\nAs an\u00e1lises de filoxen\u00e9tica molecular mostraron que a clase poder\u00eda ser polifil\u00e9tica, a\u00ednda que se necesitan m\u00e1is estudos utilizando un maior n\u00famero de marcadores."}
{"id": "283975", "revid": "89787", "url": "https://gl.wikipedia.org/wiki?curid=283975", "title": "Tetrahymena", "text": "Tetrahymena \u00e9 un x\u00e9nero de protozoos ciliados de vida libre. En certos caos pode tam\u00e9n adoptar unha forma de vida comensal ou patox\u00e9nica; por exemplo, no peixe guppy \"Tetrahymena\" pode causar unha doenza mortal.\nSon com\u00fans en estanques de auga doce. Algunhas especies de \"Tetrahymena\" util\u00edzanse como organismos modelo en investigaci\u00f3ns biom\u00e9dicas, como \"T. thermophila\" e \"T. pyriformis\". Entre os descubrimentos realizados estudando \"Tetrahymena\" salientaremos o da estrutura dos tel\u00f3meros e a telomerase, o autosplicing do ARN, as primeiras prote\u00ednas motoras e a regulaci\u00f3n x\u00e9nica por acetilaci\u00f3n das histonas.\n\"Tetrahymena\" ten dous tipos de n\u00facleos (dimorfismo nuclear), un pequeno (micron\u00facleo), diploide usado para a reproduci\u00f3n e outro m\u00e1is grande (macron\u00facleo) poliploide para o funcionamento da c\u00e9lula. O macron\u00facleo div\u00eddese por amitose e periodicamente debe ser rexenerado a partir do micron\u00facleo. Ten tam\u00e9n reproduci\u00f3n por conxugaci\u00f3n.\nAs especies do x\u00e9nero \"Tertrahymena\" te\u00f1en un tama\u00f1o de 30-60 microns e est\u00e1n cubertas completamente por unha ciliatura t\u00edpica de holotrico. A ciliatura s\u00e9rvelle para a locomoci\u00f3n e \u00e9 moi sensible aos est\u00edmulos sensoriais. O organismo ten un aparato oral de grande tama\u00f1o, comparable ao do paramecio. As catro membranas que ten na zona oral danlle o nome a este x\u00e9nero (tetra = catro, hymen = membrana); estas catro membranas est\u00e1n situadas a esquerda e dereita, tres membranas de tipo membranela a un lado e unha membrana ondulante no outro. A c\u00e9lula presenta un citoprocto para a excreci\u00f3n de residuos."}
{"id": "283976", "revid": "1888", "url": "https://gl.wikipedia.org/wiki?curid=283976", "title": "Eliseo Sastre P\u00e9rez", "text": "Eliseo Sastre P\u00e9rez, nado en Cha\u00f1e (provincia de Segovia) cara a 1858 e finado en Vigo en setembro de 1932, foi un xornalista e escritor espa\u00f1ol.\nTraxectoria.\nFoi socio fundador da Casa Cat\u00f3lica de Vigo e do semanario \"Galicia Social\". Redactor de \"La Integridad\", cando este desapareceu dirixiu o peri\u00f3dico \"La Semana\". Colaborou en \"La Raza\" e publicou alg\u00fans poemas en \"Vida Gallega\". Tam\u00e9n foi secretario da Liga contra la corrupci\u00f3n del idioma castellano fundada en Vigo en xaneiro de 1924. Durante a Segunda Rep\u00fablica foi un dos fundadores da Uni\u00f3n Regional de Derechas e pertenceu a directiva de Acci\u00f3n Nacional de Vigo en 1932. Finou en Vigo en setembro de 1932 con 74 anos.\nVida persoal.\nCasou con Petra del Blanco Cuevas e foi pai de Eliseo, Claudio, Francisco, Maximino, Felisa e Braulio Sastre del Blanco."}
{"id": "283977", "revid": "56817", "url": "https://gl.wikipedia.org/wiki?curid=283977", "title": "La Semana (Mondo\u00f1edo)", "text": "La Semana foi un peri\u00f3dico editado en Mondo\u00f1edo en 1909.\nHistoria e caracter\u00edsticas.\nApareceu o 21 de xullo de 1909 para substitu\u00edr a \"La Defensa\". Continuou coa li\u00f1a carlista e contidos relixiosos do seu antecesor."}
{"id": "283980", "revid": "56817", "url": "https://gl.wikipedia.org/wiki?curid=283980", "title": "La Defensa (Mar\u00edn)", "text": "La Defensa foi un semanario editado en Mar\u00edn en 1914.\nHistoria e caracter\u00edsticas.\nSubtitulado \"Semanario independiente\", apareceu o 11 de outubro de 1914. Public\u00e1base os domingos. Sostivo pol\u00e9micas con \"Mar\u00edn\". Cesou a s\u00faa publicaci\u00f3n a finais de decembro de 1914."}
{"id": "283981", "revid": "1888", "url": "https://gl.wikipedia.org/wiki?curid=283981", "title": "La Defensa (Vigo)", "text": "La Defensa foi un semanario editado en Vigo en 1897 e 1898.\nHistoria e caracter\u00edsticas.\nApareceu en marzo de 1897 como continuador de \"EI Radical\". Dirixido por Jos\u00e9 Quintas da Vila, que foi substitu\u00eddo por Joaqu\u00edn Loredo Mart\u00ednez. Cesou a s\u00faa publicaci\u00f3n en xu\u00f1o de 1898, a ra\u00edz dunhas cr\u00edticas que fixo sobre a Guerra Hispano-Estadounidense."}
{"id": "283982", "revid": "85894", "url": "https://gl.wikipedia.org/wiki?curid=283982", "title": "Jos\u00e9 Quintas da Vila", "text": "Jos\u00e9 Quintas da Vila, nado en Vigo en 1873 e finado na mesma cidade a finais de febreiro de 1957, foi un agrarista e xornalista galego.\nTraxectoria.\nIrm\u00e1n de Alfonso Quintas da Vila. Republicano, dirixiu os peri\u00f3dicos \"El Radical\", \"La Defensa\" e \"El Campesino\", \u00f3rgano das sociedades agr\u00edcolas do distrito de Lavadores. Foi presidente da sociedade viguesa La Oliva en varias ocasi\u00f3ns. Participou nos mitins agraristas en 1912. Elixido presidente da Agrupaci\u00f3n Republicana de Vigo para 1914. Foi presidente da Federaci\u00f3n Agraria do distrito de Vigo. Foi proclamado candidato a deputado provincial polos agraristas en 1917, e presidiu o Congreso Agrario Provincial celebrado en Lavadores en 1918. Na Rep\u00fablica foi concelleiro de Vigo na corporaci\u00f3n que presidiu Manuel Hidalgo Rodr\u00edguez.\nVida persoal.\nCasou con Ignacia P\u00e9rez Piorno en 1923."}
{"id": "283983", "revid": "89787", "url": "https://gl.wikipedia.org/wiki?curid=283983", "title": "Tetrahymena thermophila", "text": "Tetrahymena thermophila \u00e9 unha especie de protozoos ciliados himen\u00f3stomos moi utilizada como organismo modelo en experimentaci\u00f3n biom\u00e9dica. Vive en augas doces de estanques, lagos, e r\u00edos e \u00e9 moi ubicua en distintas rexi\u00f3ns con climas moi diversos. As s\u00faas c\u00e9lulas est\u00e1n cubertas de cilios e miden uns 40-50 microns. O xenoma macronuclear de 104 Megabases de \"T. thermophila\" foi secuenciado e anotado.\nOrganismo modelo.\n\"T. thermophila\" \u00e9 un organismo modelo moi bo porque \u00e9 doada de cultivar, presenta procesos metab\u00f3licos e celulares centrais conservados en moitos eucariotas, alg\u00fans dos cales non se encontran noutros organismos modelo como os \"Saccharomyces cerevisiae\", e nela pode experimentarse con xenes hom\u00f3logos aos humanos para caracterizalos, sobreexpresalos ou sometelos a \"knockout\".\nComo outro ciliados, \"Tetrahymena thermophila\" presenta dimorfismo nuclear, \u00e9 dicir, cada c\u00e9lula ten dous tipos de n\u00facleos, un grande e de funci\u00f3ns som\u00e1ticas chamado macron\u00facleo, e outro pequeno de funci\u00f3ns xerminais, chamado micron\u00facleo. Esta caracter\u00edstica permitiu aos cient\u00edficos utilizar \"T. thermophila\" para identificar varios factores clave da expresi\u00f3n x\u00e9nica e integridade do xenoma. Ademais, \"T. thermophila\" pos\u00fae centos de cilios e ten complicadas estruturas de microt\u00fabulos, que o fan un modelo \u00f3ptimo para estudar a diversidade e funci\u00f3ns dos conxuntos de microt\u00fabulos.\nComo \"T. thermophila\" pode crecer en grandes cantidades no laboratorio con facilidade, foi unha excelente fonte para facer an\u00e1lises bioqu\u00edmicas durante moitos anos, especificamente para as actividades encim\u00e1ticas e a purificaci\u00f3n de compo\u00f1entes subcelulares. Ademais, co avance das t\u00e9cnicas xen\u00e9ticas converteuse nun excelente modelo para estudar a funci\u00f3n dos xenes \"in vivo\". A recente secuenciaci\u00f3n do xenoma do seu macron\u00facleo far\u00e1 que siga sendo un sistema modelo moi utilizado. Prepar\u00e1ronse ferramentas xen\u00e9ticas espec\u00edficas para traballar con esta especie.\n\"T. thermophila\" presenta 7 sexos (tipos de apareamento) que poden reproducirse en 21 combinaci\u00f3ns distintas, e un s\u00f3 tipo de \"T. thermophila\" non poder\u00eda reproducirse sexualmente. Cada organismo \"decide\" que sexo ser\u00e1 durante o apareamento, por medio dun proceso aleatorio. O proceso implica rearranxos no xenoma espec\u00edficos de sitio programados dos xenes que determinan os sexos.\nOs estudos realizados con \"T. thermophila\" contribu\u00edron a realizar importantes descubrimentos cient\u00edficos, entre os que est\u00e1n: \nCiclo de vida.\nO cilo de vida de \"T. thermophilia\" presenta unha alternacia de estados haploides e diploides. Durante o crecemento vexetativo as c\u00e9lulas diploides reprod\u00facense por fisi\u00f3n binaria. A divisi\u00f3n celular ocorre por medio dunha secuencia de eventos morfoxen\u00e9ticos que dan luggar ao desenvolvemento de conxuntos duplicados de estruturas celulares, unha para cada c\u00e9lula filla.\nComo \u00e9 t\u00edpico nos ciliados, \"T. thermophilia\" ten dous tipos de n\u00facleos funcionalmente diferenciados, o micron\u00facleo e o macron\u00facleo. O micron\u00facleo \u00e9 o n\u00facleo da li\u00f1a xerminal, \u00e9 dicir, cont\u00e9n o ADN coa informaci\u00f3n que pasar\u00e1 dunha xeraci\u00f3n sexual \u00e1 seguinte. O micron\u00facleo \u00e9 diploide e cont\u00e9n cinco pares de cromosomas. Os xenes do micron\u00facleo non se transcriben durante o crecemento vexetativo. O macron\u00facleo \u00e9 o n\u00facleo som\u00e1tico, \u00e9 dicir, os seus xenes expr\u00e9sanse activamente. Por\u00e9n, o macron\u00facleo prop\u00e1gase s\u00f3 durante a parte vexetativa do ciclo vital e non se transmite dunha xeraci\u00f3n sexual \u00e1 seguinte. O macron\u00facleo \u00e9 poliploide e cont\u00e9n de 200 a 300 especies de ADN que se replican autonomamente derivadas dos cinco cromosomas micronucleares por medio dunha fragmentaci\u00f3n espec\u00edfica de sitio.\n\"T. thermophila\" pode ser inducida a realizar a conxugaci\u00f3n por lavado, o que causa unha r\u00e1pida escaseza de alimentos. Cando est\u00e1n pasando fame, as c\u00e9lulas de \"T. thermophila\" cambian a formas nadadoras r\u00e1pidas que se dispersan. Cando esas c\u00e9lulas dun tipo de apareamento encontran c\u00e9lulas dun tipo de apareamento complementario pode ocorrer a conxugaci\u00f3n. Durante a conxugaci\u00f3n empar\u00e9llanse d\u00faas c\u00e9lulas, forman unha uni\u00f3n temporal e intercambian os n\u00facleos que fan as veces de gametos. Despois x\u00e9ranse e diferer\u00e9ncianse os n\u00facleos do s\u00faa proxenie sexual. Este proceso leva unhas 12 horas. A secuencia de eventos durante a conxugaci\u00f3n \u00e9 a esquematizada na figura da dereita.\nA recombinase Rad51 de \"T. thermophila\" \u00e9 hom\u00f3loga da recombinase RecA de \"Escherichia coli\". En \"T. thermophila\", a Rad51 participa na recombinaci\u00f3n hom\u00f3loga durante a mitose, meiose e na reparaci\u00f3n de roturas de dobre cadea no ADN. Durante a conxugaci\u00f3n, a Rad51 \u00e9 necesaria para que se comnplete a meiose. A meiose en \"T. thermophila\" parece empregar unha v\u00eda dependente de Mus81 que non usa un complexo sinapton\u00e9mico e consid\u00e9rase secundaria en moitos outros modelos de eucariotas. Esta v\u00eda incl\u00fae a resolvase Mus81 e a helicase Sgs1. A helicase Sgs1 parece promover o resultado de non sobrecruzamento da reparaci\u00f3n recombinacional mei\u00f3tica do ADN, unha v\u00eda que xera poucas variaci\u00f3ns xen\u00e9ticas.\n\u00c9 com\u00fan entre os protistas que o ciclo sexual sexa inducible por condici\u00f3ns do medio estresantes ou por falta de alimento. Tales condici\u00f3ns a mi\u00fado causan danos no ADN. Unha caracter\u00edstica fundamental da meiose \u00e9 a recombinaci\u00f3n hom\u00f3loga entre cromosomas. En \"T. thermophilia\" este proceso de recombinaci\u00f3n mei\u00f3tica pode ser beneficioso para a reparaci\u00f3n de danos no ADN causados pola inanici\u00f3n da c\u00e9lula.\nV\u00e9xase tam\u00e9n.\nBibliograf\u00eda.\n1. \"Methods in Cell Biology\" Volume 62: \"Tetrahymena thermophila\", Edited by David J. Asai and James D. Forney. (2000). By Academic Press\nISBN 0-12-544164-9\n2. Collins, K. and Gorovsky, M.A. (2005). Tetrahymena thermophila \"Curr Biol.\" 15: R317-8.\n3. Eisen JA, Coyne RS, Wu M, Wu D, Thiagarajan M, et al. (2006) Macronuclear Genome Sequence of the Ciliate Tetrahymena thermophila, a Model Eukaryote. PLoS Biol 4(9): e286 "}
{"id": "283984", "revid": "56817", "url": "https://gl.wikipedia.org/wiki?curid=283984", "title": "La Defensa Obrera", "text": "La Defensa Obrera foi un peri\u00f3dico editado en Vigo en 1913.\nHistoria e caracter\u00edsticas.\nApareceu o 16 de setembro de 1913. De periodicidade quincenal, estaba dedicado \u00e1 defensa do proletariado."}
{"id": "283986", "revid": "5863", "url": "https://gl.wikipedia.org/wiki?curid=283986", "title": "Emilio Garc\u00eda de Olloqui", "text": ""}
{"id": "283987", "revid": "1888", "url": "https://gl.wikipedia.org/wiki?curid=283987", "title": "La Defensa (O Barco de Valdeorras)", "text": "La Defensa foi un peri\u00f3dico editado no Barco de Valdeorras en 1894.\nHistoria e caracter\u00edsticas.\nApareceu en 1894. Defend\u00eda a pol\u00edtica de Manuel Quiroga V\u00e1zquez, mantivo pol\u00e9micas con \"La Semana del Distrito\". En agosto presentouse en Ourense unha querela por inxurias e calummias contra o seu director."}
{"id": "283990", "revid": "47401", "url": "https://gl.wikipedia.org/wiki?curid=283990", "title": "Landgrave", "text": "Landgrave (en alem\u00e1n \"Landgraf\") era un t\u00edtulo nobiliario usado normalmente no Sacro Imperio Romano Xerm\u00e1nico e despois nalg\u00fans pa\u00edses ou territorios derivados del, compar\u00e1bel ao de pr\u00edncipe soberano, a\u00ednda que etimoloxicamente significa \"conde dun Land\". O Landgrave ti\u00f1a deber feudal directamente co emperador.\nA s\u00faa xurisdici\u00f3n estend\u00edase \u00e1s veces a extensi\u00f3ns consider\u00e1beis, sen estar sometido a un cargo intermedio, como duque, bispo ou conde palatino.\nO landgrave exerc\u00eda dereitos de soberan\u00eda; o seu poder de decisi\u00f3n era compar\u00e1bel, por tanto, ao dun pr\u00edncipe soberano.\nO termo apareceu por primeira vez na Baixa Lotarinxia en 1086.\nA forma feminina \u00e9 landgravina, e o cargo ou o territorio gobernado polo landgrave \u00e9 o landgraviato."}
{"id": "283991", "revid": "22795", "url": "https://gl.wikipedia.org/wiki?curid=283991", "title": "Landgravina", "text": ""}
{"id": "283992", "revid": "22795", "url": "https://gl.wikipedia.org/wiki?curid=283992", "title": "Landgraviato", "text": ""}
{"id": "283994", "revid": "5863", "url": "https://gl.wikipedia.org/wiki?curid=283994", "title": "Maruxa Orxales", "text": "Dulce Mar\u00eda Orjales Valc\u00e1rcel, m\u00e1is co\u00f1ecida como Maruxa Orxales ou Maruxa Orjales, nada en Ferrol e finada en Madrid o 13 de xaneiro de 2010, foi unha poeta galega.\nTraxectoria.\nIniciou estudos de Dereito na Universidade de Santiago de Compostela. Trasladouse a Madrid para cursar estudos de Psicolox\u00eda. Deuse a co\u00f1ecer en revistas, radio e prensa. Foi finalista do Premio de novela curta do Caf\u00e9 Xix\u00f3n."}
{"id": "283995", "revid": "1888", "url": "https://gl.wikipedia.org/wiki?curid=283995", "title": "Isidoro Ara\u00fajo Alcalde", "text": ""}
{"id": "283997", "revid": "98629", "url": "https://gl.wikipedia.org/wiki?curid=283997", "title": "Voces inocentes", "text": "Voces inocentes \u00e9 un filme mexicano dirixido por Luis Mandoki que se estreou no 2004. O argumento est\u00e1 ambientado na Guerra Civil Salvadore\u00f1a, e bas\u00e9ase na historia real do escritor \u00d3scar Torres. O filme \u00e9 unha denuncia do uso de nenos nos conflitos militares.\nSinopse.\nO filme conta a historia de Chava, un neno que vive en circunstancias dif\u00edciles por mor dunha guerra no seu pa\u00eds, O Salvador. Chava vive coa preocupaci\u00f3n de ser recrutado, xa que os nenos maiores de 12 anos son levados para preparalos para a guerra. O seu pai deixou a s\u00faa familia para ir \u00f3s Estados Unidos, polo que Chava quedou como o home responsable da casa. A nai de Chava traballaba para manter \u00e1 familia, ata que un d\u00eda tivo que traballar ata tarde, Chava seguiu agardando a que volvese a s\u00faa nai."}
{"id": "284000", "revid": "5863", "url": "https://gl.wikipedia.org/wiki?curid=284000", "title": "Miguel Garc\u00eda Teijeiro", "text": "Miguel Garc\u00eda Teijeiro, nado en Lois (parroquia de Barres, Castropol) o 4 de novembro de 1867 e finado no mesmo lugar o 23 de maio de 1936, foi un escritor e xornalista asturiano.\nTraxectoria.\nIniciou estudos de Dereito na Universidade de Oviedo. Regresou a Lois alternando a s\u00faa residencia con estancias en Recesende (Castroverde). Dedicouse \u00e1 investigaci\u00f3n hist\u00f3rica e arqueol\u00f3xica desas comarcas. En 1901 fundou e dirixiu nas Figueras (Castropol) o quincenal \"La Comarca del Eo\" e colaborou en \"Las Riberas del Eo\". Empregou os pseud\u00f3nimos Blas P\u00e9rez das Campas e X\u00eblos da Forna. Foi acad\u00e9mico correspondente da Real Academia Galega e da Real Academia da Historia de Madrid."}
{"id": "284001", "revid": "624", "url": "https://gl.wikipedia.org/wiki?curid=284001", "title": "Dem\u00f3filo", "text": "Dem\u00f3filo ( \"D\u0113m\u00f3philos\") \u00e9 un antrop\u00f3nimo grego que pode referirse a\nAdemais"}
{"id": "284002", "revid": "98629", "url": "https://gl.wikipedia.org/wiki?curid=284002", "title": "Victorino Abente Lago", "text": "Victorino Abente Lago, nado en Mux\u00eda o 2 de xu\u00f1o de 1846 e finado en Asunci\u00f3n o 22 de decembro de 1935, foi un escritor galego.\nTraxectoria.\nFillo do m\u00e9dico Leandro Abente Chans. Estudou Medicina na Universidade de Santiago de Compostela coma seu irm\u00e1n Ezequiel Abente y Lago. Sendo destinado a sacerdote pola familia, aos 20 anos fungouse da casa embarcando como polis\u00f3n rumbo a Cuba. De al\u00ed marchou a Buenos Aires e en 1869 emigrou a Paraguai. En 1870 comezou a colaborar co peri\u00f3dico paraguaio \"El Pueblo\", onde asinaba unha secci\u00f3n titulada \"Mesa revuelta\". Volveu a Galicia a principios dos anos oitenta, onde publicou o poema \"Volta pr\u00e1 Terra\" e a lenda en verso \"La novia del marinero\" e naceu en Mux\u00eda a s\u00faa filla Balbina. Volveu en 1907 con intenci\u00f3n de radicar en Mux\u00eda e casou a s\u00faa filla m\u00e1is nova, Balbina, co seu sobri\u00f1o, o poeta Gonzalo L\u00f3pez Abente. Ao cabo dun ano faleceu a s\u00faa filla ao dar a luz e Victorino regresou definitivamente a Paraguai.\nFoi membro correspondente da Real Academia Galega desde 1909.\nObras.\nA s\u00faa obra dispersa foi recompilada por un neto, e publicouse en 1984 nun volume titulado \"Antolog\u00eda po\u00e9tica: 1867-1926\"."}
{"id": "284004", "revid": "5863", "url": "https://gl.wikipedia.org/wiki?curid=284004", "title": "Felicia Auber", "text": "Virginia Felicia Auber Noya, nada na Coru\u00f1a en 1821 e finada en Madrid o 20 de marzo de 1897, foi unha escritora galega.\nTraxectoria.\nFilla de Pedro Alejandro Auber, un franc\u00e9s que se establece en Espa\u00f1a despois da invasi\u00f3n napole\u00f3nica. De nena marchou \u00e1s illas Canarias e despois a Cuba, onde iniciou o seu labor literario con traduci\u00f3ns do ingl\u00e9s e do franc\u00e9s para o \"Diario de la Habana\". Colaborou na prensa e escribiu o follet\u00edn dominical \"Ramillete Habanero\" no \"Diario de la Marina\". Asinaba co pseud\u00f3nimo Felicia. Destacou como novelista a\u00ednda que tam\u00e9n probou fortuna no teatro con \"Una deuda de gratitud, comedia nun acto\". En 1873 regresou a Europa, viviu primeiro en Mil\u00e1n e logo en Par\u00eds, onde residiu vinte anos. Regresou a Espa\u00f1a en 1893 e instalouse en Madrid, onde residiu ata a s\u00faa morte."}
{"id": "284005", "revid": "1888", "url": "https://gl.wikipedia.org/wiki?curid=284005", "title": "Virginia Felicia Auber Noya", "text": ""}
{"id": "284006", "revid": "1888", "url": "https://gl.wikipedia.org/wiki?curid=284006", "title": "Virginia Auber Noya", "text": ""}
{"id": "284007", "revid": "32797", "url": "https://gl.wikipedia.org/wiki?curid=284007", "title": "Antonio L\u00f3pez Carballeira", "text": "Antonio L\u00f3pez Carballeira, nado en Santiago de Compostela, foi un sacerdote e escritor galego, catedr\u00e1tico da \"Universidad Pontificia de Santiago\".\nTraxectoria.\nCursou estudos eclesi\u00e1sticos no seminario de Santiago de Compostela, do que foi profesor cando a\u00ednda era estudante. Obtivo unha coenx\u00eda en Toledo e despois trasladouse a Valladolid. Sobresa\u00edu dende moi novo polos seus traballos en prosa e verso. Colaborou en \"Vida Gallega\". Usou o pseud\u00f3nimo L. da Carvalheira. Pronunciou varias conferencias e discursos, alg\u00fans dos cales se imprimiron."}
{"id": "284008", "revid": "98629", "url": "https://gl.wikipedia.org/wiki?curid=284008", "title": "Crna ma\u010dka, beli ma\u010dor", "text": "Crna ma\u010dka, beli ma\u010dor \u00e9 un filme iugoslavo dirixido por Emir Kusturica que se estreou en 1998. Ga\u00f1ou o Le\u00f3n de Prata \u00e1 mellor direcci\u00f3n no Festival de Cine de Venecia. A traduci\u00f3n literal do t\u00edtulo \u00e9 \"Gato negro, gato branco\". O filme ten como linguas o roman\u00ed, o serbio e o b\u00falgaro, que se intercambian con frecuencia.\nSinopse.\nGrga Piti\u0107, un mafioso xitano que controla os vertedoiros de lixo, e Zarije Destanov, o orgulloso propietario dunhas obras de cemento, son amigos dende nenos. Agora te\u00f1en oitenta anos e sobreviviron xuntos a todo tipo de aventuras. Estando Zarije no hospital, o seu fillo Matka acode a Grga para pedirlle cartos. El e o seu socio Dadan neces\u00edtano para facer un gran negocio vendendo gasolina no mercado negro. Pero as cousas saen mal e Dadan ameaza de morte a Matka se non consegue que o seu fillo case coa s\u00faa \u00fanica irm\u00e1 solteira."}
{"id": "284015", "revid": "5863", "url": "https://gl.wikipedia.org/wiki?curid=284015", "title": "Edici\u00f3ns Monterrey", "text": ""}
{"id": "284018", "revid": "38330", "url": "https://gl.wikipedia.org/wiki?curid=284018", "title": "Where the Wild Things Are (filme)", "text": ""}
{"id": "284019", "revid": "1888", "url": "https://gl.wikipedia.org/wiki?curid=284019", "title": "Las Riberas del Mendo", "text": "Las Riberas del Mendo foi un semanario editado en Bergondo entre 1888 e 1889.\nTraxectoria.\nSubtitulado \"Peri\u00f3dico de intereses generales\" apareceu a finais de 1888. Public\u00e1base os s\u00e1bados. Dirixido por Fernando Garc\u00eda Acu\u00f1a, entre os seus colaboradores figuraron Jos\u00e9 Garc\u00eda Acu\u00f1a, Roque Ponte Pe\u00f1a, Adolfo V\u00e1zquez G\u00f3mez, Severo Ares Mancera, S. Cernuda, Eladio Fern\u00e1ndez Di\u00e9guez e Aureliano J. Pereira. O \u00faltimo n\u00famero conservado \u00e9 o 67, publicado o 12 de maio de 1889."}
{"id": "284020", "revid": "56817", "url": "https://gl.wikipedia.org/wiki?curid=284020", "title": "\u00a1Ya Somos Tres!", "text": "\u00a1Ya Somos Tres! foi un semanario editado en Betanzos en 1889.\nTraxectoria.\nSubtitulado \"Semanario joco-serio\" apareceu o 2 de maio de 1889. Public\u00e1base os xoves. Dirixido por Manuel J. Lema. Patricio Gamarra e Mala Racha eran os pseud\u00f3nimos dos seus redactores, e entre os colaboradores figuraron Adolfo V\u00e1zquez G\u00f3mez, Mois\u00e9s Gonz\u00e1lez Besada, J. Luis de Le\u00f3n, Lisardo Barreiro, Manuel Castro L\u00f3pez. En outubro de 1889 publicou un n\u00famero extraordinario dedicado a Eduardo Vincenti."}
{"id": "284021", "revid": "89787", "url": "https://gl.wikipedia.org/wiki?curid=284021", "title": "Trey Burke", "text": "Alfonso Clark \"Trey\" Burke III, nado o 12 de novembro de 1992 en Columbus, Ohio, \u00e9 un xogador de baloncesto profesional estadounidense que xoga nos Houston Rockets da National Basketball Association (NBA).\nTraxectoria profesional.\nO 27 de xu\u00f1o de 2013, Burke foi elixido na 9\u00aa posici\u00f3n do Draft de 2013 polos Minnesota Timberwolves, e traspasado pouco despois a cambio da 14\u00ba e da 21\u00ba elecci\u00f3n do Draft, que foron usadas para seleccionar a Shabazz Muhammad e Gorgui Dieng, respectivamente. O 6 de xullo de 2013, firmou cos Jazz o seu contrato coma rookie.\nNa s\u00faa primeira tempada na NBA, foi elixido tres veces mellor rookie do mes da Conferencia Oeste. Na votaci\u00f3n final \u00f3 Rookie do Ano, rematou na terceira posici\u00f3n por detr\u00e1s de Michael Carter-Williams e Victor Oladipo. Ademais, foi elixido no mellor equipo de rookies \u00f3 remate da tempada. Todo isto foi o resultado de acadar 12.8 puntos, 5.7 asistencias e 3.0 rebotes por encontro, en 70 partidos disputados (68 deles de titular).\nO 31 de xaneiro de 2019, Burke foi traspasado xunto a Kristaps Porzi\u0146\u0123is, Tim Hardaway Jr. e Courtney Lee \u00f3s Dallas Mavericks, a cambio de DeAndre Jordan, Wesley Matthews, Dennis Smith Jr. e d\u00faas futuras elecci\u00f3ns da primeira rolda do Draft.\nO 30 de xullo de 2019, Burke asinou cos Philadelphia 76ers. O 6 de febreiro de 2020, foi cortado polos Sixers.\nO 1 de xullo de 2020, tras a suspensi\u00f3n da tempada da NBA, Burke asinou cos Dallas Mavericks para ocupar o lugar do mancado Jalen Brunson. No seu primeiro encontro de volta nos Mavericks, Burke anotou 31 puntos na derrota por 153\u2013149 contra os Houston Rockets. O 1 de decembro de 2020, asinou de novo cos Mavericks.\nO 24 de xu\u00f1o de 2022, Burke foi traspasado xunto a Boban Marjanovi\u0107, Marquese Chriss, Sterling Brown e os dereitos do Draft de Wendell Moore \u00f3s Houston Rockets, a cambio de Christian Wood."}
{"id": "284022", "revid": "5863", "url": "https://gl.wikipedia.org/wiki?curid=284022", "title": "C\u00e9sar Azpilicueta", "text": "C\u00e9sar Azpilicueta Tanco, nado en Zizur Nagusia (Navarra) o 28 de agosto de 1989, \u00e9 un futbolista espa\u00f1ol. Xoga de lateral dereito e o seu equipo actual \u00e9 o Chelsea F.C. ingl\u00e9s. Ademais, no ano 2013, fixo o seu debut coa selecci\u00f3n espa\u00f1ola.\nTraxectoria.\nFormado nas categor\u00edas inferiores do CA Osasuna, debutou co primeiro equipo o 8 de abril de 2007 na derrota dos navarros por 0-2 contra o Real Madrid, cando a\u00ednda ti\u00f1a ficha do equipo filial. Na tempada 2007-08, Azpilicueta f\u00edxose cun oco no primeiro equipo, onde xogou ata o ano 2010.\nO 21 de xu\u00f1o de 2010, Azpilicueta foi traspasado \u00f3 Olympique de Marsella franc\u00e9s a cambio de 7 mill\u00f3ns de euros, e asinou un contrato por catro anos. No seu debut co Marsella na Liga de Campi\u00f3ns da UEFA, anotou en propia meta o \u00fanico gol do partido na derrota do seu equipo contra o Spartak de Moscova.\nO 24 de agosto de 2012, o Chelsea fichou a Azpilicueta por unha cantidade aproximada de 7 mill\u00f3ns de libras."}
{"id": "284023", "revid": "56817", "url": "https://gl.wikipedia.org/wiki?curid=284023", "title": "Xornada laboral", "text": "A xornada laboral do traballador est\u00e1 formada polo n\u00famero de horas que o traballador est\u00e1 obrigado a traballar efectivamente. Non se debe confundir co concepto de horario de traballo, a xornada representa o n\u00famero de horas que o traballador debe prestar o seu servizo, mentres que o horario fixa a hora de entrada e a sa\u00edda. Entre horario e xornada prevalece a xornada, posto que o salario que fixa o contrato v\u00e9n determinado polo n\u00famero de horas que se traballa.\nSe o horario establecido impedise que se puidese realizar a xornada completa, o empresario poder\u00e1 impo\u00f1er o cumprimento \u00edntegro da xornada\nRegulaci\u00f3n internacional.\nNesta Conferencia estableceuse o convenio polo que se limitan as horas de traballo nas industrias a oito horas diarias ou corenta e oito semanais cuesti\u00f3n que constitu\u00edu o primeiro punto da orde do d\u00eda da reuni\u00f3n da Conferencia celebrada en Washington, e que despois de decidirse que as devanditas proposici\u00f3ns revestisen a forma dun convenio internacional, se acordo a constituci\u00f3n do acordo como Convenio, que poder\u00e1 ser citado como o Convenio sobre as horas de traballo -industria- de 1919 \" , e que foi sometido \u00e1 ratificaci\u00f3n dos Membros da Organizaci\u00f3n Internacional do Traballo de acordo coas disposici\u00f3ns da Constituci\u00f3n da OIT.\nUni\u00f3n Europea.\nA directiva europea de 2003 de 'organizaci\u00f3n do tempo de traballo (Working Time Directive -32003 L 0088 -4/11/2002) indica que os traballadores da Uni\u00f3n Europea non poden ser obrigados a traballar durante m\u00e1is de 48 horas por semana debendo ter polo menos 11 horas de descanso consecutivo cada 24 horas, se o horario de traballo supera as 6 horas o traballador ter\u00e1 dereito a un descanso computado como tempo de traballo. Semanalmente ter\u00e1 polo menos 24 horas (1 d\u00eda) de descanso ininterrompido. Ter\u00e1n un descanso anual de 4 semanas. A xornada diaria de traballo non exceder\u00e1 as 8 horas. As\u00ed o indica a Directiva de Tempo de Traballo.\nNo ano 2005 a semana laboral media en Europa dos traballadores a tempo completo era de 40 horas (8 horas de luns a venres), por enriba de 40 horas est\u00e1n Letonia (que encabeza a lista con 42,6 horas), Estonia, Rep\u00fablica Checa, Espa\u00f1a (41 horas), Alema\u00f1a e Austria. Francia aparece na posici\u00f3n inferior en horas traballadas semanais con 37,6 horas semanais, segundo Eurostat.\nEvoluci\u00f3n da xornada de traballo e a semana laboral.\nXornadas de 14 horas 7 d\u00edas \u00e1 semana.\nA cantidade de horas de traballo debe contabilizarse tanto na xornada diaria como a semanal e anual. As\u00ed, a semana de labor tradicional e anterior \u00e1 revoluci\u00f3n industrial era basicamente de 6 d\u00edas, con 1 de descanso (venres, s\u00e1bado ou domingo dependendo das distintas culturas e relixi\u00f3ns). Durante a revoluci\u00f3n industrial en Gran Breta\u00f1a e outros pa\u00edses a semana laboral alcanzo os 7 d\u00edas sen descanso alg\u00fan con xornadas de 14 horas.\nAs 8 horas diarias e as 40 horas semanais.\nA reivindicaci\u00f3n tradicional de 8 horas de traballo, 8 horas de ocio e 8 horas de sono alcanzouse en numerosos pa\u00edses na d\u00e9cada de 1970 a 1980. Pasouse de semanas laborais de m\u00e1is de 60 horas semanais a semanas de 48 horas semanais (6 d\u00edas con xornada de 8 horas) e a 40 horas semanais (5 d\u00edas con xornadas de 8 horas). Dende a d\u00e9cada de 1980, a pesar do aumento da produtividade e o incremento do desemprego a xornada laboral mant\u00edvose ou creceu se se consideran as unidades familiares onde se pasou de 1 traballador a 2 traballadores (habitualmente os dous membros da parella ou matrimonio).\nAs propostas pendentes: 30 horas e as 35 horas semanais.\nOs intentos fracasados de implantaci\u00f3n, na d\u00e9cada de 1970, da semanal laboral de 30 horas polas feministas suecas e, nos d\u00e9cadas de 1980 e 1990, da semana laboral de 35 horas en Francia reflicten o estancamento da reduci\u00f3n do tempo de traballo e mesmo, na primeira d\u00e9cada do s\u00e9culo XXI, o incremento do tempo de traballo. Dende posici\u00f3ns neoliberais dem\u00e1ndase o aumento do tempo de traballo como condici\u00f3n para a prosperidade -a\u00ednda cando non resolva o problema do desemprego-; dende posici\u00f3ns sindicais dem\u00e1ndase unha reduci\u00f3n da xornada de traballo, a repartici\u00f3n deste e a consideraci\u00f3n do tempo traballado total polo conxunto da sociedade ou comunidade.\nRegulaci\u00f3n da xornada de traballo en Espa\u00f1a.\nEn canto \u00e1 regulaci\u00f3n da xornada laboral en Espa\u00f1a hai tres elementos a destacar\nNa lexislaci\u00f3n establ\u00e9cense a xornada m\u00e1xima legal e a s\u00faa distribuci\u00f3n , o traballo efectivo , os descansos, o traballo nocturno as\u00ed como a especificidade do traballador nocturno, o traballo a quendas, as\u00ed como a xornada partida e a xornada continuada."}
{"id": "284025", "revid": "89787", "url": "https://gl.wikipedia.org/wiki?curid=284025", "title": "Manuel J. Lema", "text": "Manuel Jos\u00e9 Lema Gonz\u00e1lez, co\u00f1ecido como Manuel J. Lema ou Manuel F. Lema, nado en Betanzos cara 1866 e finado en Santiago de Compostela o 23 de decembro de 1928, foi un xornalista e escritor galego.\nTraxectoria.\nFuncionario de Tel\u00e9grafos. Dirixiu os peri\u00f3dicos de Betanzos \"El Valdoncel\" e \"\u00a1Ya Somos Tres!\". Foi xefe de Correos e Tel\u00e9grafos de Becerre\u00e1, onde casou en Valentina V\u00e1zquez del R\u00edo en 1897 e dirixiu \"El Monitor de Becerre\u00e1\" en 1901. En 1905 foi trasladado \u00e1 Coru\u00f1a, pero volveu a Becerre\u00e1 en 1907. En Becerre\u00e1 estableceu unha f\u00e1brica de chocolate a finais de 1906. Foi Subxefe de Tel\u00e9grafos de Pontevedra dende 1912, onde colaborou en \"La Correspondencia Gallega\" e foi membro da direcci\u00f3n da Sociedad Art\u00edstica. En 1917 foi nomeado xefe da estaci\u00f3n telegr\u00e1fica de Santiago de Compostela. Colaborou en \"El Compostelano\". Formou parte da directiva do Recreo Art\u00edstico de Santiago e da Cofrad\u00eda de la Buena Armon\u00eda, da que foi presidente, socio honorario do Orfe\u00f3n El Eco de A Coru\u00f1a, acad\u00e9mico correspondente da Real Academia Galega e da Arqueol\u00f3xica."}
{"id": "284026", "revid": "1888", "url": "https://gl.wikipedia.org/wiki?curid=284026", "title": "Manuel Jos\u00e9 Lema", "text": ""}
{"id": "284027", "revid": "29398", "url": "https://gl.wikipedia.org/wiki?curid=284027", "title": "Diego God\u00edn", "text": "Diego Roberto God\u00edn Leal, nado en Rosario o 16 de febreiro de 1986, \u00e9 un ex-futbolista uruguaio que xogaba de defensa central. Foi internacional coa selecci\u00f3n uruguaia. A s\u00faa carreira profesional empezou aos 17 anos no Uruguai. Xogou por vez primeira a nivel profesional no club Cerro. Pasou tres tempadas no club. Antes da tempada 2006/07 God\u00edn asinou un contrato profesional co club Nacional, onde xogou durante un ano e tras ese per\u00edodo trasladouse a Espa\u00f1a. En agosto do 2007, Diego cambiou o seu club ao Villarreal, e xusto tres anos despois continuou como xogador do Atl\u00e9tico de Madrid."}
{"id": "284029", "revid": "23204", "url": "https://gl.wikipedia.org/wiki?curid=284029", "title": "Acr\u00e1sidos", "text": "Os acr\u00e1sidos ou Acrasidae son unha familia de protistas que pertencen ao grupo dos Percolozoa, orde Acrasida. Son un tipo de mofos mucosos, pero non est\u00e1n relacionados cos outros mofos mucosos clasificados como micetozoos. As c\u00e9lulas individuais aparecen na madeira, esterco, materia vexetal en descomposici\u00f3n e no solo. Viven como organismos descompo\u00f1edores, pero tam\u00e9n se alimentan de bacterias e outros microorganismos.\nAlg\u00fans autores consideran a este grupo coa categor\u00eda de reino, pero hai moito debate ao respecto.\nO termo \"Acrasiomycota\" utilizouse para referirse a este grupo cando eran considerados fungos en lugar de protistas.\nReproduci\u00f3n.\nCando os recursos alimenticios e a auga chegan a un nivel limitante, estas amebas liberan feromonas como a acrasina para promover a agregaci\u00f3n das c\u00e9lulas ameboides prepar\u00e1ndose para moverse como un grande agregado (chamado \"grex\") formado por miles de c\u00e9lulas. Cando no \"grex\" se reproducen as c\u00e9lulas ameboides orixinan corpos frut\u00edferos formadores de esporas, que lembran \u00e1s dos fungos. As esporas dan lugar a individuos unicelulares."}
{"id": "284030", "revid": "85894", "url": "https://gl.wikipedia.org/wiki?curid=284030", "title": "Manuel Garc\u00eda Fa\u00edlde", "text": "Manuel Garc\u00eda Fa\u00edlde, nado en Betanzos en 1840 e finado na mesma vila en 1913, foi un xornalista e pol\u00edtico galego.\nTraxectoria.\nMestre en varios colexios de Betanzos. Republicano, foi vicepresidente do Centro Solidario (1907). Colaborou en \"El Valdoncel\", \"El Mendo\", \"La Libertad\" e \"El Progreso\", no semanario \"La Defensa\" e foi director de \"El Bando\" (1903)."}
{"id": "284031", "revid": "89787", "url": "https://gl.wikipedia.org/wiki?curid=284031", "title": "El Bando", "text": "El Bando foi un peri\u00f3dico editado en Betanzos en 1903.\nTraxectoria.\nSubtitulado \"Peri\u00f3dico republicano\", apareceu o 1 de xu\u00f1o de 1903. Peri\u00f3dico quincenal, aparec\u00eda os d\u00edas 1 e 16 de cada mes. O director era Manuel Garc\u00eda Fa\u00edlde. O \u00faltimo n\u00famero co\u00f1ecido \u00e9 o 4, correspondente ao 16 de xullo de 1903."}
{"id": "284034", "revid": "89787", "url": "https://gl.wikipedia.org/wiki?curid=284034", "title": "Pr\u00edncipe de Espa\u00f1a", "text": "Pr\u00edncipe de Espa\u00f1a foi un t\u00edtulo creado en 1969 por medio da lei de designaci\u00f3n de Xo\u00e1n Carlos de Borb\u00f3n como sucesor de Francisco Franco na Xefatura do Estado a t\u00edtulo de Rei. Xo\u00e1n Carlos I ostentou devandito t\u00edtulo ata o 22 de novembro de 1975, cando asumiu a Xefatura do Estado trala morte de Franco.\nO t\u00edtulo levaba asociados o tratamento de Alteza Real e os honores militares correspondentes aos Capit\u00e1ns Xenerais do Ex\u00e9rcito. En 1971 estableceuse oficialmente o guion e o estandarte do Pr\u00edncipe de Espa\u00f1a."}
{"id": "284035", "revid": "56817", "url": "https://gl.wikipedia.org/wiki?curid=284035", "title": "Lingwa de planeta", "text": "A Lingwa de planeta (tam\u00e9n Lidepla, LdP) \u00e9 unha lingua auxiliar internacional, cuxo desenvolvemento empezou en 2006 na cidade de San Petersburgo, liderado por Dmitri Ivanov. A versi\u00f3n inicial da lingua publicouse en 2010. Lidepla bas\u00e9ase nas linguas m\u00e1is faladas do mundo, \u00e9 dicir, o \u00e1rabe, o chin\u00e9s, o ingl\u00e9s, o franc\u00e9s, o alem\u00e1n, o hindi, o persa, o portugu\u00e9s, o ruso e o castel\u00e1n.\nConcepto.\nA idea principal era crear un todo harmonioso base\u00e1ndose nas linguas nacionais m\u00e1is faladas e influentes do planeta. Diso sae como resultado o vocabulario de Lidepla, o cal cont\u00e9n unha cantidade significante de palabras non europeas, facendo de Lidepla un worldlang. Un principio xeral seguido na creaci\u00f3n de Lidepla foi o ter algo en com\u00fan coas linguas da maior\u00eda dos habitantes da Terra.\nEquipo do proxecto e uso da lingua.\nO l\u00edder do proxecto \u00e9 un psic\u00f3logo, Dmtri Ivanov. Ele sentou as bases da lingua. As ling\u00fcistas A. Vinogradova e E. Ivanova axudaron durante a primeira etapa o desenvolvemento de Lidepla. En 2007 A. Lysenko uniuse e converteuse na ling\u00fcista principal do proxecto.\nDesde o comezo o proxecto foi aberto e amplamente discutido en varios grupos de \u201cconlanger\u201d2 . Por agora (2014) m\u00e1is de 15 persoas contribu\u00edron \u00e1 lingua de forma considerable (isto \u00e9, traballaron no vocabulario e a gram\u00e1tica, traduciron obras e textos orixinais, inclu\u00eddas canci\u00f3ns), por non falar dos que participaron nos debates.\nNeste momento, a lingua \u00fasase en comunicaci\u00f3n real, principalmente por internet (Facebook, Yahoo etc.). Unhas 15 persoas dominan a lingua, e unhas 50 p\u00f3dena usar para comunicarse . Hai moitos textos traducidos, inclu\u00edndo alg\u00fans bastante longos como \"Alicia no Pa\u00eds das marabillas\", de Lewis Carroll 3 e alg\u00fans contos. Existen canci\u00f3ns traducidas e cantadas, inclu\u00edndo un \u00e1lbum do cantante profesional Jonny. M e subt\u00edtulos para debuxos animados e pel\u00edculas (como a pel\u00edcula rusa Ivan Vasilievich: Volta ao Futuro)."}
{"id": "284036", "revid": "1888", "url": "https://gl.wikipedia.org/wiki?curid=284036", "title": "El Mandeo", "text": "El Mandeo foi un semanario editado en Betanzos en 1902.\nTraxectoria.\nSubtitulado \"Semanario independiente, noticiero y de intereses locales\", apareceu o 17 de abril de 1902 como continuaci\u00f3n de \"Otro Pueblo\". Peri\u00f3dico completamente an\u00f3nimo. O \u00faltimo n\u00famero co\u00f1ecido \u00e9 o 12, correspondente ao 5 de xullo de 1902, cando cesou a s\u00faa publicaci\u00f3n."}
{"id": "284037", "revid": "98629", "url": "https://gl.wikipedia.org/wiki?curid=284037", "title": "Lei de Sucesi\u00f3n na Xefatura do Estado", "text": "A Lei de Sucesi\u00f3n na Xefatura do Estado (1947) \u00e9 unha das oito Leis Fundamentais do franquismo, que se refer\u00eda \u00e1 cuesti\u00f3n da sucesi\u00f3n de Francisco Franco \u00e1 fronte de Espa\u00f1a. Establec\u00eda que o sucesor ser\u00eda proposto por el mesmo, pero que ter\u00eda que ser aprobado polas Cortes espa\u00f1olas.\nContido legal.\nO contido fundamental da lei era:\nAdemais do obxecto fundamental mencionado no seu t\u00edtulo, a Lei de Sucesi\u00f3n defin\u00eda e enumeraba por primeira vez o corpo das \"Leis Fundamentais do Reino\", que se convert\u00edan nun suced\u00e1neo de Constituci\u00f3n r\u00edxida, cuxa derrogaci\u00f3n esix\u00eda o acordo das Cortes e a celebraci\u00f3n do referendo nacional instaurado dous anos antes (artigo 10); creando, ademais unha nova serie de \u00f3rganos asesores, como o Consello do Reino e o Consello de Rexencia, dotados de importantes atribuciones constitucionais en caso de sucesi\u00f3n.\nAntecedentes pol\u00edticos.\nJuan de Borb\u00f3n y Battenberg, fillo do rei Afonso XIII e herdeiro do Reino de Espa\u00f1a, publicou o 19 de marzo de 1945 o Manifesto de Lausana (Su\u00edza), no que se criticaba duramente a ditadura franquista e ofrec\u00edase ao pobo espa\u00f1ol a posibilidade de restaurar unha Monarqu\u00eda de car\u00e1cter non moi definido; presentaba, como alternativa moderada ao r\u00e9xime, unha monarqu\u00eda constitucional. Rexeitaba o r\u00e9xime franquista, inspirado nos sistemas totalitarios alem\u00e1ns e italianos, por fallar. Tam\u00e9n promet\u00eda unha serie de prioridades en caso da volta \u00e1 monarqu\u00eda: aprobaci\u00f3n dunha constituci\u00f3n, reco\u00f1ecemento dos dereitos humanos, garant\u00eda de liberdades pol\u00edticas, establecemento dunha asemblea lexislativa democr\u00e1tica, reco\u00f1ecemento da diversidade rexional, amnist\u00eda aos presos pol\u00edticos e unha m\u00e1is xusta distribuci\u00f3n da riqueza. A ra\u00edz disto, Franco dubida do lex\u00edtimo herdeiro da Dinast\u00eda Borb\u00f3nica como posible sucesor.\nA decisi\u00f3n previa.\nO 31 de marzo de 1947 o ministro Carrero Blanco, enviado de Francisco Franco e redactor da Lei de Sucesi\u00f3n, informa a Juan de Borb\u00f3n de que coa aprobaci\u00f3n da Lei de Sucesi\u00f3n ser\u00eda Franco quen nomear\u00eda ao monarca do reino \u00ab\"cando o considere conveniente\"\u00bb. E ademais, comun\u00edcalle a Juan de Borb\u00f3n \"herdeiro do trono\" que poder\u00eda \u00ab\"ser Rei de Espa\u00f1a, pero da Espa\u00f1a do Movemento Nacional, cat\u00f3lica, anticomunista e antiliberal\"\u00bb.\nO manifesto de Estoril.\nO 7 de abril de 1947 Juan de Borb\u00f3n, o pai de Xo\u00e1n Carlos, que era por dereito o herdeiro da coroa de Espa\u00f1a nese momento, fixo p\u00fablico un manifesto no que denunciaba a ilegalidade da Lei de Sucesi\u00f3n, porque se propo\u00f1\u00eda alterar a natureza da monarqu\u00eda sen consultar co herdeiro do trono.\nReferendo.\nO 6 de xullo de 1947 celebrouse un \u00abreferendo\u00bb sobre a Lei, no que segundo os resultados oficiais, votou o 89% do electorado, segundo o reconto o voto en favor do \u00absi\u00bb foi do 93%, un 4,7% en favor do \u00abnon\u00bb e un 2,3% de votos en branco ou nulos.\nA decisi\u00f3n definitiva.\nDesde o 18 de xullo de 1947, pola Lei de Sucesi\u00f3n, Franco actuar\u00eda como o Xefe do Estado do recentemente proclamado reino de Espa\u00f1a, cuxo trono estaba vacante e as\u00ed haber\u00eda de permanecer polo menos ata que se producise o que logo se deu en chamar o \"feito sucesorio\", como eufemismo pola morte do ditador. Para o ministro Arrese esta lei representaba un obst\u00e1culo no cami\u00f1o a percorrer e non unha etapa do cami\u00f1o percorrido. Con outras palabras: \nO 25 de agosto de 1948, Franco concertou unha entrevista con Juan de Borb\u00f3n, no seu iate de vacaci\u00f3ns o Azor, no golfo de Biscaia. Al\u00ed acordaron que o fillo de dez anos de Juan de Borb\u00f3n, Xo\u00e1n Carlos, nado e con residencia en Roma, cambiar\u00eda de residencia e completar\u00eda a s\u00faa educaci\u00f3n en Espa\u00f1a, xunto co seu irm\u00e1n Alfonso de Borb\u00f3n e Borb\u00f3n-D\u00faas Sicilias, baixo a promesa de \u00ab\"que o xornal mon\u00e1rquico \"ABC\" poder\u00eda informar libremente e que se levantar\u00edan as restrici\u00f3ns das actividades mon\u00e1rquicas\"\u00bb.\nO 9 de novembro de 1948 Xo\u00e1n Carlos foi recibido por Franco na s\u00faa residencia do Pardo, onde lle informou de que a s\u00faa educaci\u00f3n estar\u00eda a cargo dun grupo de profesores de firme lealdade ao Movemento.\nComo revelan os documentos desclasificados polo Departamento de Estado dos Estados Unidos, por mor dun accidente que se produciu o 24 de decembro de 1961, durante unha cacer\u00eda nos bosques do Pardo, por aquel ent\u00f3n a residencia do Xeneral\u00edsimo, Franco comeza a suscitarse a elecci\u00f3n sobre a s\u00faa sucesi\u00f3n. Un informe da Corte grega ao embaixador dos Estados Unidos en Grecia indica: \u00ab\"a ra\u00edz dun accidente de caza\"\u00bb inf\u00f3rmannos que \u00ab\"est\u00e1 planificando presentar a cuesti\u00f3n da sucesi\u00f3n real ante as Cortes en febreiro. Non divulgou si recomendar\u00e1 ao conde de Barcelona ou ao fillo deste, Xo\u00e1n Carlos\"\u00bb; conforme ao indicado polo embaixador espa\u00f1ol Luca de Tena.\nO 22 de xullo de 1969 Franco designa a Xo\u00e1n Carlos de Borb\u00f3n (salt\u00e1ndose a orde sucesorio natural que correspond\u00eda ao seu pai Juan de Borb\u00f3n ampar\u00e1ndose na lei de sucesi\u00f3n segundo a cal ser\u00eda Franco quen nomear\u00eda ao monarca do reino) como o seu sucesor \u00e1 Xefatura do Estado, co t\u00edtulo de \u00abPr\u00edncipe de Espa\u00f1a\u00bb. As\u00ed \u00e9 proclamado polas Cortes como sucesor de Franco o 22 de xullo de 1969 cando Xo\u00e1n Carlos xura: \u00ab\"fidelidade aos principios do Movemento Nacional e demais Leis Fundamentais do Reino\"\u00bb.\nConsecuencias.\nDurante a ditadura, o pr\u00edncipe de Espa\u00f1a, Xo\u00e1n Carlos I, accedeu brevemente (19 de xullo a 2 de setembro de 1974) \u00e1 Xefatura do Estado debido \u00e1 fr\u00e1xil sa\u00fade de Franco a causa do p\u00e1rkinson, empeorada debido ao desgusto que lle provocou o asasinato do presidente do goberno Luis Carrero Blanco por parte de ETA o 20 de decembro de 1973.\nFinalmente, Franco faleceu o 20 de novembro de 1975 e Xo\u00e1n Carlos de Borb\u00f3n, foi proclamado xefe de Estado e coroado como rei de Espa\u00f1a o 22 de novembro de 1975 no Palacio das Cortes, pasando a denominarse Xo\u00e1n Carlos I salt\u00e1ndose a orde sucesorio natural (que correspond\u00eda ao seu pai Juan de Borb\u00f3n) debido \u00e1 Lei de Sucesi\u00f3n na Xefatura do Estado creada anos antes (1947) polo Xeneral Franco (segundo a cal ser\u00eda Franco quen nomear\u00eda ao monarca do reino \u00ab\"cando o considerase conveniente\"\u00bb). Como resultado, as reformas pol\u00edticas transformaron o aparello franquista nun sistema democr\u00e1tico cuxa forma pol\u00edtica de goberno \u00e9 a monarqu\u00eda parlamentaria, cun xefe de Estado que se supedita \u00e1 constituci\u00f3n e onde os seus actos han de ser referendados (o rei reina pero non goberna), e un parlamento electo polo pobo onde recae o poder lexislativo.\nNon ser\u00eda ata o 14 de maio de 1977 cando Juan de Borb\u00f3n renunciase oficialmente a todos os seus dereitos din\u00e1sticos (os cales f\u00f3ronlle negados pola lei de sucesi\u00f3n creada por Franco) en favor do seu fillo, establec\u00e9ndose ent\u00f3n unha monarqu\u00eda juancarlista. A lei de sucesi\u00f3n foi derrogada o 29 de decembro de 1978, m\u00e1is de ano e medio logo da abdicaci\u00f3n do conde de Barcelona."}
{"id": "284038", "revid": "89787", "url": "https://gl.wikipedia.org/wiki?curid=284038", "title": "El Bombardino", "text": "El Bombardino foi un peri\u00f3dico editado en Betanzos en 1903.\nTraxectoria.\nSubtitulado \"Instrumento musical de esta localidad\", apareceu o 22 de febreiro de 1903. O fundador e propietario era R. Fern\u00e1ndez Abella, que tam\u00e9n era o director. O \u00faltimo apareceu o 17 de maio de 1903."}
{"id": "284041", "revid": "89787", "url": "https://gl.wikipedia.org/wiki?curid=284041", "title": "Leis Fundamentais do Reino", "text": "As Leis Fundamentais do Reino, ou do Estado, foron o conxunto de oito leis que organizaban os poderes do Estado durante o franquismo en Espa\u00f1a. Durante a Transici\u00f3n, en 1977, realizouse unha oitava lei co mesmo rango para modificar o marco lexislativo e poder levar a cabo a reforma pol\u00edtica. Non se trataba dunha constituci\u00f3n sen\u00f3n dunha carta outorgada, posto que non foran elaboradas nin aprobadas por representantes populares.\nO franquismo concentraba todos os poderes no Xefe do Estado. Gran parte das leis proced\u00eda de tempos anteriores ao r\u00e9xime, inclu\u00edndo as promulgadas pola Segunda Rep\u00fablica Espa\u00f1ola.\nForon derrogadas coa Constituci\u00f3n Espa\u00f1ola de 1978.\nForo do Traballo.\nO Ministro de Acci\u00f3n e Organizaci\u00f3n Sindical, o falanxista Pedro Gonz\u00e1lez-Bueno y Bocos, consegue a aprobaci\u00f3n en 1938 dunha lei intervencionista que regula a vida laboral e econ\u00f3mica, concretamente en cuesti\u00f3ns relacionadas coa xornada laboral, as vacaci\u00f3ns, os salarios m\u00ednimos e os prezos. Tales \"concesi\u00f3ns\" non eran outra cousa que regulaci\u00f3ns da vida econ\u00f3mica e estaban supeditadas ao interese da naci\u00f3n, de modo que a\u00ednda reco\u00f1ecendo a iniciativa privada, o Estado poder\u00edaa substitu\u00edr en d\u00faas ocasi\u00f3ns: cando aquela fracasase ou cando o esixise o interese p\u00fablico.\nCunha concepci\u00f3n entre cat\u00f3lica e falanxista, recibe influencia da \"Carta dei Lavoro\" italiana (1927), declarando como o traballo non pod\u00eda reducirse a mercanc\u00eda nin a transacci\u00f3ns contra a dignidade do asalariado.\nSentaba as bases da Seguridade Social, que o franquismo instaurar\u00eda m\u00e1is tarde, \u00e1 vez que promet\u00eda dous conceptos novedosos: \"liberar \u00e1 muller casada do taller e da f\u00e1brica\" e a facilitar a propiedade do fogar, do terreo cultivado e tam\u00e9n da ferramenta de traballo.\nSenta as bases do Sindicato Vertical que agrupa tanto a empresarios como aos asalariados: t\u00e9cnicos e obreiros. Crea a Maxistratura de Traballo.\nLei Constitutiva das Cortes.\nA Lei Constitutiva das Cortes de 1942. Cr\u00e9anse cortes como instrumento de colaboraci\u00f3n e autolimitaci\u00f3n, para preparar e elaborar as leis.\nOs deputados pasan a denominarse procuradores como antigamente foi na Coroa de Castela e a s\u00faa competencia principal elaborar e aprobar leis. O seu labor deb\u00eda ser sancionada polo Xefe do Estado, o cal pod\u00eda, \u00e1 s\u00faa vez, ditar normas xerais. Hab\u00eda procuradores natos, aqueles que os son por raz\u00f3n do cargo electivos, deben a s\u00faa condici\u00f3n de procurador ao resultado dunha elecci\u00f3n; e designados, cesando por revogaci\u00f3n.\nTanto a Administraci\u00f3n Local como a Organizaci\u00f3n Sindical elix\u00edan as s\u00faas procuradores. Para o \"terzo familiar\", dous procuradores por provincia, prev\u00edase o voto popular. Francisco Franco designaba corenta procuradores, co\u00f1ecidos como os \"corenta de Ayete\".\nO cargo de procurador non era retribu\u00eddo, a\u00ednda que recib\u00edan algunha compensaci\u00f3n econ\u00f3mica.\nForo dos Espa\u00f1ois.\nO Foro dos Espa\u00f1ois de 1945. F\u00edxanse os dereitos e deberes dos espa\u00f1ois.\nLei do Referendo Nacional.\nA Lei do Referendo Nacional de 1945. Establ\u00e9cese o uso do referendo para asuntos importantes. A lei de Sucesi\u00f3n na Xefatura do Estado fai obrigatorio o referendo para modificar as leis fundamentais.\nLei de Sucesi\u00f3n na Xefatura do Estado.\nA Lei de Sucesi\u00f3n na Xefatura do Estado de 1947. Regula a sucesi\u00f3n. Espa\u00f1a config\u00farase como un reino. Franco queda como Xefe de Estado vitalicio e ten a opci\u00f3n de nomear ao seu sucesor. Cr\u00e9ase o Consello do Reino e o Consello de Rexencia.\nLei de Principios do Movemento Nacional.\nA Lei de Principios do Movemento Nacional de 1958. Establece uns principios reitores do ordenamento xur\u00eddico franquista.\nLei Org\u00e1nica do Estado.\nA Lei Org\u00e1nica do Estado de 1967. Se enumeran os fins do Estado, f\u00edxanse os poderes do xefe do Estado e decl\u00e1rase a s\u00faa responsabilidade pol\u00edtica.\nLei para a Reforma Pol\u00edtica.\nA Lei para a Reforma Pol\u00edtica de 1976. A Reforma Pol\u00edtica foi iniciada en 1976, mediante esta lei establec\u00e9ronse as condici\u00f3ns m\u00ednimas para elixir unhas Cortes por sufraxio universal e as habilitou para proceder \u00e1 reforma constitucional das Leis Fundamentais sendo o instrumento xur\u00eddico que permitiu articular a Transici\u00f3n espa\u00f1ola. A Lei para a Reforma Pol\u00edtica foi sometida a referendo o 15 de decembro de 1976 obtendo un apoio maioritario entre quen participaron. As\u00ed, no canto de romper coa estrutura do Estado, utiliz\u00e1ronse os mecanismos legais vixentes para a modificaci\u00f3n do sistema, establecendo as canles para a creaci\u00f3n dunha Monarqu\u00eda parlamentaria."}
{"id": "284042", "revid": "89787", "url": "https://gl.wikipedia.org/wiki?curid=284042", "title": "Foro dos Espa\u00f1ois", "text": "O Foro dos espa\u00f1ois (1945) foi unha das oito Leis Fundamentais do franquismo, e nela establec\u00edase unha serie de dereitos, liberdades e deberes do pobo espa\u00f1ol. Esta lei pretende ser unha declaraci\u00f3n de dereitos e liberdades, aparentemente liberal. No art. 33 desta lei dic\u00eda: \"O exercicio destes dereitos non poder\u00e1 atentar contra a unidade espiritual, nacional e social de Espa\u00f1a.\"\nA lei entrou en vigor o 17 de xullo de 1945, foi reformada pola L.O. do Estado de 10 de xaneiro de 1967, aprobada por Decreto 779/1967, de 20 de abril, BOE n.\u00ba 95, de 21 de abril e finalmente foi derogada na Disposici\u00f3n Derogatoria da Constituci\u00f3n espa\u00f1ola de 1978."}
{"id": "284044", "revid": "89787", "url": "https://gl.wikipedia.org/wiki?curid=284044", "title": "Lei Constitutiva das Cortes", "text": "A Lei Constitutiva das Cortes ou simplemente Lei de Cortes de 17 de xullo de 1942 foi promulgada durante a primeira etapa do r\u00e9xime franquista, a fin de dar unha aparencia de parlamentarismo \u00e1 ditadura.\nEstablec\u00eda a formaci\u00f3n dunha asemblea unicameral de elecci\u00f3n indirecta con te\u00f3rica iniciativa legal, a\u00ednda que esta resid\u00eda na figura de Franco desde o momento da promulgaci\u00f3n da Lei de agosto de 1939, que lle atribu\u00eda a capacidade de ditar normas sen ning\u00fan tipo de condicionante.\nXunto coas outras sete leis fundamentais do r\u00e9xime conseguiuse que o proceso de institucionalizaci\u00f3n do r\u00e9xime franquista chegase ao seu fin.\nSegundo a Lei das Cortes, estas eran o \u00f3rgano de participaci\u00f3n do pobo espa\u00f1ol nas tarefas do Estado. A s\u00faa funci\u00f3n era elaborar e preparar as Leis, sen prexu\u00edzo da sanci\u00f3n que correspond\u00eda ao xefe do Estado, Francisco Franco. Eran procuradores en Cortes:"}
{"id": "284045", "revid": "89787", "url": "https://gl.wikipedia.org/wiki?curid=284045", "title": "Lei do Referendo Nacional", "text": "A Lei do Referendo Nacional (1945) foi unha das oito Leis Fundamentais do franquismo, e contemplaba a posibilidade de someter a referendo ou plebiscito algunha lei das concibidas por Franco e o seu goberno.\nOs referendos levar\u00edanse a cabo entre todos os homes e mulleres da Naci\u00f3n maiores de vinte e un anos. Autoriz\u00e1base ao Goberno para ditar as disposici\u00f3ns complementarias conducentes \u00e1 formaci\u00f3n do censo e execuci\u00f3n desta lei.\nA lei entrou en vigor o 22 de outubro de 1945 e foi derogada coa Constituci\u00f3n espa\u00f1ola de 1978."}
{"id": "284046", "revid": "5863", "url": "https://gl.wikipedia.org/wiki?curid=284046", "title": "Jos\u00e9 Bartolom\u00e9 Vidal", "text": "Jos\u00e9 Bartolom\u00e9 Vidal, nado en Betanzos en 1864 finado na mesma vila en agosto de 1916, foi un xornalista galego.\nTraxectoria.\nPracticante. Colaborou en \"El Censor\" asinando como Melotobar, despois foi director de \"El Pueblo\" at\u00e9 o n\u00famero 39. En 1901 tivo que marchar a Castela e acusou ao caciquismo local da s\u00faa marcha. En 1907 foi nomeado xu\u00edz municipal de Nava del Barco (\u00c1vila) onde exerc\u00eda de auxiliar de m\u00e9dico. Desde al\u00ed enviou colaboraci\u00f3ns a \"Betanzos Liberal\", \"La Aspiraci\u00f3n\" e \"Nueva Era\" e tam\u00e9n colaborou en \"Diario Ferrolano\". Cara 1912 regresou a Betanzos e en 1914 foi nomeado vixilante interino da prisi\u00f3n de Betanzos.\nCasou con Nieves Fern\u00e1ndez Losada."}
{"id": "284047", "revid": "54334", "url": "https://gl.wikipedia.org/wiki?curid=284047", "title": "Lei Org\u00e1nica do Estado", "text": "A Lei Org\u00e1nica do Estado (1967) foi promulgada durante a terceira etapa do r\u00e9xime franquista, un goberno no que a maior parte do poder estaba en mans da familia tecn\u00f3crata. Xunto coas outras sete leis fundamentais do r\u00e9xime conseguiuse o proceso de institucionalizaci\u00f3n do r\u00e9xime franquista.\nContido.\nTen como materia fundamental:"}
{"id": "284048", "revid": "89787", "url": "https://gl.wikipedia.org/wiki?curid=284048", "title": "Foro do Traballo", "text": "O Foro do Traballo (1938) foi unha das oito Leis Fundamentais do franquismo, sendo elaborada antes do fin da guerra civil a imitaci\u00f3n da Carta dei Lavoro promulgada en Italia por Edmondo Rossoni e o Gran Consello Fascista italiano en abril de 1927. A\u00ednda que \u00e9 certo que no momento da s\u00faa promulgaci\u00f3n os nacionais levaban unha clara vantaxe na contenda; de feito foi en 1938 cando Franco creou o Goberno da Naci\u00f3n.\nEste texto \u00e9 de ideolox\u00eda falanxista, familia franquista que tivo certa influencia na cuesti\u00f3n laboral e os medios durante a guerra e a ditadura, e entre os seus principais puntos c\u00f3ntanse a regulaci\u00f3n da xornada laboral e do descanso, e a creaci\u00f3n da Maxistratura do Traballo e os sindicatos verticais, que son aqueles que agrupaban por igual a patr\u00f3ns e obreiros (o que na pr\u00e1ctica imposibilitaba os acordos), ambos subordinados \u00e1s decisi\u00f3ns do Estado. Foi parcialmente modificado en 1958 coa Lei de Convenios Colectivos, e seguiu regulando as relaci\u00f3ns laborais en Espa\u00f1a ata a creaci\u00f3n do Estatuto dos Traballadores, xa na democracia.\nDereitos e deberes que establece.\nOs dereitos e deberes que o Foro establece son os seguintes:\nDereito e deber do traballo.\nConsidera o traballo como a participaci\u00f3n do home na produci\u00f3n mediante o exercicio voluntariamente prestado das s\u00faas facultades, tanto intelectuais como manuais, segundo a persoal vocaci\u00f3n, en orde ao decoro e ao mellor desenvolvemento da econom\u00eda nacional.\nSendo o traballo un deber de todos os espa\u00f1ois non impedidos, resulta tam\u00e9n un dereito, t\u00edtulo suficiente para esixir a asistencia e tutela do Estado:\nDereito ao descanso.\nO Estado garante o descanso dominical, vacaci\u00f3ns anuais retribu\u00eddas, asegurando a creaci\u00f3n das instituci\u00f3ns necesarias para asegurar o descanso dos traballadores e o seu acceso ao goce dos bens da cultura, a sa\u00fade, o deporte etc.\nDereito a unha retribuci\u00f3n xusta do traballo.\nCr\u00e9ase en Espa\u00f1a o concepto de salario m\u00ednimo: o suficiente para proporcionar ao traballador e a s\u00faa familia unha vida moral e digna, establecendo ademais o subsidio familiar. O Estado fixa as bases m\u00ednimas para a ordenaci\u00f3n do traballo, con subxecci\u00f3n \u00e1s cales estableceranse as relaci\u00f3ns entre traballador e empresa.\nDereito ao subsidio familiar.\nA remuneraci\u00f3n do traballador estar\u00e1 en raz\u00f3n directa da s\u00faa familia, e a estes efectos establ\u00e9cese un subsidio familiar.\nDereito \u00e1 seguridade e continuidade no traballo.\nProtecci\u00f3n no aspecto f\u00edsico, \u00e9 dicir, previsi\u00f3n e seguridade ante posibles accidentes, considerando as condici\u00f3ns de salubridade e hixiene no traballo.\nProtecci\u00f3n contra despedimentos arbitrarios e tam\u00e9n contra o paro forzoso ou desemprego.\nDereito \u00e1 seguridade no infortunio e aos seguros sociais.\nMediante a previsi\u00f3n social proporcionar\u00e1 ao traballador a seguridade do seu amparo ante o infortunio.\nConcretamente mediante seguros sociais de vellez, invalidez, maternidade, accidentes de traballo, enfermidades profesionais, tuberculoses e paro forzoso, tend\u00e9ndose \u00e1 implantaci\u00f3n dun seguro total. Aos traballadores anci\u00e1ns dotarase dun retiro suficiente.\nDereito ao acceso \u00e1 propiedade.\nO Estado reco\u00f1ece e ampara a propiedade privada como medio natural para o cumprimento das funci\u00f3ns familiares, individuais e sociais, e asume a tarefa de multiplicar e facer accesible a todos os espa\u00f1ois as formas de propiedade ligadas de xeito vital \u00e1 persoa humana: o fogar familiar, a herdade da terra e os instrumentos ou bens de traballo para uso coti\u00e1n.\nDeber da lealdade e solidariedade no traballo e na produci\u00f3n.\nO traballo ten, ademais do seu car\u00e1cter individual ou familiar, unha funci\u00f3n social. Intimamente relacionado coa prosperidade constit\u00fae un deber de solidariedade baseado nas obrigaci\u00f3ns rec\u00edprocas que do traballo nacen.\nSignificaci\u00f3n pol\u00edtica do Foro.\nEste Foro nace da concepci\u00f3n do novo Estado espa\u00f1ol como un Estado social, definindo os dereitos sociais do espa\u00f1ol \u00e1 vez que os principios reitores do Estado en materia laboral. Desde o punto de vista do dereito constitucional constit\u00fae a parte dogm\u00e1tica, na que se formula unha declaraci\u00f3n de principios reitores, o reco\u00f1ecemento de dereitos e deberes e, en xeral, todo o que ten un car\u00e1cter enunciativo e director:\nO Foro do Traballo consagra os seguintes principios reitores:"}
{"id": "284049", "revid": "22570", "url": "https://gl.wikipedia.org/wiki?curid=284049", "title": "Lei de Principios do Movemento Nacional", "text": "A Lei de Principios do Movemento Nacional ou Lei de Principios Fundamentais do Movemento (1958) foi unha das sete Leis Fundamentais do Reino do r\u00e9xime de Franco (oito se contamos a Lei para a Reforma Pol\u00edtica). Establec\u00eda, como o seu nome indica, os principios nos cales estaba baseado o r\u00e9xime, os ideais de Patria, familia e relixi\u00f3n, xunto co m\u00e1ximo respecto das Leis Fundamentais e \u00e1 Monarqu\u00eda de tipo conservadora que en teor\u00eda hab\u00eda na Espa\u00f1a do momento. Foi promulgada directamente por Franco e aprobada polas Cortes mediante aclamaci\u00f3n.\nComu\u00f1\u00f3n de ideais.\nO Movemento Nacional \u00e9 a comu\u00f1\u00f3n, entendida como participaci\u00f3n en algo com\u00fan, dos espa\u00f1ois nos ideais que deron vida \u00e1 \u00abCruzada\u00bb. Ti\u00f1a por obxecto garantir a convivencia pac\u00edfica a trav\u00e9s da construci\u00f3n dunha sociedade ordenada.\nDe a\u00ed a necesidade dunha organizaci\u00f3n na que poida sustentarse e a trav\u00e9s da cal poida cumprir as s\u00faas funci\u00f3ns. O Movemento conc\u00edbese pois como unha organizaci\u00f3n, integrada polos que dirixen o esforzo para levar a cabo estes Principios na vida espa\u00f1ola, e polos que queren participar coa s\u00faa actividade persoal en devandita tarefa.\nOs Principios.\nNon todos os doce Principios do Movemento te\u00f1en o mesmo contido. Uns formulan unhas determinadas crenzas pol\u00edticas. Outros despregan un esquema de instituci\u00f3ns. E outros, para rematar, describen unha acci\u00f3n concreta de goberno. Os primeiros son os principios doutrinais. Os segundos, os principios org\u00e1nicos. Os terceiros, os principios program\u00e1ticos.\nA participaci\u00f3n no Movemento nacional.\nVemos claramente como estes principios propo\u00f1en unhas crenzas que serven de punto de partida, unhas instituci\u00f3ns e un programa de goberno, e que todo iso en plenitude, constit\u00fae o ideal a alcanzar. Xa que logo, a actividade pol\u00edtica consiste en cumprir ese ideal.\nAs asociaci\u00f3ns.\nHai cinco clases de asociaci\u00f3ns:\nA organizaci\u00f3n do Movemento.\nConstitu\u00edda polos \u00f3rganos a trav\u00e9s dos cales act\u00faa, son os seguintes:"}
{"id": "284050", "revid": "7802", "url": "https://gl.wikipedia.org/wiki?curid=284050", "title": "Lei de Principios Fundamentais do Movemento", "text": ""}
{"id": "284051", "revid": "98629", "url": "https://gl.wikipedia.org/wiki?curid=284051", "title": "Lei para a Reforma Pol\u00edtica", "text": "A Lei para a Reforma Pol\u00edtica (Lei 1/1977 de 4 de xaneiro) foi aprobada o 18 de novembro de 1976 polas Cortes Franquistas, recibindo o apoio de 435 dos 531 procuradores (81% a favor), e sometida a referendo o 15 de decembro de 1976, cunha participaci\u00f3n do 77% do censo e un 94,17% de votos a favor. Ti\u00f1a o car\u00e1cter de Lei Fundamental, sendo a \u00faltima das Leis Fundamentais do Reino do franquismo.\nAntecedentes.\nSete asociaci\u00f3ns pol\u00edticas, constitu\u00eddas ao abrigo da lei de Arias Navarro, para dar canle en democracia ao chamado franquismo sociol\u00f3xico, fundaron o 9 de outubro de 1976 un novo partido pol\u00edtico, Alianza Popular (AP), Os seus l\u00edderes eran Manuel Fraga (Reforma Democr\u00e1tica), Licinio de la Fuente (Democracia Social), Federico Silva (Acci\u00f3n Democr\u00e1tica Espa\u00f1ola) , Laureano L\u00f3pez Rod\u00f3 (Acci\u00f3n Regional), Gonzalo Fern\u00e1ndez de la Mora (Uni\u00f3n Nacional Espa\u00f1ola), Enrique Thomas de Carranza (Uni\u00f3n Social Popular) e Cruz Mart\u00ednez Esteruelas (Uni\u00f3n Nacional Espa\u00f1ola).\nPara frear esta tendencia, houbo en AP veleidades de provocar cos seus votos negativos a dimisi\u00f3n de Adolfo Su\u00e1rez, Jos\u00e9 Mar\u00eda de Areilza e P\u00edo Cabanillas fundan o Partido Popular.\nTanto Adolfo Su\u00e1rez como Torcuato Fern\u00e1ndez Miranda estaban dispostos a disolver as Cortes Espa\u00f1olas no suposto de atopar oposici\u00f3n xa que se cumpriu o seu mandato.\nTrala aprobaci\u00f3n do proxecto de lei polo Consello de Ministros pres\u00e9ntase ante o Consello Nacional do Movemento, sendo aprobado o 16 de outubro por 80 votos a favor, 13 en contra e 6 abstenci\u00f3ns. Este organismo prologaba a s\u00faa propia disoluci\u00f3n:\nContido.\nA Lei para a Reforma Pol\u00edtica foi o instrumento xur\u00eddico que permitiu articular a Transici\u00f3n espa\u00f1ola do r\u00e9xime ditatorial do xeneral Franco (unha ditadura que provi\u00f1a da Guerra Civil Espa\u00f1ola) a un sistema constitucional democr\u00e1tico (unha monarqu\u00eda parlamentaria tal como se definiu pola Constituci\u00f3n espa\u00f1ola de 1978 tralas elecci\u00f3ns xerais de 1977).\nA orixe desta transcendental lei at\u00f3pase no vixente r\u00e9xime legal no ano 1975. Espa\u00f1a estaba rexida por un sistema normativo pseudo-constitucional que se atopaba nas Leis Fundamentais do Reino e nos Principios Fundamentais do Movemento. Entre unhas e outros suxeitaban o modelo de Estado franquista. Nestes textos legais inclu\u00edanse, ademais, os procedementos para emendalos ou reformalos. Esta foi a forma que recomendou Torcuato Fern\u00e1ndez Miranda, presidente das Cortes e do Consello do Reino para pasar dun r\u00e9xime autoritario a outro de liberdades respectando as leis vixentes. Desde esa perspectiva, a nova norma ser\u00eda unha especie de oitava lei fundamental do franquismo, que cumprise a idea de Fern\u00e1ndez-Miranda de avanzar cara \u00e1 democracia de \"da lei \u00e1 lei a trav\u00e9s da lei\", o que evitar\u00eda baleiros de norma, que derivasen nunha inestabilidade pol\u00edtica. O resultado final constitu\u00edu unha \"voadura controlada do r\u00e9xime\".\nA reforma.\nO Goberno de Adolfo Su\u00e1rez non atopaba unha f\u00f3rmula viable para impulsar a urxente reforma do sistema franquista, malia os esforzos que realizaron Manuel Fraga e Alfonso Osorio con senllos proxectos de reforma. O tempo bot\u00e1base encima e as prometidas reformas feitas aos grupos de oposici\u00f3n democr\u00e1tica non chegaban pola forte oposici\u00f3n do chamado \"b\u00fanker\". Este non era sen\u00f3n a representaci\u00f3n gr\u00e1fica do sector inmobilista franquista que v\u00eda como se trataba de desmantelar o r\u00e9xime. Por tal motivo, desde os organismos de poder que controlaban, Consello Nacional do Movemento, Consello do Reino e Cortes Espa\u00f1olas, manti\u00f1an unha dura resistencia a calquera cambio.\nAs\u00ed pois, o Presidente das Cortes, Torcuato Fern\u00e1ndez Miranda redactou un breve texto articulado coa s\u00faa correspondente exposici\u00f3n de motivos, entreg\u00e1ndoo a Adolfo Su\u00e1rez. Durante o proceso de estudo e aprobaci\u00f3n por parte do Consello de Ministros ret\u00f3canse alg\u00fans detalles e var\u00edase a exposici\u00f3n de motivos que, tralo informe do Consello Nacional do Movemento, e antes da s\u00faa presentaci\u00f3n \u00e1s Cortes \u00e9 suprimida definitivamente .\nTr\u00e1mite parlamentario.\nTrala defensa do proxecto por parte de Miguel Primo de Rivera y Urquijo, quen expresou que era indiscutible que a autoridade de Franco hab\u00eda que substitu\u00edla por outra autoridade pol\u00edtica e, sobre todo de Fernando Su\u00e1rez en nome do relatorio, e diferentes e argumentados discursos en contra por parte de procuradores.\nVotaci\u00f3n.\nO proxecto someteuse a votaci\u00f3n \u00e1s 21:35 horas do 18 de novembro de 1976 (a poucas horas do primeiro aniversario da morte de Franco o \"20-N\" de 1975) co resultado de 425 votos a favor, 59 votos en contra e 13 abstenci\u00f3ns. Esta votaci\u00f3n e a consecuente aprobaci\u00f3n da Lei para a Reforma Pol\u00edtica co\u00f1\u00e9cese como o \u00ab\"haraquiri\" das Cortes franquistas\u00bb.\nCon todo, a historiograf\u00eda posterior contribu\u00edu a desmitificar esta equ\u00edvoca afirmaci\u00f3n que parecer\u00eda suxerir a renuncia voluntaria a esa mesma li\u00f1a de lexitimidade franquista que nunca deixou de vertebrar o curso e discurso pol\u00edtico dos asistentes a Cortes e a\u00ednda do executivo encabezado por Adolfo Su\u00e1rez. Fronte ao cerramento de min\u00fasculos sectores do b\u00fanker ou de Alianza Popular, atrincheirados en posici\u00f3ns integristas m\u00e1is puramente suicidas, o si dado \u00e1 Lei para a Reforma Pol\u00edtica constitu\u00edu a adopci\u00f3n dunha senda politicamente definida \u00e1 marxe da autodeterminada como oposici\u00f3n democr\u00e1tica (isto \u00e9, a Coordinaci\u00f3n Democr\u00e1tica), que permitiu reconducir a transici\u00f3n desde posici\u00f3ns a\u00ednda m\u00e1is asim\u00e9tricas. Un fortalecemento que ademais se permitiu o luxo de maquillarse nesa hip\u00e9rbole da inmolaci\u00f3n program\u00e1tica, convert\u00e9ndose nunha ordal\u00eda case po\u00e9tica dun r\u00e9xime que se entregaba a si mesmo como v\u00edtima primeiro irredenta e logo propiciatoria cara a unha democracia."}
{"id": "284052", "revid": "98629", "url": "https://gl.wikipedia.org/wiki?curid=284052", "title": "Miguel Primo de Rivera y Urquijo", "text": "Miguel Primo de Rivera e Urquijo, nado en San Sebasti\u00e1n o 17 de agosto de 1934, III Duque de Primo de Rivera e, ata 1985, V Marqu\u00e9s de Estella, \u00e9 un avogado e pol\u00edtico espa\u00f1ol.\nTraxectoria.\nFillo de Fernando Primo de Rivera y S\u00e1enz de Heredia, irm\u00e1n m\u00e1is novo do fundador da Falange, e neto do xeneral Miguel Primo de Rivera que tralo golpe de Estado en 1923 gobernou Espa\u00f1a ata 1930. Tivo dous irm\u00e1ns de pai, Rosario, falecida en 2005, e Fernanda, falecida en 2004, e outros catro irm\u00e1ns (Alfredo, Macarena, Teresa e Guillermo) nados do segundo matrimonio da s\u00faa nai Rosario Urquijo con Alfredo \u00c1lvarez Pickman.\nNo seu adolescencia educouse co ent\u00f3n pr\u00edncipe e hoxe rei de Espa\u00f1a, Juan Carlos I. Estudou a carreira de dereito en Madrid. Tralo seu paso polo Senado ocupou a Presidencia de Endiasa ata 1982. Desde ent\u00f3n ocupou cargos de resposabilidade en Banco de Jerez, Banco Urquijo, Renda 4, Banco Santander, Torreal e outras empresas.\nCasado e divorciado de Mar\u00eda Oriol D\u00edaz de Bustamante, filla de Antonio Mar\u00eda de Oriol y Urquijo, tivo nove fillos, chamados Fernando actual Marqu\u00e9s de Estella, Pelayo, Miguel, Roc\u00edo, Bosco, Mar\u00eda, Cosme, Dami\u00e1n e In\u00e9s. Actualmente est\u00e1 casado con Reis Mart\u00ednez-Bordi\u00fa de Ochoa.\nEntre as s\u00faas afecci\u00f3ns destacaron a caza e o golf. Chegou a ser campi\u00f3n de mundo de tiro ao pombi\u00f1o, campi\u00f3n de Espa\u00f1a afeccionado de dobres de golf e un dos tiradores con escopeta de m\u00e1is prestixio en Espa\u00f1a.\nFranquismo.\nOcupou distintos cargos na \u00e9poca franquista. Foi alcalde de Xerez da Fronteira desde 1965 a 1971. Procurador en Cortes durante o franquismo, conselleiro nacional do Movemento e conselleiro do Reino.\nNa Transici\u00f3n espa\u00f1ola foi quen presentou nas Cortes a Lei para a Reforma Pol\u00edtica, sendo de grande influencia en convencer aos procuradores (deputados na \u00e9poca franquista) a apoiar esa reforma.\nFoi designado senador polo Rei Xo\u00e1n Carlos nas Cortes Constitu\u00edntes de 1977."}
{"id": "284053", "revid": "7802", "url": "https://gl.wikipedia.org/wiki?curid=284053", "title": "Ducado de Primo de Rivera", "text": "O ducado de Primo de Rivera \u00e9 o t\u00edtulo nobiliario espa\u00f1ol que Francisco Franco concedeu postumamente, con Grandeza de Espa\u00f1a por decreto do 18 de xullo de 1948 ao fundador de Falange Espa\u00f1ola e pai da ideolox\u00eda dominante do r\u00e9xime, Jos\u00e9 Antonio Primo de Rivera, III marqu\u00e9s de Estella e Grande de Espa\u00f1a.\nArmas.\nMedio cortado e partido:"}
{"id": "284055", "revid": "7802", "url": "https://gl.wikipedia.org/wiki?curid=284055", "title": "Duque de Primo de Rivera", "text": ""}
{"id": "284056", "revid": "23204", "url": "https://gl.wikipedia.org/wiki?curid=284056", "title": "Miguel Primo de Rivera y S\u00e1enz de Heredia", "text": "Miguel Primo de Rivera y S\u00e1enz de Heredia, nado en Madrid o 11 de xullo de 1904 e finado o 8 de maio de 1964, foi Ministro de Agricultura\u00a0de Espa\u00f1a durante o franquismo. Irm\u00e1n de Jos\u00e9 Antonio Primo de Rivera e II duque de Primo de Rivera e IV marqu\u00e9s de Estella.\nTraxectoria.\nFoi licenciado en Dereito pola Universidade Central de Madrid, pero inscrib\u00edndose no Colexio de avogados de C\u00e1diz.\nChegou a alcanzar o grado de capit\u00e1n de complemento da Arma de Cabaler\u00eda.\nEn 1930 acompa\u00f1ou ao seu pai, o xeneral Primo de Rivera cando se exiliou en Par\u00eds ata que se produciu o seu falecemento. Regresou a Espa\u00f1a, onde colaborou co seu irm\u00e1n Jos\u00e9 Antonio nas elecci\u00f3ns de 1933 e este mesmo ano ingresou por primeira vez no c\u00e1rcere, a consecuencia dun acto de propaganda en Puerto Real. En 1934 foi nomeado xefe da primeira li\u00f1a de Falange Espa\u00f1ola na provincia de C\u00e1diz, contando co carn\u00e9 n\u00famero un de Xerez da Fronteira. Implicouse nos actos do partido na s\u00faa demarcaci\u00f3n e f\u00f3ra dela durante a campa\u00f1a electoral do 1936, sendo pouco despois detido, ingresando na prisi\u00f3n de Cuenca. Trasladado a Madrid o 1 de maio, sufriu cativerio co seu irm\u00e1n Jos\u00e9 Antonio e outros falanxistas. Ambos foron trasladados o 5 de xu\u00f1o a Alacant, acompa\u00f1ando ao seu irm\u00e1n ata a s\u00faa execuci\u00f3n.\nFoi condenado a cadea perpetua, ata que en abril de 1938 foi cambiado polo capit\u00e1n Miaja, fillo do xeneral republicano, que se atopaba retido no campo de concentraci\u00f3n de Miranda de Ebro.\nAo terminar a Guerra Civil Espa\u00f1ola foi nomeado conselleiro nacional e membro da Xunta Pol\u00edtica. Posteriormente foi designado gobernador civil e xefe provincial do Movemento Nacional de Madrid, cargo no que permaneceu ata o 20 de maio de 1941, cando foi nomeado Ministro de Agricultura, cargo que ocupou ata o 22 de xu\u00f1o de 1945.\nEn 1947 foi nomeado alcalde de Xerez da Fronteira posto no que estivo ata o 18 de xu\u00f1o de 1948. O 14 de febreiro de 1951 o Goberno ingl\u00e9s deulle o pl\u00e1cet como embaixador no Reino Unido, labor que estivo realizando ata o seu cesamento o 5 de febreiro de 1958.\nEstaba en posesi\u00f3n da Gran Cruz do M\u00e9rito Agr\u00edcola, Gran Cruz do M\u00e9rito Naval, Gran Cruz do M\u00e9rito Militar con distintivo branco, Gran Cruz de Carlos III e a Gran Cruz da Medahuia.\nO 24 de marzo de 1933 casou con Margarita de Larios y Fern\u00e1ndez de Villavicencio, filla de Pablo de Larios e S\u00e1nchez da Pena e de Josefa Fern\u00e1ndez de Villavicencio e Crooke, I marquesa de Marzales separados e insucesos."}
{"id": "284057", "revid": "27155", "url": "https://gl.wikipedia.org/wiki?curid=284057", "title": "Acr\u00e1sido", "text": ""}
{"id": "284058", "revid": "27155", "url": "https://gl.wikipedia.org/wiki?curid=284058", "title": "Acrasidae", "text": ""}
{"id": "284059", "revid": "27155", "url": "https://gl.wikipedia.org/wiki?curid=284059", "title": "Acrasida", "text": ""}
{"id": "284060", "revid": "22570", "url": "https://gl.wikipedia.org/wiki?curid=284060", "title": "Otro Pueblo", "text": "Otro Pueblo foi un semanario editado en Betanzos entre 1901 e 1902.\nTraxectoria.\nSubtitulado \"\u00d3rgano del Partido Liberal Brigantino\", apareceu o 29 de setembro de 1901. Entre os seus colaboradores figuraron Francisco S\u00e1nchez D\u00edaz, Hip\u00f3lito Caram\u00e9s, R. Sanjurjo Osorio, V. Neno e Juan Ponte Blanco. O \u00faltimo n\u00famero co\u00f1ecido apareceu o 30 de marzo de 1902. Foi continuado por \"El Mandeo\"."}
{"id": "284061", "revid": "5863", "url": "https://gl.wikipedia.org/wiki?curid=284061", "title": "Juan Ponte Blanco", "text": "Juan Ponte Blanco, nado na Coru\u00f1a en 1851 e finado en Betanzos o 9 de febreiro de 1920, foi un xornalista galego.\nTraxectoria.\nM\u00fasico, deu clases de piano. Estableceu unha academia de m\u00fasica en Betanzos e foi animador de agrupaci\u00f3ns musicais da localidade. Colaborou en \"El Progreso\" e \"Otro Pueblo\" e foi director de \"La Aspiraci\u00f3n\", \"Nueva Era\", \"Betanzos Liberal\" e \"Betanzos\". \u00c9 autor dun mon\u00f3logo dram\u00e1tico titulado \"Delirio y Remordimineto\", estreado en 1915."}
{"id": "284067", "revid": "5132", "url": "https://gl.wikipedia.org/wiki?curid=284067", "title": "Selecci\u00f3n de f\u00fatbol de Arxentina", "text": ""}
{"id": "284082", "revid": "89787", "url": "https://gl.wikipedia.org/wiki?curid=284082", "title": "N\u00e9a Ellinik\u00ed Radiofon\u00eda, \u00cdnternet kai Tile\u00f3rasi", "text": "N\u00e9a Ellinik\u00ed Radiofon\u00eda, \u00cdnternet kai Tile\u00f3rasi (\u039d\u03ad\u03b1 \u0395\u03bb\u03bb\u03b7\u03bd\u03b9\u03ba\u03ae \u03a1\u03b1\u03b4\u03b9\u03bf\u03c6\u03c9\u03bd\u03af\u03b1, \u038a\u03bd\u03c4\u03b5\u03c1\u03bd\u03b5\u03c4 \u03ba\u03b1\u03b9 \u03a4\u03b7\u03bb\u03b5\u03cc\u03c1\u03b1\u03c3\u03b7, en galego Nova Radio, Internet e Televisi\u00f3n Grega), tam\u00e9n co\u00f1ecida polas s\u00faas siglas \nNERIT (\u039d\u0395\u03a1\u0399\u03a4), \u00e9 a corporaci\u00f3n nacional de radiodifusi\u00f3n p\u00fablica da Grecia, sucesora da Ellinik\u00ed Radiofon\u00eda Tile\u00f3rasi (ERT), que pechou o 12 de xu\u00f1o de 2013, \u00e9 fundada polo goberno grego coa lei 4173 do 26 xu\u00f1o 2013.\nAs canles do grupo comezaron a funcionar o 4 de maio de 2014, \u00e1s seis da tarde (hora grega). A s\u00faa sede central \u00e9 a mesma que a da ERT, pero precisouse de 800 traballadores, un terzo dos traballadores do grupo anterior.\nA empresa constitu\u00eduse pouco despois de que o goberno grego de\u00a0Antonis Samar\u00e1s\u00a0anunciara o peche da\u00a0\"Ellinik\u00ed Radiofon\u00eda Tile\u00f3rasi\"\u00a0(ERT), unha empresa de\u00a0radiodifusi\u00f3n p\u00fablica\u00a0existente dende\u00a01938. A medida supuxo o despido do seus 2.656 empregados e o peche de t\u00f3dolos seus servizos, entre os que estaban cinco canles de televisi\u00f3n (ERT1,NET, ET3, ERT HD e ERT World) e sete emisoras de radio, para aforrar 300 mill\u00f3ns de euros. \nNa actualidade o ente xestiona as d\u00faas canles de televisi\u00f3n e as d\u00faas emisoras de radio. Dende o 22 xaneiro 2014 forma parte como membro efectivo na Uni\u00f3n Europea de Radiodifusi\u00f3n.\n\u00c1 espera dunha organizaci\u00f3n empresarial definitiva, NERIT opera nunha rede de televisi\u00f3n, de car\u00e1cter xeneralista: DT - Dimosia Tileorasi (AT - \u0394\u03b7\u03bc\u03cc\u03c3\u03b9\u03b1 \u03a4\u03b7\u03bb\u03b5\u03cc\u03c1\u03b1\u03c3\u03b7, a televisi\u00f3n p\u00fablica), que \u00e9 transmitida en d\u00faas canles (SDTV e HDTV).\nNERIT, o 1 de xaneiro de 2014, comeza a aplicar unha taxa de licenza de televisi\u00f3n, cunha retenci\u00f3n dunha porcentaxe monetaria en t\u00f3dalas facturas de enerx\u00eda el\u00e9ctrica emitidas. Este m\u00e9todo de financiamento foi causa de protestas en Grecia dende que todas as facturas de enerx\u00eda el\u00e9ctrica emitidas en Grecia incl\u00faen a dita da taxa, independentemente de se tratar de particulares ou entidades p\u00fablicas (por exemplo, oficinas municipais).\nServizos.\nCanles de Radio:\nCanles de Televisi\u00f3n:\nEste ente tam\u00e9n enc\u00e1rgase do canal do parlamento Vouli Tileorasi.\nDirecci\u00f3n.\nNERIT A.E \u00e9 organizada por dous \u00f3rganos levadas a cabo polo goberno.\nConsello de vixilancia\nTheodoros Fortsakis (presidente)\nAnna Damianidou\nAndreas Zoulas\nTatiana Karapanagioti\nLoukas Karytinos\nSimos Simopoulos\nChristos Chomenidis\nConsello Diretivo\nGeorgios Prokopakis (presidente e Administrador Delegado)\nEkaterini Evagelakou\nTheodoros Karounos\nNikolaos Xanthoulis\nKonstantinos Polyzogopoulos"}
{"id": "284086", "revid": "7596", "url": "https://gl.wikipedia.org/wiki?curid=284086", "title": "Marquesado de Estella", "text": "O Marquesado de Estella \u00e9 o t\u00edtulo nobiliario espa\u00f1ol que o rei Afonso XII concedeu por decreto do 25 de maio de 1877 ao capit\u00e1n xeneral Fernando Primo de Rivera e Sobremonte, I conde de San Fernando de la Uni\u00f3n. O 11 de outubro de 1923 o rei Afonso XIII out\u00f3rgalle a Grandeza de Espa\u00f1a. O seu nome ref\u00edrese ao municipio navarro de Estella, onde o xeneral entrou en batalla coas forzas carlistas."}
{"id": "284087", "revid": "7802", "url": "https://gl.wikipedia.org/wiki?curid=284087", "title": "Marqu\u00e9s de Estella", "text": ""}
{"id": "284089", "revid": "7802", "url": "https://gl.wikipedia.org/wiki?curid=284089", "title": "Illas e Terra Firme do Mar Oc\u00e9ano", "text": ""}
{"id": "284090", "revid": "98629", "url": "https://gl.wikipedia.org/wiki?curid=284090", "title": "Reinos de Indias", "text": "Reinos de Indias, das Indias ou reinos castel\u00e1ns de Indias son denominaci\u00f3ns das entidades pol\u00edticas que se conformaron na Am\u00e9rica espa\u00f1ola, os diversos territorios de \"as Illas e Terra Firme\" incorporados xuridicamente \u00e1 Coroa de Castela tras o descubrimento e a conquista espa\u00f1ola de Am\u00e9rica, e que desde ent\u00f3n ata a s\u00faa independencia formaron parte das posesi\u00f3ns din\u00e1sticas da Monarqu\u00eda Espa\u00f1ola. A utilizaci\u00f3n de diferentes denominaci\u00f3ns (como \"reinos\" ou \"vicerreinados\") non implicaba de feito ning\u00fan tipo de diferente condici\u00f3n xur\u00eddico-pol\u00edtica dentro da organizaci\u00f3n administrativa da colonizaci\u00f3n espa\u00f1ola de Am\u00e9rica.\nOrixes.\nO fundamento xur\u00eddico da s\u00faa condici\u00f3n pol\u00edtica bas\u00e9ase nunha doaz\u00f3n pontificia feita en favor dos Reis Cat\u00f3licos, a partir dunha solicitude deles mesmos, polo Papa Alexandre VI. A Igrexa, representando \u00e1 cristiandade, cede aos monarcas espa\u00f1ois os territorios descubertos e por descubrir no \"Novo Mundo\". Os reinos de Indias pasaron a ser ent\u00f3n reinos distintos do reino de Castela, as\u00ed como o eran tam\u00e9n outros reinos vinculados \u00e1 coroa de Castela.\nDesta forma, os reinos castel\u00e1ns de Indias, que incl\u00fae os seus territorios por descubrir, ser\u00e1n reinos propios da coroa de Castela, pero non do reino de Castela. De maneira que o reino de Castela conv\u00e9rtese nunha xerarqu\u00eda administrativa superior pero non ten o dominio das Indias. Os reinos de Indias ach\u00e1banse nunha situaci\u00f3n intermedia entre unha absoluta igualdade con Castela e unha total subordinaci\u00f3n:\nEvoluci\u00f3n hist\u00f3rica.\nOs Reis Cat\u00f3licos consideraron as Indias como patrimonio persoal seu e, en canto tal, dispuxeron que \u00e1 s\u00faa morte incorpor\u00e1sense \u00e1 Monarqu\u00eda. Deste xeito, convert\u00e9ronse en terras de reguengo. Despois o seu sucesor Carlos I desde 1519 declarounas inalienables, de maneira que nunca puidesen separarse do reino de Castilla, nin divididas en todo nin en parte, nin as s\u00faas cidades nin poboaci\u00f3ns.\nS\u00e9culos m\u00e1is tarde, a partir da segunda metade do s\u00e9culo XVIII os territorios indianos perder\u00e1n os seus organismos administrativos propios que os caracterizaban, e segundo o vocabulario europeo adoptado por Carlos III, empezar\u00e1 a darse uso a \"Colonias\". Desta forma no -informe e plan de Intendencias- para Nova Espa\u00f1a, elaborado por Jos\u00e9 G\u00e1lvez e o Vicerrei de Croix en 1768, pret\u00e9ndese \"uniformar o goberno destas grandes colonias co da s\u00faa metr\u00f3pole\". Sendo este o primeiro documento que se co\u00f1ece no cal redef\u00ednese con esas palabras a nova situaci\u00f3n dos \"reinos castel\u00e1ns de Indias\".\nPoucas d\u00e9cadas despois o fugaz Estatuto de Baiona de 1808 , que establece a Xos\u00e9 Bonaparte como \"rei das Espa\u00f1as e de Indias\", e uns anos despois a mesma Constituci\u00f3n espa\u00f1ola de 1812, marcan o final da relaci\u00f3n xur\u00eddica especial de Indias outorgada s\u00e9culos antes pola propia lexislaci\u00f3n indiana. A constituci\u00f3n de 1812 termina suprimindo os reinos castel\u00e1ns de Indias, e incorpor\u00e1ndoos ao \"Reino das Espa\u00f1as\", coa representaci\u00f3n que lles outorga en devandita constituci\u00f3n.\nDesta forma o patrimonio americano e europeo da Monarqu\u00eda Espa\u00f1ola termina sendo afectado tanto polo proceso independentista hispanoamericano, como polo proceso constitu\u00ednte espa\u00f1ol que vai parello, ambos procesos dar\u00e1n lugar aos novos estados nacionais que se forman en Europa e Am\u00e9rica, e ambos procesos pertencen ao per\u00edodo de Revoluci\u00f3n Liberal."}
{"id": "284091", "revid": "7802", "url": "https://gl.wikipedia.org/wiki?curid=284091", "title": "Reinos das Indias", "text": ""}
{"id": "284092", "revid": "7802", "url": "https://gl.wikipedia.org/wiki?curid=284092", "title": "Reinos castel\u00e1ns de Indias", "text": ""}
{"id": "284097", "revid": "1131", "url": "https://gl.wikipedia.org/wiki?curid=284097", "title": "IES As Telleiras", "text": "O IES As Telleiras \u00e9 un centro p\u00fablico de ensino secundario de Nar\u00f3n, pertencente \u00e1 Xunta de Galicia.\nAta a s\u00faa construci\u00f3n en 1985 o estudantado de Nar\u00f3n ti\u00f1an que marchar ao concello veci\u00f1o de Ferrol ou a outros concellos para facer os seus estudos de bacharelato. O centro, constru\u00eddo na estrada de Cedeira, foise ampliando cos anos con m\u00e1is edificios e instalaci\u00f3ns. Xunto a el constru\u00eduse o centro de ensino de formaci\u00f3n profesional Terra de Trasancos. Neste centro tam\u00e9n se organizan actividades culturais xunto co Concello de Nar\u00f3n."}
{"id": "284098", "revid": "5132", "url": "https://gl.wikipedia.org/wiki?curid=284098", "title": "\u00c1ngel di Mar\u00eda", "text": ""}
{"id": "284100", "revid": "98629", "url": "https://gl.wikipedia.org/wiki?curid=284100", "title": "Congregaci\u00f3n dos Padres Marianos", "text": "A Congregaci\u00f3n dos Padres Marianos da Immaculada Concepci\u00f3n da Beat\u00edsima Virxe Mar\u00eda \u00e9 unha congregaci\u00f3n relixiosa cat\u00f3lica fundada polo beato Estanislau Papczy\u0144ski o 24 de outubro de 1673 en Polonia."}
{"id": "284102", "revid": "89787", "url": "https://gl.wikipedia.org/wiki?curid=284102", "title": "Asociaci\u00f3n de Belarusos en Gran Breta\u00f1a", "text": "A Asociaci\u00f3n de Belarusos en Gran Breta\u00f1a (en belaruso \"\u0417\u0433\u0443\u0440\u0442\u0430\u0432\u0430\u043d\u044c\u043d\u0435 \u0431\u0435\u043b\u0430\u0440\u0443\u0441\u0430\u045e \u0443 \u0412\u044f\u043b\u0456\u043a\u0430\u0439 \u0411\u0440\u044b\u0442\u0430\u043d\u0456\u0456\", tr. \"Zhurtava\u0144nie bielarusa\u016d u Vialikaj Brytanii\") \u00e9 unha organizaci\u00f3n no Reino Unido que agrupa a membros da di\u00e1spora belarusa neste pa\u00eds.\nHistoria.\nCando rematou a segunda guerra mundial, varios centos de belarusos chegaron a Gran Breta\u00f1a; moitos deles eran antigos soldados do ex\u00e9rcito de Anders.\nEn 1946 foi estabelecida a asociaci\u00f3n, con secci\u00f3ns en Londres, Manchester e Bradford, e posu\u00edu varios edificios como a Belarusian House de Londres.\nCo apoio da asociaci\u00f3n, foi creada en 1954 a Sociedade Anglo-Belarusa co fin de promover o contacto entre brit\u00e1nicos e belarusos."}
{"id": "284107", "revid": "89787", "url": "https://gl.wikipedia.org/wiki?curid=284107", "title": "Campionato europeo de ximnasia r\u00edtmica 2014", "text": "O XXX campionato europeo de ximnasia r\u00edtmica tivo lugar entre o 10 e o 15 de xu\u00f1o de 2014 en Bac\u00fa, Acerbaix\u00e1n. Participaron 33 federaci\u00f3ns nas modalidades de adultos e xuvenil.\nPa\u00edses participantes.\nA seguinte \u00e9 a lista das delegaci\u00f3ns participantes no campionato:\nClasificaci\u00f3n.\nAs 20 mellores ximnastas s\u00e9niores individuais de 2013 clasific\u00e1ronse para a competici\u00f3n completa individual.\n102 ximnastas j\u00faniores (de 32 federaci\u00f3ns) participaron na rolda clasificatoria e na competici\u00f3n por equipos e na competici\u00f3n final (4 aparatos). 21 equipos s\u00e9niores (integrados por 6 ximnastas) presentaron dous exercicios voluntarios diferentes, un deles executado cun \u00fanico aparato (mazas) e o outro con aparatos diferentes (3 bal\u00f3ns e 2 fitas), para a competici\u00f3n xeral e para a competici\u00f3n final de cada exercicio."}
{"id": "284108", "revid": "98629", "url": "https://gl.wikipedia.org/wiki?curid=284108", "title": "Baltasar Carlos de Espa\u00f1a", "text": "Baltasar Carlos de Austria, nado en Madrid o 17 de outubro de 1629 e finado en Zaragoza o 9 de outubro de 1646 foi pr\u00edncipe de Asturias, pr\u00edncipe de Xirona, duque de Montblanc, conde de Cervera, se\u00f1or de Balaguer, pr\u00edncipe de Viana, e herdeiro universal de todos os reinos, estados e se\u00f1or\u00edos da Monarqu\u00eda Hisp\u00e1nica ata a s\u00faa morte.\nTraxectoria.\nFillo do rei Filipe IV de Espa\u00f1a e da s\u00faa primeira esposa Isabel de Francia, foi bautizado o 4 de novembro de 1629 na madrile\u00f1a parroquia de San Xo\u00e1n. Os padri\u00f1os foron a infanta dona Mar\u00eda, futura ra\u00ed\u00f1a de Hungr\u00eda, e o infante don Carlos, t\u00edos do recentemente nado, a quen levou en brazos dona In\u00e9s de Z\u00fa\u00f1iga y Velasco, condesa de Olivares (esposa do Conde-Duque de Olivares), nunha cadeira de cristal de rocha, que disque era a alfaia m\u00e1is preciosa que ata ent\u00f3n se vira.\nA propia condesa de Olivares, que tam\u00e9n era Camareira maior da ra\u00ed\u00f1a Isabel, exerceu como aia do pr\u00edncipe, o que deu lugar a comentarios sobre o control que o conde-duque de Olivares exerc\u00eda sobre o herdeiro.\nO 7 de marzo de 1632 foi xurado ante a nobreza e as Cortes de Castela como \"Herdeiro da s\u00faa Maxestade\" e \"Pr\u00edncipe destes Reinos de Castela e Le\u00f3n, e os demais desta Coroa a eles suxeitos, unidos, e incorporados, e pertencentes\" nunha cerimonia que tivo lugar no mosteiro de San Xerome o Real de Madrid.\nAxi\u00f1a se iniciaron xesti\u00f3ns diplom\u00e1ticas encami\u00f1adas a procurarlle unha esposa, para o que se elixiu a arquiduquesa Mariana de Austria, filla do emperador Fernando III e da s\u00faa t\u00eda paterna, a infanta Mar\u00eda Ana de Austria, e, xa que logo, prima entregue s\u00faa.\nTrala revolta catal\u00e1 de 1640, Filipe IV tratou de granxearse o favor dos aragoneses para conseguir di\u00f1eiro e homes para a nova fronte de guerra. Unha das medidas adoptadas con este fin foi presentar o pr\u00edncipe Baltasar Carlos para ser xurado como pr\u00edncipe herdeiro do Reino de Arag\u00f3n. O xuramento realizouse o 20 de agosto de 1645, cando o pr\u00edncipe contaba con dezaseis anos de idade, na Catedral do Salvador de Zaragoza. As\u00ed Baltasar Carlos pasaba a ser pr\u00edncipe de Xirona, Gobernador Xeral de Arag\u00f3n, duque de Montblanc, conde de Cervera e se\u00f1or da cidade de Balaguer. Pola s\u00faa banda, o 13 de novembro dese mesmo ano, Baltasar Carlos foi xurado herdeiro polas Cortes de Valencia.\nEn abril de 1646, desexoso Filipe IV de que o seu fillo fose xurado herdeiro da Coroa polos navarros, como o ano anterior o fora polos aragoneses, trasladouse xunto a este desde Madrid a Pamplona, onde, logo de reco\u00f1ecerse os foros do reino navarro, se celebrou solemnemente a cerimonia o d\u00eda 3 de maio.\nFinalizado o acto, a familia real trasladouse a Zaragoza. O d\u00eda 5 de outubro, v\u00e9spera do segundo cabodano da ra\u00ed\u00f1a Isabel de Borb\u00f3n, Filipe IV e Baltasar Carlos asistiron \u00e1s v\u00e9speras e nocturno na s\u00faa memoria. Aquela mesma tarde o pr\u00edncipe sentiuse doente e ao d\u00eda seguinte, s\u00e1bado 6 de outubro, tivo que quedar en cama mentres o rei acud\u00eda ao funeral. A enfermidade, var\u00edolas, foi fulminante. As\u00ed, o martes 9 de outubro \u00e1s oito de ma\u00f1\u00e1, o arcebispo de Zaragoza administr\u00e1balle o vi\u00e1tico. Dise que o \"Sant\u00edsimo\" se expuxo ata as tres da tarde, cando se fixo unha procesi\u00f3n xeral ao convento de Xes\u00fas, a onde se levara a Virxe de Cogullada e que foi logo trasladada procesionalmente ao altar da Seo, onde se venerou con candeas e oraci\u00f3ns. \u00c1s nove da noite dese mesmo d\u00eda 9 de outubro morr\u00eda o pr\u00edncipe Baltasar Carlos. Os seus restos permaneceron en Zaragoza ata a noite do 16 de outubro, \nConsecuencias da morte de Baltasar Carlos.\nA morte do pr\u00edncipe deixou a Monarqu\u00eda sen un herdeiro var\u00f3n directo, o que ocasionou unha grave crise din\u00e1stica (a \u00fanica posible herdeira que quedaba con vida era a infanta Mar\u00eda Teresa) e sumiu o rei nun profundo desazo, como se observa nunha carta escrita \u00e1 s\u00faa conselleira espiritual, sor Mar\u00eda de \u00c1greda:\nDesta carta despr\u00e9ndese a dor e a desesperaci\u00f3n de Filipe IV, quen, en apenas cinco anos, perdera o seu irm\u00e1n m\u00e1is novo, o cardeal-infante don Fernando; a s\u00faa muller, Isabel de Borb\u00f3n; e o seu \u00fanico fillo var\u00f3n e herdeiro universal, o pr\u00edncipe Baltasar Carlos.\nTrala morte de Baltasar Carlos, Filipe IV estaba obrigado a casar de novo para dar continuidade \u00e1 dinast\u00eda. A elixida foi a prometida do falecido pr\u00edncipe e sobri\u00f1a s\u00faa, en canto filla da s\u00faa irm\u00e1 Mar\u00eda Ana, a arquiduquesa Mariana de Austria.\nOs discursos sobre a conveniencia dunha ou outra esposa para Filipe IV comezaron desde a mesma morte de Baltasar Carlos, dada a urxencia que presentaba a cuesti\u00f3n sucesoria. Raz\u00f3ns pol\u00edticas e de Estado, as\u00ed como f\u00edsicas ou naturais, e que poder\u00edan resumirse no \"capital din\u00e1stico\" e na madurez sexual, determinaron que a nova esposa do rei deb\u00eda ser a moza arquiduquesa, que por esas datas contaba tan s\u00f3 doce anos de idade.\nEn xaneiro de 1647 Filipe IV emitiu un decreto coa resoluci\u00f3n de casar coa arquiduquesa Mariana de Austria. O matrimonio celebrouse o 7 de outubro de 1649 en Navalcarnero. Deste matrimonio nacer\u00edan varios fillos, dos que s\u00f3 sobrevivir\u00edan a infanta Margarita Teresa, casada co emperador Leopoldo I, e o futuro Carlos II."}
{"id": "284109", "revid": "7802", "url": "https://gl.wikipedia.org/wiki?curid=284109", "title": "Baltasar Carlos de Austria", "text": ""}
{"id": "284111", "revid": "27610", "url": "https://gl.wikipedia.org/wiki?curid=284111", "title": "Glaucil\u00e2ndia", "text": "Glaucil\u00e2ndia \u00e9 un concello brasileiro do estado de Minas Gerais. A s\u00faa poboaci\u00f3n estimada no 2018 era de 3.136 habitantes."}
{"id": "284113", "revid": "1822", "url": "https://gl.wikipedia.org/wiki?curid=284113", "title": "Os tres poetas tr\u00e1xicos", "text": "Os tres poetas tr\u00e1xicos \u00e9 unha enumeraci\u00f3n can\u00f3nica coa que se pondera, desde a Antig\u00fcidade, aos tres principais autores (Esquilo, S\u00f3focles e Eur\u00edpides) que cu\u00f1aron o x\u00e9nero da traxedia grega na Atenas do s\u00e9culo -V (o s\u00e9culo de Pericles), superando as limitadas convenci\u00f3ns da orixe do teatro grego, representadas pola obra de Tespis.\nA expresi\u00f3n \u00fasase polo menos desde Her\u00e1clides, que titula un dos seus \"Di\u00e1logos\" como \"Dos tres poetas tr\u00e1xicos\"."}
{"id": "284119", "revid": "5863", "url": "https://gl.wikipedia.org/wiki?curid=284119", "title": "Os dous poetas \u00e9picos", "text": "Os dous poetas \u00e9picos \u00e9 unha expresi\u00f3n coa que se enxalza dous poetas \u00e9picos sobre todos os demais, cun prop\u00f3sito can\u00f3nico.\nInicialmente fac\u00eda referencia aos dous grandes \u00e9picos gregos que cu\u00f1aron o x\u00e9nero: Homero e Hes\u00edodo (ambos localizados confusamente no tempo, ao final da idade escura e o comezo da \u00e9poca arcaica: s\u00e9culo -VIII - s\u00e9culo -VI).\nA composici\u00f3n da \"Eneida\" equiparou ao latino Virxilio co grego Homero, co que a partir de ent\u00f3n ad\u00f3itanse citar emparellados.\n\u00c1 s\u00faa vez, a composici\u00f3n d\"'A Divina Comedia\" equiparou a Dante, ben con Virxilio (que \u00e9 o que o acompa\u00f1a na s\u00faa viaxe infernal), ben con ambos.\nA renovaci\u00f3n do x\u00e9nero a partir do Renacemento, fixo que a expresi\u00f3n se estendese a outras parellas: como Ariosto e Tasso (os dous poetas \u00e9picos italianos) ou Cam\u00f5es e Ercilla (os dous poetas \u00e9picos ib\u00e9ricos)."}
{"id": "284122", "revid": "98629", "url": "https://gl.wikipedia.org/wiki?curid=284122", "title": "Gabriel de Borb\u00f3n", "text": "Gabriel de Borb\u00f3n e Saxonia, nado en Portici o 12 de maio de 1752 e finado en San Lorenzo de El Escorial o 23 de novembro de 1788, infante de Espa\u00f1a, fillo de Carlos III e irm\u00e1n de Carlos IV de Espa\u00f1a e Fernando IV de N\u00e1poles.\nTraxectoria.\nFamilia e infancia.\nO infante Gabriel era fillo de Carlos de Borb\u00f3n, que por aquel ent\u00f3n era rei de N\u00e1poles e Sicilia (baixo o nome de Carlos VII). Don Carlos era o presunto herdeiro do seu medio irm\u00e1n, o rei Fernando VI de Espa\u00f1a, que non ti\u00f1a fillos. A nai de don Gabriel era Mar\u00eda Amalia de Saxonia, filla de Augusto III de Polonia.\nO infante don Gabriel naceu en Portici en 1752, e foi bautizado cos nomes de \"Gabriel Antonio Francisco Javier Juan Nepomuceno Jos\u00e9 Seraf\u00edn Pascual Salvador\"; desde a infancia foi o m\u00e1is intelixente e traballador dos fillos do rei Carlos, que chegar\u00eda a ser un home de moita cultura, renomeado como excelente tradutor de Salustio e verdadeiro mecenas ilustrado. Tivo como profesor de m\u00fasica ao pai Antonio Soler, que compuxo varias dos seus sonatas de clavic\u00e9mbalo expresamente para o seu avantaxado disc\u00edpulo e os concertos para dous \u00f3rganos para interpretalos a d\u00fao con el na Bas\u00edlica do Mosteiro do Escorial.\nAdolescencia e traslado a Espa\u00f1a.\nEn 1759 morr\u00eda en Villaviciosa de Od\u00f3n o rei de Espa\u00f1a, Fernando VI, t\u00edo de Gabriel, e Carlos ascend\u00eda o trono espa\u00f1ol como Carlos III. Gabriel, como a maior parte dos seus irm\u00e1ns trasladouse \u00e1 corte madrile\u00f1a. Estes inclu\u00edan ao Pr\u00edncipe de Asturias, mentres que en N\u00e1poles permanec\u00edan o infante don Felipe (que nacera cun severo caso de atraso mental, e foi consecuentemente apartado da sucesi\u00f3n) e o novo rei de N\u00e1poles e Sicilia, Fernando, nacido un ano antes que don Gabriel.\nEn Espa\u00f1a don Gabriel chegou a ser Gran Prior da Orde Hospitalaria de San Juan en Castela e Le\u00f3n. En 1771 encargou a Juan de Villanueva a construci\u00f3n da chamada Casi\u00f1a do Infante, levantada ao sur do mosteiro escurialense.\nMatrimonio e vida adulta.\nEn 1785 casou coa infanta Mariana Vitoria de Portugal, primeiro por poderes en Lisboa o 12 de abril, e persoalmente o 23 de maio do mesmo ano, en Aranjuez. Do\u00f1a Mariana Vitoria era filla do rei Pedro III de Portugal e da ra\u00ed\u00f1a Mar\u00eda I de Portugal, e a irm\u00e1 m\u00e1is nova do rei Xo\u00e1n VI.\nA parella tivo tres fillos en total:\nPouco despois de dar a luz ao seu \u00faltimo fillo, dona Mariana Vitoria caeu enferma de var\u00edola, e finou o 2 de novembro dese mes; poucos d\u00edas despois o seu fillo segu\u00edaa \u00e1 tumba, do mesmo xeito que o propio infante don Gabriel, que morreu o 23 dese mes en San Lorenzo de El Escorial. A s\u00faa morte foi un duro golpe para o seu pai, o rei, que falecer\u00eda tam\u00e9n pouco tempo despois. Est\u00e1n todos enterrados no Escorial. O seu fillo, Pedro Carlos de Borb\u00f3n, foi criado pola s\u00faa avoa materna en Lisboa."}
{"id": "284123", "revid": "89787", "url": "https://gl.wikipedia.org/wiki?curid=284123", "title": "Qahderijan", "text": "Qahderijan (en persa: \u0642\u0647\u062f\u0631\u064a\u062c\u0627\u0646\u200e, tam\u00e9n romanizado como Qahder\u012bj\u0101n; tam\u00e9n co\u00f1ecido como Kedarg\u016bn, Qadrij\u0101n; e Qadrj\u0101) \u00e9 un concello e cidade do Distrito Central no Condado de Falavarjan, na Provincia de Esfahan, en Ir\u00e1n. No censo de 2006, a poboaci\u00f3n era de 30,002 habitantes, en 7,725 familias."}
{"id": "284126", "revid": "23204", "url": "https://gl.wikipedia.org/wiki?curid=284126", "title": "Li\u00f1a de sucesi\u00f3n ao Trono de Espa\u00f1a", "text": "A xefatura do Estado en Espa\u00f1a est\u00e1 configurada nun \u00f3rgano constitucional denominado Coroa, cuxo posuidor recibe o t\u00edtulo de Rei ou Ra\u00ed\u00f1a de Espa\u00f1a. A titularidade da Coroa transm\u00edtese hereditariamente, conforme \u00e1s regras sucesorias recolleitas no artigo 57\u00ba da Constituci\u00f3n espa\u00f1ola de 1978.\nRegras sucesorias.\nA Constituci\u00f3n espa\u00f1ola establece no seu artigo 57.1. que \u00aba Coroa de Espa\u00f1a \u00e9 hereditaria nos sucesores do Rei Xo\u00e1n Carlos I de Borb\u00f3n, lex\u00edtimo herdeiro da dinast\u00eda hist\u00f3rica. (...)\u00bb.\nA orde de sucesi\u00f3n.\n\u00ab(...) A sucesi\u00f3n no trono seguir\u00e1 a orde regular de primoxenitura e representaci\u00f3n, sendo preferida sempre a li\u00f1a anterior \u00e1s posteriores; na mesma li\u00f1a, o grao m\u00e1is pr\u00f3ximo ao m\u00e1is remoto; no mesmo grao, o var\u00f3n \u00e1 muller, e no mesmo sexo, a persoa de m\u00e1is idade \u00e1 de menos\u00bb. (do art. 57.1 da Constituci\u00f3n espa\u00f1ola).\nEsta orde sucesoria significa que a Coroa corresponde, sucesivamente, aos fillos var\u00f3ns do Rei e aos seus descendentes, \u00e1s fillas do Rei e aos seus descendentes, aos irm\u00e1ns e irm\u00e1s do Rei e aos demais parentes, sempre en orde de idade e con preferencia dos var\u00f3ns sobre as mulleres entre as persoas con igual grao de parentesco.\nAlteraci\u00f3ns no orde sucesorio.\nA orde de sucesi\u00f3n no Trono pode alterarse ben por renuncia ou matrimonio prohibido ou por abdicar unha persoa que se converteu en Rei ou Ra\u00ed\u00f1a.\nPerda de dereitos sucesorios.\nUnha persoa con dereito a suceder na Coroa pode renunciar a este dereito, nese caso quedar\u00eda exclu\u00edda da li\u00f1a sucesoria, ou perdelo por contraer matrimonio contra prohibici\u00f3n expresa do Rei e das Cortes Xerais.\nA prohibici\u00f3n do matrimonio debe ser expresa, \u00e9 dicir, manifestada de forma fidedigna, e conxunta, isto \u00e9, tanto proveniente do Rei como das Cortes Xerais; nin o Rei nin as Cortes Xerais poden por si s\u00f3s prohibir un matrimonio real de forma que se produza a exclusi\u00f3n da li\u00f1a de sucesi\u00f3n.\nAbdicaci\u00f3ns e renuncias.\nO Titular da Coroa pode abdicar do Trono e deixar de ser Rei ou Ra\u00ed\u00f1a (este caso lexislativo non est\u00e1 regulado), abr\u00edndose neste caso a sucesi\u00f3n conforme \u00e1 orde regular previsto pola Constituci\u00f3n. M\u00e1is que unha alteraci\u00f3n da orde sucesoria, c\u00f3mpre falar dunha anticipaci\u00f3n no mesmo por vontade do Titular da Coroa, que renuncia a ela e deixa as\u00ed paso \u00e1 sucesi\u00f3n.\nExistiron varias abdicaci\u00f3ns de monarcas en Espa\u00f1a:\nLi\u00f1a de sucesi\u00f3n.\nA li\u00f1a de sucesi\u00f3n ao trono de Espa\u00f1a est\u00e1 disposta en 2021 da seguinte maneira:\nActual titular da coroa: Filipe VI de Espa\u00f1a (n. 1968).\nLi\u00f1a de sucesi\u00f3n f\u00f3ra da familia real espa\u00f1ola.\nDebido ao matrimonio entre as casas reais europeas, a li\u00f1a de sucesi\u00f3n f\u00f3ra dos membros da familia real espa\u00f1ola est\u00e1 composta na s\u00faa maior\u00eda por membros da realeza. Os primeiros con dereitos sucesorios son os fillos e os netos do infante don Carlos (neto da princesa Mar\u00eda das Mercedes, princesa de Asturias, quen era filla de Afonso XII e irm\u00e1 de Afonso XIII), primo do rei Xo\u00e1n Carlos I de Espa\u00f1a.\nS\u00e9guenlle os herdeiros da infanta Luisa Fernanda de Borb\u00f3n, segunda filla do rei Fernando VII de Espa\u00f1a e irm\u00e1 m\u00e1is nova da ra\u00ed\u00f1a Isabel II de Espa\u00f1a (quen era nai de Afonso XII de Espa\u00f1a); entre estes at\u00f3panse Amadeu de Savoia-Aosta e Grecia, xefe da casa ducal de Aosta. Tam\u00e9n se destacan Henrique de Orle\u00e1ns e Orle\u00e1ns-Braganza quen reclama o trono de Francia, e a s\u00faa familia.\nLogo proseguen os herdeiros da infanta Carlota Joaquina de Borb\u00f3n, ra\u00ed\u00f1a consorte de Portugal e filla de Carlos IV de Espa\u00f1a, de quen o seu herdeiro inmediato \u00e9 don Eduardo P\u00edo de Braganza e Orleans-Braganza, xefe da casa real de Portugal. Logo don Lu\u00eds Gast\u00f3n Mar\u00eda de Orleans-Braganza e Wittelsbach, xefe da casa imperial do Brasil, por ser tataraneto de Pedro II do Brasil (quen era neto da infanta Carlota Xoaquina de Borb\u00f3n e, polo tanto, bisneto do rei Carlos IV de Espa\u00f1a); trala familia imperial brasileira segue o pr\u00edncipe soberano Xo\u00e1n Ad\u00e1n II de Liechtenstein e a s\u00faa familia; daquela o rei Filipe de B\u00e9lxica e a s\u00faa familia; daquela o gran duque Henrique de Luxemburgo e a s\u00faa familia; daquela V\u00edtor Manuel de Savoia (1937), xefe da casa real italiana, e a s\u00faa familia; tam\u00e9n dona Alicia de Borb\u00f3n-Parma, infanta de Espa\u00f1a e duquesa vi\u00fava de Calabria (nai do Infante Don Carlos); tras esta est\u00e1 Carlos Hugo de Borb\u00f3n-Parma, xefe da casa ducal de Parma, e a s\u00faa familia; e logo Carlos de Habsburgo-Lorena (n. 1961), xefe da casa imperial de Austria e real de Hungr\u00eda e de Bohemia."}
{"id": "284130", "revid": "98629", "url": "https://gl.wikipedia.org/wiki?curid=284130", "title": "Provincia de Esfahan", "text": "A Provincia de Esfahan (en persa \u0627\u0633\u062a\u0627\u0646 \u0627\u0635\u0641\u0647\u0627\u0646) ou Isfah\u00e1n \u00e9 unha das 30 provincias de Ir\u00e1n de Ir\u00e1n, localizada no centro do pa\u00eds e a s\u00faa capital \u00e9 Isfah\u00e1n.\nXeograf\u00eda.\nA provincia de Isfah\u00e1n abrangue unha superficie de 107.029\u00a0km\u00b2, e at\u00f3pase localizada na rexi\u00f3n central de Ir\u00e1n.\nHistoria.\nDurante os s\u00e9culos XVII e XVIII, a cidade de Isfah\u00e1n foi a capital do Imperio Saf\u00e1vida.\nEconom\u00eda.\nA provincia \u00e9 un dos centros industriais de Ir\u00e1n, en especial nas \u00e1reas de siderurxia, defensa, industria m\u00e9dica, t\u00e9xtiles e artesan\u00eda."}
{"id": "284133", "revid": "22570", "url": "https://gl.wikipedia.org/wiki?curid=284133", "title": "Przemys\u0142aw (nome)", "text": "Przemys\u0142aw \u00e9 un nome eslavo polaco que significa \"algu\u00e9n que \u00e9 intelixente ou enxe\u00f1oso\". \u00c9 derivado doutro nome polaco, Przemys\u0142. Os seus diminutivos son: Przemek, Przemko, Przemu\u015b e Przemcio.\nA forma femenina \u00e9 \"Przemys\u0142awa\"."}
{"id": "284135", "revid": "1131", "url": "https://gl.wikipedia.org/wiki?curid=284135", "title": "Estaci\u00f3n de Palencia", "text": "A estaci\u00f3n de Palencia, tam\u00e9n co\u00f1ecida como estaci\u00f3n do Norte, \u00e9 a principal estaci\u00f3n de ferrocarril da cidade espa\u00f1ola de Palencia, na comunidade aut\u00f3noma de Castela e Le\u00f3n. Ten amplos servizos de longa e media distancia operados por Renfe. Enc\u00f3ntrase preto do centro da cidade, ao lado do Parque de los Jardinillos de la Estaci\u00f3n e da estaci\u00f3n de autobuses da capital.\nSituaci\u00f3n ferroviaria.\nA estaci\u00f3n, que est\u00e1 situada a 779 metros de altitude, forma parte das seguintes li\u00f1as f\u00e9rreas:\nFormaba parte tam\u00e9n dunha li\u00f1a f\u00e9rrea de v\u00eda estreita actualmente desmantelada que a un\u00eda con Villal\u00f3n e que formaba parte dos FFCC Secundarios de Castela.\nHistoria.\nA chegada do ferrocarril a Palencia tivo lugar en 1860 coa apertura do tramo que un\u00eda Alar del Rey con Venta de Ba\u00f1os pasando por Palencia. Constru\u00eduse as\u00ed unha primeira estaci\u00f3n sen excesivas pretensi\u00f3ns que se chamaba do Norte ou de Alar. Moi diferente a este primeiro recinto foi o que se levantou en 1875 coa posta en marcha do tramo Palencia-Le\u00f3n da li\u00f1a que buscaba unir Palencia con Galicia. Esta nova estaci\u00f3n constru\u00eduse preto da primeira e chamouse inicialmente estaci\u00f3n do Noroeste. A\u00ednda que as obras iniciais corresponderon \u00e1 Compa\u00f1\u00eda do Noroeste de Espa\u00f1a esta acabou anexionada por Norte en 1885 quen xestionou a estaci\u00f3n que pasou a chamarse do Norte ata 1941 data da nacionalizaci\u00f3n do ferrocarril en Espa\u00f1a e da creaci\u00f3n de Renfe. Durante 2014 sufriu unha serie de melloras nas plataformas e v\u00edas para adaptala \u00e1 chegada da alta velocidade, que entrou en funcionamento o 29 de setembro de 2015 e d\u00e1 continuidade \u00e1 li\u00f1a de alta velocidade Madrid-Segovia-Valladolid cara Le\u00f3n e Asturias.\nDesde o 31 de decembro de 2004 Adif \u00e9 a titular das infraestruturas.\nA estaci\u00f3n.\nA estaci\u00f3n at\u00f3pase ao norte da cidade, a escasa distancia do centro urbano. O seu edificio para viaxeiros \u00e9 unha clara mostra do clasicismo franc\u00e9s cunha estrutura sim\u00e9trica en forma de U composta por un corpo central d\u00faas \u00e1s laterais e dous anexos finais. Todo iso sobre d\u00faas plantas e con disposici\u00f3n lateral \u00e1 v\u00eda.\nDisp\u00f3n de d\u00faas plataformas, unha lateral e outra central, \u00e1s que acceden tres v\u00edas. Conta ademais con outra v\u00eda de apartado e outras d\u00faas v\u00edas mortas.\nTen cafeter\u00eda-restaurante, quiosco de prensa, librer\u00eda, aseos, postos de informaci\u00f3n e venda de billetes.\nServizos ferroviarios.\nLonga distancia.\n\"Actualizado a 24 de xu\u00f1o de 2016.\"\nMedia distancia.\n\"Actualizado a 24 de xu\u00f1o de 2016.\""}
{"id": "284137", "revid": "7802", "url": "https://gl.wikipedia.org/wiki?curid=284137", "title": "Carlos VI de Austria", "text": ""}
{"id": "284138", "revid": "92340", "url": "https://gl.wikipedia.org/wiki?curid=284138", "title": "V\u00edctor Naveira Pato", "text": "V\u00edctor Naveira Pato, finado en Betanzos a principios de 1928, foi un avogado e pol\u00edtico galego.\nTraxectoria.\nFundou o peri\u00f3dico \"La Defensa\". Foi elixido presidente de Centro Solidario de Betanzos en 1907. Foi concelleiro de Betanzos."}
{"id": "284150", "revid": "25871", "url": "https://gl.wikipedia.org/wiki?curid=284150", "title": "Antonio Carballo Tenorio", "text": "Antonio Carballo Tenorio, nado na Coru\u00f1a o 1 de xullo de 1881 e finado en Melide o 8 de outubro de 1960, foi un xornalista galego.\nTraxectoria.\nFoi redactor de \"Tierra Gallega\" e director de \"La Defensa\" de Betanzos a partir de 1907. Colaborou en \"Almanaque Gallego\" e foi redactor de \"La Voz de Galicia\". Dirixiu \"La Hoja del Lunes\" da Coru\u00f1a que apareceu en 1937. Empregado do concello da Coru\u00f1a, foi nomeado Oficial Maior en 1940. Foi presidente da Asociaci\u00f3n da Prensa da Coru\u00f1a (1932).\nVida persoal.\nCasou na Coru\u00f1a con Araceli Fern\u00e1ndez Rivas en 1904."}
{"id": "284153", "revid": "1131", "url": "https://gl.wikipedia.org/wiki?curid=284153", "title": "Uni\u00f3n Hispanoamericana pro Valle Mi\u00f1or", "text": "A Uni\u00f3n Hispanoamericana pro Valle Mi\u00f1or (UHA) foi unha asociaci\u00f3n de emigrantes galegos na Arxentina.\nHistoria e caracter\u00edsticas.\nFoi froito da acci\u00f3n colectiva dun conxunto de emigrantes mi\u00f1oranos, alg\u00fans achegados arxentinos e un grupo de residentes no Mi\u00f1or. En Bos Aires en 1905 E. e M. Lemos, L. Gonz\u00e1lez, F. Cano e X. \u00c1lvarez fundaron unha Sociedade de Instruci\u00f3n. O seu principal obxectivo era a construci\u00f3n de escolas nos lugares de orixe.\nOs socios da UHA eran un colectivo heterox\u00e9neo social e ideoloxicamente. Unha gran parte dos asociados despreocup\u00e1base dos obxectivos m\u00e1is altru\u00edstas, xa que a maior\u00eda non recib\u00eda o reco\u00f1ecemento simb\u00f3lico que lles correspond\u00eda aos dirixentes polo seu labor."}
{"id": "284155", "revid": "23204", "url": "https://gl.wikipedia.org/wiki?curid=284155", "title": "Peqin", "text": "Peqin \u00e9 unha cidade e capital do distrito de Peqin, no centro de Albania. Ten unha poboaci\u00f3n aproximada de 10,000 habitantes. O nome hist\u00f3rico da cidade \u00e9 \"Claudiana\". O nome moderno deriva da verba do turco otom\u00e1n \"Bekleyin\", que significa \"lugar de hospitalidade\".\nO equipo de f\u00fatbol de Peqin, o KS Shkumbini, xoga na superliga albanesa."}
{"id": "284156", "revid": "25871", "url": "https://gl.wikipedia.org/wiki?curid=284156", "title": "Eladio Herrera", "text": "Eladio Enrique Herrera Segovia, nado en La Serena o 13 de xullo de 1984, \u00e9 un exfutbolista chileno.\nTraxectoria.\nFormouse nas divisi\u00f3ns inferiores do Coquimbo Unido chegando a debutar no primeiro equipo no 2002 permanecendo neste durante sete anos onde conseguiu disputar unha final que perder\u00eda \u00e1s mans do Club Uni\u00f3n Espa\u00f1ola.\nTras descender co seu club formador pasou a formar parte de Club de Deportes Puerto Montt. En Puerto Montt converteuse nun dos mellores defensas da liga Primera B de Chile, e chegou a ser o capit\u00e1n da escuadra nalgunhas ocasi\u00f3ns. No 2010 converteuse no terceiro goleador do cadro salmonero con seis goles abr\u00edndoselle unha opci\u00f3n de partir ao Club Deportivo Universidad de Concepci\u00f3n xunto co seu t\u00e9cnico Jaime Vera pero finalmente permanecer\u00eda no cadro da d\u00e9cima rexi\u00f3n.\nA fins do 2011, malia renovar co seu club, isto quedou en nada e partiu ao Santiago Wanderers a pedido de Arturo Salah e de H\u00e9ctor Robles, quen fora o seu compa\u00f1eiro de equipo en Coquimbo Unido. Deixou o club porte\u00f1o ao non ser tomado en conta polo t\u00e9cnico Ivo Basay e chegou ao Club Deportes Iquique, a petici\u00f3n do t\u00e9cnico dos nortinos Jaime Vera, para o campionato nacional 2013-2014."}
{"id": "284158", "revid": "22570", "url": "https://gl.wikipedia.org/wiki?curid=284158", "title": "Mark Owen", "text": "Mark Anthony Patrick Owen, nado o 27 de xaneiro de 1972, \u00e9 un cantante e compositor brit\u00e1nico. \u00c9 membro da banda pop Take That. Na s\u00faa carreira musical en solitario, Owen vendeu sobre 500,000 \u00e1lbums en todo o mundo e sobre 45 mill\u00f3ns de \u00e1lbums con Take That.\nTake That.\nTake That: 1990-96.\nTake That formouse en 1990 e durante o seu tempo co grupo Owen tivo a voz principal nunha canci\u00f3n por primeira vez, cando Gary Barlow compuxo \"Babe\" porque quer\u00eda que el a cantase.\nA pesar de que Owen non era sempre a voz principal, era o membro m\u00e1is popular do grupo, a causa do seu bo aspecto xuvenil e o seu comportamento doce, ga\u00f1ou premios con regularidade nos Smashes Hit's como \"O home m\u00e1is quente do mundo\" ou \"Mellor corte de cabelo\".\nTake That: 2005-actualidade.\nMark foi completamente aclamado pola cr\u00edtica en \"The Ultimate Tour\", xira de regreso de Take That en 2006. Despois da xira, Universal propuxo \u00e1 banda a creaci\u00f3n dun novo \u00e1lbum, e pouco tempo despois lanzouse un novo \u00e1lbum de estudio titulado, Beautiful World. Tres sinxelos foron promovidos no Reino Unido: \"Patience\" (en 2006), \"Shine\" (en 2007), que alcanzaron o n\u00famero un nas listas, e \"I'd Wait for Life\" en xu\u00f1o de 2007, que se posicionou no posto 17. A banda embarcouse en \"The Beautiful World Tour\" a finais de 2007, que lles levou por toda Europa e que resultou ser outro \u00e9xito. Foi lanzado un DVD do concerto celebrado no O2 Arena de Londres.\nCarreira en solitario.\nGreen Man.\nAp\u00f3s a separaci\u00f3n de Take That, Owen converteuse no segundo do ex-membros da banda en lanzar un \u00e1lbum en solitario. Alcanzou o n\u00famero tres no UK Singles Chart co seu sinxelo debut, \"Child\". Seu segundo sinxelo, \"Clementine\", tam\u00e9n chegou ao posto n\u00famero tres. No 1997, seu \u00e1lbum debut, Green Man foi lanzado \u00e1 venda, chegando ao n\u00famero 33. O segundo sinxelo, \"I Am What I Am\", chegou ao n\u00famero 29. Pero Owen foi eliminado por BMG Recors a finais de 1997. O \u00e1lbum foi re-lanzado en 2003, co t\u00edtulo \"Green Man: Revisited\". O \u00e1lbum foi re-editado polo \u00e9xito do seu segundo \u00e1lbum de estudio.\nIn Your Time.\nDespois de ser invitado a actuar no escenario con Robbie Williams en Knebworth, regresou aos escenarios e asinou un contrato con Island/Universal Records. En agosto de 2003, Owen regresou \u00e1s listas de \u00e9xitos co hit, \"Four Minute Warning\", (escrito en conxunto co seu amigo Gary Barlow) que se mantivo no Top 40 durante oito semanas. O seu segundo \u00e1lbum, In Your Own Time, foi lanzado en novembro de 2003, entrando nas listas no n\u00famero 59.\nHow The Mighty Fall.\nEn abril de 2004 estableceu a s\u00faa propia compa\u00f1\u00eda discogr\u00e1fica, Sedna Records. Un informe en 2004, afirmou que Owen estaba a buscar un traballo, pero el simplemente dixo: \"Facer un traballo como este, ben, non \u00e9 barato. Estas son as mi\u00f1as indulxencias. Non te\u00f1o un Ferrari, te\u00f1o dous \u00e1lbums\". Mark lanzou o seu terceiro \u00e1lbum en solitario, How The Mighty Fall en 2005, que foi gravado nos estudos Sunset, Os \u00c1nxeles en 2004. En febreiro de 2006 publicou \"Hail Mary\" como sinxelo do \u00e1lbum.\nThe Art of Doing Nothing.\nEn xu\u00f1o de 2013, Mark, lanza o seu cuarto \u00e1lbum de estudio en solitario, \"The Art of Doing Nothing\" (\"A arte de non facer nada\"), con Polydor Records."}
{"id": "284160", "revid": "89787", "url": "https://gl.wikipedia.org/wiki?curid=284160", "title": "Igrexa de Pattumala Matha", "text": "A Igrexa de Pattumala Matha (en malayalam: \u0d2a\u0d1f\u0d4d\u0d1f\u0d41\u0d2e\u0d32 \u0d35\u0d47\u0d33\u0d3e\u0d19\u0d4d\u0d15\u0d23\u0d4d\u0d23\u0d3f\u0d2e\u0d3e\u0d24\u0d3e \u0d2a\u0d33\u0d4d\u0d33\u0d3f) \u00e9 un templo cat\u00f3lico en Kerala adicado \u00e1 Nosa Se\u00f1ora da Sa\u00fade. A igrexa est\u00e1 constru\u00edda totalmente de granito. Est\u00e1 situada no medio de plantaci\u00f3ns de t\u00e9. O nome de \"Pattumala\" significa \"Outeiro envolvido en seda\". Est\u00e1 localizada a 17\u00a0km de Peermade e 27\u00a0km de Thekkady."}
{"id": "284162", "revid": "1131", "url": "https://gl.wikipedia.org/wiki?curid=284162", "title": "Torre Vasco da Gama", "text": "A Torre Vasco da Gama \u00e9 unha torre de estrutura mixta de 142 m de altura na parte superior, constru\u00edda xunto ao r\u00edo Texo, no Parque das Na\u00e7\u00f5es, en Lisboa, para a EXPO 98, a exposici\u00f3n mundial de 1998. Foi proxectada por Profabril e SOM (Arquitectura Leonor Janeiro, Estruturas Nuno Costa). A construci\u00f3n do alto da torre durante a exposici\u00f3n era un restaurante de luxo con vistas panor\u00e1micas sobre o r\u00edo Texo e a cidade de Lisboa. O restaurante permaneceu aberto ap\u00f3s tres anos despois da exposici\u00f3n. A torre permanece pechada ao p\u00fablico dende ent\u00f3n.\n\u00c9 o ra\u00f1aceos m\u00e1is alto de Portugal. \nDende novembro de 2012 a Torre funciona como hotel de luxo da cadea Sana, cuxa construci\u00f3n se iniciou en agosto de 2008."}
{"id": "284164", "revid": "1131", "url": "https://gl.wikipedia.org/wiki?curid=284164", "title": "Torre de Monsanto", "text": "A Torre de Monsanto, situada na fregues\u00eda de Alg\u00e9s, no concello de Oeiras, \u00e9 o terceiro edificio m\u00e1is alto de Portugal, con 120 metros de altura. Foi constru\u00edda en 2001 como un ra\u00f1aceos de oficinas, de acordo cos planos da empresa de arquitectura portuguesa \"Sua Kay\". Sit\u00faase na zona comercial de Miraflores, preto da sa\u00edda da Autoestrada A5."}
{"id": "284166", "revid": "1131", "url": "https://gl.wikipedia.org/wiki?curid=284166", "title": "Torres das Amoreiras", "text": "As Torres das Amoreiras son un complexo de edificios situados na Av. Engenheiro Duarte Pacheco, na fregues\u00eda de Santa Isabel, en Lisboa, proxectados polo arquitecto Tom\u00e1s Taveira e constru\u00eddos nos anos 80 do s\u00e9culo XX.\nComplexo.\nO complexo posmodernista foi constru\u00eddo entre 1980 e 1987 e abrangue tres torres de oficinas con 20 000 m\u00b2 cada unha, un conxunto habitacional con 115 fogos, un centro comercial e de lecer, con 58 000 m\u00b2 e un parque de estacionamento con capacidade para 1190 coches.\nPremio Valmor.\nEn 1993 acadou o Premio Valmor e Municipal de Arquitectura."}
{"id": "284169", "revid": "1131", "url": "https://gl.wikipedia.org/wiki?curid=284169", "title": "Torres S\u00e3o Rafael/S\u00e3o Gabriel", "text": "As Torres S\u00e3o Rafael/S\u00e3o Gabriel son dous ra\u00f1aceos de clase 100 de vivendas que se sit\u00faan en Lisboa, no Parque das Na\u00e7\u00f5es, xunto ao centro comercial Vasco da Gama . Ambas foron constru\u00eddas entre 2000 e 2004. Ocupan o posto n\u00famero catro nos ra\u00f1aceos m\u00e1is altos de Portugal estando s\u00f3 por detr\u00e1s da Torre Vasco da Gama, a Torre Solmar e a Torre de Monsanto, tendo 110m cada unha."}
{"id": "284170", "revid": "1131", "url": "https://gl.wikipedia.org/wiki?curid=284170", "title": "Grande incendio de Chicago", "text": ""}
{"id": "284171", "revid": "1131", "url": "https://gl.wikipedia.org/wiki?curid=284171", "title": "Torre do Lidador", "text": "A Torre do Lidador (popularmente co\u00f1ecido como \"O Isqueiro da BIC\", debido \u00e1 s\u00faa forma), \u00e9 un edificio de 95 metros de altura situado na cidade da Maia, no distrito do Porto. Foi mandado constru\u00edr polo Doutor Jos\u00e9 Vieira de Carvalho. Alberga exclusivamente servizos municipais. \u00c9, ata a data, \u00e9 o edificio m\u00e1is alto da Grande \u00c1rea Metropolitana do Porto."}
{"id": "284173", "revid": "6511457", "url": "https://gl.wikipedia.org/wiki?curid=284173", "title": "Lista de ra\u00f1aceos de Portugal", "text": "Esta lista de ra\u00f1aceos de Portugal cont\u00e9n algunhas das m\u00e1is altas edificaci\u00f3ns de Portugal.\nEstruturas.\nIncl\u00faense nesta lista pontes, antenas de radio, televisi\u00f3n e comunicaci\u00f3ns, encoros, chemineas de centrais el\u00e9ctricas e de refiner\u00edas, torres de telef\u00e9ricos, turbinas e\u00f3licas, e outras construci\u00f3ns que non sexan edificios residenciais, comerciais ou de hostalar\u00eda."}
{"id": "284176", "revid": "56817", "url": "https://gl.wikipedia.org/wiki?curid=284176", "title": "Green Man (\u00e1lbum)", "text": "\"Green Man\" \u00e9 o \u00e1lbum de debut do membro de Take That, Mark Owen. Editouse o 2 de decembro de 1996, semanas despois da divisi\u00f3n oficial de Take That. O \u00e1lbum gravouse nos estudios de gravaci\u00f3n Abbey Road Studios, en Londres. Sa\u00edron tres sinxelos: \"Child\", \"Clementine\" e \" I Am What I Am\". O \u00e1lbum chegou ao n\u00famero 33 das listas do Reino Unido, a mellor posici\u00f3n dos \u00e1lbums de Mark Owen. En 2003, o \u00e1lbum reeditouse co t\u00edtulo \"Green Man: Revisited\". Conseguiu a certificaci\u00f3n de \"Disco de Ouro\" grazas \u00e1s 200,000 copias vendidas en Reino Unido."}
{"id": "284178", "revid": "109216", "url": "https://gl.wikipedia.org/wiki?curid=284178", "title": "In Your Own Time", "text": "\"In Your Own Time\" \u00e9 o segundo \u00e1lbum de estudio de Mark Owen. Foi lanzado o 3 de novembro de 2003, case sete anos ap\u00f3s o seu primeiro \u00e1lbum \"Green Man\". Dous sinxelos foron lanzados: \"Four Minuete Warning\" e \"Alone Without You\". O \u00e1lbum alcanzou o posto 59 nas listas de \u00e9xitos."}
{"id": "284182", "revid": "109216", "url": "https://gl.wikipedia.org/wiki?curid=284182", "title": "How The Mighty Fall", "text": "How the Mighty Fall \u00e9 o terceiro \u00e1lbum de estudio do cantante ingl\u00e9s Mark Owen. Foi lanzado o 18 de abril de 2005, dous anos despois do segundo. O \u00e1lbum s\u00f3 vendeu 3,280 copias no Reino Unido e conseguiu o posto 78 nas listas inglesas. Tres sinxelos foron lanzados: \"Makin' Out\", \"Believe in the Boogie\" e \"Hail Mary\". Este foi o \u00faltimo \u00e1lbum do cantante antes de volver xuntarse con Take That."}
{"id": "284183", "revid": "25871", "url": "https://gl.wikipedia.org/wiki?curid=284183", "title": "The Art of Doing Nothing", "text": "The Art of Doing Nothing \u00e9 o cuarto \u00e1lbum de estudio do membro da banda Take That, Mark Owen. O \u00e1lbum foi lanzado o 7 de xu\u00f1o de 2013 en Alema\u00f1a e o 10 de xu\u00f1o de 2013 no Reino Unido, oito anos despois do seu anterior \u00e1lbum, \"How the Mighty Fall\". O \u00e1lbum vendeu 6.360 copias no Reino Unido. O \u00e1lbum foi procedido polo seu sinxelo, \"Stars\"."}
{"id": "284184", "revid": "98629", "url": "https://gl.wikipedia.org/wiki?curid=284184", "title": "Stiliyan Petrov", "text": "Stiliyan Alyoshev Petrov, nado o 5 de xullo de 1979 en Montana, Bulgaria, \u00e9 un exfutbolista b\u00falgaro. Xogaba de centrocampista e foi internacional coa selecci\u00f3n b\u00falgara.\nO 30 de marzo de 2012, Petrov foi diagnosticado con leucemia aguda, suspendendo a s\u00faa carreira no f\u00fatbol para p\u00f3rse a tratamento. Anunciou a s\u00faa xubilaci\u00f3n do f\u00fatbol en maio de 2013."}
{"id": "284192", "revid": "89787", "url": "https://gl.wikipedia.org/wiki?curid=284192", "title": "Francisco de Paula de Borb\u00f3n", "text": "Francisco de Paula Antonio de Borb\u00f3n e Borb\u00f3n-Parma, nado en Aranjuez o 10 de marzo de 1794 e finado en Madrid o 13 de agosto de 1865, Infante de Espa\u00f1a, foi o menor dos fillos do rei de Espa\u00f1a, Carlos IV e Mar\u00eda Lu\u00edsa de Parma. Foi investido cabaleiro do V\u00e9laro de Ouro en 1794.\nTraxectoria.\nCoa cidade ocupada polos franceses e os reis e familia real cami\u00f1o de Baiona, a primeira hora do 2 de maio, sa\u00edu o mozo infante de Palacio, transportado en coche. Un cerralleiro, Jos\u00e9 Blas Molina, penetrou ent\u00f3n no edificio e sa\u00edu a un dos seus balc\u00f3ns gritando \u00e1 multitude de desocupados e curiosos que observaban o acto:\nDe tal modo, Francisco de Paula serviu de detonante e coartada do soado Levantamento do 2 de maio. En calquera caso, o infante acompa\u00f1ou aos seus pais, Carlos IV e Mar\u00eda Lu\u00edsa, no seu exilio en Francia e Roma.\nEn 1815, os diplom\u00e1ticos representantes en Europa das Provincias Unidas do R\u00edo da Prata proxectaron coroalo como rei dun hipot\u00e9tico \"Reino Unido do R\u00edo da Prata, Per\u00fa e Chile\", co posible apoio de Carlos IV. O plan non pasou dun proxecto, e nunca foi seriamente tratado no R\u00edo da Prata, pese a que os dous diplom\u00e1ticos que idearon o proxecto foron personaxes tan influentes como Manuel Belgrano e Bernardino Rivadavia.\nAfeccionado \u00e1s artes e decidido protector delas, foi membro honorario e meritorio da Real Academia de Belas Artes de San Fernando (1816) e deixou pintados varios cadros de val\u00eda. Foi tam\u00e9n protector da Sociedade Econ\u00f3mica de Amigos do Pa\u00eds de Madrid, presidente da Masoner\u00eda espa\u00f1ola como Gran Mestre do Gran Oriente Nacional de Espa\u00f1a e Irm\u00e1n Maior da Real Maestranza de Cabaler\u00eda de Zaragoza (1819-1865).\nFamilia.\nMatrimonios e descendencia.\nO 12 de xu\u00f1o de 1819, casou coa s\u00faa sobri\u00f1a, a princesa napolitana, Luisa Carlota de Borb\u00f3n-D\u00faas Sicilias, filla do rei Francisco I e da s\u00faa irm\u00e1 Mar\u00eda Isabel de Borb\u00f3n, do matrimonio naceron:\nEn 1851 casou en segundas nupcias con Teresa Arredondo, Duquesa de San Ricardo, de quen houbo un \u00fanico fillo:"}
{"id": "284193", "revid": "15490", "url": "https://gl.wikipedia.org/wiki?curid=284193", "title": "Horacio Gil", "text": "Horacio Gil Exp\u00f3sito, nado en Pontevedra en 1962, \u00e9 un pol\u00edtico galego do PPdeG, deputado na Deputaci\u00f3n de Pontevedra e alcalde de Arbo.\nTraxectoria.\nFoi tenente de alcalde de Arbo con Manuel Rivera Dom\u00ednguez. Nas municipais de 2011 encabezou a lista do PPdeG, pero non logrou a alcald\u00eda. Foi portavoz do PP de Arbo. En setembro de 2013 nomeado foi deputado provincial pola comarca do Condado-Paradanta. En xu\u00f1o de 2014 presentou unha moci\u00f3n de censura xunto a Alternativa Independiente de Arbo (AIAR), contra o que era alcalde nese momento, o nacionalista Xabier Sim\u00f3n P\u00e9rez. O 27 de xu\u00f1o de 2014 someteuse a moci\u00f3n de censura a votaci\u00f3n en pleno municipal sendo superada co apoio dos cinco concelleiros do PP e dous dos tres electos de AIAr, sendo investido alcalde de Arbo.\nNas elecci\u00f3ns municipais de 2023, foi nomeado alcalde cunha maior\u00eda absoluta de 8 concelleiros, fronte a 3 da oposici\u00f3n."}
{"id": "284194", "revid": "1093", "url": "https://gl.wikipedia.org/wiki?curid=284194", "title": "Horacio Gil Exp\u00f3sito", "text": ""}
{"id": "284196", "revid": "839", "url": "https://gl.wikipedia.org/wiki?curid=284196", "title": "Br\u00fcnn", "text": ""}
{"id": "284197", "revid": "1131", "url": "https://gl.wikipedia.org/wiki?curid=284197", "title": "III Asemblea Nacionalista", "text": "A III Asemblea Nacionalista celebrouse en Vigo o 16, 17 e 18 de abril de 1921, no Teatro Circo Tamberlick.\nHistoria e caracter\u00edsticas.\nPresidida por Francisco Manuel Balboa, o vicepresidente foi Gonzalo L\u00f3pez Abente, e secretarios Javier Soto Valenzuela e V\u00edctor Casas. Entre os asemble\u00edstas figuraron Vicente Risco, Ram\u00f3n Villar Ponte, Ant\u00f3n Villar Ponte, Lois Pe\u00f1a Novo, Joh\u00e1n Vicente Viqueira, Valent\u00edn Paz Andrade, Victoriano Taibo, Ant\u00f3n Losada Di\u00e9guez e Otero Pedrayo.\nTratouse da participaci\u00f3n electoral e chegouse \u00e1 conclusi\u00f3n de participar nas elecci\u00f3ns. O Directorio reservouse o dereito de decidir cando se intervir\u00eda. Estas restrici\u00f3ns do Directorio provocaron a aparici\u00f3n dun Consello Permanente que concentra os poderes da direcci\u00f3n. Estaba composto por Ant\u00f3n Vilar Ponte, Manuel Banet Fontenla, o Conselleiro Primeiro da irmandade coru\u00f1esa e o mesmo Risco, quen soubo ga\u00f1arse a Villar Ponte e Banet, controlando as\u00ed o Consello.\nA Asemblea comisionou a Vicente Risco para que elaborase un proxecto de galeguizaci\u00f3n do ensino, que se plasmou no \"Plan pedag\u00f3xico pr'a galeguizaci\u00f3n d'as escolas\" (1922)."}
{"id": "284198", "revid": "839", "url": "https://gl.wikipedia.org/wiki?curid=284198", "title": "Cochise", "text": ""}
{"id": "284199", "revid": "89787", "url": "https://gl.wikipedia.org/wiki?curid=284199", "title": "Litoral", "text": "Litoral \u00e9 un termo que designa a faixa de terra xunto \u00e1 costa mar\u00edtima que abarca varios quil\u00f3metros desde a zona intermareal at\u00e9 o interior, dependendo da lexislaci\u00f3n de cada pa\u00eds.\nO termo \u00e9 tam\u00e9n un adxectivo usado para referirse ao que se refire \u00e1 beiramar (por exemplo, en Beira Litoral) e utilizado as\u00ed mesmo moitas veces en contraposici\u00f3n \u00e1 palabra interior.\nO litoral pode ter diferentes paisaxes, e un mesmo pa\u00eds pode presentar gran variaci\u00f3n de tipos de litorais de acordo coas caracter\u00edsticas xeogr\u00e1ficas de relevo e hidrogr\u00e1ficas da rexi\u00f3n.\nNo litoral enc\u00f3ntranse praias, acantilados e mangleirais.\nBiolox\u00eda mari\u00f1a.\nEn biolox\u00eda mari\u00f1a, ch\u00e1mase zona litoral ao coxunto de ecosistemas localizados nesta rexi\u00f3n e que sofren a influencia das mareas. Estes biomas constit\u00faen unha zona de transici\u00f3n entre os sistemas terrestres e os mari\u00f1os. Conceptualmente son, por tanto, ecotonos, fronteiras ecol\u00f3xicas que se caracterizan por intensos procesos de intercambio de materia e enerx\u00eda. Son ecosistemas moi din\u00e1micos, en constante evoluci\u00f3n e cambio.\nDas raz\u00f3ns que inciden no consider\u00e1bel dinamismo do litoral destacan os procesos xeomorfol\u00f3xicos dominantes, que diferencian dous tipos de costa, de erosi\u00f3n (acantilados) e de sedimentaci\u00f3n (praias, bancos de area e zonas h\u00famidas costeiras). As elevadas achegas de sedimentos, materia org\u00e1nica e inorg\u00e1nica procedente das concas hidrogr\u00e1ficas, producen un efecto fertilizador do litoral que determina altas taxas de produtividade e que contrib\u00fae ao mantemento das redes tr\u00f3ficas.\nA variedade e singularidade dos ecosistemas que constit\u00faen o litoral fan deste un espazo de alto valor ecol\u00f3xico, cunha consider\u00e1bel diversidade biol\u00f3xica. Ademais, na caracterizaci\u00f3n do litoral c\u00f3mpre destacar os seguintes valores:\nA rigorosidade das condici\u00f3ns ambientais \u00e1s que se ven sometidas as comunidades biol\u00f3xicas litorais, provoca unha marcada selecci\u00f3n que favorece fen\u00f3menos de diferenciaci\u00f3n e especiaci\u00f3n. Isto confire riqueza e orixinalidade, as\u00ed como un consider\u00e1bel nivel de endemicidade a estes ambientes. Todo iso tam\u00e9n repercute na s\u00faa fraxilidade.\nPolo xeral, as comunidades biol\u00f3xicas litorais disp\u00f3\u00f1ense de maneira zonal en bandas ou \"andares\" paralelos \u00e1 li\u00f1a de costa:"}
{"id": "284200", "revid": "22795", "url": "https://gl.wikipedia.org/wiki?curid=284200", "title": "Zona litoral", "text": ""}
{"id": "284201", "revid": "22795", "url": "https://gl.wikipedia.org/wiki?curid=284201", "title": "Santiago de Le\u00f3n de Caracas", "text": ""}
{"id": "284206", "revid": "25871", "url": "https://gl.wikipedia.org/wiki?curid=284206", "title": "Joaqu\u00edn Larrivey", "text": "Joaqu\u00edn \u00d3scar Alarc\u00f3n Larrivey, nado en Gualeguay (Entre R\u00edos) o 20 de agosto de 1984, \u00e9 un futbolista arxentino que xoga na demarcaci\u00f3n de dianteiro centro. Actualmente xoga no Baniyas SC dos Emiratos \u00c1rabes Unidos.\nTraxectoria.\nDebuta profesionalmente na Arxentina co CA Hurac\u00e1n, equipo co que ascendeu a primeira divisi\u00f3n en 2007, a mediados dese ano foi traspasado ao Cagliari Calcio italiano. Por\u00e9n neste equipo non chega a ter continuidade polo que sae cedido, primeiro ao CA V\u00e9lez Sarsfield e despois ao CA Col\u00f3n de Santa Fe, finalmente rescinde o seu contrato co Cagliari en 2012 e tras un paso breve polo Atlante FC de M\u00e9xico ficha polo Rayo Vallecano por unha tempada. No equipo espa\u00f1ol fai unha segunda parte do campionato espectacular marcando 12 goles, polo que chama a atenci\u00f3n de varios equipos. En xu\u00f1o de 2014 fichou polo Celta de Vigo."}
{"id": "284218", "revid": "89787", "url": "https://gl.wikipedia.org/wiki?curid=284218", "title": "A Eva futura", "text": "A Eva futura \u00e9 unha novela en lingua francesa de Auguste Villiers de L'Isle-Adam, publicada por vez primeira en 1886 co t\u00edtulo orixinal de L'\u00c8ve future. Foi traducida ao galego por Isabel Soto e Xavier Sen\u00edn, e publicada en 2014 pola Editorial Hugin e Munin.\nTrama.\nO mozo Lord Ewald nam\u00f3rase dunha rapaza moi fermosa pero de escasa intelixencia. Con tal premisa, o enxe\u00f1eiro Thomas Alva Edison fabrica unha \"andr\u00e9ide\", que se asemella fisicamente \u00e1 moza, mais que a supera con moito no plano intelectual. Esta obra, a magna do seu autor, xerou unha importante pol\u00e9mica pola s\u00faa marcada misoxinia."}
{"id": "284219", "revid": "6939", "url": "https://gl.wikipedia.org/wiki?curid=284219", "title": "Auguste de Villiers de L'Isle-Adam", "text": ""}
{"id": "284224", "revid": "56817", "url": "https://gl.wikipedia.org/wiki?curid=284224", "title": "Litostomatea", "text": "Os Litostomatea son unha clase de protistas ciliados. Ata tempos bastante recentes, a clase Litostomatea fora dividida en dous grupos, os Haptoria e os Trichostomatia. Por\u00e9n, a nova informaci\u00f3n xen\u00e9tica obtida tivo como resultado a resurrecci\u00f3n dunha terceira subclase, Rhynchostomatia, que fora proposta por A. W. Jankowski en 1980. Os Haptoria incl\u00faen principalmente a formas carn\u00edvoras, por exemplo \"Didinium\", unha especie que depreda principalmente no ciliado \"Paramecium\". Os Trichostomatia (tricostomos) son principalmente endosimbiontes no tracto dixestivo de vertebrados. Entre eles est\u00e1 a especie \"Balantidium coli\", que \u00e9 o \u00fanico ciliado que parasita aos humanos. Os Rhynchostomatia incl\u00faen dous x\u00e9neros de vida libre, que previamente formaban parte dos Haptoria, pero agora descubriuse que son xeneticamente distintos deles, os Dileptida e os Tracheliida.\nOs cilios corporais orix\u00ednanse en monocinetias, que te\u00f1en unha disposici\u00f3n estrutural caracter\u00edstica do grupo. A zona oral \u00e9 apical ou subapical. Nos tricostomos sit\u00faase nunha depresi\u00f3n ou vest\u00edbulo, que cont\u00e9n cilios som\u00e1ticos modificados. Nunha orde, os Entodiniomorphida, os cilios est\u00e1n dispostos en penachos ou bandas, e poden estar unidos formando sincilios, que semellan as membranelas e os cirros de espirotricos (entre os cales estaban clasificados orixinariamente) e outros ciliados. Por\u00e9n, non aparecen verdadeiros cilios compostos.\nNos Haptoria a boca est\u00e1 tipicamente rodeada por un anel de cilios coronais, que brotan de dicinetias derivadas da parte anterior das cinetias do corpo, e un anel de extrusomas caracter\u00edsticos chamados \"toxicistos\". Estes descargan en contacto coa presa, penetr\u00e1ndoa e inmobiliz\u00e1ndoa, e empezando a s\u00faa dixesti\u00f3n. Nalgunhas formas a boca f\u00f3rmase s\u00f3 durante a alimentaci\u00f3n, e evax\u00ednase para axudar \u00e1 captura do alimento. A citofarinxe ten forma de tubo estreito, sostido por unha especie de bastonci\u00f1os chamados \"nematodesmos\", que se dilatan moito durante a inxesti\u00f3n. Esta estrutura denom\u00ednase \"rhabdos\", e \u00e9 funcional e estruturalmente distinta do \"cyrtos\" que presentan outras clases."}
{"id": "284226", "revid": "22570", "url": "https://gl.wikipedia.org/wiki?curid=284226", "title": "Potencia (estat\u00edstica)", "text": "A potencia dunha proba estat\u00edstica \u00e9 a probabilidade de que a hip\u00f3tese nula sexa rexeitada cando a hip\u00f3tese alternativa \u00e9 verdadeira (\u00e9 dicir, a probabilidade de non cometer un erro do tipo II. A potencia \u00e9 en xeral unha funci\u00f3n das distribuci\u00f3ns posibles, decote determinada por un par\u00e1metro, baixo a hip\u00f3tese alternativa. A medida que aumenta a potencia, as posibilidades de que ocorra un erro do tipo II dimin\u00faen. A potencia \u00e9 igual a 1 \u2013 \u03b2. \nA an\u00e1lise da potencia pode empregarse para calcular o tama\u00f1o m\u00ednimo da mostra necesario para que se poida detectar de xeito razoable o tama\u00f1o do efecto m\u00ednimo que \u00e9 probable que se detecte nun estudo usando un tama\u00f1o de mostra dado. Ademais, o concepto de alimentaci\u00f3n empr\u00e9gase para facer comparaci\u00f3ns entre procedementos diferentes de an\u00e1lises estat\u00edsticos, por exemplo entre un param\u00e9trico e unha proba non param\u00e9trica da mesma hip\u00f3tese.\nTam\u00e9n existe o concepto dunha funci\u00f3n de potencia dunha proba, que \u00e9 a probabilidade de rexeitar a hip\u00f3tese nula cando \u00e9 verdadeira.\nAntecedentes.\nOs contrastes de hip\u00f3teses empregan datos de mostras para avaliar ou facer inferencias sobre unha poboaci\u00f3n estat\u00edstica. Na configuraci\u00f3n concreta dunha comparaci\u00f3n entre d\u00faas mostras o obxectivo \u00e9 avaliar se os valores medios dalg\u00fan atributo obtido para os individuos en d\u00faas subpoboaci\u00f3ns difiren. Por exemplo, para probar a hip\u00f3tese nula de que as medias das puntuaci\u00f3ns de homes e mulleres nunha proba non difiren, cr\u00e9anse as mostras dos homes e das mulleres, apl\u00edcase a proba e comp\u00e1ranse a puntuaci\u00f3n media dun grupo coa do outro cunha proba estat\u00edstica. A potencia da proba \u00e9 a probabilidade de que o test atope unha diferenza estatisticamente significativa entre homes e mulleres, en funci\u00f3n do tama\u00f1o da diferenza verdadeira entre as d\u00faas poboaci\u00f3ns.\nFactores que infl\u00faen na potencia.\nA potencia estat\u00edstica pode depender dun gran n\u00famero de factores. Alg\u00fans destes factores poden ser particulares a unha situaci\u00f3n de proba espec\u00edfica, pero como m\u00ednimo a potencia depende case sempre dos seguintes tres factores: \nO criterio de relevancia \u00e9 unha declaraci\u00f3n do improbable que debe de ser un resultado positivo, se for certa a hip\u00f3tese nula de non efecto, para que a hipot\u00e9se nula sexa rexeitada. Os criterios m\u00e1is empregados son as probabilidades de 0,05 (5%, un entre vinte), 0,01 (1%, un entre cen) e 0,001 (0,1%, un entre 1000). Unha forma sinxela de aumentar a potencia dunha proba \u00e9 realizar un test menos conservador utilizando un criterio de significaci\u00f3n maior, por exemplo 0,10 no lugar de 0,05. Isto reduce o risco dun erro do tipo II, pero tam\u00e9n aumenta o risco dun erro do tipo I.\nA magnitude do efecto de interese na poboaci\u00f3n p\u00f3dese cuantificar en termos dun tama\u00f1o do efecto, onde hai maior potencia para detectar os efectos m\u00e1is grandes. Un tama\u00f1o do efecto pode ser unha estimaci\u00f3n directa da cantidade de interese ou pode ser unha medida est\u00e1ndar que tam\u00e9n \u00e9 responsable da variabilidade na poboaci\u00f3n. Por exemplo, nunha an\u00e1lise comparativa dos resultados nunha poboaci\u00f3n tratada e o control, a diferenza dos resultados significa que Y - X ser\u00eda unha medida directa da magnitude do efecto, mentres que (Y - X) / \u03c3 (onde \u03c3 \u00e9 o desv\u00edo est\u00e1ndar com\u00fan dos resultados nos grupos tratados e no de control) ser\u00eda un tama\u00f1o do efecto estandarizado. Se se constr\u00fae apropiadamente, un tama\u00f1o de efecto estandarizado, xunto co tama\u00f1o da mostra, determina completamente a potencia. Un tama\u00f1o do efecto non est\u00e1ndar habitualmente non ser\u00e1 suficiente para determinar a potencia, xa que non cont\u00e9n informaci\u00f3n sobre a variabilidade das medici\u00f3ns.\nO tama\u00f1o da mostra determina a cantidade de erro de mostraxe inherente a un resultado da proba. En condici\u00f3ns iguais, os efectos son m\u00e1is dif\u00edciles de detectar en mostras m\u00e1is pequenas. O aumento do tama\u00f1o da mostra \u00e9 habitualmente o xeito m\u00e1is sinxelo de aumentar a potencia dunha proba.\nA precisi\u00f3n coa que se miden os datos tam\u00e9n infl\u00fae na potencia estat\u00edstica. Polo tanto a potencia acot\u00edo pode mellorarse mediante a reduci\u00f3n do erro de medici\u00f3n dos datos. Un concepto relacionado \u00e9 o de mellorar a \"fiabilidade\" da medida que se est\u00e1 a avaliar (como na fiabilidade psicom\u00e9trica ).\nO dese\u00f1o dun experimento moitas veces infl\u00fae na potencia. Por exemplo, nunha situaci\u00f3n de proba de d\u00faas mostras cun tama\u00f1o total da mostra dado \"n\" o \u00f3ptimo \u00e9 ter o mesmo n\u00famero de observaci\u00f3ns das d\u00faas poboaci\u00f3ns que se comparan (sempre que as variaci\u00f3ns nas d\u00faas poboaci\u00f3ns sexa a mesma). Na an\u00e1lise da regresi\u00f3n e na an\u00e1lise da varianza hai unha extensa teor\u00eda e estratexias pr\u00e1cticas para a mellora da enerx\u00eda baseada no establecemento de forma \u00f3ptima dos valores das variables independentes no modelo.\nInterpretaci\u00f3n.\nA pesar de non existiren normas formais para a potencia (\u00e1s veces referida como \u03c0), a maior\u00eda dos investigadores aval\u00edan a potencia das s\u00faas probas con \u03c0 = 0,80 coma un est\u00e1ndar para a adecuaci\u00f3n. Este convenio implica un intercambio de catro a un entre o \u03b2-risco e o \u03b1-risco (onde \u03b2 \u00e9 a probabilidade dun erro do tipo II e \u03b1 \u00e9 a probabilidade dun erro de tipo I, sendo o,2 e 0,05 valores convencionais para \u03b2 e \u03b1). Por\u00e9n, haber\u00e1 ocasi\u00f3ns nas que esta ponderaci\u00f3n \u00e9 inapropiada. Por exemplo, na Medicina, as probas son decote dese\u00f1adas de tal xeito que non se producir\u00e1n erros de tipo II. Mais isto d\u00e1 lugar a que exista o risco de obter un erro de tipo I (falso positivo). A raz\u00f3n \u00e9 que \u00e9 preferible dicirlle a un paciente san \"\u00e9 posible que encontr\u00e1semos algo, polo que imos facer m\u00e1is probas\", que dicirlle a un paciente enfermo \"todo est\u00e1 ben\".\nA an\u00e1lise da potencia \u00e9 apropiada cando a preocupaci\u00f3n \u00e9 co rexeitamento correcto ou non dunha hip\u00f3tese nula. En moitos contextos, a cuesti\u00f3n non \u00e9 tanto sobre a determinaci\u00f3n de se houber ou non unha diferenza, sen\u00f3n con conseguir unha estimaci\u00f3n m\u00e1is axustada do tama\u00f1o do efecto poboacional. Por exemplo, se nunha poboaci\u00f3n esperabamos unha correlaci\u00f3n entre a intelixencia e o desempe\u00f1o laboral de preto de 0,50, un tama\u00f1o de mostra de vinte individuos dar\u00e1 unha enerx\u00eda de aproximadamente 80% (\u03b1 = 0,05, d\u00faas colas) para rexeitar a hip\u00f3tese nula de correlaci\u00f3n cero. Non obstante, se se fixese este estudo \u00e9 probable que estiv\u00e9semos m\u00e1is interesados en saber se a correlaci\u00f3n \u00e9 0,30, 0,60 ou 0,50. Neste contexto, precisariamos dunha mostra moito maior co fin de reducir o intervalo de confianza da nosa estimaci\u00f3n a un rango aceptable para os nosos prop\u00f3sitos. T\u00e9cnicas semellantes \u00e1s empregadas nunha an\u00e1lise da potencia tradicional poden ser utilizadas para determinar o tama\u00f1o da mostra necesario para que a lonxitude dun intervalo de confianza sexa inferior a un valor dado."}
{"id": "284227", "revid": "1131", "url": "https://gl.wikipedia.org/wiki?curid=284227", "title": "I Asemblea Agraria de Galicia", "text": "A I Asemblea Agraria de Galicia celebrouse en Monforte de Lemos o 15 e o 16 de agosto de 1908 en defensa do agrarismo.\nHistoria e caracter\u00edsticas.\nIniciada por Solidaridad Gallega, que no seu Manifesto fac\u00eda referencia \u00e1 necesidade de celebrar unha Asemblea con ampla representaci\u00f3n. \u00c1 Asemblea acudiron tres tendencias distintas, d\u00faas centradas exclusivamente no tema agrario, a Uni\u00f3n Campesina e o Directorio Antiforista de Teis, e outra que ademais xogaba no eido da pol\u00edtica partidaria, Solidaridad Gallega. A Uni\u00f3n Campesina que xurdiu estreitamente relacionada co anarquismo coru\u00f1\u00e9s, e o Directorio de Teis prepararon un regulamento moi estruturado, mentres que os solidarios fac\u00edan unha convocatoria aberta.\nNa asemblea reun\u00edronse 55 sociedades de todo o pa\u00eds m\u00e1is 6 que se adheriron, e representaci\u00f3ns de \"Solidaridad Gallega\" e \"Pr\u00e1cticas Modernas\". A presidencia correspondeulle a Chinto Crespo, do Directorio de Teis; foron vicepresidentes Ram\u00f3n Osorio Pita, Francisco P\u00e9rez, Manuel Rey Su\u00e1rez e Manuel Lorenzo; entre os secretarios figuraron Ricardo Picouto, Joaqu\u00edn Mart\u00edn Mart\u00ednez, Venancio Gav\u00edn Gallo e Marcelino R\u00faa Fern\u00e1ndez. Destacou a presenza do ourens\u00e1n Bricio Serantes, presidente da Sociedad de Agricultores de Canedo.\nDiscutiuse se a Asemblea \u00eda ser un foro de debate de ampla representaci\u00f3n e ton t\u00e9cnico ou se deb\u00eda converterse nun acto campesinista e reivindicativo. Nesta asemblea impux\u00e9ronse os solidarios, nos que a tendencia dominante eran os galeguistas, e traduciuse no abandono de Manuel Mart\u00ednez P\u00e9rez e das secci\u00f3ns da Uni\u00f3n Campesina que o seguiron e na automarxinaci\u00f3n dos representantes do Directorio, que pasaron a ser meros observadores; como consecuencia Chinto Crespo cedeu a presidencia da reuni\u00f3n a Jos\u00e9 Moreno Bello, membro de Uni\u00f3n Campesina que desafiara o liderado de Mart\u00ednez P\u00e9rez. Na xuntanza encetou a desfeita da Uni\u00f3n Campesi\u00f1a; parte das s\u00faas sociedades converxeron cos solidarios.\nAs 41 conclusi\u00f3ns da Asemblea public\u00e1ronse nun folleto que editou a xunta coru\u00f1esa de Solidaridad Gallega. Ref\u00edrense \u00e1 pol\u00edtica local (loita contra o caciquismo e participaci\u00f3n nas elecci\u00f3ns a todos os niveis) e rexional (mancomunidade, fusi\u00f3n nunha das catro deputaci\u00f3ns provinciais) e a cuesti\u00f3ns relacionadas coa agricultura e a gander\u00eda galegas (Agricultura, Gander\u00eda, Industrias Rurais, Instruci\u00f3n, Dereito civil, Foros, Impostos, Cuesti\u00f3ns de interese xeral, Loita contra o caciquismo e unha Declaraci\u00f3n xeral).\nA asemblea redactou tam\u00e9n un proxecto de regulamento da Federaci\u00f3n de Sociedades Agr\u00edcolas de Galicia."}
{"id": "284228", "revid": "1888", "url": "https://gl.wikipedia.org/wiki?curid=284228", "title": "Chinto Crespo", "text": ""}
{"id": "284237", "revid": "1888", "url": "https://gl.wikipedia.org/wiki?curid=284237", "title": "Ethel V\u00e1zquez", "text": "Ethel Mar\u00eda V\u00e1zquez Mourelle, nada en Ponteceso en 1972, \u00e9 unha pol\u00edtica galega do PPdeG.\nTraxectoria.\nFilla de Manuel Jes\u00fas V\u00e1zquez Barca. Estudou EXB no colexio Eduardo Pondal de Ponteceso. Enxe\u00f1eira de Cami\u00f1os, Canles e Portos pola Universidade da Coru\u00f1a. Foi presidenta de Augas de Galicia. En setembro de 2010 foi nomeada directora da Axencia Galega de Infraestruturas. Dende o 18 de xu\u00f1o de 2014 \u00e9 conselleira de Medio Ambiente, Territorio e Infraestruturas. En outubro de 2015, pola remodelaci\u00f3n do Goberno, quedou unicamente como conselleira de Infraestruturas e Vivenda. Foi elixida deputada no Parlamento de Galicia nas auton\u00f3micas de 2016. En xaneiro de 2017 renunciou ao seu cargo de deputada no Parlamento de Galicia. \nNas elecci\u00f3ns de 2020 volveu ser elixida deputada no Parlamento de Galicia, e en setembro de 2021 volveu deixar o escano a canda moitos dos outros deputados que tam\u00e9n eran conselleiros."}
{"id": "284238", "revid": "1888", "url": "https://gl.wikipedia.org/wiki?curid=284238", "title": "Ethel V\u00e1zquez Mourelle", "text": ""}
{"id": "284239", "revid": "1131", "url": "https://gl.wikipedia.org/wiki?curid=284239", "title": "Antonio Santiago \u00c1lvarez", "text": "Antonio Santiago \u00c1lvarez, alcumado Nito, nado na Coru\u00f1a o 8 de decembro de 1894 e finado na mesma cidade o 5 de xullo de 1979, foi un escritor galego.\nTraxectoria.\nDe rapaz iniciouse como novilleiro. Emigrou a Cuba e traballou de xornalista na Habana. Al\u00ed aprendeu o oficio de linotipista. Volveu \u00e1 Coru\u00f1a e traballou no xornal \"La Voz de Galicia\".\nA mediados dos anos vinte converteuse no autor m\u00e1is prol\u00edfico e exitoso de aprop\u00f3sitos. Despois do par\u00f3n da guerra civil continuou co x\u00e9nero en 1949 a petici\u00f3n do ent\u00f3n alcalde coru\u00f1\u00e9s Alfonso Molina ata 1966. Nesta \u00e9poca os gui\u00f3ns eran previamente supervisados pola censura franquista que os acurtaba a un terzo do orixinal.\nO x\u00e9nero local volve recuperarse en 1984 da man do seu neto: Ant\u00f3n de Santiago.\nObras.\nEscribiu moitas comedias e varias zarzuelas.\nHomenaxes.\nEn 2002 a cidade da Coru\u00f1a p\u00faxolle unha r\u00faa co seu nome en Monte Alto. O seu neto humorista, Ant\u00f3n De Santiago, contin\u00faa a facer escarnio durante o Entroido coa compa\u00f1\u00eda Nito.\nVida persoal.\nEn 1915 casou con Sara Sanjurjo L\u00f3pez, e foi pai de Elvira, Mar\u00eda Luisa, Antonio, Carmen, Sara, Margarita, Mercedes, Carlos e Luis Santiago Sanjurjo. Enviuvou en 1933 e en 1939 volveu casar con Celia \u00c1lvarez D\u00edaz, e foi pai de Victoria Santiago \u00c1lvarez."}
{"id": "284240", "revid": "56817", "url": "https://gl.wikipedia.org/wiki?curid=284240", "title": "Agronovo, Padr\u00f3n, Padr\u00f3n", "text": "Agronovo \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 103 habitantes (53 homes e 50 mulleres)."}
{"id": "284241", "revid": "56817", "url": "https://gl.wikipedia.org/wiki?curid=284241", "title": "Estramundi de Abaixo, Padr\u00f3n, Padr\u00f3n", "text": "Estramundi de Abaixo \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 321 habitantes (157 homes e 164 mulleres)."}
{"id": "284242", "revid": "85894", "url": "https://gl.wikipedia.org/wiki?curid=284242", "title": "Estramundi de Arriba, Padr\u00f3n, Padr\u00f3n", "text": "Estramundi de Arriba \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 297 habitantes (131 homes e 166 mulleres)."}
{"id": "284243", "revid": "98629", "url": "https://gl.wikipedia.org/wiki?curid=284243", "title": "Lamas, Padr\u00f3n, Padr\u00f3n", "text": "Lamas \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 33 habitantes (16 homes e 17 mulleres).\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "284244", "revid": "56817", "url": "https://gl.wikipedia.org/wiki?curid=284244", "title": "Padr\u00f3n, Padr\u00f3n, Padr\u00f3n", "text": "Padr\u00f3n \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 2.992 habitantes (1.432 homes e 1.560 mulleres)."}
{"id": "284245", "revid": "56817", "url": "https://gl.wikipedia.org/wiki?curid=284245", "title": "A Pedreira, Padr\u00f3n, Padr\u00f3n", "text": "A Pedreira \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 192 habitantes (93 homes e 99 mulleres)."}
{"id": "284246", "revid": "56817", "url": "https://gl.wikipedia.org/wiki?curid=284246", "title": "O Santiagui\u00f1o do Monte, Padr\u00f3n, Padr\u00f3n", "text": "O Santiagui\u00f1o do Monte \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar."}
{"id": "284247", "revid": "56817", "url": "https://gl.wikipedia.org/wiki?curid=284247", "title": "A Santi\u00f1a da Devesa, Padr\u00f3n, Padr\u00f3n", "text": "A Santi\u00f1a da Devesa \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar."}
{"id": "284249", "revid": "56817", "url": "https://gl.wikipedia.org/wiki?curid=284249", "title": "A Serra, Padr\u00f3n, Padr\u00f3n", "text": "A Serra \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar."}
{"id": "284250", "revid": "56817", "url": "https://gl.wikipedia.org/wiki?curid=284250", "title": "O Souto, Padr\u00f3n, Padr\u00f3n", "text": "O Souto \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar."}
{"id": "284251", "revid": "56817", "url": "https://gl.wikipedia.org/wiki?curid=284251", "title": "A Torre, Padr\u00f3n, Padr\u00f3n", "text": "A Torre \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar."}
{"id": "284252", "revid": "56817", "url": "https://gl.wikipedia.org/wiki?curid=284252", "title": "A Toxeira, Padr\u00f3n, Padr\u00f3n", "text": "A Toxeira \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar."}
{"id": "284253", "revid": "56817", "url": "https://gl.wikipedia.org/wiki?curid=284253", "title": "A Trabanca, Padr\u00f3n, Padr\u00f3n", "text": "A Trabanca \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar."}
{"id": "284254", "revid": "56817", "url": "https://gl.wikipedia.org/wiki?curid=284254", "title": "Vilar, Padr\u00f3n, Padr\u00f3n", "text": "Vilar \u00e9 un lugar da parroquia de Padr\u00f3n no concello coru\u00f1\u00e9s de Padr\u00f3n, na comarca do Sar. Segundo o padr\u00f3n municipal (INE 2013) ten 156 habitantes (77 homes e 79 mulleres)."}
{"id": "284255", "revid": "1888", "url": "https://gl.wikipedia.org/wiki?curid=284255", "title": "Nito", "text": ""}
{"id": "284256", "revid": "85894", "url": "https://gl.wikipedia.org/wiki?curid=284256", "title": "A Igrexa, La\u00ed\u00f1o, Dodro", "text": "A Igrexa \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 53 habitantes (23 homes e 30 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "284257", "revid": "85894", "url": "https://gl.wikipedia.org/wiki?curid=284257", "title": "Eir\u00f3, La\u00ed\u00f1o, Dodro", "text": "Eir\u00f3 \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 41 habitantes (16 homes e 25 mulleres)."}
{"id": "284258", "revid": "85894", "url": "https://gl.wikipedia.org/wiki?curid=284258", "title": "Manselle, La\u00ed\u00f1o, Dodro", "text": "Manselle \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 92 habitantes (43 homes e 49 mulleres).\nNesta aldea naceu, en 1961, o escritor Anxo Angueira Viturro."}
{"id": "284259", "revid": "85894", "url": "https://gl.wikipedia.org/wiki?curid=284259", "title": "Muronovo, La\u00ed\u00f1o, Dodro", "text": "Muronovo \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 27 habitantes (12 homes e 15 mulleres)."}
{"id": "284260", "revid": "895", "url": "https://gl.wikipedia.org/wiki?curid=284260", "title": "Muronovo, Lai\u00f1o, Dodro", "text": ""}
{"id": "284261", "revid": "85894", "url": "https://gl.wikipedia.org/wiki?curid=284261", "title": "Paizal, La\u00ed\u00f1o, Dodro", "text": "Paizal \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 20 habitantes (11 homes e 9 mulleres)."}
{"id": "284262", "revid": "85894", "url": "https://gl.wikipedia.org/wiki?curid=284262", "title": "Pexegueiro, La\u00ed\u00f1o, Dodro", "text": "Pexegueiro \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 57 habitantes (30 homes e 27 mulleres)."}
{"id": "284263", "revid": "85894", "url": "https://gl.wikipedia.org/wiki?curid=284263", "title": "Reboiras, La\u00ed\u00f1o, Dodro", "text": "Reboiras \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 65 habitantes (30 homes e 35 mulleres)."}
{"id": "284265", "revid": "85894", "url": "https://gl.wikipedia.org/wiki?curid=284265", "title": "Rial de Lagoa, La\u00ed\u00f1o, Dodro", "text": "Rial de Lagoa \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 50 habitantes (22 homes e 28 mulleres)."}
{"id": "284266", "revid": "85894", "url": "https://gl.wikipedia.org/wiki?curid=284266", "title": "Riali\u00f1o, La\u00ed\u00f1o, Dodro", "text": "Riali\u00f1o \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE) en 2013 ti\u00f1a 28 habitantes (14 homes e 14 mulleres).\nA aldea est\u00e1 atravesada pola AG-11. A zona ao sur da aldea, situada nunha zona con relevo, \u00e9 a m\u00e1is poboada."}
{"id": "284267", "revid": "85894", "url": "https://gl.wikipedia.org/wiki?curid=284267", "title": "Sar, La\u00ed\u00f1o, Dodro", "text": "Sar \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 37 habitantes (19 homes e 18 mulleres)."}
{"id": "284268", "revid": "85894", "url": "https://gl.wikipedia.org/wiki?curid=284268", "title": "Tall\u00f3s, La\u00ed\u00f1o, Dodro", "text": "Tall\u00f3s \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 107 habitantes (55 homes e 52 mulleres).\nNeste lugar est\u00e1 a capital do concello."}
{"id": "284269", "revid": "85894", "url": "https://gl.wikipedia.org/wiki?curid=284269", "title": "Tarr\u00edo, La\u00ed\u00f1o, Dodro", "text": "Tarr\u00edo \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 103 habitantes (53 homes e 50 mulleres)."}
{"id": "284270", "revid": "85894", "url": "https://gl.wikipedia.org/wiki?curid=284270", "title": "Traxeito, La\u00ed\u00f1o, Dodro", "text": "Traxeito \u00e9 un lugar da parroquia de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 50 habitantes (22 homes e 28 mulleres).\nNeste lugar est\u00e1 o castro de Traxeito."}
{"id": "284271", "revid": "85894", "url": "https://gl.wikipedia.org/wiki?curid=284271", "title": "A Devesa, San Xo\u00e1n de La\u00ed\u00f1o, Dodro", "text": "A Devesa \u00e9 un lugar da parroquia de San Xo\u00e1n de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 48 habitantes (23 homes e 25 mulleres)."}
{"id": "284272", "revid": "85894", "url": "https://gl.wikipedia.org/wiki?curid=284272", "title": "Bustelo, San Xo\u00e1n de La\u00ed\u00f1o, Dodro", "text": "Bustelo \u00e9 un lugar da parroquia de San Xo\u00e1n de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 55 habitantes (28 homes e 27 mulleres)."}
{"id": "284273", "revid": "85894", "url": "https://gl.wikipedia.org/wiki?curid=284273", "title": "Castro, San Xo\u00e1n de La\u00ed\u00f1o, Dodro", "text": "Castro \u00e9 un lugar da parroquia de San Xo\u00e1n de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 67 habitantes (31 homes e 36 mulleres)."}
{"id": "284274", "revid": "85894", "url": "https://gl.wikipedia.org/wiki?curid=284274", "title": "Teaio, San Xo\u00e1n de La\u00ed\u00f1o, Dodro", "text": "Teaio \u00e9 un lugar da parroquia de San Xo\u00e1n de La\u00ed\u00f1o no concello coru\u00f1\u00e9s de Dodro, na comarca do Sar. Segundo o padr\u00f3n municipal (INE 2013) ten 173 habitantes (83 homes e 90 mulleres)."}
{"id": "284276", "revid": "56817", "url": "https://gl.wikipedia.org/wiki?curid=284276", "title": "Agrafoxo, Urdilde, Rois", "text": "Agrafoxo \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 58 habitantes (33 homes e 25 mulleres)."}
{"id": "284277", "revid": "85894", "url": "https://gl.wikipedia.org/wiki?curid=284277", "title": "A Cabanela, Urdilde, Rois", "text": "A Cabanela \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 5 habitantes (2 homes e 3 mulleres)."}
{"id": "284278", "revid": "85894", "url": "https://gl.wikipedia.org/wiki?curid=284278", "title": "A Calle, Urdilde, Rois", "text": "A Calle \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 335 habitantes (162 homes e 173 mulleres).\nO lugar est\u00e1 a car\u00f3n da estrada AC-543, que une Santiago de Compostela con Noia."}
{"id": "284279", "revid": "22570", "url": "https://gl.wikipedia.org/wiki?curid=284279", "title": "Caraveles, Urdilde, Rois", "text": "Caraveles \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 7 habitantes (3 homes e 4 mulleres)."}
{"id": "284280", "revid": "85894", "url": "https://gl.wikipedia.org/wiki?curid=284280", "title": "Casal de Gonzalo, Urdilde, Rois", "text": "Casal de Gonzalo \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 9 habitantes (5 homes e 4 mulleres)."}
{"id": "284281", "revid": "85894", "url": "https://gl.wikipedia.org/wiki?curid=284281", "title": "Casal de Po\u00f1o, Urdilde, Rois", "text": "Casal de Po\u00f1o \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 34 habitantes (18 homes e 16 mulleres)."}
{"id": "284282", "revid": "85894", "url": "https://gl.wikipedia.org/wiki?curid=284282", "title": "O Castro, Urdilde, Rois", "text": "O Castro \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 24 habitantes (12 homes e 12 mulleres)."}
{"id": "284283", "revid": "22570", "url": "https://gl.wikipedia.org/wiki?curid=284283", "title": "Macedos, Urdilde, Rois", "text": "Macedos \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 125 habitantes (52 homes e 73 mulleres)."}
{"id": "284284", "revid": "85894", "url": "https://gl.wikipedia.org/wiki?curid=284284", "title": "Pazos, Urdilde, Rois", "text": "Pazos \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 27 habitantes (13 homes e 14 mulleres)."}
{"id": "284285", "revid": "85894", "url": "https://gl.wikipedia.org/wiki?curid=284285", "title": "Pedre, Urdilde, Rois", "text": "Pedre \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 35 habitantes (19 homes e 16 mulleres)."}
{"id": "284286", "revid": "56817", "url": "https://gl.wikipedia.org/wiki?curid=284286", "title": "O Pumar, Urdilde, Rois", "text": "O Pumar \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 45 habitantes (24 homes e 21 mulleres)."}
{"id": "284287", "revid": "56817", "url": "https://gl.wikipedia.org/wiki?curid=284287", "title": "Quint\u00e1ns, Urdilde, Rois", "text": "Quint\u00e1ns \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 56 habitantes (26 homes e 30 mulleres)."}
{"id": "284288", "revid": "1822", "url": "https://gl.wikipedia.org/wiki?curid=284288", "title": "Vilari\u00f1o, Urdilde, Rois", "text": "Vilari\u00f1o \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 54 habitantes (28 homes e 26 mulleres)."}
{"id": "284289", "revid": "85894", "url": "https://gl.wikipedia.org/wiki?curid=284289", "title": "Xallas, Urdilde, Rois", "text": "Xallas \u00e9 un lugar da parroquia de Urdilde no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 37 habitantes (19 homes e 18 mulleres)."}
{"id": "284290", "revid": "85894", "url": "https://gl.wikipedia.org/wiki?curid=284290", "title": "A Meana, Sorribas, Rois", "text": "A Meana \u00e9 un lugar da parroquia de Sorribas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2017) ten 34 habitantes (15 homes e 19 mulleres)."}
{"id": "284291", "revid": "85894", "url": "https://gl.wikipedia.org/wiki?curid=284291", "title": "Reib\u00f3, Sorribas, Rois", "text": "Reib\u00f3 \u00e9 unha aldea pertencente a Santo Tom\u00e9 de Sorribas, unha das 12 parroquias do concello de Rois que est\u00e1 formada por Reib\u00f3, Vilar de Abade, Tour\u00eds, Seaxe e Sorribas. A festa da parroquia \u00e9 o 21 de Decembro (solsticio de inverno).\nEst\u00e1 constitu\u00edda por 11 casas, das cales 9 est\u00e1n habitadas formando un total de 24 persoas.\nA aldea pertence a una parroquia con abundante patrimonio e de calidade: o v\u00eda crucis (doaz\u00f3n dun particular), a escola infantil (doaz\u00f3n das Xapi\u00f1as), a igrexa parroquial, t\u00famulos funerarios que indican a presenza de xente importante. \nEtimolox\u00eda.\nPara o top\u00f3nimo de Reib\u00f3 hai unha interpretaci\u00f3n etimol\u00f3xica que o identifica cun deus celta e a\u00ednda que alg\u00fans cr\u00edticos atrib\u00faen ao desexo nacionalista de crear unha orixe celta.\nOutra teor\u00eda considera que este radical \"rew\" significar\u00eda \"r\u00edo, flu\u00edr\" e que \"rew + i\" ser\u00eda r\u00edo divinizado.\nEsta mesma mesma ra\u00edz, \"rew\", tam\u00e9n de conserva no irland\u00e9s e no gal\u00e9s, se ben con significado diferente: \"espazo.\"\nAntigamente aparec\u00eda escrito nos documentos como \"rioboo &gt; riob\u00f3\" e pensabas que o actual Reib\u00f3 ser\u00eda resultado dunha pronuncia alterada.\nResultar\u00eda de explicar a s\u00faa evoluci\u00f3n partindo dos \u00e9timos latinos \"rivus + bonus.\"\nOutra explicaci\u00f3n posible ser\u00eda a partir do \u00e9timo latino \"regis &gt; rei,\" pero top\u00f3nimos como Outeiro de Rei ou Palas de Rei po\u00f1en en d\u00fabida esta orixe, pois o l\u00f3xico ser\u00eda Outeiro do Rei, Palas ou m\u00e1is ben pazo do rei. De a\u00ed que alg\u00fans cr\u00edticos pensen na ra\u00edz \"rew:\" r\u00edo, espazo.\nPatrimonio e historia.\nPara chegar a esta aldea, a 3 quil\u00f3metros de Sorribas, \u00e9 preciso cruzar a Ponte da Bouza, subir pola volta do rueiri\u00f1o e chegamos \u00e1 eira da Noira onde, antigamente, realizaban as mallas. Esta eira deixou de existir ao realizarse a concentraci\u00f3n parcelaria. Dende al\u00ed p\u00f3dese observar unha panor\u00e1mica das casas que compo\u00f1en esta aldea e das que chama a atenci\u00f3n a casa do vello Jos\u00e9 Ram\u00f3n, de quen contan que sufriu o asalto de Pepa a Loba, quen na s\u00faa fuxida berraba: \u00a1\"matadlo que tiene dos curas como hermanos y puede ser muerte para nosotros!\" Tr\u00e1tase, esta, da casa m\u00e1is rica da aldea e a \u00fanica que ti\u00f1a fonte propia. As demais casas serv\u00edanse ou ben do rego de Cabanelas ou da fonte de Pati\u00f1o. A aldea est\u00e1 situada ao p\u00e9 do monte da Cabana, onde os veci\u00f1os levaban a pastar o gando e onde se encontran lugares como o campo das cordas ou o coto dos dous homes. Tam\u00e9n no monte se encontra o coto dos mozos, cova natural de dif\u00edcil acceso onde din que se agochaban os homes no tempo da guerra. Esta cova ten unha entrada dif\u00edcil de atopar e forma dentro unha eira rodeada de pedra cun burato enriba. Na aldea a\u00ednda queda o que fora a casa das tecel\u00e1s e os restos dun pombal. Os vellos tam\u00e9n falan dunha fonte que botaban piti\u00f1os, as\u00ed como do lugar da Porteli\u00f1a por onde se comunican coa aldea veci\u00f1a (Vilar de Abade), lugar no que adoitaba aparecerse a Santa Compa\u00f1a.\nPara poder moer as colleitas contaban con dous mu\u00ed\u00f1os, o mu\u00ed\u00f1o do Queiro (o mu\u00ed\u00f1o de arriba) e o de Redondelo (o mu\u00ed\u00f1o de abaixo), os dous no r\u00edo que da nome \u00e1 aldea e que a separa do resto da parroquia. Un r\u00edo que, ademais de contar con moitos mu\u00ed\u00f1os ao longo do seu traxecto, sempre foi rico en troitas. Limitando con Sorribas tam\u00e9n quedan os restos dunha antiga mina, da que permanece vivo o recordo do asasinato dun beb\u00e9. Esta mina era de moito antes da guerra.\nPara rematar, dicir que o cami\u00f1o polo que hoxe en d\u00eda se accede da igrexa a Reib\u00f3 coincide na s\u00faa totalidade co cami\u00f1o sacramental."}
{"id": "284292", "revid": "85894", "url": "https://gl.wikipedia.org/wiki?curid=284292", "title": "Seaxe, Sorribas, Rois", "text": "Seaxe \u00e9 un lugar da parroquia de Sorribas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 133 habitantes (55 homes e 78 mulleres).\nXiaxe \u00e9 unha aldea da parroquia de Sorribas, no concello de Rois. O seu nome derivou de Seaxe en Xiaxe.\nA aldea consta de 38 casas con 74 veci\u00f1os en total. Antigamente, arredor do ano 1940, a aldea posu\u00eda 36 casas. Agora, 12 desas casas est\u00e1n pechadas ou abandonadas.\nA aldea estaba dividida en dous rueiros, o Rueiro de Arriba e o Rueiro de abaixo. O Rueiro de Arriba estaba menos habitado, constaba de arredor de 10 casas, o Rueiro de abaixo posu\u00eda preto de 26 vivendas.\nHistoria.\nHai 100 anos, nas eiras, os mozos e mozas \u00edan tocar a pandeireta e tam\u00e9n se fac\u00eda a xunta. Anos m\u00e1is tarde esa mesma eira us\u00e1base para mallar o millo e o centeo. Cada ano vi\u00f1a unha m\u00e1quina para moer e os veci\u00f1os levaban todas as s\u00faas colleitas. Agora esa eira \u00e9 un pequeno taller de pedra. A aldea ti\u00f1a unha m\u00e1quina de moer o centeo; eran varios socios os posuidores.\nHai moitos anos hab\u00eda unha taberna \u201cA de Mirazo\u201d. Tam\u00e9n hab\u00eda unha panader\u00eda e unha barber\u00eda. \u00c1 panader\u00eda vi\u00f1a un panadeiro de O\u00edn facer o pan unha vez \u00e1 semana. O barbeiro vi\u00f1a os s\u00e1bados para que os homes cortasen o pelo. Xa non queda resto de ning\u00fan destes lugares. En todas as casas hab\u00eda un forno para facer o pan cada semana.\nDurante un tempo tam\u00e9n houbo uns pozos para mallar o li\u00f1o e despois facer as sabas. Estaban situados nunhas toxeiras nas que hab\u00eda auga.\nNa aldea podemos atopar pozos, arredor de 10 cavados polos veci\u00f1os ata que chegaban \u00e1 auga e a sacaban cunha roldana.\nNo medio de Xiaxe atopamos un pozo, o pozo da Rufa. Conta a lenda que antigamente, cando fac\u00edan o cami\u00f1o de Santiago deixaban al\u00ed os camelos para que bebesen. A d\u00eda de hoxe o pozo est\u00e1 tapado por unha morea de cemento e non se ve a simple vista.\nEntrando polo lado de arriba (Rueiro de Arriba) hab\u00eda unha Santa \u201cNosa Se\u00f1ora das Angustias\u201d que a roubaron hai anos e non volveu a aparecer.\nEsta aldea tam\u00e9n contaba con varios mu\u00ed\u00f1os: O do Pi\u00f1eiro, A Rapadi\u00f1a e do Pontello. Actualmente s\u00f3 est\u00e1 en funcionamento o do Pi\u00f1eiro; os outros dous cubr\u00edronos as silvas ao non darlles uso.\nDurante alg\u00fan tempo a xente pobre roubaba a fari\u00f1a que fac\u00edan os mu\u00ed\u00f1os e ti\u00f1an que facer garda polas noites. Suced\u00eda o mesmo cos h\u00f3rreos.\nAnos atr\u00e1s hab\u00eda 3 fontes; a d\u00eda de hoxe s\u00f3 queda unha. A Fonte da Vi\u00f1a tap\u00e1rona e a Fonte do Nal lev\u00e1rona os veci\u00f1os da Meana, \u00e9 dicir, algunhas persoas conectaron a fonte coa s\u00faa aldea, xa que na Meana non ti\u00f1an e esta botaba unha auga moi boa.\nNa zona de Xiaxe hab\u00eda un cruceiro, no cami\u00f1o sacramental da Meana, por onde os defuntos paseaban. A parte de arriba do Cruceiro tam\u00e9n a roubaron, agora s\u00f3 quedan as escaleiras. No medio da aldea tam\u00e9n atopamos outro cruceiro, do cami\u00f1o sacramental de Xiaxe.\nNo inverno os veci\u00f1os fac\u00edan as reuni\u00f3ns da aldea nos cubertos, No inverno, tam\u00e9n, as mulleres \u00edan lavar a roupa \u00e1 p\u00eda pero no ver\u00e1n \u00edana lavar ao r\u00edo porque na p\u00eda non hab\u00eda auga. O Souto \u00e9 o centro da aldea. Colocaron unha pedra grande e os homes o domingo \u00edan xogar \u00e1s cartas, porque non ti\u00f1an cartos para ir \u00e1 taberna.\nHab\u00eda unha eira moi grande que lle chamaban \u201cA Praza de Castelao\u201d e os rapaces \u00edan xogar al\u00ed. Pouco a pouco os veci\u00f1os foron collendo un pedazo de eira para facer desaparecer a praza. Antigamente os veci\u00f1os levaban nun \u201cAndi\u201d aos defuntos pola aldea.\nOs canteiros fac\u00edan cestos de cores artes\u00e1ns. A t\u00e9cnica era moi peculiar, consist\u00eda en cortar un anaco de carballo que se quentaba no lume e se fend\u00eda. A muller do canteiro \u00eda vendelos a Vilagarc\u00eda. Levaba os cestos na cabeza ata a Escravitude e despois \u00eda e volv\u00eda no tren.\nPolo medio da aldea, cando eran as festas parroquiais, a banda de m\u00fasica comezaba no Souto e terminaba coa alborada.\nHab\u00eda moita xente pobre que lle \u00eda traballar aos ricos da mesma aldea para poder conseguir un pedazo de pan.\nLendas e tradici\u00f3ns.\nCando casaban dous vellos fac\u00edan unha regueifa met\u00e9ndose con eles e bailaban cun molete de pan na cabeza para despois repartilo entre os convidados.\nCando era \u00e9poca de seca levaban o San Roque ao r\u00edo para que chovera ata que veu un home de f\u00f3ra e lle deu un estacazo e o rompeu.\nAs mulleres para ir \u00e1 misa levaban un mant\u00f3n cuberto e para os d\u00edas festivos ti\u00f1an uns refaixos novos.\nA lenda do paxari\u00f1o deu moito de que falar naqueles tempos. Sobre os anos 40 na Pascua hab\u00eda a sorte do paxari\u00f1o e custaba 1 peseta. Consist\u00eda en botar a peseta, o paxaro \u00eda coller un papel co bico e abr\u00edao.\nHai 200 anos a unha muller, na sorte do paxari\u00f1o sa\u00edulle que \u00eda morrer afogada, ela riuse e dixo que afogada non morr\u00eda. Un d\u00eda foi facer unha visita a uns familiares, para volver, choveu tanto que non era capaz de pasar o regato ent\u00f3n tirou o pano a unha \u00e1rbore para poder agarrarse e saltar e caeu no regato. Apareceu morta no r\u00edo de Carrais."}
{"id": "284293", "revid": "98629", "url": "https://gl.wikipedia.org/wiki?curid=284293", "title": "Sorribas, Sorribas, Rois", "text": "Sorribas \u00e9 un lugar da parroquia de Sorribas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 50 habitantes (23 homes e 27 mulleres).\nV\u00eda Crucis de Sorribas\nTr\u00e1tase dun via crucis que, no ano 1698, un emigrante mandou levantar. Esta obra, que abarca 200 metros, conta cun total de 12 estaci\u00f3ns e un calvario formado por tres cruceiros.\nO via crucis \u00e9 unha das pr\u00e1cticas de oraci\u00f3n m\u00e1is estendidas entre os cristi\u00e1ns. Ref\u00edrese \u00e1s diferentes partes vividas por Xes\u00fas dende o momento no que foi preso ata a crucifixi\u00f3n e sepultura.\nCami\u00f1o sacramental\nAntigamente hab\u00eda un cami\u00f1o no cal levaban unha caixa dous ou m\u00e1is homes co defunto dentro; este cami\u00f1o comeza dende a porta da Igrexa ata o final do via crucis.\nAsociaci\u00f3n AMIPA\nUn centro ocupocional para as persoas con algunha discapacidade intelectual.\nFestas\nSan Tom\u00e9 21 de decembro.\nNosa Se\u00f1ora das Dolores 1\u00ba domingo septembro.\nFesta Sacramento en xu\u00f1o."}
{"id": "284294", "revid": "1987", "url": "https://gl.wikipedia.org/wiki?curid=284294", "title": "Tour\u00eds, Sorribas, Rois", "text": "Tour\u00eds \u00e9 un lugar da parroquia de Sorribas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 102 habitantes (48 homes e 54 mulleres).\nEtimolox\u00eda.\nOrixinalmente a aldea cham\u00e1base Touriz, terminado en z, que ten orixe xerm\u00e1nica, pero debido ao seseo terminouselle chamando Tour\u00eds.\nOs pozos.\nNormalmente cada persoa da aldea ti\u00f1a o seu pozo particular, os cales se fixeron fai ao redor duns trinta anos. A parte dos pozos, todas as persoas da aldea ti\u00f1an a auga da tra\u00edda. Esta vi\u00f1a da mina do monte Fichurio, feita fai uns cincuenta anos, de onde actualmente segue vindo, a auga ata a tra\u00edda, e de al\u00ed repartese a todas as casas.\nA roupa \u00edan a lavala o lavadoiro da aldea, xunto a fonte.\nAs colleitas.\nA maior\u00eda das persoas da aldea traballaban as s\u00faas leiras nas que plantaban centeo, millo, patacas e fabas.\nO millo gard\u00e1base nos horreos, para que as espigas secasen. Logo de que secasen durante todo o inverno, debull\u00e1banse, e o gran restante moiase.\nO centeo pa\u00f1abase unha vez ao ano, a finais de maio ou en xu\u00f1o. Os utensilios que se utilizaban para recollelo eran o fouci\u00f1o, e m\u00e1is tarde a gada\u00f1a. Unha vez recollido, at\u00e1base nuns mollos para que secasen durante un mes, ata que despois se lle sacaba o gran e a palla. A palla utiliz\u00e1base de alimento para os animais e o gran para moer.\nPara moer estes cereais, cada persoa \u00eda o m\u00fai\u00f1o do Cubo e o mu\u00ed\u00f1o do Pontello. Como ti\u00f1an que ir todos os habitantes da aldea, organiz\u00e1banse en quendas de d\u00eda e de noite para moer. Isto perdurou ata que se empezaron a comprar m\u00fai\u00f1os el\u00e9ctricos particulares.\nO San Xo\u00e1n.\nNa noite do San Xo\u00e1n, a xente de toda a aldea reun\u00edase no monte de Tour\u00eds, para facer a fogueira e a sardi\u00f1ada. Sempre se ti\u00f1a que saltar a fogueira para \"botar as meigas f\u00f3ra\", e se non se fac\u00eda, dic\u00edase que daba mala sorte. Ademais da festa, os rapaces da aldea na noite anterior dedicabanse a facer trasnadas, como levar os carros das casas e sacar os portais.\nA misa.\nA misa celebr\u00e1base cada domingo na igrexa de Santo Tom\u00e9 de Sorribas. As mulleres da aldea ti\u00f1an que levar un pano cubrindo a cabeza e unha toquilla nos ombros. As mulleres que estaban gardando o louto, ti\u00f1an que ir vestidas totalmente de negro, coa toquilla e o pano negros, e con medias."}
{"id": "284295", "revid": "85894", "url": "https://gl.wikipedia.org/wiki?curid=284295", "title": "Vilar de Abade, Sorribas, Rois", "text": "Vilar de Abade \u00e9 un lugar da parroquia de Sorribas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en (2017) ti\u00f1a 47 habitantes (22 homes e 25 mulleres).\nDescrici\u00f3n.\nNa aldea existen 16 casas, das que est\u00e1n habitadas 12. \u00c9 a aldea m\u00e1is setentrional da parroquia, lim\u00edtrofe co concello de Bri\u00f3n, a car\u00f3n da parroquia de Bastavales e xunto ao r\u00edo de Santa Cec\u00eda.\nO top\u00f3nimo fai referencia a un n\u00facleo de poboaci\u00f3n en relaci\u00f3n cun abade, que poder\u00eda indicar a antiga dependencia da localidade dun se\u00f1or\u00edo eclesi\u00e1stico.\nExisten tres fontes: A Fonte\u00ed\u00f1a, A Fonte de Abaixo (que secou tras unhas obras realizadas) e A Fonte da Mixirica. Tam\u00e9n existe un lavadoiro. \u00c9 unha aldea de car\u00e1cter rural, con leiras adicadas \u00e1 agricultura.\nNa aldea esta ambientado o libro de Pere Tobaruela \"Catro pedras vellas\" (2017)."}
{"id": "284297", "revid": "85894", "url": "https://gl.wikipedia.org/wiki?curid=284297", "title": "O Casal, Seira, Rois", "text": "O Casal \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) conta con 65 habitantes (27 homes e 28 mulleres)."}
{"id": "284298", "revid": "85894", "url": "https://gl.wikipedia.org/wiki?curid=284298", "title": "O Cruceiro, Seira, Rois", "text": "O Cruceiro \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 37 habitantes (17 homes e 20 mulleres)."}
{"id": "284299", "revid": "85894", "url": "https://gl.wikipedia.org/wiki?curid=284299", "title": "A Eirexa, Seira, Rois", "text": "A Eirexa \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 21 habitantes (11 homes e 10 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "284300", "revid": "22570", "url": "https://gl.wikipedia.org/wiki?curid=284300", "title": "Lamego, Seira, Rois", "text": "Lamego \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Os seus lindes, todos eles pertencentes \u00e1 mesma parroquia, son: ao norte, O Casal; ao sur, Seira; ao leste, linda co r\u00edo Sar, delimitando o concello de Rois co de Padr\u00f3n; e ao oeste, linda coa Eirexa. Segundo o padr\u00f3n municipal (INE 2013) ten 91 habitantes (40 homes e 51 mulleres).\nPatrimonio.\nNo centro de Lamego, disponse como lugar de recreaci\u00f3n dun parque infantil, e no linde sur, at\u00f3pase a praia fluvial. Na zona leste, aproveitando o caudal do r\u00edo Sar, est\u00e1 o mu\u00ed\u00f1o do Cuncheiro, que \u00e9 utilizado como local hostaleiro. No oeste est\u00e1 situada a igrexa parroquial, e cabe destacar tam\u00e9n a construci\u00f3n da v\u00eda f\u00e9rrea do AVE, que atravesa Lamego.\nFestividades.\nAlgunhas das festividades e festas parroquiais son:"}
{"id": "284301", "revid": "85894", "url": "https://gl.wikipedia.org/wiki?curid=284301", "title": "A Meana, Seira, Rois", "text": "A Meana \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 20 habitantes (9 homes e 11 mulleres)."}
{"id": "284302", "revid": "1576", "url": "https://gl.wikipedia.org/wiki?curid=284302", "title": "A Peroxa, Seira, Rois", "text": "A Peroxa \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 37 habitantes (18 homes e 19 mulleres)."}
{"id": "284303", "revid": "85894", "url": "https://gl.wikipedia.org/wiki?curid=284303", "title": "A Peruca, Seira, Rois", "text": "A Peruca \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 23 habitantes (13 homes e 10 mulleres)."}
{"id": "284304", "revid": "51040", "url": "https://gl.wikipedia.org/wiki?curid=284304", "title": "Seira, Seira, Rois", "text": "Seira \u00e9 un lugar da parroquia de Seira no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 132 habitantes (63 homes e 69 mulleres).\nNa cultura popular.\nO grupo de m\u00fasica tradicional galega Aqu\u00ed e Al\u00e1 menciona Seira na canci\u00f3n \"A taberna do Pemento\", inclu\u00edda no seu \u00e1lbum \"Imos \u00e1 romar\u00eda\"."}
{"id": "284305", "revid": "1131", "url": "https://gl.wikipedia.org/wiki?curid=284305", "title": "A Meana", "text": "O top\u00f3nimo galego A Meana pode referirse a:"}
{"id": "284306", "revid": "22570", "url": "https://gl.wikipedia.org/wiki?curid=284306", "title": "O Aido, Rois, Rois", "text": "O Aido \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 65 habitantes (31 homes e 34 mulleres)."}
{"id": "284307", "revid": "22570", "url": "https://gl.wikipedia.org/wiki?curid=284307", "title": "A Bouci\u00f1a, Rois, Rois", "text": "A Bouci\u00f1a \u00e9 un lugar da parroquia de Rois no concello coru\u00f1\u00e9s de Rois, na comarca do Sar."}
{"id": "284308", "revid": "85894", "url": "https://gl.wikipedia.org/wiki?curid=284308", "title": "A Casa do Porto, Rois, Rois", "text": "A Casa do Porto \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 29 habitantes (14 homes e 15 mulleres)."}
{"id": "284309", "revid": "1131", "url": "https://gl.wikipedia.org/wiki?curid=284309", "title": "Codesidos, Rois, Rois", "text": "Codesidos \u00e9 un lugar da parroquia de Rois no concello coru\u00f1\u00e9s de Rois, na comarca do Sar."}
{"id": "284310", "revid": "56817", "url": "https://gl.wikipedia.org/wiki?curid=284310", "title": "Contimunde, Rois, Rois", "text": "Contimunde \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 49 habitantes (21 homes e 28 mulleres)."}
{"id": "284312", "revid": "56817", "url": "https://gl.wikipedia.org/wiki?curid=284312", "title": "Cornes, Rois, Rois", "text": "Cornes \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 122 habitantes (58 homes e 64 mulleres)."}
{"id": "284320", "revid": "85894", "url": "https://gl.wikipedia.org/wiki?curid=284320", "title": "A Covela, Rois, Rois", "text": "A Covela \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 52 habitantes (23 homes e 29 mulleres)."}
{"id": "284323", "revid": "89787", "url": "https://gl.wikipedia.org/wiki?curid=284323", "title": "Os Dices, Rois, Rois", "text": "Os Dices \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o IGE, no 2018 ti\u00f1a 87 habitantes, 47 homes e 40 mulleres."}
{"id": "284325", "revid": "85894", "url": "https://gl.wikipedia.org/wiki?curid=284325", "title": "Formar\u00eds, Rois, Rois", "text": "Formar\u00eds \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 18 habitantes (10 homes e 8 mulleres)."}
{"id": "284326", "revid": "85894", "url": "https://gl.wikipedia.org/wiki?curid=284326", "title": "Infesta, Rois, Rois", "text": "Infesta \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 39 habitantes (20 homes e 19 mulleres)."}
{"id": "284327", "revid": "56817", "url": "https://gl.wikipedia.org/wiki?curid=284327", "title": "A Pontenova, Rois, Rois", "text": "A Pontenova \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 25 habitantes (10 homes e 15 mulleres)."}
{"id": "284328", "revid": "85894", "url": "https://gl.wikipedia.org/wiki?curid=284328", "title": "Rois, Rois, Rois", "text": "Rois \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 48 habitantes (21 homes e 27 mulleres)."}
{"id": "284329", "revid": "85894", "url": "https://gl.wikipedia.org/wiki?curid=284329", "title": "Os Vilares, Rois, Rois", "text": "Os Vilares \u00e9 un lugar da parroquia de Rois no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a 26 habitantes (14 homes e 12 mulleres)."}
{"id": "284330", "revid": "25871", "url": "https://gl.wikipedia.org/wiki?curid=284330", "title": "Manual de estilo", "text": "Un manual de estilo, gu\u00eda de estilo ou libro de estilo, \u00e9 unha gu\u00eda composta por un conxunto de criterios preceptuados, por normas para o dese\u00f1o e a redacci\u00f3n de documentos, xa sexa para o uso xeral, ou para ser utilizados polos redactores de xornais ou outras organizaci\u00f3ns que tam\u00e9n publican textos. A posta en funcionamento dun manual de estilo permite publicar seguindo unha uniformidade de estilo. Os manuais de estilo son frecuentes no uso xeral e especializado, en medios escritos, orais e gr\u00e1ficos. E para publicaci\u00f3ns de estudantes e acad\u00e9micos de diversas disciplinas como, a medicina, o xornalismo, a avogac\u00eda, o goberno, as empresas e a industria. O manual de estilo componse tanto de normas ling\u00fc\u00edsticas, como de estilo, para que a mensaxe sexa m\u00e1is coherente, eficaz e correcta.\nNeste tipo de obras adoitan inclu\u00edr informaci\u00f3ns de cuesti\u00f3ns de \u00edndole ling\u00fc\u00edsticas (normas ortogr\u00e1ficas e gramaticais e principais de d\u00fabidas e erros de redacci\u00f3n), cuesti\u00f3ns de tipo \u00e9tico e deontol\u00f3xico (principios \u00e9ticos que se relacionan coa li\u00f1a editorial do medio) e cuesti\u00f3ns de natureza profesional (tipograf\u00eda, uso de titulares, uso de imaxes...)\nOs libros de estilo establecen regras tales como o uso da tipograf\u00eda e a ortograf\u00eda. O principal obxectivo \u00e9 dotar \u00e1 publicaci\u00f3n duns criterios homox\u00e9neos e consistentes ao longo das diferentes partes da publicaci\u00f3n e do tempo. Son normas para os redactores da publicaci\u00f3n.\nAlg\u00fans manuais de estilo c\u00e9ntranse no dese\u00f1o gr\u00e1fico como os manuais gr\u00e1ficos, e abarcan t\u00f3picos tales como a tipograf\u00eda, as cores e espazos en branco. Os manuais de estilo de sitios webs en cambio, c\u00e9ntranse nos aspectos t\u00e9cnicos e visuais da publicaci\u00f3n, a prosa, uso correcto da linguaxe, a gram\u00e1tica, a puntuaci\u00f3n, a ortograf\u00eda, e a est\u00e9tica. A estrita aplicaci\u00f3n dos regulamentos do manual de estilo proporciona uniformidade no estilo e o formato dun documento.\nMoitos manuais de estilo son revisados e actualizados periodicamente para adaptar cambios no uso e as convenci\u00f3ns m\u00e1is actualizados. Por exemplo, o manual de estilo de Associated Press \u00e9 actualizado anualmente."}
{"id": "284332", "revid": "85894", "url": "https://gl.wikipedia.org/wiki?curid=284332", "title": "Angueira de Castro, Ribasar, Rois", "text": "Angueira de Castro \u00e9 un lugar da parroquia de Ribasar no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 65 habitantes (32 homes e 33 mulleres)."}
{"id": "284333", "revid": "85894", "url": "https://gl.wikipedia.org/wiki?curid=284333", "title": "Codesido, Ribasar, Rois", "text": "Codesido \u00e9 un lugar da parroquia de Ribasar no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 13 habitantes (7 homes e 6 mulleres).\nToponimia.\nO top\u00f3nimo \u00e9 un fit\u00f3nimo que indica a existencia de codesos."}
{"id": "284334", "revid": "85894", "url": "https://gl.wikipedia.org/wiki?curid=284334", "title": "O Faramello, Ribasar, Rois", "text": "O Faramello \u00e9 un lugar da parroquia de Ribasar no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a 16 habitantes (oito homes e oito mulleres).\nNeste lugar est\u00e1 o pazo do Faramello."}
{"id": "284335", "revid": "85894", "url": "https://gl.wikipedia.org/wiki?curid=284335", "title": "Francelos, Ribasar, Rois", "text": "Francelos \u00e9 un lugar da parroquia de Ribasar no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 114 habitantes (51 homes e 63 mulleres)."}
{"id": "284336", "revid": "85894", "url": "https://gl.wikipedia.org/wiki?curid=284336", "title": "O Sisto, Ribasar, Rois", "text": "O Sisto \u00e9 un lugar da parroquia de Ribasar no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 227 habitantes (113 homes e 114 mulleres)."}
{"id": "284337", "revid": "22570", "url": "https://gl.wikipedia.org/wiki?curid=284337", "title": "Antequeira, O\u00edn, Rois", "text": "Antequeira \u00e9 un lugar da parroquia de O\u00edn no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 88 habitantes (40 homes e 48 mulleres)."}
{"id": "284338", "revid": "85894", "url": "https://gl.wikipedia.org/wiki?curid=284338", "title": "O Castro, O\u00edn, Rois", "text": "O Castro \u00e9 un lugar da parroquia de O\u00edn no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 25 habitantes (9 homes e 16 mulleres)."}
{"id": "284339", "revid": "85894", "url": "https://gl.wikipedia.org/wiki?curid=284339", "title": "A Eirexa, O\u00edn, Rois", "text": "A Eirexa \u00e9 un lugar da parroquia de O\u00edn no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 10 habitantes (4 homes e 6 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "284340", "revid": "85894", "url": "https://gl.wikipedia.org/wiki?curid=284340", "title": "O\u00edn, O\u00edn, Rois", "text": "O\u00edn \u00e9 un lugar da parroquia de O\u00edn no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 124 habitantes (65 homes e 59 mulleres)."}
{"id": "284341", "revid": "56817", "url": "https://gl.wikipedia.org/wiki?curid=284341", "title": "A Peruca, O\u00edn, Rois", "text": "A Peruca \u00e9 un lugar da parroquia de O\u00edn no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 60 habitantes (27 homes e 33 mulleres)."}
{"id": "284342", "revid": "85894", "url": "https://gl.wikipedia.org/wiki?curid=284342", "title": "A Pontenova, O\u00edn, Rois", "text": "A Pontenova \u00e9 un lugar da parroquia de O\u00edn no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 24 habitantes (12 homes e 12 mulleres)."}
{"id": "284343", "revid": "85894", "url": "https://gl.wikipedia.org/wiki?curid=284343", "title": "Samil, O\u00edn, Rois", "text": "Samil \u00e9 un lugar da parroquia de O\u00edn no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 84 habitantes (42 homes e 42 mulleres)."}
{"id": "284345", "revid": "56817", "url": "https://gl.wikipedia.org/wiki?curid=284345", "title": "A Peruca", "text": "A Peruca \u00e9 un top\u00f3nimo que pode referirse a varios lugares de Galicia:"}
{"id": "284351", "revid": "25871", "url": "https://gl.wikipedia.org/wiki?curid=284351", "title": "Juan de Alfaro", "text": "Juan de Alfaro G\u00e1mez, nado en C\u00f3rdoba en 1643 e finado na mesma cidade en 1680, foi un pintor barroco andaluz.\nTraxectoria.\nFillo dun fidalgo boticario, foi disc\u00edpulo do pintor cordob\u00e9s Antonio del Castillo. Antonio Palomino, que gozou da s\u00faa protecci\u00f3n, afirma que antes de cumprir os vinte anos foi enviado a Madrid con cartas de recomendaci\u00f3n abondo para entrar a traballar baixo a disciplina de Vel\u00e1zquez, afeccion\u00e1ndose durante a s\u00faa estanza na corte \u00e1 pintura de Anton van Dyck, cuxas novidades introduciu logo en C\u00f3rdoba.\nDe ascendencia nobre e notario do Santo Oficio da Inquisici\u00f3n, ademais de administrador de Rendas Reais, \u00abalgo esvaecido do renome de pintor\u00bb segundo Palomino, quixo ser co\u00f1ecido como \"Don Juan de Alfaro\". Pintor do Almirante de Castela, don Juan Gaspar Enr\u00edquez de Cabrera, Palomino alude a un elevado n\u00famero de retratos feitos por el tanto en C\u00f3rdoba como en Madrid, dos que unicamente se conservan os dalg\u00fans membros da familia de don Juan Morales, cabaleiro vinte e catro da cidade de C\u00f3rdoba, o de don Bernab\u00e9 Ochoa de Chinchetru, cabaleiro da Orde de Santiago, datado en 1661 (Museo de Belas Artes de C\u00f3rdoba), e alg\u00fan m\u00e1is na Galer\u00eda de retratos de bispos de cordobeses."}
{"id": "284352", "revid": "1131", "url": "https://gl.wikipedia.org/wiki?curid=284352", "title": "II Asemblea Agraria de Galicia", "text": "A II Asemblea Agraria de Galicia celebrouse en Monforte de Lemos do 13 ao 15 de agosto de 1910.\nHistoria e caracter\u00edsticas.\nA Asemblea, que estaba prevista para agosto de 1909, adiouse pola conflitiva situaci\u00f3n social (Semana Tr\u00e1xica, represi\u00f3n contra a Mano Negra e sucesos de Oseira). Estivo presidida por Rodrigo Sanz. Constitu\u00edron con el a mesa: Francisco P\u00e9rez, presidente da Federaci\u00f3n Agraria de Ourense como vicepresidente; Manuel Lugr\u00eds, polas sociedades da Coru\u00f1a; Santos Garc\u00eda, pola de Pontevedra; Juan M\u00e9ndez Fern\u00e1ndez, pola de Lugo; e Ricardo Picouto pola de Ourense; actuaron como secretarios Santiago Casares Quiroga e Victoriano Rodr\u00edguez. \nParticiparon 66 sociedades, 5 peri\u00f3dicos e 5 entidades oficiais e contou coa adhesi\u00f3n de 2 deputados galegos. Aprob\u00e1ronse 43 conclusi\u00f3ns, e nomeouse unha comisi\u00f3n para facelas inmediatamente executivas. Entre os aspectos novidosos figurou unha conclusi\u00f3n que ped\u00eda a substituci\u00f3n dos cereais por cultivos hort\u00edcolas, froiteiros e forraxeiros. Manifestando o predominio solidario, acordouse a creaci\u00f3n dunha Federaci\u00f3n Agraria de \u00e1mbito galego. Non se trataron cuesti\u00f3ns pol\u00edticas, ao entender que segu\u00edan vixentes as aspiraci\u00f3ns da I Asemblea.\nAs conclusi\u00f3ns desta comisi\u00f3n executiva public\u00e1ronse e entreg\u00e1ronselle ao xefe do Goberno, clasific\u00e1ndoas nos seguintes apartados: Cultivo Xeral, Vitivinicultura, Gander\u00eda, Industrias Rurais, Transportes e Comunicaci\u00f3ns, Propiedade Rural, Foros Acci\u00f3n Sindical, Cr\u00e9dito Rural, Lexislaci\u00f3n Agr\u00edcola, Forestal, Hixiene e Sanidade Rurais, Impostos, Emigraci\u00f3n, Instruci\u00f3n, Servizo Militar e Execuci\u00f3n do Acordado.\nBasilio \u00c1lvarez asistiu \u00e1 Asemblea como secretario da Liga Agrario-Redencionista, que propuxo a articulaci\u00f3n dun partido agrario."}
{"id": "284353", "revid": "1131", "url": "https://gl.wikipedia.org/wiki?curid=284353", "title": "III Asemblea Agraria de Galicia", "text": "A III Asemblea Agraria de Galicia celebrouse en Monforte de Lemos o 13 e 15 de agosto de 1911.\nHistoria e caracter\u00edsticas.\nEstivo presidida por Rodrigo Sanz, formando a mesa Ambrosio Landeira da sociedade de Serantes, pola Coru\u00f1a, Adolfo Ortigueira da sociedade de L\u00e9rez, por Pontevedra, Manuel V\u00e1zquez do Carballi\u00f1o, por Ourense, e Juan M\u00e9ndez Fern\u00e1ndez, sacerdote, do Sindicato Agr\u00edcola do P\u00e1ramo, por Lugo, e como secretarios actuaron Santiago Casares Quiroga e Victoriano Rodr\u00edguez G\u00f3mez. Participaron 89 sociedades, 9 peri\u00f3dicos e 8 entidades oficiais. Renunciouse \u00e1 creaci\u00f3n dunha federaci\u00f3n galega, que fora unha proposta da anterior Asemblea, e insistiuse na organizaci\u00f3n de sociedades comarcais."}
{"id": "284355", "revid": "5863", "url": "https://gl.wikipedia.org/wiki?curid=284355", "title": "Santo Oficio da Inquisici\u00f3n", "text": ""}
{"id": "284356", "revid": "1131", "url": "https://gl.wikipedia.org/wiki?curid=284356", "title": "Estudios Gallegos", "text": "Estudios Gallegos foi unha revista editada en Madrid entre 1915 e 1916.\nHistoria e caracter\u00edsticas.\nSubtitulada \"Revista quincenal de Lenguaje, Finanza, Turismo publicada por Aurelio Ribalta\", apareceu o 15 de febreiro de 1915. A revista ti\u00f1a na portada un debuxo de Castelao e entre os seus colaboradores figuraron Eugenio L\u00f3pez Aydillo, Lu\u00eds Porteiro Garea e Rodrigo Sanz. Publicaba en galego as secci\u00f3ns \"Poetas de onte\" e \"Poetas de hoxe\", os relatos breves de Xan d'Outeiro e nas p\u00e1xinas costumistas de Penecho Fontenla.\nPublicou o entrem\u00e9s \"Los gallegos\" do s\u00e9culo XVII, achegado por Salvador Cabeza de Le\u00f3n, e o texto en prosa \"A campana fala\", do escritor catal\u00e1n Miquel Ventura i Balany\u00e0. A secci\u00f3n titulada \"Finanzas\" conti\u00f1as traballos de socioeconom\u00eda (tributos, caciquismo, miner\u00eda, millo...), na que aparec\u00eda con frecuencia o tema dos ferrocarr\u00eds galegos. O \u00faltimo n\u00famero co\u00f1ecido \u00e9 o 22, que corresponde ao 22 de decembro de 1916."}
{"id": "284358", "revid": "12452", "url": "https://gl.wikipedia.org/wiki?curid=284358", "title": "Anton Van Dijck", "text": ""}
{"id": "284359", "revid": "89787", "url": "https://gl.wikipedia.org/wiki?curid=284359", "title": "Anton Niemancevi\u010d", "text": "Anton Niemancevi\u010d (en belaruso \"\u0410\u043d\u0442\u043e\u043d \u041d\u0435\u043c\u0430\u043d\u0446\u044d\u0432\u0456\u0447\"), de pseud\u00f3nimo Zlu\u010deniec (\"\u0417\u043b\u0443\u0447\u044d\u043d\u0435\u0446\"), nado o 8 de febreiro de 1893 en San Petersburgo e finado o 6 de xaneiro de 1943 en Minsk, foi un sacerdote e xesu\u00edta belaruso, Doutor en Teolox\u00eda e exarca apost\u00f3lico da Igrexa Cat\u00f3lica Bizantina Belarusa entre 1940 e 1943.\nTraxectoria.\nNaceu o 8 de febreiro de 1893 en San Peterburgo nunha familia procedente da provincia de Sokulka, ent\u00f3n na gobernaci\u00f3n de Grodno; e estudou na escola local at\u00e9 1909, cando se graduou. Pasou ent\u00f3n ao seminario cat\u00f3lico de San Petersburgo, e posteriormente \u00e1 Academia Teol\u00f3xica Cat\u00f3lica de San Petersburgo, xerme da Universidade Cat\u00f3lica de Lublin, onde se graduou en Teolox\u00eda en 1918. Foi ordenado sacerdote o 27 de setembro de 1915, e comezou o seu traballo pastoral en Kolpino, preto de San Petersburgo.\nLogo da primeira guerra mundial foi perseguido pola s\u00faa actividade pastoral en Rusia. En 1919 foi arrestado polos sovi\u00e9ticos por primeira vez, e novamente en 1921 e enviado a prisi\u00f3n, sa\u00edndo da cadea o 1 de febreiro de 1925 nun intercambio de prisioneiros con Polonia. Marchou a Roma, onde entre 1925 e 1927 fixo o doutoramento no Pontificio Instituto Oriental. En 1928 foi profesor na Universidade Cat\u00f3lica de Lublin, e en 1929 cambiou do rito romano ao rito bizantino e entrou nos xesu\u00edtas en Slonim.\nComo xesu\u00edta traballou nas actividades da Igrexa Grecocat\u00f3lica en Polonia. Entre 1932 e 1939 foi editor das revistas eclesi\u00e1sticas \"Da Zlu\u010de\u0144nia\" e \"Zlu\u010de\u0144nie\", que promov\u00eda o rexurdimento da conciencia nacional entre os belarusos. Dende 1929 exerceu tam\u00e9n de p\u00e1rroco grecocat\u00f3lico en Slonim, e en 1933 pasou a ser p\u00e1rroco en Synkavi\u010dy e profesor de teolox\u00eda pastoral no seminario pontificio oriental en Dubno.\nEn 1939 logo da campa\u00f1a de setembro, o \"Kresy\" quedou incorporado \u00e1 Uni\u00f3n Sovi\u00e9tica, e a Igrexa Cat\u00f3lica Bizantina Belarusa quedou sen dirixentes logo de que o exarca de Volinia, Podlasia e Polesia, Mykolai Charnetskyi, fora expulsado polos sovi\u00e9ticos xunto co resto dos redentoristas de Volinia. O 17 de setembro de 1940 Niemancevi\u010d foi nomeado exarca de Belar\u00fas polo arcebispo de Lviv Andrei Sheptytskyi. A finais de 1941 recibiu a aprobaci\u00f3n papal \u00e1 s\u00faa misi\u00f3n, e isto lle permitiu retomar brevemente as actividades da Igrexa Grecocat\u00f3lica nos territorios de Belar\u00fas baixo ocupaci\u00f3n alem\u00e1.\nO 4 de xullo de 1942 Anton Niemancevi\u010d foi arrestado pola Gestapo na s\u00faa residencia en Albertina e levado a Minsk. Morreu o 6 de xaneiro de 1943 como m\u00e1rtir na prisi\u00f3n das SD en Berl\u00edn, segundo o investigador polaco Roman Dzwonkowski, mais anteriormente pens\u00e1base que finara en Minsk a finais de 1942, pouco despois da s\u00faa detenci\u00f3n."}
{"id": "284361", "revid": "56817", "url": "https://gl.wikipedia.org/wiki?curid=284361", "title": "Karyorelictea", "text": "Os Karyorelictea son unha clase de protozoos ciliados caracterizados pola s\u00faa incapacidade de replicar o seu macron\u00facleo, un proceso chamado amitose que realizan outros ciliados. O macron\u00facleo debe ser resintetizado a partir do micron\u00facleo en cada divisi\u00f3n celular. Todos os ciliados pos\u00faen varios n\u00facleos dim\u00f3rficos que te\u00f1en diferentes funci\u00f3ns, uns util\u00edzanse para expresar as prote\u00ednas e denom\u00ednanse macron\u00facleos ou n\u00facleos som\u00e1ticos, e outros te\u00f1en a funci\u00f3n de replicar o ADN herdable e denom\u00ednanse micron\u00facleos ou n\u00facleos da li\u00f1a xerminal. A maior\u00eda dos Karyorelictea non se poden cultivar, a\u00ednda que se desenvolveron li\u00f1as clonais de \"Loxodes\". A clase est\u00e1 dividida en tres ordes, que son: Protostomatida, Loxodida e Protoheterotrichida, os cales foron inicialmente definidos polas s\u00faas caracter\u00edsticas morfol\u00f3xicas, pero despois esta divisi\u00f3n foi confirmada pola filoxen\u00e9tica molecular."}
{"id": "284364", "revid": "1888", "url": "https://gl.wikipedia.org/wiki?curid=284364", "title": "Pr\u00e1cticas Modernas", "text": "Pr\u00e1cticas Modernas foi unha revista editada na Coru\u00f1a entre 1903 e 1936.\nHistoria e caracter\u00edsticas.\nRevista quincenal ilustrada, apareceu o 1 de xaneiro de 1903. Impresa na tipograf\u00eda de El Noroeste, estaba dirixida por Jos\u00e9 Gradaille e a s\u00faa finalidade era eminentemente modernizadora, pragm\u00e1tica e divulgadora.\nVinculada aos c\u00edrculos socialcat\u00f3licos da Coru\u00f1a, entre os seus colaboradores figuraron Bartolom\u00e9 Calder\u00f3n, un dos fundadores (que tam\u00e9n asinaba cos pseud\u00f3nimos Agro e F. Alocitro), Jos\u00e9 Mar\u00eda Hernas\u00e1ez, Valeriano Villanueva (que asinaba cos pseud\u00f3nimos Un Labrador \u00e1 Moderna e R. de Breto\u00f1a), Amador Montenegro Saavedra e Picadillo, e os estranxeiros Lucien Lacour. Dunha maneira m\u00e1is espor\u00e1dica, tam\u00e9n publicaron alg\u00fan artigo Murgu\u00eda e Eladio Fern\u00e1ndez Di\u00e9guez.\nA revista contaba con secci\u00f3ns m\u00e1is ou menos fixas e publicaba un editorial sobre pol\u00edtica agrogandeira referida a Galicia, as\u00ed como diversos artigos t\u00e9cnicos e informaci\u00f3n de tipo agrario-societario. A partir do 1 de xaneiro de 1906, cambiou o seu t\u00edtulo orixinal polo de Pr\u00e1cticas Modernas e Industrias Rurales, ao fusionarse coa revista santanderina Industrias Rurales, \u00f3rgano da Sociedade de Avicultores Monta\u00f1eses.\nDende finais de marzo de 1907 converteuse en voceira do sindicato C\u00e1mara Agr\u00edcola da Coru\u00f1a, fundado ese mesmo ano e orientouse a contrarrestar o avance societario de Uni\u00f3n Campesina.\nRepresentou a toma de conciencia dos propietarios medios sobre o atraso agr\u00edcola galego. Tivo moita incidencia no agrarismo galego, pois a maior parte das informaci\u00f3ns agr\u00edcolas que recoll\u00eda a prensa agraria proced\u00eda de Pr\u00e1cticas Modernas. Contribu\u00edu a formar agraristas como Rodrigo Sanz e Juan Rof Codina.\nDeixou de publicarse en Galicia en 1913 pero reapareceu en Barcelona como secci\u00f3n fixa para Galicia e Asturias de \"El Cultivador Moderno\", dirixido por Rof Codina. Ti\u00f1a ent\u00f3n s\u00f3 d\u00faas p\u00e1xinas, redactadas na s\u00faa maior parte polo seu director. Mant\u00edvose ata xullo de 1936."}
{"id": "284365", "revid": "7802", "url": "https://gl.wikipedia.org/wiki?curid=284365", "title": "Filipe de Borb\u00f3n e Grecia", "text": ""}
{"id": "284368", "revid": "7802", "url": "https://gl.wikipedia.org/wiki?curid=284368", "title": "Li\u00f1a de sucesi\u00f3n ao trono espa\u00f1ol", "text": ""}
{"id": "284370", "revid": "1410", "url": "https://gl.wikipedia.org/wiki?curid=284370", "title": "Selecci\u00f3n de f\u00fatbol de M\u00f3naco", "text": "A Selecci\u00f3n de f\u00fatbol de M\u00f3naco \u00e9 un equipo nacional que representa a M\u00f3naco no f\u00fatbol. O equipo \u00e9 controlado pola Federaci\u00f3n Monegasca de F\u00fatbol, o corpo que goberna o f\u00fatbol en M\u00f3naco. M\u00f3naco non \u00e9 un membro da FIFA nin da UEFA, e non participa en ning\u00fan dos seus torneos internacionais.\nA lista do equipo est\u00e1 composta de aproximadamente sesenta homes, non obstante, soamente cinco te\u00f1en experiencia profesional."}
{"id": "284372", "revid": "98629", "url": "https://gl.wikipedia.org/wiki?curid=284372", "title": "Selecci\u00f3n de f\u00fatbol de Pap\u00faa Occidental", "text": "A Selecci\u00f3n de F\u00fatbol de Papua Ocidental representa \u00e1 provincia indonesia da Pap\u00faa Occidental en competici\u00f3ns de f\u00fatbol. \u00c9 membro da NF-Board, entidade que rexe o f\u00fatbol de selecci\u00f3ns non afiliadas \u00e1 FIFA.\nEn xu\u00f1o de 2005, disputou a UNPO Cup na Haia, nos Pa\u00edses Baixos, onde xogou s\u00f3 un partido, contra as Molucas do Sur, que terminou empatados 1 a 1.\nChegou a clasificarse para a Copa do Mundo VIVA 2006, mais abandonou antes do primeiro partido."}
{"id": "284374", "revid": "23204", "url": "https://gl.wikipedia.org/wiki?curid=284374", "title": "Selecci\u00f3n de f\u00fatbol de Catalu\u00f1a-Levante", "text": "A selecci\u00f3n de f\u00fatbol de Catalunya-Levant foi unha selecci\u00f3n creada no ano 1950, cunha selecci\u00f3n mixta de xogadores de equipos de Catalu\u00f1a e da Comunidade Valenciana, formando as\u00ed a selecci\u00f3n de f\u00fatbol dos Pa\u00edses Catal\u00e1ns, coa finalidade de disputar un partido ante o Club Atl\u00e9tico San Lorenzo de Almagro arxentino, que estaba a facer unha xira por Europa. Paralelamente creouse unha \"selecci\u00f3n Centro-Norte\" que se enfrontou o mesmo d\u00eda ao Racing Club de Avellaneda.\nO partido.\nA selecci\u00f3n de f\u00fatbol Catalunya-Lenvat, xogou o seu \u00fanico partido no Camp de les Corts de Barcelona contra o Club Atl\u00e9tico San Lorenzo de Almagro. Este equipo arxentino era considerado un dos mellores do continente americano, e ga\u00f1ara partidos amig\u00e1beis contra a selecci\u00f3n espa\u00f1ola e a selecci\u00f3n portuguesa. O partido recibiuse con moita expectaci\u00f3n e un estadio case cheo.\nA pesar de ser un partido moi igualado, e con moitas ocasi\u00f3ns por parte de ambos, o San Lorenzo non puido facer nada ante os dous goles de Igoa e Hern\u00e1ndez. Calvet substitu\u00edu a Gonzalvo III a dous minutos da final. O partido finalizou co resultado 2-1."}
{"id": "284376", "revid": "54334", "url": "https://gl.wikipedia.org/wiki?curid=284376", "title": "Selecci\u00f3n de f\u00fatbol de Kiribati", "text": "A Selecci\u00f3n de f\u00fatbol de Kiribati () \u00e9 o equipo que representa a Kiribati en competici\u00f3ns internacionais de f\u00fatbol. ESt\u00e1 controlada pola Asociaci\u00f3n de f\u00fatbol das Illas Kiribati (\"Kiribati Islands Football Association\"). Kiribati est\u00e1 afiliado \u00e1 Confederaci\u00f3n de F\u00fatbol de Ocean\u00eda (CFO), mais non \u00e9 membro da Federaci\u00f3n Internacional de F\u00fatbol Asociaci\u00f3n (FIFA).\nEn toda a s\u00faa historia, a selecci\u00f3n de Kiribati tan s\u00f3 disputou once encontros, todos nos Xogos do Pac\u00edfico: tres en 1979, catro en 2003 e catro en 2011. En once partidos, Kiribati marcou sete goles e recibiu 126. Al\u00e9n da OFC, Kiribati \u00e9 tam\u00e9n membro da ConIFA.\nTodos os xogos.\nNa seguinte t\u00e1boa am\u00f3sanse todos os encontros disputados pola selecci\u00f3n de Kiribati. Os goles de Kiribati aparecen sempre de primeiro."}
{"id": "284377", "revid": "839", "url": "https://gl.wikipedia.org/wiki?curid=284377", "title": "Selecci\u00f3n de f\u00fatbol de Catalunya-Levant", "text": ""}
{"id": "284381", "revid": "839", "url": "https://gl.wikipedia.org/wiki?curid=284381", "title": "Antoni Niemancewicz", "text": ""}
{"id": "284382", "revid": "85894", "url": "https://gl.wikipedia.org/wiki?curid=284382", "title": "A Casa do Vento, Lero\u00f1o, Rois", "text": "A Casa do Vento \u00e9 un lugar da parroquia de Lero\u00f1o no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a 7 habitantes (3 homes e 4 mulleres)."}
{"id": "284383", "revid": "56817", "url": "https://gl.wikipedia.org/wiki?curid=284383", "title": "Choucela, Lero\u00f1o, Rois", "text": "Choucela \u00e9 un lugar da parroquia de Lero\u00f1o no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 9 habitantes (3 homes e 6 mulleres)."}
{"id": "284384", "revid": "85894", "url": "https://gl.wikipedia.org/wiki?curid=284384", "title": "Covas, Lero\u00f1o, Rois", "text": "Covas \u00e9 un lugar da parroquia de Lero\u00f1o no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 43 habitantes (17 homes e 26 mulleres)."}
{"id": "284385", "revid": "85894", "url": "https://gl.wikipedia.org/wiki?curid=284385", "title": "A Eirexa, Lero\u00f1o, Rois", "text": "A Eirexa \u00e9 un lugar da parroquia de Lero\u00f1o no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 29 habitantes (16 homes e 13 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "284386", "revid": "85894", "url": "https://gl.wikipedia.org/wiki?curid=284386", "title": "Lero\u00f1o, Lero\u00f1o, Rois", "text": "Lero\u00f1o \u00e9 un lugar da parroquia de Lero\u00f1o no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 45 habitantes (16 homes e 29 mulleres)."}
{"id": "284387", "revid": "56817", "url": "https://gl.wikipedia.org/wiki?curid=284387", "title": "Li\u00f1ares, Lero\u00f1o, Rois", "text": "Li\u00f1ares \u00e9 un lugar da parroquia de Lero\u00f1o no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) conta cun habitante (1 home)."}
{"id": "284388", "revid": "85894", "url": "https://gl.wikipedia.org/wiki?curid=284388", "title": "Souto, Lero\u00f1o, Rois", "text": "Souto \u00e9 unha aldea da parroquia de Lero\u00f1o, no concello coru\u00f1\u00e9s de Rois, na comarca do Sar. Segundo o IGE, en 2018 ti\u00f1a 36 habitantes (15 homes e 21 mulleres).\nEtimolox\u00eda.\nA palabra Souto v\u00e9n do lat\u00edn; \"saltus\" que significa fraga, bosque, selva. Ch\u00e1mase as\u00ed porque \u00e9 un terreo poboado de casti\u00f1eiros, no que se cultiva a casta\u00f1a e se obt\u00e9n madeira para le\u00f1a.\nXeograf\u00eda.\nAt\u00f3pase a uns 22\u00a0km de Santiago de Compostela e est\u00e1 situado no val do r\u00edo Baleir\u00f3n cunha altitude duns 116 msnm. Souto ocupa unha superficie de 950\u00a0000 m2.\nH\u00e1bitat.\nA aldea est\u00e1 situada nun lugar baixo e abrigado, por ela cruza o r\u00edo Baleir\u00f3n, afluente do r\u00edo Rois.\nTodo o lugar est\u00e1 rodeado de monte con moita vexetaci\u00f3n que, na s\u00faa maior parte, medra espontaneamente.\nCultura e patrimonio.\nSouto, pese a que \u00e9 unha aldea pequena, conta con abundante patrimonio:\nLiteratura popular.\nNo monte de Souto hai unha cruz de pedra que antigamente marcaba o cami\u00f1o sacramental ata a igrexa parroquial de Santa Mar\u00eda de Lero\u00f1o. Os veci\u00f1os dic\u00edan que a cruz tam\u00e9n era un sinal de protecci\u00f3n.\nDin que protexe a aldea e os seus habitantes contra todo tipo de males, meigallos, bruxas e tam\u00e9n contra o lume. Din que a cruz \u00e9 como o amuleto da aldea."}
{"id": "284389", "revid": "56817", "url": "https://gl.wikipedia.org/wiki?curid=284389", "title": "Vilar de Castro, Lero\u00f1o, Rois", "text": "Vilar de Castro \u00e9 un lugar da parroquia de Lero\u00f1o no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 18 habitantes (10 homes e 8 mulleres)."}
{"id": "284390", "revid": "98629", "url": "https://gl.wikipedia.org/wiki?curid=284390", "title": "Carrais, Herbogo, Rois", "text": "Carrais \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Esta aldea ten 32 casas con 55 persoas e est\u00e1 dividida en d\u00faas partes: Carrais de Arriba e Carrais de Abaixo.\nA festa parroquial \u00e9 o d\u00eda 28 de xu\u00f1o, na honra de San Pedro.\nO nome de carrais deriva de \"carral\", que est\u00e1 relacionada coa palabra \"carro\" e designa as antigas pegadas ou carr\u00eds producidos polo paso continuo dos carros.\nHai anos a aldea ti\u00f1a tres mu\u00ed\u00f1os onde a xente \u00eda moer o millo. Na actualidade, dos tres mu\u00ed\u00f1os s\u00f3 funciona un onde a\u00ednda se segue moendo.\nParte do patrimonio da aldea \u00e9 un antigo pombal que agora xa est\u00e1 medio derru\u00eddo. Outro elemento do patrimonio son as s\u00faas d\u00faas fontes. Unha delas situada no Oeste da aldea, foi hai anos nomeada unha das mellores fontes con auga potable de toda Galicia.\nA s\u00faa lenda conta que hai 200 anos, unha muller que foi \u00e1 Pascua de Padr\u00f3n, foi ao \"desexo do paxaro\" que era un sitio onde un paxaro tocaba papeis co pico. O papel que tocaba o paxaro era o que lle tocaba \u00e1 muller. Nese papel po\u00f1\u00eda que a muller \u00eda morrer afogada. Ela riuse e non creu. Un d\u00eda foi visitar uns familiares. Chov\u00eda moito e no cami\u00f1o hab\u00eda un regato grande de auga que ti\u00f1a que cruzar para poder seguir o cami\u00f1o. Colleu o pano que ti\u00f1a e botouno a unha \u00e1rbore para agarrarse e poder cruzar. No momento en se dispo\u00f1\u00eda a cruzar, o pano solt\u00f3use e a muller caeu ao regato morrendo afogada. Diseque ao cabo dunhas horas a muller apareceu morta no regato de Carrais."}
{"id": "284391", "revid": "85894", "url": "https://gl.wikipedia.org/wiki?curid=284391", "title": "As Casas Novas, Herbogo, Rois", "text": "As Casas Novas \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 22 habitantes (10 homes e 12 mulleres)."}
{"id": "284392", "revid": "56817", "url": "https://gl.wikipedia.org/wiki?curid=284392", "title": "Espai, Herbogo, Rois", "text": "Espai \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 6 habitantes (3 homes e 3 mulleres)."}
{"id": "284393", "revid": "85894", "url": "https://gl.wikipedia.org/wiki?curid=284393", "title": "Herbogo, Herbogo, Rois", "text": "Herbogo \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 84 habitantes (41 homes e 43 mulleres)."}
{"id": "284394", "revid": "56817", "url": "https://gl.wikipedia.org/wiki?curid=284394", "title": "A Pereira, Herbogo, Rois", "text": "A Pereira \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 9 habitantes (5 homes e 4 mulleres)."}
{"id": "284395", "revid": "22570", "url": "https://gl.wikipedia.org/wiki?curid=284395", "title": "Rubieiro, Herbogo, Rois", "text": "Rubieiro \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 24 habitantes (15 homes e 9 mulleres)."}
{"id": "284396", "revid": "22570", "url": "https://gl.wikipedia.org/wiki?curid=284396", "title": "Socastro, Herbogo, Rois", "text": "Socastro \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Situado ao p\u00e9 do castro. Ten 19 habitantes (12 mulleres e 7 homes).\nTop\u00f3nimo.\nO top\u00f3nimo da aldea precede de prefixo \"so\", do lat\u00edn \"sub\", que significa \"debaixo de\", e da palabra \"castro\", que v\u00e9n do lat\u00edn \"castrum\", que significa \"fortificaci\u00f3n militar\".\nPatrimonio.\nConstruci\u00f3ns relixiosas.\nIgrexa de San Pedro de Herbogo.\nTen planta de cruz latina. A actual obra empezou en 1715, aproveitando como materiais construtivos restos antigos, posiblemente xa empregados na igrexa anterior, como sucede cunha ara romana e unha inscrici\u00f3n (s\u00f3 parte).\nSobre a porta lateral hai unha imaxe da Virxe da O, amosando a man dereita e collendo o ventre coa esquerda, quizais do s\u00e9culo XVII.\nSufriu unha grande reforma na d\u00e9cada dos anos corenta, que lle afectou, sobre todo, \u00e1s b\u00f3vedas e \u00f3s ret\u00e1bulos laterais, que foron trocados polos actuais de ladrillo e cemento.\nO \u00fanico que se conservou foi o do presbiterio, datable nos \u00faltimos anos do s\u00e9culo XVIII, que tam\u00e9n sufriu diferentes arranxos para po\u00f1erlle tres imaxes modernas de grandes proporci\u00f3ns.\nCruceiro de Socastro.\nSit\u00faase nunha encrucillada no medio da aldea. De pedestal fanlle tres chanzos e a base, c\u00fabica. O varal \u00e9 corrente, primeiro de secci\u00f3n cuadrangular e logo octogonal. Segue o capitel, de catro lados, cunha cara de anxo no medio de cada un, moi tosca.\nTam\u00e9n a cruz \u00e9 normal, de secci\u00f3n cuadrangular, ag\u00e1s nos extremos. Cristo ten a cabeza ca\u00edda cara a un lado. Por detr\u00e1s est\u00e1 a Virxe das Angustias co fillo morto no colo, que non \u00e9 m\u00e1is que un meni\u00f1o se o comparamos coa Nai. Apoia os p\u00e9s sobre unha pequena pia\u00f1a que semella unha nube.\nTen unha inscrici\u00f3n initelixible que, ademais, non ten data. Pode ser obra do s\u00e9culo XIX.\nXacementos arqueol\u00f3xicos.\nCastro de Socastro.\nA s\u00f3 150 metros de Socastro, o castro da Idade de Ferro, sit\u00faase nun outeiro dun pequeno cordal, a 211 metros de altitude. \u00c9 visible dende t\u00f3dalas monta\u00f1as que arrodean esta conca fluvial, polo que se pode supo\u00f1er que fose a acr\u00f3pole m\u00e1is importante, tanto en n\u00famero de habitantes como en edificaci\u00f3ns. Ocupa unha pequena meseta, contando cunha planta ovalada tendendo a triangular e unha coroa que mide 100 metros no eixo norte-sur, e uns 70 metros de teste a oeste.\nRestan vestixios de parapetos; en troques parece que non contaba con foxo.\nDende o ano 2010, un campamento de rapaces e rapazas de diferentes pa\u00edses comezaron a recuperaci\u00f3n do castro. Ademais alg\u00fan que outro buscador de ouro fixo algunha pequena cata furtiva, debido a algunha lenda que sit\u00faa nel tesouros.\nHai constancia de que apareceron moedas, restos de mu\u00ed\u00f1os de man, t\u00e9gulas, \u201cpedras con letras\u201d, unha arae, un fragmento de inscrici\u00f3n de \u00e9poca romana.\nLenda.\nHai una lenda que di que cando vi\u00f1eron os mouros, agoch\u00e1ronse nunha mina, que comunicaba a aldea co xacemento, na que hab\u00eda escondido un fil\u00f3n de ouro.\nFesta.\n29 de xu\u00f1o, na honra de San Pedro."}
{"id": "284397", "revid": "85894", "url": "https://gl.wikipedia.org/wiki?curid=284397", "title": "Soutelo, Herbogo, Rois", "text": "Soutelo \u00e9 un lugar da parroquia de Herbogo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 18 habitantes (12 homes e 6 mulleres)."}
{"id": "284398", "revid": "85894", "url": "https://gl.wikipedia.org/wiki?curid=284398", "title": "Albagueira, Ermedelo, Rois", "text": "Albagueira \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 21 habitantes (9 homes e 12 mulleres)."}
{"id": "284399", "revid": "74264", "url": "https://gl.wikipedia.org/wiki?curid=284399", "title": "Boris Eikhenbaum", "text": "Boris Mikhailovich Eikhenbaum (en ruso \u0411\u043e\u0440\u0438\u0441 \u041c\u0438\u0445\u0430\u0439\u043b\u043e\u0432\u0438\u0447 \u042d\u0439\u0445\u0435\u043d\u0431\u0430\u0443\u043c), nado en Voronezh o 16 de outubro de 1886 e finado en San Petersburgo o 2 de novembro de 1959, foi un te\u00f3rico literario e historiador da literatura rusa, representante do formalismo ruso.\nTraxectoria.\nPasou a s\u00faa infancia e adolescencia na s\u00faa vila natal. Logo de rematar os estudos en 1905, foi a San Petersburgo e ingresou na Academia Militar M\u00e9dica Kirov, e en 1906 entrou na Facultade de Biolox\u00eda da Instituci\u00f3n Libre de P. F. Lesgaft, ao tempo que estudaba m\u00fasica (viol\u00edn, piano e voz). En 1907 deixou ese centro e comezou na Escola Musical de E. P. Raprof e na Facultade de Filolox\u00eda Hist\u00f3rica da Universidade Estatal de San Petersburgo. En 1909 abandonou por completo as s\u00faas aspiraci\u00f3ns profesionais no campo da m\u00fasica, centr\u00e1ndose na filolox\u00eda.\nEn 1909, logo de dous anos de estudo no departamento de eslavo-ruso, foi transferido ao departamento de romance-xerm\u00e1nicas, regresando ao anterior en 1911 e rematando os seus estudos universitarios en 1912.\nDesde 1913\u20131914 Eikhenbaum publicou en diversos peri\u00f3dicos e dirixiu recensi\u00f3ns sobre literaturas estranxeiras na publicaci\u00f3n \"\u0420\u0443\u0441\u0441\u043a\u0430\u044f \u043c\u043e\u043b\u0432\u0430\". En 1914 comezou as s\u00faas actividades docentes na escola de Y. G. Gurevich.\nUn momento importante da biograf\u00eda de Eikhenbaum foi a s\u00faa implicaci\u00f3n canda a outros membros da OPOJAZ (Sociedade para o Estudo da Linguaxe Po\u00e9tica), fundada en 1916. En 1918 uniuse ao grupo, participando nas s\u00faas investigaci\u00f3ns at\u00e9 mediados da d\u00e9cada de 1920. Eikhenbaum achegou ao grupo definici\u00f3ns e interpretaci\u00f3ns, e con ensaios como \"Theory of the \"Formal Method\"\" axudou a perfilar a s\u00faa visi\u00f3n da literatura.\nEntre 1947 e 1949 Eikhenbaum foi v\u00edtima dunha persecuci\u00f3n a trav\u00e9s da campa\u00f1a contra o \"cosmopolitismo sen ra\u00edces\" canda a V\u00edctor Zhirmunski, Grigori Gukovski e Mark Azadovski, a\u00ednda que se lle permitiu seguir coas s\u00faas investigaci\u00f3ns."}
{"id": "284400", "revid": "85894", "url": "https://gl.wikipedia.org/wiki?curid=284400", "title": "Busto, Ermedelo, Rois", "text": "Busto \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 41 habitantes (17 homes e 24 mulleres)."}
{"id": "284401", "revid": "85894", "url": "https://gl.wikipedia.org/wiki?curid=284401", "title": "A Casa do Vento, Ermedelo, Rois", "text": "A Casa do Vento \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a 11 habitantes (6 homes e 5 mulleres)."}
{"id": "284402", "revid": "85894", "url": "https://gl.wikipedia.org/wiki?curid=284402", "title": "O Codeso, Ermedelo, Rois", "text": "O Codeso \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 10 habitantes (3 homes e 7 mulleres)."}
{"id": "284403", "revid": "85894", "url": "https://gl.wikipedia.org/wiki?curid=284403", "title": "Figueiroa, Ermedelo, Rois", "text": "Figueiroa \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 44 habitantes (20 homes e 24 mulleres)."}
{"id": "284404", "revid": "85894", "url": "https://gl.wikipedia.org/wiki?curid=284404", "title": "Martelo, Ermedelo, Rois", "text": "Martelo \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 12 habitantes (6 homes e 6 mulleres)."}
{"id": "284405", "revid": "85894", "url": "https://gl.wikipedia.org/wiki?curid=284405", "title": "Ni\u00f1arelle, Ermedelo, Rois", "text": "Ni\u00f1arelle \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a seis habitantes (tres homes e tres mulleres)."}
{"id": "284406", "revid": "85894", "url": "https://gl.wikipedia.org/wiki?curid=284406", "title": "Sabacedo, Ermedelo, Rois", "text": "Sabacedo \u00e9 un lugar da parroquia de Ermedelo no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 15 habitantes (5 homes e 10 mulleres)."}
{"id": "284407", "revid": "85894", "url": "https://gl.wikipedia.org/wiki?curid=284407", "title": "O Casal, Costa, Rois", "text": "O Casal \u00e9 un lugar da parroquia de Costa no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 26 habitantes (12 homes e 14 mulleres)."}
{"id": "284408", "revid": "85894", "url": "https://gl.wikipedia.org/wiki?curid=284408", "title": "Ferreiros, Costa, Rois", "text": "Ferreiros \u00e9 un lugar da parroquia de Costa no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 77 habitantes (34 homes e 43 mulleres)."}
{"id": "284409", "revid": "85894", "url": "https://gl.wikipedia.org/wiki?curid=284409", "title": "Li\u00f1ares, Costa, Rois", "text": "Li\u00f1ares \u00e9 un lugar da parroquia de Costa no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 82 habitantes (37 homes e 45 mulleres)."}
{"id": "284410", "revid": "85894", "url": "https://gl.wikipedia.org/wiki?curid=284410", "title": "O Pazo, Costa, Rois", "text": "O Pazo \u00e9 un lugar da parroquia de Costa no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 16 habitantes (9 homes e 7 mulleres)."}
{"id": "284411", "revid": "85894", "url": "https://gl.wikipedia.org/wiki?curid=284411", "title": "Pinelas, Costa, Rois", "text": "Pinelas \u00e9 un lugar da parroquia de Costa no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 15 habitantes (5 homes e 10 mulleres)."}
{"id": "284412", "revid": "85894", "url": "https://gl.wikipedia.org/wiki?curid=284412", "title": "Bux\u00e1n, Bux\u00e1n, Rois", "text": "Bux\u00e1n \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 49 habitantes (22 homes e 27 mulleres)."}
{"id": "284413", "revid": "22570", "url": "https://gl.wikipedia.org/wiki?curid=284413", "title": "A Chisca, Bux\u00e1n, Rois", "text": "A Chisca \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 38 habitantes (18 homes e 20 mulleres)."}
{"id": "284414", "revid": "85894", "url": "https://gl.wikipedia.org/wiki?curid=284414", "title": "Espi\u00f1eira, Bux\u00e1n, Rois", "text": "Espi\u00f1eira \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 19 habitantes (11 homes e 8 mulleres)."}
{"id": "284415", "revid": "85894", "url": "https://gl.wikipedia.org/wiki?curid=284415", "title": "O Faro, Bux\u00e1n, Rois", "text": "O Faro \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a 24 habitantes (14 homes e 10 mulleres)."}
{"id": "284416", "revid": "85894", "url": "https://gl.wikipedia.org/wiki?curid=284416", "title": "Fontedelo, Bux\u00e1n, Rois", "text": "Fontedelo \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a catro habitantes (tres homes e unha muller)."}
{"id": "284417", "revid": "56817", "url": "https://gl.wikipedia.org/wiki?curid=284417", "title": "Fufelo, Bux\u00e1n, Rois", "text": "Fufelo \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 44 habitantes (20 homes e 24 mulleres)."}
{"id": "284418", "revid": "22570", "url": "https://gl.wikipedia.org/wiki?curid=284418", "title": "Peracova, Bux\u00e1n, Rois", "text": "Peracova \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 35 habitantes (17 homes e 18 mulleres)."}
{"id": "284419", "revid": "22570", "url": "https://gl.wikipedia.org/wiki?curid=284419", "title": "Picadizo, Bux\u00e1n, Rois", "text": "Picadizo \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 53 habitantes (23 homes e 30 mulleres)."}
{"id": "284420", "revid": "85894", "url": "https://gl.wikipedia.org/wiki?curid=284420", "title": "O Pi\u00f1eiro, Bux\u00e1n, Rois", "text": "O Pi\u00f1eiro \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Actualmente esta aldea conta cunha poboaci\u00f3n de 45 habitantes. A aldea conta con 26 casas, pero s\u00f3 a metade est\u00e1n habitadas.\nConstruci\u00f3ns civ\u00eds.\nO Pi\u00f1eiro conta cunha gran ponte de pedra no sur da aldea que cruza o seu r\u00edo. Ten unha altura de aproximadamente 3 metros e un largo duns 8 metros.\nOutra das grandes construci\u00f3n que podemos atopar nesta aldea \u00e9 o cruceiro, tam\u00e9n na parte sur da aldea.\nAdemais tam\u00e9n conta cun fant\u00e1stico r\u00edo no que podemos atopar d\u00faas fervezas, os antigos mu\u00ed\u00f1os de auga, diversas pontes, pozos (dun en concreto falaremos mais adiante), a uni\u00f3n de dous r\u00edos (r\u00edo de Silvarredonda e r\u00edo de Bux\u00e1n) etc...\nNo Pi\u00f1eiro at\u00f3pase tam\u00e9n a igrexa parroquial de San Xo\u00e1n de Bux\u00e1n, o campo da festa, a escola infantil e a casa e gran h\u00f3rreo do cura.\nLendas.\nA lenda m\u00e1is popular do lugar \u00e9 a \"lenda do pozo negro\". Esta lenda sit\u00faase no r\u00edo do Pi\u00f1eiro, nun dos seus pozos. O pozo negro \u00e9 chamado as\u00ed porque en teor\u00eda o seu fondo non se v\u00eda xa que por algunha raz\u00f3n todas as pedras desa zona son negras. Conta a lenda que nese pozo habitaba unha bruxa e a poboaci\u00f3n estaba sorprendida polo feito de non ver o fondo deste pozo e a posibilidade de que estivese embruxado, polo que se xuntou todo o pobo para comprobar se ti\u00f1a fondo ou non e se o habitaba unha bruxa ou non. A poboaci\u00f3n decidiu botar un carneiro \u00e1 auga para ver se tocaba fondo, polo que ataron o carneiro con 7 adivais e botaron as cordas \u00e1s \u00e1rbores para ir baixando o carneiro pouco a pouco. Cando a xente subiu o carneiro \u00e1 superficie s\u00f3 subiron os cornos do animal. A xente quedou moi abraiada por este feito e por esta lenda o pozo foi chamado as\u00ed.\nNon se sabe exactamente cal \u00e9 o pozo negro, pero o lugar no que coincide a xente \u00e9 este."}
{"id": "284421", "revid": "22570", "url": "https://gl.wikipedia.org/wiki?curid=284421", "title": "Xei, Bux\u00e1n, Rois", "text": "Xei \u00e9 un lugar da parroquia de Bux\u00e1n no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 36 habitantes (15 homes e 21 mulleres)."}
{"id": "284422", "revid": "89787", "url": "https://gl.wikipedia.org/wiki?curid=284422", "title": "Reino de Nova Zelandia", "text": "O Reino de Nova Zelandia () \u00e9 o territorio sobre o que a ra\u00ed\u00f1a de Nova Zelandia, Isabel II do Reino Unido, estende os seus dominios. O reino comprende Nova Zelandia, as Illas Cook, Niue, Tokelau e a Dependencia Ross na Ant\u00e1rtida. O termo de \"\u00ab\u00a0Realm of New Zealand\u00a0\u00bb\" \u00e9 empregado nos documentos do Gobernador Xeral de Nova Zelandia que datan do ano 1983.\nGobernador xeral.\nDado que Isabel II reside no Reino Unido, o seu representante en Nova Zelandia \u00e9 o gobernador xeral, que pos\u00fae todos os poderes moderadores da ra\u00ed\u00f1a. Este posto est\u00e1 ocupado por Patsy Reddy dende o ano 2016."}
{"id": "284423", "revid": "98629", "url": "https://gl.wikipedia.org/wiki?curid=284423", "title": "Roman Jakobson", "text": "Roman Jakobson (en ruso \u0420\u043e\u043c\u00e1\u043d \u00d3\u0441\u0438\u043f\u043e\u0432\u0438\u0447 \u042f\u043a\u043e\u0431\u0441\u00f3\u043d), nado en Moscova o 11 de outubro de 1896 e finado en Boston (Massachusetts) o 18 de xullo de 1982, foi un ling\u00fcista, fon\u00f3logo e te\u00f3rico literario ruso.\nTraxectoria.\nComezou a estudar linguas orientais na Universidade de Moscova, na \u00e9poca do auxe do simbolismo ruso (Alexander Blok, Andr\u00e9i Bely) e dos poetas futuristas como Velimir Jl\u00e9bnikov ou Vladimir Maiakovski. En 1914 impulsou a creaci\u00f3n do C\u00edrculo ling\u00fc\u00edstico de Moscova, e nesa \u00e9poca estudaba a po\u00e9tica, dentro do formalismo ruso. Al\u00ed iniciou a s\u00faa relaci\u00f3n co fon\u00f3logo Nikol\u00e1i Trubetsk\u00f3i.\nEn 1920 marchou a Praga, onde formou parte do C\u00edrculo ling\u00fc\u00edstico de Praga, e deu clase na universidade de Brno. EN 1930 defendeu a s\u00faa tese doutoral na capital bohemia, mais viuse obrigado a deixar a cidade en 1939, trala invasi\u00f3n nazi de Checoslovaquia, por mor da s\u00faa orixe xud\u00eda. Deu clase en Copenhague, Oslo e Uppsala, mais trala invasi\u00f3n nazi de Noruega e a ameaza de invasi\u00f3n de Suecia viuse obrigado a emigrar de novo, desta volta cara aos Estados Unidos en 1941.\nCanda a Andr\u00e9 Martinet, Claude L\u00e9vi-Strauss e Morris Swadesh foi un dos fundadores do C\u00edrculo ling\u00fc\u00edstico de Nova York, m\u00e1is tarde convertido na Asociaci\u00f3n Internacional de Ling\u00fc\u00edstica. Deu clases en Columbia, Harvard e o Instituto de Tecnolox\u00eda de Massachusetts. Influ\u00edu nas formulaci\u00f3ns estruturais da antropolox\u00eda de L\u00e9vi-Strauss, sendo m\u00e1is tarde reivindicado e difundido en Francia.\nTeor\u00eda.\nA s\u00faa obra \u00e9 dispersa e non est\u00e1 sistematizada en grandes volumes. Consta de 475 t\u00edtulos, dos que 374 son libros ou artigos e 101 son textos diversos (poemas, prefacios, introduci\u00f3ns ou artigos xornal\u00edsticos). Amais, boa parte foi realizada en colaboraci\u00f3n con outros autores. At\u00e9 1939 ocupouse principalmente de po\u00e9tica e teor\u00eda da literatura, e na s\u00faa etapa estadounidenses centrouse na ling\u00fc\u00edstica.\nJakobson era un investigador te\u00f3rico m\u00e1is ca emp\u00edrico, e de car\u00e1cter multidisciplinar, abranguendo campos como a antropolog\u00eda, a patolox\u00eda da linguaxe, a estil\u00edstica, o folclore ou a teor\u00eda da informaci\u00f3n.\nRedactou a primeira definici\u00f3n moderna do fonema (\"Impresi\u00f3n mental dun son, unidade m\u00ednima distintiva ou veh\u00edculo sem\u00e1ntico m\u00ednimo\"), e reduciu todas as oposici\u00f3ns fonol\u00f3xicas posibles a unha ducia, o que foi criticado polo seu car\u00e1cter reducionista e de tendencia binaria que non sempre se axusta a unha realidade ling\u00fc\u00edstica m\u00e1is variada. Amais, foi un pioneiro da fonolox\u00eda diacr\u00f3nica.\nAs s\u00faas investigaci\u00f3ns sobre a linguaxe infantil foron tam\u00e9n moi innovadoras, ao destacar o papel universal que na mesma te\u00f1en as oclusivas e as nasais. Tam\u00e9n fixo estudos pioneiros sobre as afasias, describindo dous tipos de anomal\u00edas: as relacionadas coa \"selecci\u00f3n\" de unidades ling\u00fc\u00edsticas ou anomal\u00edas \"paradigm\u00e1ticas\", e as relacionadas coa \"combinaci\u00f3n\" das mesmas, ou anomal\u00edas \"sintagm\u00e1ticas\". Este modelo inspirouse parcialmente nas consideraci\u00f3ns de Ferdinand de Saussure, pai do estruturalismo. \u00c1 s\u00faa vez Jakobson influ\u00edu en estruturalistas como Claude L\u00e9vi-Strauss e posestruturalistas como Jacques Lacan -Lacan entende, a partir dos estudos de Jakobson sobre as afasias, que o paradigm\u00e1tico ou selectivo \u00e9 coalescente co que Sigmund Freud chama \"condensaci\u00f3n\" e o metaf\u00f3rico, e que o sintagm\u00e1tico \u00e9 meton\u00edmico ou o que Freud chama \"desprazamento\". Este estudo provocou un interese apaixonado no campo da neurolox\u00eda e a psiquiatr\u00eda e a renovaci\u00f3n dos estudos m\u00e9dicos neste campo.\nA estil\u00edstica e a po\u00e9tica foron as preocupaci\u00f3ns m\u00e1is antigas e profundas de Jakobson. As s\u00faas teor\u00edas desenvolv\u00e9ronse dentro do formalismo ruso, que constitu\u00eda unha reacci\u00f3n contra unha tradici\u00f3n de teor\u00eda literaria rusa excesivamente dominada polos aspectos sociais, e polo tanto d\u00e1 moita importancia \u00e1s formas, desde as m\u00e1is simples (recorrencias f\u00f3nicas) \u00e1s m\u00e1is complexas (x\u00e9neros literarios).\nDa s\u00faa teor\u00eda da informaci\u00f3n, constitu\u00edda en 1948 e articulada en torno aos factores da comunicaci\u00f3n (emisor, receptor, referente, canle, mensaxe e c\u00f3digo), Jakobson deduciu a existencia de seis funci\u00f3ns da linguaxe: expresiva, apelativa, representativa, f\u00e1ctica, po\u00e9tica e metaling\u00fc\u00edstica, completando as\u00ed o modelo de Karl B\u00fchler.\nEsta s\u00edntese, tan operativa, foi moi utilizada desde ent\u00f3n. Por\u00e9n, foi criticada argumentando que engade unha funci\u00f3n est\u00e9tica mais non explica debidamente a funci\u00f3n l\u00fadica, que non poder\u00eda inclu\u00edrse sen problemas dentro da funci\u00f3n po\u00e9tica."}
{"id": "284424", "revid": "1131", "url": "https://gl.wikipedia.org/wiki?curid=284424", "title": "O Mosteiro, O Mosteiro, Cervantes", "text": "O Mosteiro \u00e9 un lugar da parroquia do Mosteiro no concello lugu\u00e9s de Cervantes na comarca dos Ancares. Segundo o IGE, en 2020 contaba non ti\u00f1a habitante alg\u00fan."}
{"id": "284425", "revid": "89787", "url": "https://gl.wikipedia.org/wiki?curid=284425", "title": "Bolois, O Mosteiro, Cervantes", "text": "Bolois \u00e9 un lugar da parroquia do Mosteiro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 9 habitantes (6 homes e 3 mulleres)."}
{"id": "284426", "revid": "89787", "url": "https://gl.wikipedia.org/wiki?curid=284426", "title": "Queirugal, O Mosteiro, Cervantes", "text": "Queirugal \u00e9 un lugar da parroquia do Mosteiro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 8 habitantes (4 homes e 4 mulleres)."}
{"id": "284427", "revid": "85894", "url": "https://gl.wikipedia.org/wiki?curid=284427", "title": "San Mart\u00edn das Ca\u00f1adas, O Mosteiro, Cervantes", "text": "San Mart\u00edn das Ca\u00f1adas \u00e9 un lugar da parroquia do Mosteiro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 24 habitantes (14 homes e 10 mulleres)."}
{"id": "284428", "revid": "89787", "url": "https://gl.wikipedia.org/wiki?curid=284428", "title": "Santa Xusta, O Mosteiro, Cervantes", "text": "Santa Xusta \u00e9 un lugar da parroquia do Mosteiro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 4 habitantes (3 homes e 1 muller)."}
{"id": "284429", "revid": "89787", "url": "https://gl.wikipedia.org/wiki?curid=284429", "title": "Vilax\u00e1n, O Mosteiro, Cervantes", "text": "Vilax\u00e1n \u00e9 un lugar da parroquia do Mosteiro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 15 habitantes (7 homes e 8 mulleres)."}
{"id": "284431", "revid": "85894", "url": "https://gl.wikipedia.org/wiki?curid=284431", "title": "Padornelo, A Ribeira, Cervantes", "text": "Padornelo \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 18 habitantes (9 homes e 9 mulleres)."}
{"id": "284432", "revid": "85894", "url": "https://gl.wikipedia.org/wiki?curid=284432", "title": "Cabana, A Ribeira, Cervantes", "text": "Cabana \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 2 habitantes (1 home e 1 muller)."}
{"id": "284433", "revid": "85894", "url": "https://gl.wikipedia.org/wiki?curid=284433", "title": "Drada, A Ribeira, Cervantes", "text": "Drada \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 5 habitantes (3 homes e 2 mulleres)."}
{"id": "284434", "revid": "1131", "url": "https://gl.wikipedia.org/wiki?curid=284434", "title": "Drada", "text": "O top\u00f3nimo galego Drada pode referirse a:"}
{"id": "284435", "revid": "109216", "url": "https://gl.wikipedia.org/wiki?curid=284435", "title": "SM-liiga 2014-2015", "text": "A tempada 2014-2015 da Liiga] ser\u00e1 a 40\u00aa edici\u00f3n da m\u00e1xima categor\u00eda do h\u00f3ckey sobre xeo en Finlandia (segunda baixo a denominaci\u00f3n actual de Liiga. A liga regular comezar\u00e1 o 14 de setembro de 2013 e rematar\u00e1 o 12 de marzo de 2015, mentres que o comezo dos play-offs polo t\u00edtulo ter\u00e1 lugar o 14 de marzo de 2015. A gran novidade desta tempada ser\u00e1 a incorporaci\u00f3n do Vaasan Sport, procedente da Mestis, que foi admitido na Liiga o 28 de febreiro de 2014 para substitu\u00edr o Jokerit de Helsinqui, que pasou a competir na Kontinental Hockey League (KHL), regresando o club de Vaasa \u00e1 m\u00e1xima categor\u00eda do h\u00f3ckey sobre xeo finland\u00e9s logo de ter xogado na tempada inaugural.\nAo final da tempada, o K\u00e4rp\u00e4t de Oulu alzouse coa s\u00faa s\u00e9tima Kanada-malja tras impo\u00f1erse na final ao Tappara de Tampere por 4-7."}
{"id": "284436", "revid": "85894", "url": "https://gl.wikipedia.org/wiki?curid=284436", "title": "Ig\u00f3n, A Ribeira, Cervantes", "text": "Ig\u00f3n \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a cinco habitantes (tres homes e d\u00faas mulleres). Comp\u00f3\u00f1eno tres casas: casa da Casta\u00f1eira, casa de Mour\u00e1digo e casa da Casoa.\nToponimia.\nA orixe do top\u00f3nimo da aldea de Ig\u00f3n puido ser \"villa Iconi\", nome xerm\u00e1nico dun posible fundador chamado \"Ico\" ou \"Igo\". Nun documento que prov\u00e9n do mosteiro de Penamaior, en Becerre\u00e1, o nome da aldea aparece escrito como \"Ygon\" no 1309 e noutro do mosteiro de Carracedo do Bierzo como \"Eygon\" no 1384.\nTendo en conta o anterior, a antig\u00fcidade da aldea de Ig\u00f3n poder\u00edase situar entre os s\u00e9culos V e VII, durante o reinado suevo ou visigodo. O engadido do \"H\" en \"Hig\u00f3n\" \u00e9 moi posterior e sen base etimol\u00f3xica, sendo probablemente castelanizado confundido por (Figo)."}
{"id": "284437", "revid": "85894", "url": "https://gl.wikipedia.org/wiki?curid=284437", "title": "San Mart\u00edn, A Ribeira, Cervantes", "text": "San Mart\u00edn \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 14 habitantes (8 homes e 6 mulleres)."}
{"id": "284438", "revid": "88628", "url": "https://gl.wikipedia.org/wiki?curid=284438", "title": "San Mart\u00edn", "text": "O top\u00f3nimo San Mart\u00edn \u00e9 a forma propia da variante oriental do galego para San Marti\u00f1o, co diminutivo -\"\u00edn\" no canto de -i\u00f1o. P\u00f3dese referir a:"}
{"id": "284439", "revid": "1131", "url": "https://gl.wikipedia.org/wiki?curid=284439", "title": "Seimeira, A Ribeira, Cervantes", "text": "Seimeira \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 non ti\u00f1a habitante alg\u00fan."}
{"id": "284440", "revid": "85894", "url": "https://gl.wikipedia.org/wiki?curid=284440", "title": "Souto, A Ribeira, Cervantes", "text": "Souto \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 2 habitantes (1 home e 1 muller)."}
{"id": "284441", "revid": "89787", "url": "https://gl.wikipedia.org/wiki?curid=284441", "title": "Tarnas, A Ribeira, Cervantes", "text": "Tarnas \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 12 habitantes (8 homes e 4 mulleres)."}
{"id": "284442", "revid": "85894", "url": "https://gl.wikipedia.org/wiki?curid=284442", "title": "Orb\u00e1n, A Ribeira, Cervantes", "text": "Orb\u00e1n \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE en 2013 ti\u00f1a un habitante (unha muller)."}
{"id": "284443", "revid": "1131", "url": "https://gl.wikipedia.org/wiki?curid=284443", "title": "Orb\u00e1n", "text": "O top\u00f3nimo galego Orb\u00e1n pode referirse a:\nAmais, como apelido pode referirse a:"}
{"id": "284444", "revid": "89787", "url": "https://gl.wikipedia.org/wiki?curid=284444", "title": "Valgos, A Ribeira, Cervantes", "text": "Valgos \u00e9 un lugar da parroquia da Ribeira no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 14 habitantes (7 homes e 7 mulleres)."}
{"id": "284445", "revid": "5856385", "url": "https://gl.wikipedia.org/wiki?curid=284445", "title": "Peter Mutharika", "text": "Arthur Peter Mutharika, nado en Chisoka en 1940, \u00e9 un pol\u00edtico, educador e avogado de Malaui, que foi presidente de Malaui desde o 31 de maio de 2014 ata o 28 de xu\u00f1o de 2020.\nTraxectoria.\nIrm\u00e1n do terceiro presidente de Malaui, Bingu wa Mutharika, Peter Mutharika traballou na \u00e1rea da xustiza internacional a nivel internacional. \u00c9 un experto en dereito econ\u00f3mico internacional, dereito internacional e dereito constitucional comparado.\nEn agosto de 2021, o Tribunal Constitucional examina un recurso interposto polo Partido Dem\u00f3crata Progresista de Peter Mutharika. Pide a cancelaci\u00f3n das elecci\u00f3ns presidenciais de 2020 porque a catro dos seus representantes prohib\u00eduselles participar na Comisi\u00f3n Electoral."}
{"id": "284446", "revid": "5863", "url": "https://gl.wikipedia.org/wiki?curid=284446", "title": "Mighello Blanco", "text": "Miguel \u00c1ngel Blanco, antes co\u00f1ecido como Mighello Blanco, nado en Cangas o 29 de setembro de 1973, \u00e9 un actor de cinema, televisi\u00f3n e teatro."}
{"id": "284447", "revid": "85894", "url": "https://gl.wikipedia.org/wiki?curid=284447", "title": "Vilanova, San Pedro de Cervantes, Cervantes", "text": "Vilanova \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 13 habitantes, dos cales 7 eran homes e 6 eran mulleres."}
{"id": "284448", "revid": "85894", "url": "https://gl.wikipedia.org/wiki?curid=284448", "title": "Trigais, San Pedro de Cervantes, Cervantes", "text": "Trigais \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a dous habitantes (d\u00faas mulleres)."}
{"id": "284449", "revid": "85894", "url": "https://gl.wikipedia.org/wiki?curid=284449", "title": "San Pedro, San Pedro de Cervantes, Cervantes", "text": "San Pedro \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 27 habitantes, dos cales 16 eran homes e 11 eran mulleres."}
{"id": "284450", "revid": "1131", "url": "https://gl.wikipedia.org/wiki?curid=284450", "title": "Robledo, San Pedro de Cervantes, Cervantes", "text": "Robledo \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 non ti\u00f1a habitante alg\u00fan."}
{"id": "284451", "revid": "85894", "url": "https://gl.wikipedia.org/wiki?curid=284451", "title": "Riande, San Pedro de Cervantes, Cervantes", "text": "Riande \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 estaba despoboado."}
{"id": "284452", "revid": "23204", "url": "https://gl.wikipedia.org/wiki?curid=284452", "title": "Paderne, San Pedro de Cervantes, Cervantes", "text": "Paderne \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 2 habitantes (1 home e 1 muller)."}
{"id": "284453", "revid": "23204", "url": "https://gl.wikipedia.org/wiki?curid=284453", "title": "Chandeiro, San Pedro de Cervantes, Cervantes", "text": "Chandeiro \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 12 habitantes, dos cales 8 eran homes e 4 eran mulleres."}
{"id": "284454", "revid": "85894", "url": "https://gl.wikipedia.org/wiki?curid=284454", "title": "Chan de Lagares, San Pedro de Cervantes, Cervantes", "text": "Chan de Lagares \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 3 habitantes, dos cales 2 eran homes e 1 era muller."}
{"id": "284455", "revid": "85894", "url": "https://gl.wikipedia.org/wiki?curid=284455", "title": "As Casas do R\u00edo, San Pedro de Cervantes, Cervantes", "text": "As Casas do R\u00edo \u00e9 un lugar da parroquia de San Pedro de Cervantes no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 1 habitante, 1 home."}
{"id": "284456", "revid": "85894", "url": "https://gl.wikipedia.org/wiki?curid=284456", "title": "A Ch\u00e1, San Tom\u00e9 de Cancelada, Cervantes", "text": "A Ch\u00e1 \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 10 habitantes (7 homes e 3 mulleres)."}
{"id": "284457", "revid": "1131", "url": "https://gl.wikipedia.org/wiki?curid=284457", "title": "Barreiro, San Tom\u00e9 de Cancelada, Cervantes", "text": "Barreiro \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 non ti\u00f1a habitante alg\u00fan."}
{"id": "284458", "revid": "89787", "url": "https://gl.wikipedia.org/wiki?curid=284458", "title": "Dumia, San Tom\u00e9 de Cancelada, Cervantes", "text": "Dumia \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 40 habitantes (23 homes e 17 mulleres)."}
{"id": "284459", "revid": "89787", "url": "https://gl.wikipedia.org/wiki?curid=284459", "title": "Eilarr\u00edo, San Tom\u00e9 de Cancelada, Cervantes", "text": "Eilarr\u00edo \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 12 habitantes (6 homes e 6 mulleres)."}
{"id": "284460", "revid": "2520", "url": "https://gl.wikipedia.org/wiki?curid=284460", "title": "Linfoma linfoplasmac\u00edtico", "text": ""}
{"id": "284461", "revid": "2520", "url": "https://gl.wikipedia.org/wiki?curid=284461", "title": "Inmunocitoma linfoplasmac\u00edtico", "text": ""}
{"id": "284463", "revid": "89787", "url": "https://gl.wikipedia.org/wiki?curid=284463", "title": "A Estrada, San Tom\u00e9 de Cancelada, Cervantes", "text": "A Estrada \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 8 habitantes (4 homes e 4 mulleres)."}
{"id": "284465", "revid": "27155", "url": "https://gl.wikipedia.org/wiki?curid=284465", "title": "Macroglobulinemia de Waldenstr\u00f6m", "text": "A macroglobulinema de Waldenstr\u00f6m (MW), tam\u00e9n co\u00f1ecida coma doenza de Waldenstr\u00f6m ou linfoma linfoplasm\u00e1tico, \u00e9 un cancro que afecta \u00e1s c\u00e9lulas plasmocitoides. Adoita ser clasificado coma un linfoma non Hodgkin de tipo indolente, isto \u00e9, de curso benigno, tal e como se recolle na clasificaci\u00f3n REAL da OMS para os linfomas. O principal anticorpo implicado na doenza \u00e9 a inmunoglobulina M (IgM), a\u00ednda que pode non secretarse ning\u00fan tipo de anticorpo.\nO seu nome prov\u00e9n do doutor sueco Jan G\u00f6sta Waldenstrom, primeiro en identificar a enfermidade.\nEtiolox\u00eda.\nA etiopatoxenia da doenza de Waldenstr\u00f6m \u00e9 a proliferaci\u00f3n incontrolada dun grupo de c\u00e9lulas denominadas c\u00e9lulas plasm\u00e1ticas, produto da diferenciaci\u00f3n dos linfocitos B.\nAs causas que levan a que sobreve\u00f1a a doenza son desco\u00f1ecidas. Por\u00e9n, tiv\u00e9ronse identificados varios factores de risco que aumentan as probablidades de padecer a enfermidade. As persoas con doenzas autoinmunes te\u00f1en entre o dobre e o tripo de probabilidades de desenvolver un linfoma linfoplasmoc\u00edtico, e o risco aumenta consider\u00e1belmente en afectados por hepatite, VIH e a rickettsiose ou febre botonosa mediterr\u00e1nea (provocada pola bacteria Rickettsia conorii).\nO feito de ter familiares de primeiro grao afectos aumenta o risco, t\u00e9ndose identificada unha agregaci\u00f3n familiar. Demostrouse unha asociaci\u00f3n entre a MW e o locus 6p21.3 no cromosoma 6.\nEpidemiolox\u00eda.\nA MW \u00e9 unha doenza infrecuente, e constit\u00fae entre o 1 e o 2% dos cancros hematol\u00f3xicos. Afecta m\u00e1is aos homes que \u00e1s mulleres, tendo unha incidencia de 3,4 afectos por cada mill\u00f3n de homes, e 1,7 afectas por cada mill\u00f3n de mulleres. A idade media de inicio da enfermidade \u00e9 de 64 anos, e a supervivencia media dende o diagn\u00f3stico \u00e9 de 5 anos.\nS\u00edntomas e signos.\nA principal sintomatolox\u00eda da MW prod\u00facese pola infiltraci\u00f3n de c\u00e9lulas tumorais nos diferentes tecidos. As\u00ed, os s\u00edntomas principais son:\nAdemais, o dep\u00f3sito da paraprote\u00edna pode dar lugar a polineuripat\u00edas.\nA secreci\u00f3n de anticorpos (sobre todo de tipo IgM) pode aumentar a viscosidade do sangue, producindo unha s\u00edndrome de hiperviscosidade. Esta s\u00edndrome. que pode chegar a afectar at\u00e9 un 40% dos doentes de MW, caracter\u00edzase por afectar especialmente ao \u00f3rganos oculares, dando lugar a dilataci\u00f3n das veas retinianas e edema de papila. Outros s\u00edntomas secundarios \u00e1 hiperviscosidade son o estupor, as hemorraxias e a insuficiencia card\u00edaca.\nDiagn\u00f3stico.\nPara diagnosticar unha MW c\u00f3mpre realizar unha an\u00e1lise de sangue, e posteriormente, se os datos son orientativos, realizar unha biopsia da medula \u00f3sea para confirmar o diagn\u00f3stico.\nLaboratorio.\nA anal\u00edtica de laboratorio da MW caracter\u00edzase polos seguintes trazos:\nBiopsia de medula \u00f3sea.\nA biopsia da medula \u00f3sea \u00e9 necesaria para confirmar o diagn\u00f3stico de MW. Nela obs\u00e9rvase a presenza de hipercelularidade a expensas de c\u00e9lulas linfoplasmocitoides tipo IgM. Inmunohistoqu\u00edmicamente son positivas para CD19 e CD20, e negativas paras CD5, CD10 e CD23.\nTratamento.\nO tratamento da MW depende da sintomatolox\u00eda. Os casos que non manifesten s\u00edntomas non precisan tratamento ning\u00fan, seguindo nestes casos unha conduta expectante e realizando controis peri\u00f3dicos nos servizos de hematolox\u00eda. Polo xeral, reciben tratamento os pacientes con MW que presenten s\u00edntomas constitucionais como fatiga, perda de peso ou suor nocturno; s\u00edndrome de hiperviscosidade, anemia e trastornos da coagulaci\u00f3n; hepatomegalia ou esplenomegalia; e linfadenopat\u00edas.\nExisten diferentes f\u00e1rmacos aprobados para o tratamento da MW, entre os que destacan:\nDende o ano 2013, a FDA (\"Food and Drug Administration\") autorizou, para o tratamento da macroglobulinmeia de Waldenstr\u00f6m, un novo f\u00e1rmaco, o Ibrutinib.\nEn caso de que o tratamento farmacol\u00f3xico fracase, \u00e9 pos\u00edbel o transplante aut\u00f3logo de medula \u00f3sea.\nProgn\u00f3stico.\nA supervivencia media con tratamento m\u00e9dico axeitado ap\u00f3s o diagn\u00f3stico \u00e9 de 10 anos.\nSon factores de mal progn\u00f3stico, e polo tanto acurtan a esperanza de vida, os seguintes par\u00e1metros:"}
{"id": "284466", "revid": "89787", "url": "https://gl.wikipedia.org/wiki?curid=284466", "title": "Albert Dalmau", "text": "Albert Dalmau Mart\u00ednez, nado o 16 de marzo de 1992 en Sils, Xirona, \u00e9 un futbolista profesional catal\u00e1n que xoga de lateral dereito no Club Deportivo Lugo da Segunda Divisi\u00f3n.\nTraxectoria.\nAlbert Dalmau, nado en Sils, Catalu\u00f1a, comezou a xogar ao f\u00fatbol no equipo da s\u00faa vila natal, traslad\u00e1ndose con 13 anos a La Masia, polo que pasou formar parte das categor\u00edas inferiores do FC Barcelona. Al\u00ed permaneceu onde permaneceu at\u00e9 o ano 2011, debutando como j\u00fanior no FC Barcelona B da Terceira divisi\u00f3n o 9 de maio de 2010, nun partido ante o Orihuela CF, que rematou con vitoria blaugrana por 1\u20132. Ese mesmo ano o Brcelona B regresar\u00eda \u00e1 Segunda Divisi\u00f3n B logo dunha ausencia de 11 anos. Entre 2008 e 2010 foi internacional coa en categor\u00edas inferiores (Sub-17, Sub-18 e Sub-19), onde conseguiu acadar o terceiro posto no Mundial Sub-17 de 2009 de Nixeria.\nNos seus primeiro anos Damau xogar\u00eda na posici\u00f3n de central, a\u00ednda que posteriormente ser\u00eda trasladado \u00e1 posici\u00f3n de lateral dereito con vocaci\u00f3n ofensiva. Foi ademais convocado co primeiro equipo do \"Bar\u00e7a\", ent\u00f3n adestrado por Josep Guardiola, d\u00faas xornadas de Liga de Primeira Divisi\u00f3n, fronte o Getafe CF e o Atl\u00e9tico de Madrid. Debutou co primeiro equipo finalmente nun amig\u00e1bel en Wembley en 2009, facendo a pretempada dese ano e despois a do seguinte curso por Asia. Con todo, a titularidade de Mart\u00edn Montoya, levou ao xogador catal\u00e1n a cambiar de aires e fichar polo Valencia CF B, onde pasou d\u00faas temporadas xogando na Segunda Divisi\u00f3n B. No ano 2013 Dalmau asinar\u00eda co C\u00e1diz CFda mesma categor\u00eda, onde pasar\u00eda un ano m\u00e1is. Na tempada 2014-15, asina contrato por dous anos na Segunda Divisi\u00f3n co CD Lugo. Tras non gozar de protagonismo co equipo galego, club e xogador deciden rescindir o contrato, asinando libre polo C\u00f3rdoba CF."}
{"id": "284469", "revid": "2520", "url": "https://gl.wikipedia.org/wiki?curid=284469", "title": "Doenza de Waldenstr\u00f6m", "text": ""}
{"id": "284470", "revid": "2520", "url": "https://gl.wikipedia.org/wiki?curid=284470", "title": "Enfermidade de Waldenstr\u00f6m", "text": ""}
{"id": "284471", "revid": "2520", "url": "https://gl.wikipedia.org/wiki?curid=284471", "title": "Linfoma linfoplasmoc\u00edtico", "text": ""}
{"id": "284472", "revid": "23204", "url": "https://gl.wikipedia.org/wiki?curid=284472", "title": "Tolemia", "text": ""}
{"id": "284473", "revid": "25871", "url": "https://gl.wikipedia.org/wiki?curid=284473", "title": "Os Picos, San Tom\u00e9 de Cancelada, Cervantes", "text": "Os Picos \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 8 habitantes (2 homes e 6 mulleres)."}
{"id": "284474", "revid": "98629", "url": "https://gl.wikipedia.org/wiki?curid=284474", "title": "Os Picos", "text": "O top\u00f3nimo Os Picos pode referirse a varios lugares de Galiza:"}
{"id": "284475", "revid": "89787", "url": "https://gl.wikipedia.org/wiki?curid=284475", "title": "Vilafrial, San Tom\u00e9 de Cancelada, Cervantes", "text": "Vilafrial \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 4 habitantes (2 homes e 2 mulleres)."}
{"id": "284476", "revid": "89787", "url": "https://gl.wikipedia.org/wiki?curid=284476", "title": "Vilartote, San Tom\u00e9 de Cancelada, Cervantes", "text": "Vilartote \u00e9 un lugar da parroquia de San Tom\u00e9 de Cancelada no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 7 habitantes (4 homes e 3 mulleres)."}
{"id": "284477", "revid": "85894", "url": "https://gl.wikipedia.org/wiki?curid=284477", "title": "Barra, O Castro, Cervantes", "text": "Barra \u00e9 un lugar da parroquia do Castro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 4 habitantes (2 homes e 2 mulleres)."}
{"id": "284478", "revid": "85894", "url": "https://gl.wikipedia.org/wiki?curid=284478", "title": "Bustelo, O Castro, Cervantes", "text": "Bustelo \u00e9 un lugar da parroquia do Castro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 9 habitantes (6 homes e 3 mulleres)."}
{"id": "284479", "revid": "85894", "url": "https://gl.wikipedia.org/wiki?curid=284479", "title": "Couso, O Castro, Cervantes", "text": "Couso \u00e9 un lugar da parroquia do Castro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 11 habitantes (6 homes e 5 mulleres)."}
{"id": "284480", "revid": "85894", "url": "https://gl.wikipedia.org/wiki?curid=284480", "title": "R\u00edo, O Castro, Cervantes", "text": "R\u00edo \u00e9 un lugar da parroquia do Castro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 9 habitantes (5 homes e 4 mulleres)."}
{"id": "284481", "revid": "85894", "url": "https://gl.wikipedia.org/wiki?curid=284481", "title": "Sabadelle, O Castro, Cervantes", "text": "Sabadelle \u00e9 un lugar da parroquia do Castro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 13 habitantes (9 homes e 4 mulleres)."}
{"id": "284482", "revid": "89787", "url": "https://gl.wikipedia.org/wiki?curid=284482", "title": "Vilaluz, O Castro, Cervantes", "text": "Vilaluz \u00e9 un lugar da parroquia do Castro no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 17 habitantes (8 homes e 9 mulleres)."}
{"id": "284484", "revid": "23204", "url": "https://gl.wikipedia.org/wiki?curid=284484", "title": "A Freita, Cereixedo, Cervantes", "text": "A Freita \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 13 habitantes, dos cales 5 eran homes e 8 eran mulleres."}
{"id": "284486", "revid": "85894", "url": "https://gl.wikipedia.org/wiki?curid=284486", "title": "Airo\u00e1, Cereixedo, Cervantes", "text": "Airo\u00e1 \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 9 habitantes, dos cales 6 eran homes e 3 eran mulleres."}
{"id": "284487", "revid": "23204", "url": "https://gl.wikipedia.org/wiki?curid=284487", "title": "Aucella, Cereixedo, Cervantes", "text": "Aucella \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 11 habitantes, dos cales 9 eran homes e 2 eran mulleres."}
{"id": "284488", "revid": "23204", "url": "https://gl.wikipedia.org/wiki?curid=284488", "title": "Cabanas Antigas, Cereixedo, Cervantes", "text": "Cabanas Antigas \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 6 habitantes, dos cales 3 eran homes e 3 eran mulleres."}
{"id": "284489", "revid": "23204", "url": "https://gl.wikipedia.org/wiki?curid=284489", "title": "A Campa da Bra\u00f1a, Cereixedo, Cervantes", "text": "A Campa da Bra\u00f1a \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 5 habitantes, dos cales 3 eran homes e 2 eran mulleres."}
{"id": "284490", "revid": "624", "url": "https://gl.wikipedia.org/wiki?curid=284490", "title": "A Campa", "text": "O top\u00f3nimo A Campa pode referirse a:"}
{"id": "284492", "revid": "85894", "url": "https://gl.wikipedia.org/wiki?curid=284492", "title": "A Campa de Fieir\u00f3, Cereixedo, Cervantes", "text": "A Campa de Fieir\u00f3 \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 estaba deshabitado."}
{"id": "284493", "revid": "85894", "url": "https://gl.wikipedia.org/wiki?curid=284493", "title": "Cancill\u00f3s, Cereixedo, Cervantes", "text": "Cancill\u00f3s \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 8 habitantes, dos cales 6 eran homes e 2 eran mulleres."}
{"id": "284494", "revid": "85894", "url": "https://gl.wikipedia.org/wiki?curid=284494", "title": "Castelo de Frades, Cereixedo, Cervantes", "text": "Castelo de Frades \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 9 habitantes, dos cales 6 eran homes e 3 eran mulleres."}
{"id": "284495", "revid": "85894", "url": "https://gl.wikipedia.org/wiki?curid=284495", "title": "Cela, Cereixedo, Cervantes", "text": "Cela \u00e9 un lugar da parroquia de Cereixedo no concello lugu\u00e9s de Cervantes na comarca dos Ancares. Segundo o Instituto Galego de Estat\u00edstica, en 2021 ti\u00f1a 20 habitantes, dos cales 12 eran homes e 8 eran mulleres."}
{"id": "284496", "revid": "89787", "url": "https://gl.wikipedia.org/wiki?curid=284496", "title": "Estremar de Riba, Quindous, Cervantes", "text": "Estremar de Riba \u00e9 un lugar da parroquia de Quindous no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 4 habitantes (3 homes e 1 muller)."}
{"id": "284497", "revid": "89787", "url": "https://gl.wikipedia.org/wiki?curid=284497", "title": "Quindous, Quindous, Cervantes", "text": "Quindous \u00e9 un lugar da parroquia de Quindous no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 28 habitantes (16 homes e 12 mulleres)."}
{"id": "284498", "revid": "98629", "url": "https://gl.wikipedia.org/wiki?curid=284498", "title": "Savane, Quindous, Cervantes", "text": "Savane \u00e9 un lugar da parroquia de Quindous no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 12 habitantes (5 homes e 7 mulleres)."}
{"id": "284499", "revid": "85894", "url": "https://gl.wikipedia.org/wiki?curid=284499", "title": "A Lama, Noceda, Cervantes", "text": "A Lama \u00e9 un lugar da parroquia de Noceda no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 2 habitantes (1 home e 1 muller).\nToponimia.\nO or\u00f3nimo prov\u00e9n do lat\u00edn , e indica un lugar con lama ou lodo."}
{"id": "284500", "revid": "85894", "url": "https://gl.wikipedia.org/wiki?curid=284500", "title": "Noceda, Noceda, Cervantes", "text": "Noceda \u00e9 un lugar da parroquia de Noceda no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 23 habitantes (12 homes e 11 mulleres)."}
{"id": "284501", "revid": "89787", "url": "https://gl.wikipedia.org/wiki?curid=284501", "title": "Porc\u00eds, Noceda, Cervantes", "text": "Porc\u00eds \u00e9 un lugar da parroquia de Noceda no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 6 habitantes (3 homes e 3 mulleres)."}
{"id": "284502", "revid": "89787", "url": "https://gl.wikipedia.org/wiki?curid=284502", "title": "Vilanova do Pedregal, Noceda, Cervantes", "text": "Vilanova do Pedregal \u00e9 un lugar da parroquia de Noceda no concello lugu\u00e9s de Cervantes na comarca dos Ancares. Segundo o IGE, en 2013 ti\u00f1a 18 habitantes (12 homes e 6 mulleres)."}
{"id": "284503", "revid": "25871", "url": "https://gl.wikipedia.org/wiki?curid=284503", "title": "Oleoduto", "text": "Un oleoduto \u00e9 un tipo de transporte por canalizaci\u00f3n que consiste nun sistema de estruturas e tubaxes usadas para o transporte de petr\u00f3leo e os seus derivados a grandes distancias. Cando se trata do transporte de gas natural, tam\u00e9n derivado do petr\u00f3leo, as tubaxes denom\u00ednanse gasodutos. As pioneiras no transporte de combustibles por medio de oleodutos foron as compa\u00f1\u00edas de Vlad\u00edmir Sh\u00fajov e Branobel a finais do s\u00e9culo XIX.\nOs l\u00edquidos e os gases transp\u00f3rtanse en canalizaci\u00f3ns, e calquera substancia qu\u00edmicamente estable p\u00f3dese enviar a trav\u00e9s dunha canalizaci\u00f3n. O petr\u00f3leo \u00e9 movido a trav\u00e9s dos oleodutos mediante estaci\u00f3ns de bombeo ao longo do oleoduto. \nConstruci\u00f3n.\nOs oleodutos son o xeito m\u00e1is econ\u00f3mico de transportar grandes cantidades de petr\u00f3leo por terra. En comparanza co ferrocarril, te\u00f1en un custo menor por unidade e tam\u00e9n maior capacidade. A\u00ednda que \u00e9 pos\u00edbel constru\u00edr oleodutos baixo o mar, o proceso \u00e9 moi custoso tanto dende o punto de vista tecnol\u00f3xico como econ\u00f3mico. Debido a isto, a meirande parte do transporte mar\u00edtimo faise en petroleiros.\nOs oleodutos fanse de tubaxes de aceiro ou de pl\u00e1stico cun di\u00e1metro interno de entre 30 e 120 cent\u00edmetros. Onde \u00e9 pos\u00edbel, constr\u00faense na superficie, ag\u00e1s en \u00e1reas poboadas ou espazos naturais sens\u00edbeis, nos que se prefire soterralos. \nConstruci\u00f3ns similares.\nOutro tipo de transporte de canalizaci\u00f3n similar aos oleodutos son os gasodutos. O gas natural (e os combustibles gaseosos similares) son presurizados en l\u00edquidos co\u00f1ecidos como l\u00edquidos de gas natural (NGL). Os gasodutos de gas natural est\u00e1n constru\u00eddos con aceiro ao carbono."}
{"id": "284504", "revid": "89787", "url": "https://gl.wikipedia.org/wiki?curid=284504", "title": "Ivan Rakiti\u0107", "text": "Ivan Rakiti\u0107, nado en Rheinfelden (Su\u00edza) o 10 de marzo de 1988, \u00e9 un futbolista profesional que xoga de centrocampista e o seu club actual \u00e9 o\u00a0Sevilla FC da Liga Santander. Ademais, \u00e9 internacional na selecci\u00f3n de Croacia. Malia haber xogado coas categor\u00edas inferiores de Su\u00edza, Rakiti\u0107 decidiu xogar internacionalmente con Croacia debido \u00e1 nacionalidade dos seus pais.\nTraxectoria.\nClub.\nTras pasar uns anos nas categor\u00edas inferiores do FC Basel, Rakiti\u0107 fixo o seu debut co primeiro equipo o 29 de setembro de 2005, nun partido da Copa da UEFA contra o \u0160iroki Brijeg.\nO 22 de xu\u00f1o de 2007, fichou polo FC Schalke 04 alem\u00e1n por 5 mill\u00f3ns de euros.\nO 28 de xaneiro de 2011, asinou un contrato de catro anos e medio co Sevilla FC, a cambio de 2.5 mill\u00f3ns de euros.\nO 16 de xu\u00f1o de 2014, Rakiti\u0107 asinou un contrato de cinco anos co FC Barcelona, efectivo dende o d\u00eda 1 de xullo.\nRakiti\u0107 xogou coa selecci\u00f3n croata dende 2007, inclu\u00edndo participaci\u00f3ns nas Eurocopas de 2008 e de 2012, e no Mundial de 2014."}
{"id": "284505", "revid": "7523", "url": "https://gl.wikipedia.org/wiki?curid=284505", "title": "Ivan Rakitic", "text": ""}
{"id": "284508", "revid": "85894", "url": "https://gl.wikipedia.org/wiki?curid=284508", "title": "Augasantas, Augasantas, Rois", "text": "Augasantas \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o (INE en 2018) ti\u00f1a 1 habitante (1 muller)."}
{"id": "284509", "revid": "5863", "url": "https://gl.wikipedia.org/wiki?curid=284509", "title": "Bartolom\u00e9 Calder\u00f3n", "text": "Bartolom\u00e9 Calder\u00f3n, nado na Coru\u00f1a e finado en Bordeos en decembro de 1931, foi un economista galego.\nTraxectoria.\nFillo de Juan Antonio Calder\u00f3n. Instalouse en Par\u00eds como axente de Bolsa. Colaborou en \"La Cr\u00f3nica del Trabajo\" e foi un dos fundadores e gran animador da revista agraria \"Pr\u00e1cticas Modernas\", onde tam\u00e9n asinaba cos pseud\u00f3nimos Agro e F. Alocitro. Militou en Solidaridad Gallega. Tam\u00e9n colaborou en \"La Voz de Galicia\", \"El Noroeste\" e \"Galicia Industrial y Comercial\"."}
{"id": "284510", "revid": "1987", "url": "https://gl.wikipedia.org/wiki?curid=284510", "title": "Band\u00f3n, Augasantas, Rois", "text": "Band\u00f3n \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2018) ten 10 habitantes (6 homes e 4 mulleres)."}
{"id": "284511", "revid": "85894", "url": "https://gl.wikipedia.org/wiki?curid=284511", "title": "Beade, Augasantas, Rois", "text": "Beade \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 38 habitantes (17 homes e 21 mulleres)."}
{"id": "284512", "revid": "56817", "url": "https://gl.wikipedia.org/wiki?curid=284512", "title": "Bralo, Augasantas, Rois", "text": "Bralo \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) conta con 62 habitantes (32 homes e 30 mulleres)."}
{"id": "284513", "revid": "22570", "url": "https://gl.wikipedia.org/wiki?curid=284513", "title": "Cern\u00e1n, Augasantas, Rois", "text": "Cern\u00e1n \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 26 habitantes (15 homes e 11 mulleres)."}
{"id": "284514", "revid": "85894", "url": "https://gl.wikipedia.org/wiki?curid=284514", "title": "Duei, Augasantas, Rois", "text": "Duei \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE) en 2013 ti\u00f1a 27 habitantes (12 homes e 15 mulleres)."}
{"id": "284515", "revid": "85894", "url": "https://gl.wikipedia.org/wiki?curid=284515", "title": "Pedrouzos, Augasantas, Rois", "text": "Pedrouzos \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 14 habitantes (8 homes e 6 mulleres)."}
{"id": "284516", "revid": "85894", "url": "https://gl.wikipedia.org/wiki?curid=284516", "title": "Porto, Augasantas, Rois", "text": "Porto \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 10 habitantes (5 homes e 5 mulleres)."}
{"id": "284517", "revid": "85894", "url": "https://gl.wikipedia.org/wiki?curid=284517", "title": "Salgueiros, Augasantas, Rois", "text": "Salgueiros \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 26 habitantes (12 homes e 14 mulleres)."}
{"id": "284518", "revid": "85894", "url": "https://gl.wikipedia.org/wiki?curid=284518", "title": "Senra, Augasantas, Rois", "text": "Senra \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 18 habitantes (7 homes e 11 mulleres)."}
{"id": "284519", "revid": "22570", "url": "https://gl.wikipedia.org/wiki?curid=284519", "title": "S\u00f3\u00f1ora, Augasantas, Rois", "text": "S\u00f3\u00f1ora \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 32 habitantes (14 homes e 18 mulleres)."}
{"id": "284520", "revid": "22570", "url": "https://gl.wikipedia.org/wiki?curid=284520", "title": "As Subidas, Augasantas, Rois", "text": "As Subidas \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 5 habitantes (4 homes e unha muller)."}
{"id": "284521", "revid": "56817", "url": "https://gl.wikipedia.org/wiki?curid=284521", "title": "Verduga, Augasantas, Rois", "text": "Verduga \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 27 habitantes (15 homes e 12 mulleres)."}
{"id": "284522", "revid": "85894", "url": "https://gl.wikipedia.org/wiki?curid=284522", "title": "Vilach\u00e1n, Augasantas, Rois", "text": "Vilach\u00e1n \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar. Segundo o padr\u00f3n municipal (INE 2013) ten 58 habitantes (28 homes e 30 mulleres)."}
{"id": "284523", "revid": "85894", "url": "https://gl.wikipedia.org/wiki?curid=284523", "title": "Vilari\u00f1o de Neda, Augasantas, Rois", "text": "Vilari\u00f1o de Neda \u00e9 un lugar da parroquia de Augasantas no concello coru\u00f1\u00e9s de Rois, na comarca do Sar.\nXeograf\u00eda.\nAt\u00f3pase a unha altitude m\u00ednima de 400 metros sobre o nivel do mar, e m\u00e1xima de 550 metros.\nDemograf\u00eda.\nTen nove vivendas, d\u00faas das cales est\u00e1n baleiras."}
{"id": "284524", "revid": "27155", "url": "https://gl.wikipedia.org/wiki?curid=284524", "title": "Cryptosporidium", "text": "Cryptosporidium \u00e9 un x\u00e9nero de protozoos apicomplexos que pode causar unha enfermidade gastrointestinal con diarrea en humanos chamada criptosporidiose.\n\"Cryptosporidium\" \u00e9 o organismo que se illa xeralmente nos pacientes humanos co virus VIH que padecen diarrea. \"Cryptosporidium\" forma ooquistes de 4-6\u00a0\u00b5m de di\u00e1metro que presentan unha tinguidura \u00e1cido-r\u00e1pida parcial, polo que hai que diferencialos doutros organismos tam\u00e9n parcialmente \u00e1cido-r\u00e1pidos como \"Cyclospora cayetanensis\".\nCaracter\u00edsticas xerais.\n\"Cryptosporidium\" causa a diarrea chamada criptosporidiose. \u00c9 un dos apicomplexos pat\u00f3xenos, xunto con \"Plasmodium\" causante da malaria, e \"Toxoplasma\", causante da toxoplasmose, pero, a diferenza de \"Plasmodium\", que se transmite polos mosquitos, \"Cryptosporidium\" non utiliza un insecto como vector e \u00e9 capaz de completar o seu ciclo de vida nun s\u00f3 h\u00f3spede, orixinando estadios de quiste que se excretan nas feces e poden transmitirse a un novo h\u00f3spede.\nVarias especies de \"Cryptosporidium\" infectan a mam\u00edferos. Nos humanos, os principais causantes de enfermidades son \"C. parvum\" e \"C. hominis\" (antes denominado \"C. parvum\" xenotipo 1). Ademais, \"C. canis\", \"C. felis\", \"C. meleagridis\", e \"C. muris\" poden tam\u00e9n causar doenzas en humanos.\nA criptosporidiose \u00e9 tipicamente unha infecci\u00f3n aguda, de curto prazo, pero pode ser grave e persistente en nenos e persoas inmunocomprometidas. O parasito transm\u00edtese por quistes (ooquistes ou oocistos) resistentes liberados no ambiente que, unha vez inxeridos, permanecen no intestino delgado e dan lugar a unha infecci\u00f3n do tecido epitelial intestinal.\nO xenoma de \"Cryptosporidium parvum\", que se secuenciou en 2004, \u00e9 peculiar entre os eucariotas porque parece que non ten ADN mitocondrial. Tam\u00e9n se secuenciou unha especie moi relacionada, a \"C. hominis\". Poden consultarse os datos xen\u00f3micos de \"Cryptosporidium\" na base de datos do NIH The CryptoDB.org.\nCiclo de vida.\nA fase de espora de \"Cryptosporidium\" (ooquiste) pode sobrevivir durante longos per\u00edodos de tempo f\u00f3ra do seu h\u00f3spede. Pode tam\u00e9n resistir a acci\u00f3n de moitos desinfectantes com\u00fans, como os baseados no cloro.\nTratamento e detecci\u00f3n.\nEn moitas plantas potabilizadoras de auga que toman auga de r\u00edos, lagos e dep\u00f3sitos util\u00edzanse tecnolox\u00edas de filtraci\u00f3n, moitas das cales poden eliminar o 99% dos \"Cryptosporidium\". Hai filtros de membranas e bolsas e cartuchos-filtro que eliminan especificamente \"Cryptosporidium\".\n\"Cryptosporidium\" \u00e9 moi resistente aos desinfectantes clorados; pero se as concentraci\u00f3n son altas e o tempo de exposici\u00f3n prolongado, \"Cryptosporidium\" pode inactivarse con di\u00f3xido de cloro e tratamentos con ozono. En xeral, c\u00f3mpren unhas concentraci\u00f3ns de cloro tan altas que o uso de produtos clorados queda exclu\u00eddo como m\u00e9todo de control de \"Cryptosporidium\" na auga para beber. O tratamento con luz ultravioleta a doses relativamente baixas inactiva \"Cryptosporidium\".\nUnha das principais dificultades para identificar os estalidos epid\u00e9micos \u00e9 a capacidede de verificar os resultados no laboratorio. Os ooquistes poden examinarse ao microscopio a partir de mostras de feces, pero poden confundirse con outros obxectos ou artefactos similares. A maior\u00eda dos criptosporidios miden 3-6 \u03bcm, a\u00ednda que alg\u00fans informes mencionan quistes m\u00e1is grandes.\nEn caso de risco de auga contaminada por \"Cryptosporidium\" recom\u00e9ndase como m\u00e9todo dom\u00e9stico de control ferver a auga antes de bebela.\nComo moitos pat\u00f3xenos fecais-orais, poden transmitirse por alimentos contaminados ou pouca hixiene. C\u00f3mpren an\u00e1lises de augas e estudos epidemiol\u00f3xicos para determinar a fonte de infecci\u00f3ns espec\u00edficas. \"Cryptosporidium\" normalmente non causa enfermidades graves en persoas con boa sa\u00fade. Pode infectar de forma cr\u00f3nica a nenos e adultos expostos e inmunocomprometidos."}
{"id": "284525", "revid": "5863", "url": "https://gl.wikipedia.org/wiki?curid=284525", "title": "Galicia Industrial y Comercial", "text": "Galicia Industrial y Comercial foi unha revista editada na Coru\u00f1a entre 1926 e 1936.\nHistoria e caracter\u00edsticas.\nSubtitulada \"Revista mensual ilustrada\", apareceu en abril de 1926. Fundada por Ernesto de C\u00e1diz Vargas, constaba de 36 p\u00e1xinas e tiraba 1.000 exemplares. Foron os seus directores Ram\u00f3n del Cueto Noval, Leopoldo Hern\u00e1ndez Robredo e Joaqu\u00edn Mart\u00edn Mart\u00ednez. Comprometida coa modernizaci\u00f3n de Galicia e centrada no eido econ\u00f3mico, abarcou temas de industria, navegaci\u00f3n, comercio, agricultura, finanzas, actualidades, artes e ciencias. Das ilustraci\u00f3ns foron autores Torrado, Sobrino, Castelao, Cebreiro e Camilo D\u00edaz. A partir de 1931 inclu\u00edu de traballos literarios de Otero Pedrayo, Manuel Abelenda, Carlos Mart\u00ednez-Barbeito e Roberto Blanco Torres. Desapareceu en xu\u00f1o de 1936, o seu \u00faltimo director, Joaqu\u00edn Mart\u00edn, foi fusilado."}
{"id": "284527", "revid": "1131", "url": "https://gl.wikipedia.org/wiki?curid=284527", "title": "M\u00e9dico Rodr\u00edguez", "text": ""}
{"id": "284530", "revid": "89787", "url": "https://gl.wikipedia.org/wiki?curid=284530", "title": "Milky Chance", "text": "Milky Chance \u00e9 un grupo musical alem\u00e1n de pop rock alternativo con influencias do reggae e da m\u00fasica electr\u00f3nica. Est\u00e1 formado por Clemens Rehbein, como vocalista e m\u00fasico, e por Philipp Dausch como DJ. \u00c1mbolos dous son de Kassel, e o seu selo discogr\u00e1fico Lichtdicht Records, tam\u00e9n ten sede nesa cidade."}
{"id": "284537", "revid": "98629", "url": "https://gl.wikipedia.org/wiki?curid=284537", "title": "Folga laboral", "text": "Nas relaci\u00f3ns entre traballadores e empresarios poden xurdir conflitos de dous tipos; por un lado enc\u00f3ntranse os conflitos individuais, e, por outro lado os conflitos colectivos, competencia deste traballo.\nNos conflitos colectivos, un grupo de traballadores enfr\u00f3ntase a un empresario ou grupo de empresarios, polo interese que incumbe a todos nas s\u00faas relaci\u00f3ns laborais. Os suxeitos lexitimados para iniciar o conflito colectivos son os representantes dos traballadores.\nExisten d\u00faas formas de exteriorizar os conflitos colectivos: a folga e o peche patronal.\nA folga laboral consiste no cesamento temporal da prestaci\u00f3n de servizos, acordada por unha colectividade de traballadores dunha ou varias empresas, con motivo de conflito laboral e con abandono do centro de traballo, co fin de impo\u00f1er a aceptaci\u00f3n das s\u00faas demandas polas empresas ou de resistir as esixencias dos empresarios, unha vez fracasados as negociaci\u00f3ns colectivas ou outros esforzos de persuasi\u00f3n.\nA folga non se debe confundir co peche patronal, peche da f\u00e1brica polo empresario co obxecto de impo\u00f1er aos traballadores novas condici\u00f3ns laborais ou defender os seus intereses.\nA\u00ednda que a folga se exerce de forma colectiva, o exercicio do dereito \u00e1 folga reco\u00f1\u00e9cese de forma individual. As\u00ed, o reco\u00f1ecemento \u00e1 folga implica que ning\u00fan traballador pode renunciar a este dereito por acordo contractual. Por outro lado, o exercicio colectivo deste dereito sup\u00f3n que un traballador non pode declararse en folga de forma individual. Entre os efectos da folga, cabe destacar os seguintes puntos:\nO contrato de traballo queda en suspenso (os traballadores non cobran o seu salario).\nDurante a folga susp\u00e9ndese a obriga de cotizar \u00e1 Seguridade Social (traballador e empresario).\nO empresario non pode substitu\u00edr os traballadores folguistas.\nOs d\u00edas de folga non deben ser descontados das vacaci\u00f3ns.\nEvoluci\u00f3n e regulaci\u00f3n.\nCoa organizaci\u00f3n industrial do traballo, na que grupos de obreiros sometidos a condici\u00f3ns similares e situados fisicamente nun taller ou mina organizaron por primeira vez a s\u00faa actuaci\u00f3n como grupo homox\u00e9neo, a folga cobrou importancia. O dereito \u00e1 folga estivo severamente penado nos primeiros anos da Revoluci\u00f3n Industrial. Co paso dos anos, aumentar\u00e1 a tolerancia, \u00e9 dicir, os Estados admiten a folga pero cast\u00edgana dende o punto de vista civil como incumprimento das obrigas laborais.\nEsta situaci\u00f3n contin\u00faa ata a difusi\u00f3n da socialdemocracia a principios do s\u00e9culo XX, reco\u00f1ec\u00e9ndose o dereito \u00e1 folga a nivel internacional como un dereito dos traballadores constitutivo da liberdade sindical. Na actualidade reco\u00f1\u00e9cese na maior\u00eda dos ordenamentos internos e en tratados internacionais de alcance universal como o Pacto Internacional de Dereitos Econ\u00f3micos, Sociais e Culturais.\nSegundo a sentenza do Tribunal Constitucional de Espa\u00f1a n.\u00ba 11/1981, tr\u00e1tase de \"unha perturbaci\u00f3n que se produce no normal desenvolvemento da vida social e, en particular, no proceso de produci\u00f3n de bens e servizos, que se leva a cabo de forma pac\u00edfica e non violenta, mediante un concerto dos traballadores e dos demais intervenientes no devandito proceso, que pode ter como obxecto reivindicar melloras nas condici\u00f3ns econ\u00f3micas ou, en xeral, nas condici\u00f3ns de traballo, e pode supo\u00f1er tam\u00e9n unha protesta con repercusi\u00f3n noutras esferas ou \u00e1mbitos\".\nEn Espa\u00f1a, reco\u00f1\u00e9cese o dereito \u00e1 folga como un dereito fundamental, reflectido no artigo 28.2 da Constituci\u00f3n de 1978 e regulado polo Real Decreto-Lei 17/1977, que a cualifica como medida de conflito colectivo de traballo adoptada por acordo dos traballadores, coa finalidade de defender e promover os seus intereses. Deste modo, responde \u00e1 idea do Estado Social e Democr\u00e1tico de Dereito (artigo 1.1 da Constituci\u00f3n) e ao principio de igualdade substancial (artigo 9.2 da Carta Magna). As\u00ed pois, \u00e9 un dereito de titularidade individual e exercicio colectivo. Os estranxeiros gozan tam\u00e9n deste dereito a\u00ednda que non dispo\u00f1an da preceptiva autorizaci\u00f3n de traballo.\nClasificaci\u00f3n.\nCriterios de clasificaci\u00f3n:\n1. Segundo os suxeitos que exercitan a folga; a folga pode ser exercitada por:\n2. Segundo as causas que motivan a folga:\n3. Segundo o comportamento que se leve a cabo na folga:\n4. De acordo \u00e1 legalidade da folga, pode ser:\nProcedemento para o inicio.\nDiv\u00eddese en tres fases:\nNun primeiro momento real\u00edzase a declaraci\u00f3n da folga, que esixe a adopci\u00f3n de acordo expreso en cada centro de traballo. Poden acordar a declaraci\u00f3n da folga os representantes dos traballadores e os propios traballadores do centro de traballo afectados polo conflito, neste caso, \u00e9 necesario que o 25% do equipo decida someter a votaci\u00f3n o devandito acordo.\nO seguinte paso \u00e9 realizar o comunicado da folga e a s\u00faa correspondente notificaci\u00f3n. Neste sentido, comunicarase ao empresario/s afectado/s e \u00e1 Autoridade Laboral polos representantes dos traballadores, polo menos con cinco d\u00edas naturais antes da s\u00faa data de inicio. No caso de que a folga afecte a empresas de servizos p\u00fablicos, o aviso previo ser\u00e1 de dez d\u00edas naturais. A comunicaci\u00f3n da folga farase por escrito, onde constar\u00e1n os obxectivos desta, as xesti\u00f3ns realizadas para resolver as diferenzas, a data de inicio e a composici\u00f3n do comit\u00e9 de folga.\nO \u00faltimo paso \u00e9 crear o comit\u00e9 de folga. Este componse, como m\u00e1ximo, de 12 traballadores afectados polo conflito. Reco\u00f1\u00e9cese como o \u00f3rgano que representa os folguistas. As s\u00faas funci\u00f3ns son tratar de chegar a un acordo e garantir os servizos m\u00ednimos."}
{"id": "284539", "revid": "85894", "url": "https://gl.wikipedia.org/wiki?curid=284539", "title": "Castenda, Vigo, Boqueix\u00f3n", "text": "Castenda \u00e9 un lugar da parroquia de Vigo no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE) en 2013 ti\u00f1a 39 habitantes (19 homes e 20 mulleres)."}
{"id": "284542", "revid": "85894", "url": "https://gl.wikipedia.org/wiki?curid=284542", "title": "Casanova, Boqueix\u00f3n, Boqueix\u00f3n", "text": "Casanova \u00e9 un lugar da parroquia de Boqueix\u00f3n no concello coru\u00f1\u00e9s de Boqueix\u00f3n, na Comarca de Santiago. Segundo o padr\u00f3n municipal (INE 2018) non ten ning\u00fan habitante.\nToponimia.\nSegundo Nicandro Ares \"Casanova\" coincide co lat\u00edn: \"casa nova\"."}
{"id": "284544", "revid": "85894", "url": "https://gl.wikipedia.org/wiki?curid=284544", "title": "Lamparte, Boqueix\u00f3n, Boqueix\u00f3n", "text": "Lamparte \u00e9 un lugar da parroquia de Boqueix\u00f3n no concello coru\u00f1\u00e9s de Boqueix\u00f3n, na Comarca de Santiago. Segundo o padr\u00f3n municipal (INE 2013) ten 11 habitantes (3 homes e 8 mulleres)."}
{"id": "284546", "revid": "85894", "url": "https://gl.wikipedia.org/wiki?curid=284546", "title": "Pi\u00f1eiro de Abaixo, Boqueix\u00f3n, Boqueix\u00f3n", "text": "Pi\u00f1eiro de Abaixo \u00e9 un lugar da parroquia de Boqueix\u00f3n no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 32 habitantes (15 homes e 17 mulleres)."}
{"id": "284547", "revid": "85894", "url": "https://gl.wikipedia.org/wiki?curid=284547", "title": "Pi\u00f1eiro de Arriba, Boqueix\u00f3n, Boqueix\u00f3n", "text": "Pi\u00f1eiro de Arriba \u00e9 un lugar da parroquia de Boqueix\u00f3n no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 23 habitantes (11 homes e 12 mulleres)."}
{"id": "284550", "revid": "85894", "url": "https://gl.wikipedia.org/wiki?curid=284550", "title": "Casalbieito, Codeso, Boqueix\u00f3n", "text": "Casalbieito \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 21 habitantes (11 homes e 10 mulleres)."}
{"id": "284551", "revid": "85894", "url": "https://gl.wikipedia.org/wiki?curid=284551", "title": "Casaldesuso, Codeso, Boqueix\u00f3n", "text": "Casaldesuso \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 53 habitantes (21 homes e 32 mulleres)."}
{"id": "284552", "revid": "85894", "url": "https://gl.wikipedia.org/wiki?curid=284552", "title": "A Devesa, Codeso, Boqueix\u00f3n", "text": "A Devesa \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago."}
{"id": "284553", "revid": "85894", "url": "https://gl.wikipedia.org/wiki?curid=284553", "title": "Engas, Codeso, Boqueix\u00f3n", "text": "Engas \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 28 habitantes (13 homes e 15 mulleres)."}
{"id": "284554", "revid": "85894", "url": "https://gl.wikipedia.org/wiki?curid=284554", "title": "A Granxola, Codeso, Boqueix\u00f3n", "text": "A Granxola \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago."}
{"id": "284555", "revid": "85894", "url": "https://gl.wikipedia.org/wiki?curid=284555", "title": "O Outeiro, Codeso, Boqueix\u00f3n", "text": "O Outeiro \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 16 habitantes (8 homes e 8 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "284557", "revid": "22570", "url": "https://gl.wikipedia.org/wiki?curid=284557", "title": "A Pichina, Codeso, Boqueix\u00f3n", "text": "A Pichina \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago."}
{"id": "284558", "revid": "85894", "url": "https://gl.wikipedia.org/wiki?curid=284558", "title": "A Ra\u00ed\u00f1a, Codeso, Boqueix\u00f3n", "text": "A Ra\u00ed\u00f1a \u00e9 un lugar da parroquia de Codeso no concello coru\u00f1\u00e9s de Boqueix\u00f3n, na comarca de Santiago."}
{"id": "284563", "revid": "85894", "url": "https://gl.wikipedia.org/wiki?curid=284563", "title": "Tri\u00f3n, Gastrar, Boqueix\u00f3n", "text": "Tri\u00f3n \u00e9 un lugar da parroquia de Gastrar no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 5 habitantes (3 homes e 2 mulleres)."}
{"id": "284568", "revid": "85894", "url": "https://gl.wikipedia.org/wiki?curid=284568", "title": "O Ardilleiro Grande, A Granxa, Boqueix\u00f3n", "text": "O Ardilleiro Grande \u00e9 un lugar da parroquia da Granxa no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2018) ten 31 habitantes (15 homes e 16 mulleres)."}
{"id": "284569", "revid": "85894", "url": "https://gl.wikipedia.org/wiki?curid=284569", "title": "O Ardilleiro Pequeno, A Granxa, Boqueix\u00f3n", "text": "O Ardilleiro Pequeno \u00e9 un lugar da parroquia da Granxa no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2018) ten 40 habitantes (24 homes e 16 mulleres)."}
{"id": "284574", "revid": "85894", "url": "https://gl.wikipedia.org/wiki?curid=284574", "title": "A Costi\u00f1a, Lamas, Boqueix\u00f3n", "text": "A Costi\u00f1a \u00e9 un lugar da parroquia de Lamas no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 18 habitantes (9 homes e 9 mulleres)."}
{"id": "284577", "revid": "85894", "url": "https://gl.wikipedia.org/wiki?curid=284577", "title": "Manlle, Lamas, Boqueix\u00f3n", "text": "Manlle \u00e9 un lugar da parroquia de Lamas no concello coru\u00f1\u00e9s de Boqueix\u00f3n, na comarca de Santiago. Segundo o padr\u00f3n municipal (INE 2013) ten 13 habitantes (6 homes e 7 mulleres)."}
{"id": "284610", "revid": "98629", "url": "https://gl.wikipedia.org/wiki?curid=284610", "title": "Cryptosporidium parvum", "text": "Cryptosporidium parvum \u00e9 unha especie de protozoos apicomplexos causante da enfermidade gastrointestinal de mam\u00edferos chamada criptosporodiose, que pode ser orixinada tam\u00e9n por outras especies.\nOs s\u00edntomas primarios da infecci\u00f3n por \"C. parvum\" son unha diarrea aguda acuosa sen sangue. A infecci\u00f3n \u00e9 especialmente perigosa en pacientes inmunocomprometidos nos que a diarrea pode chegar a un fluxo de 10\u201315 L diarios. Outros s\u00edntomas poden ser a anorexia, n\u00e1useas/v\u00f3mitos e dor abdominal. En \u00e1reas f\u00f3ra do intestino como os pulm\u00f3ns, f\u00edgado e ves\u00edcula biliar pode causr, respectivamente, criptosporodiose respiratoria, hepatite e colecistite.\nA infecci\u00f3n \u00e9 causada pola inxesti\u00f3n de ooquistes esporulados transmitidos pola ruta fecal-oral. Nos h\u00f3spedes humanos con boa sa\u00fade, a dose media infectiva \u00e9 de 132 ooquistes. O ciclo de vida xeral que presenta \"C. parvum\" \u00e9 compartido polos outros membros do x\u00e9nero. A patolox\u00eda observada na enfermidade est\u00e1 causada pola invasi\u00f3n de esporozo\u00edtos e merozo\u00edtos do parasito da parte apical dos enterocitos do \u00edleo, o que dana as microvilosidades..\nA infecci\u00f3n \u00e9 xeralmente de duraci\u00f3n limitada nas persoas inmunocompetentes, pero nas inmunocomprometidas, como os que te\u00f1en SIDA ou est\u00e1n sometidos a terapias inmunosupresoras, a infecci\u00f3n pode ser persistente e causar fortes deshidrataci\u00f3ns e en certos casos a morte.\nDetecci\u00f3n.\nOs ooquistes de \"C. parvum\" son moi dif\u00edciles de detectar e diagnosticar. A presenza de ooquistes en mostras fecais indica que o parasito est\u00e1 presente no corpo, pero son de moi pequeno tama\u00f1o, polo que poden pasar desapercibidos. Utilizar para detectalo o m\u00e9todo da ELISA fecal elimina esta dificultade e moitos outros m\u00e9todos non poden distinguir entre infecci\u00f3ns presentes ou pasadas; o ELISA serol\u00f3xico non pode distinguilo.\n\"C. parvum\" consid\u00e9rase o pat\u00f3xeno transmitido pola auga m\u00e1is importante nos pa\u00edses desenvolvidos. Estes protozoos poden causar grandes epidemias, como por exemplo a ocorrida en Milwaukee, EUA en 1993, na que foron afectadas 403.000 persoas. O parasito resiste a todos os niveis de cloraci\u00f3n que se poden utilizar na pr\u00e1ctica de forma segura, e sobrevive 24 horas en disoluci\u00f3ns de cloro de 1000\u00a0mg/L. \u00c9 un pat\u00f3xeno intracelular obrigado.\nPrevenci\u00f3n.\nO xeito m\u00e1is efectivo de previr a transmisi\u00f3n de \"C. parvum\" \u00e9 evitar o contacto con feces contaminadas co parasito e manter unha boa hixiene. Isto \u00e9 especialmente importante nos nenos pequenos, xa que \u00e9 m\u00e1is probable que te\u00f1an un contacto oral co parasito.\nEstadio de ooquiste.\nOs ooquistes de \"C. parvum\" te\u00f1en unha incrible resistencia e duraci\u00f3n e isto pode aumentar os problemas cando se intenta controlar o espallamento do parasito. O estadio de ooquiste pode tolerar un gran n\u00famero de presi\u00f3ns ambientais, como temperaturas de s\u00f3 -22\u00a0\u00b0C ou cambios de pH como os que se producen en determinados procesos de tratamento das augas. Os ooquistes que est\u00e1n no material fecal son inmediatamente infectivos.\nXenoma.\nO xenoma de \"C. parvum\" (secuenciado en 2004) ten un tama\u00f1o relativamente pequeno de 9,1 Mb e unha organizaci\u00f3n simple, e est\u00e1 composto por oito cromosomas que en tama\u00f1o van de 1,04 a 1,5 Mb. O xenoma \u00e9 moi compacto, e \u00e9 un dos poucos organismos que non presenta elementos transpo\u00f1ibles. Ademais, a diferenza doutros apicomplexos, \"C. parvum\" non ten xenes nos seus plastidios ou nas mitocondrias.\nProte\u00ednas e dianas de drogas importantes de \"C. parvum\".\nMetabolismo lip\u00eddico.\n\"C. parvum\" non pode facer s\u00edntese \"de novo\" de l\u00edpidos, o que fai que a s\u00faa maquinaria de tr\u00e1fico de l\u00edpidos sexa unha importante diana terap\u00e9utica potencial. \"C. parvum\" pos\u00fae moitas prote\u00ednas que se unen ao oxisterol (OSBPs), e prote\u00ednas relacionadas co oxisterol (OSRPs). Das d\u00faas, s\u00f3 as OSBPs poden unirse aos l\u00edpidos, mentres que ambas as d\u00faas conte\u00f1en dominios de homolox\u00eda de pleckstrina, que funcionan nas v\u00edas de sinalizaci\u00f3n celular.\nGlicoprote\u00ednas de superficie.\n\"C. parvum\" pos\u00fae numerosas glicoprote\u00ednas de superficie que se cre que exercen unha funci\u00f3n na patox\u00e9nese. Unha prote\u00edna de m\u00e1is de 900 kDa inmunodominante, chamada GP900, local\u00edzase no extremo apical dos esporozo\u00edtos e nos micronemas dos merozo\u00edtos. A s\u00faa elevada masa molecular d\u00e9bese probablemente a unha abundante glicosilaci\u00f3n postraducional. A estrutura da GP900 \u00e9 similar \u00e1 da familia das glicoprote\u00ednas mucinas. A GP900 crese que media na adhesi\u00f3n e invasi\u00f3n das c\u00e9lulas h\u00f3spedes. A GP900 pode tam\u00e9n xogar un papel na resistencia de \"C. parvum\" \u00e1 prote\u00f3lise polas numerosas proteases que se encontran no tracto dixestivo dos mam\u00edferos.\nIn vitro, o soro hiperinmune e os anticorpos dirixidos contra epitopos espec\u00edficos da prote\u00edna GP900 inhiben a invasi\u00f3n dos esporozo\u00edtos de \"C. parvum\" en monocapas de c\u00e9lulas MDCK. Ademais, a inhibici\u00f3n competitiva utilizando GP900 nativa ou fragmentos de GP900 purificados reduce a invasi\u00f3n das c\u00e9lulas.\nOutros experimentos confirmaron a importancia das glicosilaci\u00f3ns de tipo mucina. As lectinas dirixidas a restos de carbohidratos da GP900 (alfa-N-galactosamina) poden bloquear a adhesi\u00f3n e impedir a invasi\u00f3n de \"C. parvum\".\nAs glicoprote\u00ednas de \"C. parvum\" son candidatos atractivos para a elaboraci\u00f3n de vacinas. Moitas son inmunodominantes, e os anticorpos contra dominios seleccionados bloquean a invasi\u00f3n das c\u00e9lulas h\u00f3spede."}
{"id": "284623", "revid": "17467", "url": "https://gl.wikipedia.org/wiki?curid=284623", "title": "Copa Mundial de F\u00fatbol de 2022", "text": ""}
{"id": "284624", "revid": "17467", "url": "https://gl.wikipedia.org/wiki?curid=284624", "title": "Copa Mundial de F\u00fatbol 2022", "text": ""}
{"id": "284625", "revid": "17467", "url": "https://gl.wikipedia.org/wiki?curid=284625", "title": "Mundial de Qatar 2022", "text": ""}
{"id": "284626", "revid": "17467", "url": "https://gl.wikipedia.org/wiki?curid=284626", "title": "Mundial de Qatar de 2022", "text": ""}
{"id": "284627", "revid": "17467", "url": "https://gl.wikipedia.org/wiki?curid=284627", "title": "Copa Mundial de F\u00fatbol 2018", "text": ""}
{"id": "284628", "revid": "17467", "url": "https://gl.wikipedia.org/wiki?curid=284628", "title": "Copa Mundial de F\u00fatbol de 2018", "text": ""}
