{"id": "268991", "revid": "839", "url": "https://gl.wikipedia.org/wiki?curid=268991", "title": "Arquidiocese cat\u00f3lica latina de Esmirna", "text": "A arquidiocese de Esmirna (en lat\u00edn: \"Archidioecesis Smyrnensis\") \u00e9 unha s\u00e9 metropolitana cat\u00f3lica latina en Turqu\u00eda. En 2006 ti\u00f1a xurisdici\u00f3n sobre arredor 1.950 bautizados. O seu arcebispo actual \u00e9 o franciscano Martin Kmetec.\nHistoria.\nO cristianismo foi predicado aos habitantes de Esmirna moi cedo, e xa no ano 93 exist\u00eda unha comunidade cristi\u00e1 guiada por un bispo para quen o ap\u00f3stolo Xo\u00e1n ti\u00f1a palabras de eloxio. Cons\u00e9rvanse d\u00faas cartas escritas no s\u00e9culo II por san Ignacio de Antioqu\u00eda aos cristi\u00e1ns de Esmirna e ao seu bispo Policarpo.\nA antiga s\u00e9 (non latina), inicialmente sufrag\u00e1nea da arquidiocese de \u00c9feso, arredor do s\u00e9culo IX foi elevada ao rango de s\u00e9 metropolitana, con cinco dioceses sufrag\u00e1neas: Focea, Magnesia ad Sypilum, Clazomenae, Arcangelo e Petra.\nNa \u00e9poca das Cruzadas, en 1318 foi elixido bispo de Esmirna Guillaume Adam, dominico franc\u00e9s que volv\u00eda dunha misi\u00f3n en Persia.\nA s\u00e9 latina de Esmirna foi erixida canonicamente polo papa Clemente VI en 1346, e tivo unha serie ininterrompida de arcebispos titulares at\u00e9 o s\u00e9culo XVII. Isto foi o principio da vigair\u00eda apost\u00f3lica de Asia Menor ou de Esmirna.\nEn 1625 os cat\u00f3licos de Esmirna non superaban os 65 fieis, e a antiga catedral, dedicada a San Policarpo, fora transformada en mesquita polos Turcos. Unha nova catedral, dedicada \u00e1 Virxe, foi constru\u00edda polos venecianos.\nA arquidiocese, dende 1659 vigair\u00eda apost\u00f3lica, foi restabelecida polo papa P\u00edo VII o 18 de marzo de 1818 coa bula \"Apostolatus officium\". A s\u00e9 non ten ninguna sufrag\u00e1nea.\nO 20 de agosto de 1931 cedeu a illa de Lesbos \u00e1 diocese de Qu\u00edos.\nTerritorio.\nA arquidiocese abrangue as seguintes provincias de Turqu\u00eda: Esmirna, Manisa, K\u00fctahya, U\u015fak, Ayd\u0131n, Denizli, Mu\u011fla, Afyonkarahisar, Isparta, Burdur, Adalia e Konya. O territorio est\u00e1 dividido en 10 parroquias.\nA s\u00e9 arcebispal \u00e9 a cidade de Esmirna, onde se atopa a catedral de San Xo\u00e1n. No territorio da arquidiocese est\u00e1 a antiga cidade de \u00c9feso, e nela a Casa da Virxe Mar\u00eda, a poucos quil\u00f3metros da cidade de Sel\u00e7uk. Outro lugar de peregrinaci\u00f3n son o bosque de san Xo\u00e1n, unha igrexa que leva o seu nome, e a prisi\u00f3n onde foi confinado san Paulo.\nEpiscopoloxio.\nVigairos apost\u00f3licos de Asia Menor e Arcebispos de Esmirna.\nOs vigairos apost\u00f3licos de Asia Menor, co t\u00edtulo de \"arcebispos de Esmirna\" (s\u00e9 titular) foron os seguintes:\nArcebispos de Esmirna.\nDende o restabelecemento da arquidiocese, os arcebispos te\u00f1en sido os seguintes:"}
{"id": "268993", "revid": "1131", "url": "https://gl.wikipedia.org/wiki?curid=268993", "title": "Pontificia Universidade Cat\u00f3lica de Chile", "text": "A Pontificia Universidade Cat\u00f3lica de Chile (en castel\u00e1n: \"Pontificia Universidad Cat\u00f3lica de Chile\") \u00e9 unha universidade chilena coa s\u00faa sede central situada na cidade de Santiago de Chile. A universidade foi fundada o 21 de xu\u00f1o de 1888 grazas \u00e1 iniciativa do Arcebispo de Santiago de Chile, Mariano Casanova e o primeiro reitor da instituci\u00f3n foi Joaqu\u00edn Larra\u00edn Gandarillas.\nA instituci\u00f3n de ensino superior \u00e9 unha das mellores universidades de Chile e de Am\u00e9rica do Sur. No 2010, aproximadamente o 48% dos mellores alumnos de Chile foron matriculados na universidade. Desde o 2010, o reitor da instituci\u00f3n \u00e9 Dr.Ignacio S\u00e1nchez."}
{"id": "268994", "revid": "1888", "url": "https://gl.wikipedia.org/wiki?curid=268994", "title": "La Voz de Cari\u00f1o", "text": "La Voz de Cari\u00f1o foi un peri\u00f3dico editado en Cari\u00f1o en 1917.\nHistoria e caracter\u00edsticas.\nSubtitulado \"Peri\u00f3dico quincenal dedicado a la defensa y fomento de Santa Marta de Ortigueira\", apareceu o 15 de xu\u00f1o de 1917. Estaba dirixido por Jos\u00e9 Herrero. Edit\u00e1base na Imprenta Fojo. S\u00f3 se co\u00f1ece o primeiro n\u00famero."}
{"id": "268995", "revid": "1888", "url": "https://gl.wikipedia.org/wiki?curid=268995", "title": "El Pueblo de Cari\u00f1o", "text": "El Pueblo de Cari\u00f1o foi un semanario editado en Cari\u00f1o en 1919.\nHistoria e caracter\u00edsticas.\nSubtitulado \"Semanario defensor de los intereses de Cari\u00f1o\", apareceu o 10 de xaneiro de 1919. Estaba dirixido por Manuel Taracido. Edit\u00e1base na Imprenta Fojo. O \u00faltimo n\u00famero que se conserva \u00e9 o 14, do 22 de maio de 1919."}
{"id": "268996", "revid": "5863", "url": "https://gl.wikipedia.org/wiki?curid=268996", "title": "Manuel Sandomingo", "text": "Manuel Sandomingo Crego, finado en Ortigueira o 27 de xu\u00f1o de 1915, foi un banqueiro e pol\u00edtico galego.\nTraxectoria.\nEra socio de Manuel Casariego Bares-Rey na casa de banca Sandomingo Hermano y Casariego establecida en Ortigueira, que despois foi sucursal do Banco Pastor. Pertenc\u00eda a facci\u00f3n monterista do Partido Liberal. Foi alcalde de Ortigueira de 1902 a 1912. Foi elixido deputado provincial polo distrito Ferrol-Ortigueira en 1913."}
{"id": "268997", "revid": "5863", "url": "https://gl.wikipedia.org/wiki?curid=268997", "title": "Adolfo Teijeiro Botana", "text": "Adolfo Luis Teijeiro Botana, finado en 1935, foi un pol\u00edtico galego\nTraxectoria.\nEmigrou a Cuba, onde ti\u00f1a grandes posesi\u00f3ns en Cienfuegos. Retornou a Galicia e foi alcalde de Ortigueira de 1917 a 1918. En 1918 retornou a Cienfuegos."}
{"id": "268998", "revid": "1888", "url": "https://gl.wikipedia.org/wiki?curid=268998", "title": "Adolfo Luis Teijeiro Botana", "text": ""}
{"id": "268999", "revid": "1888", "url": "https://gl.wikipedia.org/wiki?curid=268999", "title": "Manuel Casariego Bares-Rey", "text": ""}
{"id": "269000", "revid": "88215", "url": "https://gl.wikipedia.org/wiki?curid=269000", "title": "Eduardo Gustavo Loureiro \u00c1lvarez", "text": "Eduardo Gustavo Loureiro \u00c1lvarez, nado o 8 de setembro de 1964 en Montevideo (Uruguai) \u00e9 un exfutbolista uruguaio que xogaba na demarcaci\u00f3n de defensa.\nTraxectoria.\nFillo de emigrante galego con catorce anos volveu a Galicia, onde se formou e desenvolveu a s\u00faa carreira futbol\u00edstica.\nEn 1989 fichou polo Deportivo da Coru\u00f1a, na Segunda Divisi\u00f3n. Foi titular habitual na s\u00faa primeira tempada, mentres que a segunda, a tempada do ascenso, pasouna en branco despois de romper a tibia contra o Bayern de M\u00fanic no Teresa Herrera. Na 1991/92 disputou s\u00f3 sete partidos de liga en Primeira, ademais doutros seis na Copa do Rei."}
{"id": "269002", "revid": "1131", "url": "https://gl.wikipedia.org/wiki?curid=269002", "title": "Luis Enrique Mari\u00e1n", "text": "Luis Enrique Mari\u00e1n D\u00edez, nado en Madrid o 19 de decembro de 1959, \u00e9 un exfutbolista que xogaba na demarcaci\u00f3n de centrocampista."}
{"id": "269003", "revid": "1888", "url": "https://gl.wikipedia.org/wiki?curid=269003", "title": "Alonso Gull\u00f3n y Garc\u00eda Prieto", "text": ""}
{"id": "269004", "revid": "25871", "url": "https://gl.wikipedia.org/wiki?curid=269004", "title": "Zsolt Limperger", "text": "Zsolt Limperger, nado en Budapest o 13 de setembro de 1968 \u00e9 un exfutbolista h\u00fangaro, que xogaba na demarcaci\u00f3n de centrocampista.\nTraxectoria.\nFormou parte da selecci\u00f3n sub-17 do seu pa\u00eds e xogou o mundial desa categor\u00eda disputado na China en 1985. Xogou no Ferencvaros at\u00e9 a s\u00faa chegada ao Real Burgos, co que sufriu un descenso a segunda divisi\u00f3n.\nFichou polo Celta de Vigo no mercado de inverno da tempada 1993/94 para suplir a baixa de Luisinho procedente do Real Burgos. Debutou o 23 de xaneiro de 1994 no derbi contra o Deportivo, pero aos 13 minutos rompeu o tend\u00f3n de Aquiles, e non volveu xogar co Celta.\nAo ano seguinte fichou polo Real Mallorca, e despois regresou ao Ferencvaros, participando na Liga de Campi\u00f3ns.\nFoi internacional coa selecci\u00f3n de f\u00fatbol de Hungr\u00eda en 22 ocasi\u00f3ns."}
{"id": "269005", "revid": "839", "url": "https://gl.wikipedia.org/wiki?curid=269005", "title": "Torgny Lindgren", "text": "Torgny Lindgren, nado en Raggsj\u00f6 (V\u00e4sterbotten) o 16 de xu\u00f1o de 1938 e finado o 16 de marzo de 2017, foi un reco\u00f1ecido escritor sueco membro da Academia Sueca dende 1991.\nTraxectoria.\nCando novo, mudouse do norte a Sm\u00e5land, no sur de Suecia, onde exerceu como mestre. Militou nesa mesma \u00e9poca no Partido Socialdem\u00f3crata Sueco, e a atmosfera pol\u00edtica reflectiuna en varias das s\u00faas obras. En 1980 converteuse ao catolicismo. En 1983 foi galardonado co Gran Premio Novel\u00edstico da Sociedade para a promoci\u00f3n da Literatura, e en 1984 acadou o Premio Aniara. En 1995 a s\u00faa obra Hummelhonung recibiu o Premio August, e foi adaptada \u00e1 \u00f3pera en 2001 con m\u00fasica de Carl Unander-Scharin. Previamente fora elixido membro da Academia Sueca, o 28 de febreiro de 1991, sucedendo o ling\u00fcista Ture Johanisson como titular da cadeira n\u00famero 9. Amais dos sinalados, recibira en 1987 o Premio Doblougska, en 1999 o Premio Gerard Bonnier e en 2000 o Premio de Literatura Selma Lagerl\u00f6f."}
{"id": "269006", "revid": "19415", "url": "https://gl.wikipedia.org/wiki?curid=269006", "title": "Finlandia (poema sinf\u00f3nico)", "text": ""}
{"id": "269008", "revid": "5749", "url": "https://gl.wikipedia.org/wiki?curid=269008", "title": "Luiz Carlos Quintanilha", "text": "Luiz Carlos Quintanilha, m\u00e1is co\u00f1ecido como Luisinho, nado o 17 de marzo de 1965 no R\u00edo de Xaneiro (Brasil) \u00e9 un exfutbolista que xogaba na demarcaci\u00f3n de centrocampista.\nTraxectoria.\nFormouse nas categor\u00edas inferiores do Botafogo de Futebol e Regatas e debutou no campionato carioca en 1983, con 18 anos. En 1991 ficha polo Vasco da Gama, xogando neste equipo \u00e9 cando debuta coa selecci\u00f3n brasileira.\nNo ver\u00e1n de 1993 ficha polo Celta de Vigo, que tentaba consolidarse en Primeira Divisi\u00f3n Espa\u00f1ola. Pese a que chegou con moi bo cartel non atopou un sitio fixo no once titular e mediada a tempada foi cedido ao Corinthians brasileiro."}
{"id": "269009", "revid": "1888", "url": "https://gl.wikipedia.org/wiki?curid=269009", "title": "Federico Guillermo Maci\u00f1eira Pardo", "text": ""}
{"id": "269011", "revid": "139055", "url": "https://gl.wikipedia.org/wiki?curid=269011", "title": "Planta de interior", "text": "As plantas de interior son as plantas ornamentais cultivadas en vasos, testos ou xardineiras, destinadas \u00e1 ornamentaci\u00f3n das casas, locais, escritorios, empresas, salas de exposici\u00f3ns etc. Tr\u00e1tase de plantas que pertencen a familias bot\u00e1nicas moi diversas, apa\u00f1adas ao longo dos s\u00e9culos polo seu interese decorativo, pola s\u00faa capacidade de adaptaci\u00f3n a un medio particular, a mi\u00fado con luz insuficiente, \u00e1s veces con sobrecalefacci\u00f3n e deshidraci\u00f3n, e polo seu cultivo e mantemento doados. Tam\u00e9n son plantas que purifican o ar e te\u00f1en un efecto psicol\u00f3xico favor\u00e1bel. As plantes utilizadas con esta finalidade son practicamente sempre de orixe tropical ou subtropical.\nPoden agruparse recreando ambientes selv\u00e1ticos, en invernadoiros e miradoires de vidro; xeito moi habitual na \u00e9poca vitoriana.\nRequirimentos destas plantas.\nOs principais factores que se te\u00f1en que considerar para cultivar plantas de interior son a humidade, a luz, a mestura do substrato, os fertilizantes e maila temperatura. C\u00f3mpre ter en conta tam\u00e9n as pragas e doenzas parasitarias (fungos, virus, insectos).\nHumectaci\u00f3n.\nUnha rega escasa ou esaxerada \u00e9 prexudicial para as plantas de interior. Consid\u00e9rase que a principal causa de morte das plantas de interior \u00e9 a causa de regalas demasiado e a maior\u00eda de plantas permiten un certo grao de sequidade no substrato incluso unha seca relativa seguida da humidade axeitada \u00e9 un requirimento para a floraci\u00f3n dalgunhas destas plantas (imita a estaci\u00f3n seca e estaci\u00f3n h\u00famida das zonas de onde poden ser orixinarias).\nLuz.\nOs dous factores m\u00e1is importantes da luz para as plantas de interior son a s\u00faa \"intensidade\" e a s\u00faa \"duraci\u00f3n\".\nAs diferentes plantas requiren diferentes intensidades de luz. Acot\u00edo a intensidade lum\u00ednica m\u00eddese en unidades de lux. 100 luxs ou menos consid\u00e9rase \"baixa intensidade\" ou \"indirecta\" . Un escritorio alumeado ten uns 400 luxs. 1.000 luxs ou m\u00e1is consid\u00e9rase \"alta intensidade\" . A luz directa no exterior at\u00f3pase no rango de 32.000-100.000 luxs.\nA duraci\u00f3n da exposici\u00f3n \u00e1 luz que se considera ideal para as plantas \u00e9 a de 8 a 16 horas. O fotoper\u00edodo tense tam\u00e9n que ter en conta nalgunhas plantas coma \"Poinsettia\" (flor do Nadal) e \"Schlumbergera\".\nSolo.\nAs plantas de interior xeralmente medran en solos especiais feitos de mesturas que fornecen unha boa drenaxe e aeraci\u00f3n. A maior\u00eda destas mesturas poden conter turba, fibra de coco, vermiculita ou perlita.\nTemperatura.\nA maior\u00eda das especies tropicais est\u00e1n afeitas a medrar nun rango de 15\u00a0\u00b0C a 25\u00a0\u00b0C , semellante ao da temperatura da maior\u00eda dos fogares.\nHumidade.\nAs humidades relativas das vivendas acostuman a ficar entre o 20 e o 60% mais a maior\u00eda das plantas de interior prefiren un 80%. En Galiza non \u00e9 raro estar neste nivel de humidade.\nFertilizantes.\nAs plantas confinadas en vasos co tempo esgotan os nutrientes. P\u00f3dense fornecer os fertilizantes cambiando o substrato ou engadindo nutrientes mediante adubos s\u00f3lidos ou l\u00edquidos. Os fertilitzantes convencionais incorporan tres n\u00fameros, por exemplo 20\u201320\u201320, cada n\u00famero indica a porcentaxe de nitr\u00f3xeno, f\u00f3sforo e potasio respectivamente. Os tres elementos qu\u00edmicos son os esenciais maioritarios. Son tam\u00e9n importantes outros oligoelementos (ferro, magnesio, cobre, manganeso, cinc, boro, calcio, molibdeno...)."}
{"id": "269012", "revid": "98629", "url": "https://gl.wikipedia.org/wiki?curid=269012", "title": "Epipremnum aureum", "text": "Epipremnum aureum, comunmente co\u00f1ecida coma potos (xa que antigamente ficaba clasificada dentro do x\u00e9nero \"Pothos\"), \u00e9 unha especie da familia Araceae nativa do sueste asi\u00e1tico (Malaisia, Indonesia) e Nova Guinea. \u00c9 unha planta de interior moi com\u00fan e resistente; en ocasi\u00f3ns \u00e9 confundida con \"philodendron\" nas florar\u00edas.\nDescrici\u00f3n.\nRubideira que pode acadar os 20 m de alto, con talos de at\u00e9 4\u00a0cm de di\u00e1metro. Gabea grazas \u00e1s s\u00faas ra\u00edces a\u00e9reas que se enganchan \u00e1s p\u00f3las das \u00e1rbores, formando lianas. As follas son perennes, alternas e a xeito de coraz\u00f3n, enteiras nas plantas novas, mais irregularmente pinnadas nas maduras e de at\u00e9 1 m de longo por 45\u00a0cm de largo (nas plantas novas non superan os 20\u00a0cm de longo). As flores xorden nunha espata de m\u00e1is de 23\u00a0cm de longo.\nCultivo e usos.\n\u00c9 unha popular planta de interior con numerosos cultivares seleccionados por ter follas variegadas de cor amarela, branca ou verde clara. A mi\u00fada se utiliza como elemento decorativo en centros comerciais, escritorios, e instalaci\u00f3ns p\u00fablicas, principalmente porque \u00e9 unha especie de aspecto atractivo, moi resistente e que require poucos coidados. \u00c9 tam\u00e9n eficaz contra a poluci\u00f3n ambiental en interiores, eliminando formaldehido, xileno e benceno.\nComo planta interior pode acadar m\u00e1is de 2 m de altura se se lle d\u00e1 o soporte axeitado (un arx\u00f3n ou rodriga para gabear). Os mellores resultados cons\u00e9guense proporcion\u00e1ndolle luz media indirecta; atura unha luminosidade intensa, por\u00e9n longos per\u00edodos de luz solar directa queiman as follas. Vexeta ben cunha temperatura de entre 17 a 30\u00a0\u00b0C. Xeralmente s\u00f3 necesitar\u00e1 rega cando a terra se note seca ao tacto. P\u00f3dese engadir un fertilizante l\u00edquido pola primavera e c\u00f3mpre replantar cada dous anos. Por\u00e9n, \u00e9 unha planta moi rexa e robusta que atura as m\u00e1s condici\u00f3ns de cultivo. En cultivo hidrop\u00f3nico medra axi\u00f1a.\nA ASPCA (American Society for the Prevention of Cruelty to Animals - \"Sociedade americana para a prevenci\u00f3n contra a crueldade aos animais\") clasificouna coma t\u00f3xica para gatos e cans por mor \u00e1 presenza de oxalatos c\u00e1lcicos sol\u00fabeis. Entre os s\u00edntomas do seu consumo incl\u00faense a irritaci\u00f3n oral, v\u00f3mitos e dificultade na deglutici\u00f3n."}
{"id": "269013", "revid": "18868", "url": "https://gl.wikipedia.org/wiki?curid=269013", "title": "Potos", "text": ""}
{"id": "269018", "revid": "12452", "url": "https://gl.wikipedia.org/wiki?curid=269018", "title": "Per\u00edodo arcaico de Exipto", "text": ""}
{"id": "269019", "revid": "12452", "url": "https://gl.wikipedia.org/wiki?curid=269019", "title": "Antigo Reino", "text": ""}
{"id": "269020", "revid": "12452", "url": "https://gl.wikipedia.org/wiki?curid=269020", "title": "Reino Medio", "text": ""}
{"id": "269021", "revid": "624", "url": "https://gl.wikipedia.org/wiki?curid=269021", "title": "Segundo per\u00edodo intermedio de Exipto", "text": ""}
{"id": "269022", "revid": "12452", "url": "https://gl.wikipedia.org/wiki?curid=269022", "title": "Reino Novo", "text": ""}
{"id": "269023", "revid": "624", "url": "https://gl.wikipedia.org/wiki?curid=269023", "title": "Terceiro per\u00edodo intermedio de Exipto", "text": ""}
{"id": "269024", "revid": "624", "url": "https://gl.wikipedia.org/wiki?curid=269024", "title": "Per\u00edodo tard\u00edo de Exipto", "text": ""}
{"id": "269025", "revid": "17467", "url": "https://gl.wikipedia.org/wiki?curid=269025", "title": "I dinast\u00eda exipcia", "text": ""}
{"id": "269026", "revid": "17467", "url": "https://gl.wikipedia.org/wiki?curid=269026", "title": "II dinast\u00eda exipcia", "text": ""}
{"id": "269027", "revid": "624", "url": "https://gl.wikipedia.org/wiki?curid=269027", "title": "XVIII dinast\u00eda exipcia", "text": ""}
{"id": "269031", "revid": "1888", "url": "https://gl.wikipedia.org/wiki?curid=269031", "title": "El Eco de Ortigueira", "text": "El Eco de Ortigueira foi o nome de d\u00faas publicaci\u00f3ns:"}
{"id": "269032", "revid": "88215", "url": "https://gl.wikipedia.org/wiki?curid=269032", "title": "Hilda Rodr\u00edguez", "text": "Mar\u00eda Hilda Rodr\u00edguez Rodr\u00edguez, nada en Portomar\u00edn o 10 de maio de 1955, \u00e9 unha xogadora de boccia galega con par\u00e1lise cerebral.\nTraxectoria.\nParticipou en campionatos de Espa\u00f1a, de Europa, e do mundo. Foi a primeira medallista paral\u00edmpica galega, ao conseguir dous ouros nos Xogos Paral\u00edmpicos de Atlanta 1996. Ten 51 Ouros, 14 Pratas, 10 Bronces, 11 R\u00e9cords Nacionais, 1 Ib\u00e9rico, e 19 medallas conseguidas as 13 veces que foi internacional. En 2013 foille concedida a Medalla Castelao."}
{"id": "269033", "revid": "1888", "url": "https://gl.wikipedia.org/wiki?curid=269033", "title": "Manuel Sandomingo Crego", "text": ""}
{"id": "269034", "revid": "56817", "url": "https://gl.wikipedia.org/wiki?curid=269034", "title": "El Eco de Ortigueira (1930)", "text": "El Eco de Ortigueira foi un semanario editado en Ortigueira en 1930.\nHistoria e caracter\u00edsticas.\nSubtitulado \"Peri\u00f3dico semanal, defensor de la comarca ortegalesa\", apareceu o 27 de novembro de 1930. Fundado e dirixido por D\u00e1maso Calvo Moreiras para opo\u00f1erse \u00e1 pol\u00edtica de Leandro Pita Romero, tivo curta duraci\u00f3n."}
{"id": "269037", "revid": "6279", "url": "https://gl.wikipedia.org/wiki?curid=269037", "title": "Laponia - S\u00e1pmi", "text": ""}
{"id": "269039", "revid": "1131", "url": "https://gl.wikipedia.org/wiki?curid=269039", "title": "Mar\u00eda Hilda Rodr\u00edguez Rodr\u00edguez", "text": ""}
{"id": "269050", "revid": "1131", "url": "https://gl.wikipedia.org/wiki?curid=269050", "title": "Morrigan", "text": ""}
{"id": "269063", "revid": "92340", "url": "https://gl.wikipedia.org/wiki?curid=269063", "title": "David Fojo Salgueiro", "text": "David Fojo Salgueiro, nado en Ortigueira en 1918 e finado na mesma vila o 2 de maio de 1995, foi un impresor, editor e xornalista galego.\nTraxectoria.\nFillo de Jes\u00fas Fojo D\u00edaz, fundador e director de \"La Voz de Ortigueira\", semanario que se imprim\u00eda nos propios talleres da imprenta Fojo. Estudou Dereito na Universidade de Santiago de Compostela e despois pasou \u00e1 Academia Militar de Zaragoza e foi militar. Nos anos 40 f\u00edxose cargo do peri\u00f3dico do seu pai e cando faleceu en 1965 converteuse en director e propietario.\nA imprenta Fojo foi o lugar onde se imprimiron -entre finais do s\u00e9culo XIX e principios do XX- numerosos peri\u00f3dicos de distinta regularidade (semanal, decenal, mensual...) da comarca ortegana. Tam\u00e9n foron impresos numerosos libros. A imprenta Fojo era ao tempo unha librer\u00eda en Ortigueira. \nRecibiu a Medalla de bronce de Galicia en 1994."}
{"id": "269099", "revid": "98629", "url": "https://gl.wikipedia.org/wiki?curid=269099", "title": "Kick-Ass 2 (filme)", "text": "Kick-Ass 2 \u00e9 un filme brit\u00e1nico-estadounidense dirixido por Jeff Wadlow que se estreou no 2013. \u00c9 a secuela do filme de 2010 \"Kick-Ass\", e \u00f3 igual ca el, bas\u00e9ase nas serie de banda dese\u00f1ada Kick-Ass 2 e \"Hit-Girl\", \u00e1mbalas d\u00faas obra de Mark Millar e John Romita, Jr..\nSinopse.\nDespois de que a tola valent\u00eda de Kick-Ass (Aaron Taylor-Johnson) inspirara a toda unha fornada de novos defensores do ben dirixidos polo coronel Barras e Estrelas (Jim Carrey), o heroe decide unirse a eles. Pero cando Chris D'Amico (Christopher Mintz-Plasse), que regresa co nome de The Motherfucker, decide desfacerse desta panda de superheroes afeccionados, s\u00f3 Hit Girl (Chlo\u00eb Grace Moretz) poder\u00e1 impedir que sexan esmagados."}
{"id": "269107", "revid": "85894", "url": "https://gl.wikipedia.org/wiki?curid=269107", "title": "Lid\u00f3n, Cures, Boiro", "text": "Lid\u00f3n \u00e9 un lugar da parroquia de Cures no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 10 habitantes (5 homes e 5 mulleres)."}
{"id": "269108", "revid": "1888", "url": "https://gl.wikipedia.org/wiki?curid=269108", "title": "Distrito electoral de Ortigueira", "text": "O Distrito electoral de Ortigueira foi unha demarcaci\u00f3n electoral vixente dende 1847 ata 1923 con d\u00faas interrupci\u00f3ns de 1853 a 1857, e de 1865 a 1871. Elix\u00edase un deputado no Congreso dos Deputados de Espa\u00f1a. Estaba formado polos concellos de Ortigueira, que naqueles tempos abrangu\u00eda as parroquias do actual concello de Cari\u00f1o, Cerdido e Ma\u00f1\u00f3n."}
{"id": "269109", "revid": "85894", "url": "https://gl.wikipedia.org/wiki?curid=269109", "title": "Noceda, Cures, Boiro", "text": "Noceda \u00e9 un lugar da parroquia de Cures no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 22 habitantes (13 homes e 9 mulleres)."}
{"id": "269110", "revid": "85894", "url": "https://gl.wikipedia.org/wiki?curid=269110", "title": "Sabuceda, Cures, Boiro", "text": "Sabuceda \u00e9 un lugar da parroquia de Cures no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 8 habitantes (5 homes e 3 mulleres)."}
{"id": "269111", "revid": "22570", "url": "https://gl.wikipedia.org/wiki?curid=269111", "title": "A Agramu\u00ed\u00f1a, Lamp\u00f3n, Boiro", "text": "A Agramu\u00ed\u00f1a \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza."}
{"id": "269112", "revid": "85894", "url": "https://gl.wikipedia.org/wiki?curid=269112", "title": "O Carballal, Lamp\u00f3n, Boiro", "text": "O Carballal \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 28 habitantes (16 homes e 12 mulleres)."}
{"id": "269113", "revid": "85894", "url": "https://gl.wikipedia.org/wiki?curid=269113", "title": "O Covo, Lamp\u00f3n, Boiro", "text": "O Covo \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 46 habitantes (23 homes e 23 mulleres)."}
{"id": "269115", "revid": "85894", "url": "https://gl.wikipedia.org/wiki?curid=269115", "title": "As Escobias, Lamp\u00f3n, Boiro", "text": "As Escobias \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 11 habitantes (6 homes e 5 mulleres)."}
{"id": "269116", "revid": "85894", "url": "https://gl.wikipedia.org/wiki?curid=269116", "title": "Outeiro, Lamp\u00f3n, Boiro", "text": "Outeiro \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 19 habitantes (8 homes e 11 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "269118", "revid": "98629", "url": "https://gl.wikipedia.org/wiki?curid=269118", "title": "O Outeiro, Lamp\u00f3n, Boiro", "text": "O Outeiro \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "269119", "revid": "85894", "url": "https://gl.wikipedia.org/wiki?curid=269119", "title": "Pi\u00f1eiro, Lamp\u00f3n, Boiro", "text": "Pi\u00f1eiro \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 24 habitantes (10 homes e 14 mulleres)."}
{"id": "269120", "revid": "85894", "url": "https://gl.wikipedia.org/wiki?curid=269120", "title": "A Poza, Lamp\u00f3n, Boiro", "text": "A Poza \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 26 habitantes (11 homes e 15 mulleres)."}
{"id": "269121", "revid": "85894", "url": "https://gl.wikipedia.org/wiki?curid=269121", "title": "Rosomil, Lamp\u00f3n, Boiro", "text": "Rosomil \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 45 habitantes (24 homes e 21 mulleres)."}
{"id": "269123", "revid": "85894", "url": "https://gl.wikipedia.org/wiki?curid=269123", "title": "Sealo, Lamp\u00f3n, Boiro", "text": "Sealo \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 21 habitantes (10 homes e 11 mulleres)."}
{"id": "269125", "revid": "85894", "url": "https://gl.wikipedia.org/wiki?curid=269125", "title": "O Sobreiral, Lamp\u00f3n, Boiro", "text": "O Sobreiral \u00e9 un lugar da parroquia de Lamp\u00f3n no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 23 habitantes (13 homes e 10 mulleres)."}
{"id": "269129", "revid": "85894", "url": "https://gl.wikipedia.org/wiki?curid=269129", "title": "Belles de Arriba, Macenda, Boiro", "text": "Belles de Arriba \u00e9 un lugar da parroquia de Macenda no concello coru\u00f1\u00e9s de Boiro, na comarca da Barbanza. Segundo o padr\u00f3n municipal (INE\u00a02013) ten 25 habitantes (10 homes e 15 mulleres)."}
{"id": "269130", "revid": "85894", "url": "https://gl.wikipedia.org/wiki?curid=269130", "title": "O Cruceiro, Macenda, Boiro", "text": "O Cruceiro \u00e9 un lugar da parroquia de Macenda no concello coru\u00f1\u00e9s de Boiro, na comarca da Barbanza."}
{"id": "269137", "revid": "98629", "url": "https://gl.wikipedia.org/wiki?curid=269137", "title": "Dr. Mabuse, der Spieler", "text": "Dr. Mabuse, der Spieler \u00e9 un filme alem\u00e1n dirixido por Fritz Lang que se estreou en 1922. \u00c9 o primeiro filme da serie do Dr. Mabuse, \u00f3 cal seguiron \"Das Testament des Dr. Mabuse\" (1933) e \"Die 1000 Augen des Dr. Mabuse\" (1960).\nTen unha duraci\u00f3n de m\u00e1is de catro horas de duraci\u00f3n e foi dividido en d\u00faas partes: \"Der gro\u00dfe Spieler: Ein Bild der Zeit\" e \"Inferno: Ein Spiel von Menschen unserer Zeit\". O t\u00edtulo, \"Dr. Mabuse, der Spieler\", \u00e9 ambiguo. \"Der Spieler\" significa \"o xogador\" en alem\u00e1n, e pode ser interpretado como \"o poxador\", \"o actor\" ou \"o marionetista\".\nSinopse.\nO doutor Mabuse \u00e9 un malvado que non se sente atra\u00eddo polos bens materiais, sen\u00f3n polo pracer que lle proporciona xogar co destino dos homes."}
{"id": "269140", "revid": "89787", "url": "https://gl.wikipedia.org/wiki?curid=269140", "title": "Live in Catoira", "text": "Live in Catoira \u00e9 o primeiro \u00e1lbum da banda galega de garage punk Terbutalina, publicado o 31 de marzo\u00a0de 2011. Tr\u00e1tase dunha gravaci\u00f3n en directo dun concerto en febreiro dese ano en Catoira."}
{"id": "269160", "revid": "109216", "url": "https://gl.wikipedia.org/wiki?curid=269160", "title": "Estonia (hom\u00f3nimos)", "text": ""}
{"id": "269161", "revid": "839", "url": "https://gl.wikipedia.org/wiki?curid=269161", "title": "Patriarcado latino de Xerusal\u00e9n", "text": "O patriarcado de Xerusal\u00e9n dos latinos (en lat\u00edn: \"Patriarchatus Hierosolymitanus Latinorum\") \u00e9 unha s\u00e9 cat\u00f3lica latina inmediatamente suxeita \u00e1 Santa S\u00e9, con xurisdici\u00f3n sobre Israel, Chipre, Palestina e Xordania. O patriarca actual \u00e9 o arcebispo Fuad Tual.\nHistoria.\nO patriarcado cruzado.\nO 15 de xullo de 1099 Xerusal\u00e9n foi conquistada polos cruzados, que estabeleceron o Reino de Xerusal\u00e9n que durou preto de 200 anos. At\u00e9 ese momento a maior\u00eda dos cristi\u00e1ns en Terra Santa estaban baixo a xurisdici\u00f3n do patriarca ortodoxo de Xerusal\u00e9n, mais os cruzados non aceptaron someterse ao rito bizantino e a unha Igrexa independente de Roma dende o Gran Cisma de 1054 entre o Oriente e o Occidente cristi\u00e1ns.\nAs\u00ed, o 1 de agosto de 1099 os relixiosos cruzados crearon o patriarcado de Xerusal\u00e9n dos Latinos, e foi nomeado como primeiro titular Arnulf de Chocques. Sim\u00f3n II, o patriarca grego de Xerusal\u00e9n, acabou refuxi\u00e1ndose en Constantinopla, cara a 1107, e os seus sucesores non voltar\u00edan a Xerusal\u00e9n at\u00e9 1187.\nFoi estabelecida unha xerarqu\u00eda latina, de rito romano, e durante a existencia do reino de Xerusal\u00e9n, o patriarcado latino foi dividido en catro arquidioceses: Tiro, Cesarea, Nazaret e Petra; e ti\u00f1a como sufrag\u00e1neas directas \u00e1s dioceses de Lida-Ramla, Bel\u00e9n, Hebr\u00f3n e Gaza, e os abades do monte do Templo, monte Si\u00f3n e monte das Oliveiras.\nO patriarca latino tam\u00e9n controlaba o barrio cristi\u00e1n da cidade de Xerusal\u00e9n (a igrexa do Santo Sepulcro e inmediaci\u00f3ns).\nLogo da ca\u00edda de Xerusal\u00e9n, en 1187, a s\u00e9 do patriarcado foi movida a Tiro e Acre en 1191. Os patriarcas volveron a Xerusal\u00e9n en 1229, cando a cidade foi devolta aos cruzados, e novamente de volta a Acre en 1244. San Xo\u00e1n de Acre xa ti\u00f1a a s\u00faa diocese, mais as d\u00faas foron unidas en 1261.\nCando, tras a ca\u00edda de Acre en 1291, os \u00faltimos vestixios do Reino foron conquistados polos mamelucos, a historia do patriarcado cruzado rematou, a\u00ednda que permaneceu como s\u00e9 titular.\nA s\u00e9 titular.\nLogo da ca\u00edda de San Xo\u00e1n de Acre en 1291, a Igrexa Cat\u00f3lica continuou a nomear patriarcas titulares de Xerusal\u00e9n que, a partir de 1374, tiveron a s\u00faa s\u00e9 na Bas\u00edlica de San Lourenzo f\u00f3ra dos Muros.\nNo s\u00e9culo XIV, ademais desta bas\u00edlica, o patriarca mantivo xurisdici\u00f3n sobre moitos territorios orientais que segu\u00edan en mans latinas (Chipre, Lesbos, Qu\u00edos, Creta, Rodas, Naxos e outras), mais estas posesi\u00f3ns foron diminu\u00edndo coas conquistas turcas.\nO patriarcado actual.\nO 23 de xullo de 1847 o papa P\u00edo IX, co breve \"Nulla celebrior\", decidiu restaurar o patriarcado de Xerusal\u00e9n dos Latinos. O 4 de outubro foi anunciado que o Imperio Otom\u00e1n autorizaba o restabelecemento da s\u00e9, con xurisdici\u00f3n sobre Palestina e Chipre.\nCoa fin de evitar a implicaci\u00f3n en temas pol\u00edticos foron nomeados s\u00f3 patriarcas italianos at\u00e9 1987, cando o cambio desta pol\u00edtica veu co nomeamento de Michel Sabbah, o primeiro \u00e1rabe palestino en ostentar o t\u00edtulo.\nA bas\u00edlica do Santo Sepulcro foi designada como catedral do patriarcado latino. Por\u00e9n, o patriarca latino s\u00f3 pode celebrar nela nos momentos e nos espazos asignados \u00e1 comunidade franciscana da Custodia de Terra Santa polo Statu Quo, e en acord\u00f3 con esta. O Statu Quo \u00e9 un firm\u00e1n otom\u00e1n de 1852, a\u00ednda en vigor por efecto do Acordo Fundamental entre a Santa S\u00e9 e o Estado de Israel de 1993, que asigna dereitos sobre o Santo Sepulcro \u00e1s diferentes Igrexas cristi\u00e1s ent\u00f3n presentes: ademais dos cat\u00f3licos, estaban os apost\u00f3licos armenios, os ortodoxos coptos, os ortodoxos sir\u00edacos e os ortodoxos gregos, cuxo patriarca ten no centro da mesma bas\u00edlica a s\u00faa propia c\u00e1tedra e o \"Katholikon\".\nA c\u00e1tedra do patriarca est\u00e1 situada na concatedral do Sant\u00edsimo Nome de Xes\u00fas, igrexa nai da diocese, onde celebra normalmente; e a s\u00faa residencia est\u00e1 xunto \u00e1 concatedral. O patriarca latino \u00e9 membro de dereito do Consello dos Patriarcas cat\u00f3licos de Oriente e da Conferencia dos Bispos Latinos nas Rexi\u00f3ns \u00c1rabes.\nTerritorio.\nO patriarcado ten xurisdici\u00f3n sobre todos os fieis latinos de Israel, Xordania, Chipre e dos territorios gobernados pola Autoridade Nacional Palestina.\nA arquidiocese est\u00e1 organizada en cinco vigar\u00edas:\nO territorio est\u00e1 dividido en 66 parroquias.\nEpiscopoloxio.\nPatriarcas en San Xo\u00e1n de Acre.\nLogo da ca\u00edda de Xerusal\u00e9n en 1187 a s\u00e9 patriarcal foi transferida a Tiro, e posteriormente, en 1191, a San Xo\u00e1n de Acre. O patriarca volveu a Xerusal\u00e9n en 1229, e novamente de volta a Acre en 1244. San Xo\u00e1n de Acre xa ti\u00f1a a s\u00faa propia diocese, mais as d\u00faas s\u00e9s foron unidas en 1261. Os patriarcas deste per\u00edodo foron os seguintes:\nPatriarcas titulares.\nOs patriarcas titulares logo da perda de San Xo\u00e1n de Acre foron os seguintes:\nEntre 1379 e 1418, co Gran Cisma de Occidente, houbo ao mesmo tempo varios patriarcas de Xerusal\u00e9n.\nLogo do Cisma, a li\u00f1a sucesoria \u00e9 a seguinte:"}
{"id": "269163", "revid": "85894", "url": "https://gl.wikipedia.org/wiki?curid=269163", "title": "A Cachada, O Rosal, O Rosal", "text": "A Cachada \u00e9 un lugar da parroquia do Rosal, no concello pontevedr\u00e9s do Rosal, na comarca do Baixo Mi\u00f1o. Segundo o IGE, en 2022 ti\u00f1a 62 habitantes (34 homes e 28 mulleres)."}
{"id": "269166", "revid": "839", "url": "https://gl.wikipedia.org/wiki?curid=269166", "title": "Universidad de Chile", "text": ""}
{"id": "269167", "revid": "89787", "url": "https://gl.wikipedia.org/wiki?curid=269167", "title": "Ciclo do piruvato", "text": "O ciclo do piruvato xeralmente ref\u00edrese aos movementos entre distintos compartimentos celulares e transformaci\u00f3ns qu\u00edmicas que sofre o piruvato. Os movementos espaciais dentro da c\u00e9lula do piruvato ocorren entre as mitocondrias e o citosol e as transformaci\u00f3ns qu\u00edmicas orixinan varios intermediarios do ciclo de Krebs. En todas as variantes, o piruvato imp\u00f3rtase \u00e1 mitocondria para ser procesado introducindo os seus carbonos (en forma de acetil-CoA) no ciclo de Krebs. Ademais do piruvato, pode importarse tam\u00e9n alfa-cetoglutarato. En varios puntos, o produto intermediario \u00e9 exportado ao citosol para que sufra al\u00ed transformaci\u00f3ns adicionais e despois reimportado. Xeralmente consid\u00e9ranse tres ciclos do piruvato espec\u00edficos, cada un denominado pola principal mol\u00e9cula exportada desde a mitocondria: malato, citrato, e isocitrato. Poden existir outras variantes, como os ciclos f\u00fatiles ou disipativos do piruvato.\nEste ciclo est\u00fadase xeralmente en relaci\u00f3n \u00e1 secreci\u00f3n de insulina estimulada por glicosa (ou GSIS) e crese que hai unha relaci\u00f3n entre a resposta \u00e1 insulina e o NADPH producido neste ciclo, pero os detalles espec\u00edficos non est\u00e1n claros e existe unha certa confusi\u00f3n sobre o papel dos encimas m\u00e1licos. O fen\u00f3meno foi obsevada nas c\u00e9lulas dos illotes pancre\u00e1ticos.\nO ciclo do piruvato-malato foi descrito no f\u00edgado e preparaci\u00f3ns de ril xa en 1971."}
{"id": "269168", "revid": "85894", "url": "https://gl.wikipedia.org/wiki?curid=269168", "title": "Marz\u00e1n, O Rosal, O Rosal", "text": "Marz\u00e1n \u00e9 un lugar da parroquia do Rosal, no concello pontevedr\u00e9s do Rosal, na comarca do Baixo Mi\u00f1o. Segundo o IGE, en 2022 ti\u00f1a 400 habitantes (191 homes e 209 mulleres)."}
{"id": "269169", "revid": "1131", "url": "https://gl.wikipedia.org/wiki?curid=269169", "title": "Sinagoga de Novi Sad", "text": "A Sinagoga de Novi Sad (en serbio cir\u00edlico: \u041d\u043e\u0432\u043e\u0441\u0430\u0434\u0441\u043a\u0430 \u0441\u0438\u043d\u0430\u0433\u043e\u0433\u0430) \u00e9 unha instituci\u00f3n cultural situada no centro da cidade de Novi Sad na provincia aut\u00f3noma de Voivodina en Serbia, a sinagoga foi reco\u00f1ecida como un fito hist\u00f3rico.\nA nova sinagoga, a quinta que foi erguida no mesmo lugar desde o s\u00e9culo XVIII, tornouse un gran proxecto para toda a comunidade xud\u00eda de Novi Sad, cuxa construci\u00f3n comezou en 1905 e terminou en 1909."}
{"id": "269170", "revid": "1410", "url": "https://gl.wikipedia.org/wiki?curid=269170", "title": "Reguengo (propiedade)", "text": "Reguengo \u00e9 a cualificaci\u00f3n xurisdiccional que te\u00f1en os lugares dependentes directamente do rei, \u00e9 dicir, cuxo se\u00f1or xurisdiccional \u00e9 o mesmo rei. Util\u00edzase como termo oposto a se\u00f1or\u00edo. \u00c9 propia do Antigo R\u00e9xime en Espa\u00f1a, pero similar \u00e1 situaci\u00f3n do resto de Europa Occidental.\nO uso do termo reguengo non implica que o rei sexa o propietario das terras, que te\u00f1en os seus propietarios alodiales, obrigados a pagar \u00f3 rei os impostos e cargas que correspondan. O que si ten o rei \u00e9 a potestade de dar en se\u00f1or\u00edo (por mercede ou venda) ese lugar a un nobre ou eclesi\u00e1stico.\nA parte principal do reguengo eran as cidades libres, que de feito actuaban como se\u00f1ores colectivos sobre os seus alfoces (comunidade de vila e terra). A maior parte delas eran as dezasete que ti\u00f1an voto en Cortes, case todas elas da Meseta Norte. Na Meseta Sur a presenza das Ordes Militares restrinxiron moito a presenza de reguengo, o que fixo nomear \"Vila Real\" (despois Cidade Real) \u00f3 principal enclave de xurisdici\u00f3n directa do rei na Mancha.\nA\u00ednda que a denominaci\u00f3n apareceu orixinalmente na Castela medieval, aplic\u00e1base a todos os reinos da Monarqu\u00eda Hisp\u00e1nica durante o Antigo R\u00e9xime. O concepto deixa de ter sentido a comezos do s\u00e9culo XIX coa supresi\u00f3n dos se\u00f1or\u00edos, desde que as Cortes de C\u00e1diz implantan a unidade xurisdiccional."}
{"id": "269172", "revid": "29398", "url": "https://gl.wikipedia.org/wiki?curid=269172", "title": "Donostia Football Club", "text": ""}
{"id": "269173", "revid": "29398", "url": "https://gl.wikipedia.org/wiki?curid=269173", "title": "Donostia FC", "text": ""}
{"id": "269175", "revid": "85894", "url": "https://gl.wikipedia.org/wiki?curid=269175", "title": "Abelleira de Arriba, Abelleira, Muros", "text": "Abelleira de Arriba \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2018) ten 92 habitantes (51 homes e 41 mulleres)."}
{"id": "269176", "revid": "98629", "url": "https://gl.wikipedia.org/wiki?curid=269176", "title": "A Agra Boa, Abelleira, Muros", "text": "A Agra Boa \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros.\nToponimia.\nO top\u00f3nimo prov\u00e9n do lat\u00edn , e \u00e9 unha extensi\u00f3n de terreo cultiv\u00e1bel dividida en leiras que pertencen a varios propietarios."}
{"id": "269177", "revid": "98629", "url": "https://gl.wikipedia.org/wiki?curid=269177", "title": "A Agra do Fondo, Abelleira, Muros", "text": "A Agra do Fondo \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros.\nToponimia.\nO top\u00f3nimo prov\u00e9n do lat\u00edn , e \u00e9 unha extensi\u00f3n de terreo cultiv\u00e1bel dividida en leiras que pertencen a varios propietarios."}
{"id": "269178", "revid": "85894", "url": "https://gl.wikipedia.org/wiki?curid=269178", "title": "O Agro da Area, Abelleira, Muros", "text": "O Agro da Area \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269179", "revid": "22570", "url": "https://gl.wikipedia.org/wiki?curid=269179", "title": "Bornalle, Abelleira, Muros", "text": "Bornalle \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 143 habitantes (73 homes e 70 mulleres)."}
{"id": "269180", "revid": "85894", "url": "https://gl.wikipedia.org/wiki?curid=269180", "title": "O Ca\u00f1o, Abelleira, Muros", "text": "O Ca\u00f1o \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269181", "revid": "85894", "url": "https://gl.wikipedia.org/wiki?curid=269181", "title": "A Carballeira, Abelleira, Muros", "text": "A Carballeira \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269182", "revid": "56817", "url": "https://gl.wikipedia.org/wiki?curid=269182", "title": "A Cova de Xerpe, Abelleira, Muros", "text": "A Cova de Xerpe \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269183", "revid": "85894", "url": "https://gl.wikipedia.org/wiki?curid=269183", "title": "O Cruceiro, Abelleira, Muros", "text": "O Cruceiro \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2018) ten 34 habitantes (13 homes e 21 mulleres)."}
{"id": "269185", "revid": "85894", "url": "https://gl.wikipedia.org/wiki?curid=269185", "title": "Lest\u00f3n de Abaixo, Abelleira, Muros", "text": "Lest\u00f3n de Abaixo \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 19 habitantes (10 homes e 9 mulleres)."}
{"id": "269186", "revid": "85894", "url": "https://gl.wikipedia.org/wiki?curid=269186", "title": "Mondelo, Abelleira, Muros", "text": "Mondelo \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269187", "revid": "22570", "url": "https://gl.wikipedia.org/wiki?curid=269187", "title": "A Mureira, Abelleira, Muros", "text": "A Mureira \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269188", "revid": "85894", "url": "https://gl.wikipedia.org/wiki?curid=269188", "title": "O Pazo, Abelleira, Muros", "text": "O Pazo \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 124 habitantes (57 homes e 67 mulleres)."}
{"id": "269189", "revid": "85894", "url": "https://gl.wikipedia.org/wiki?curid=269189", "title": "A Ponte da Bra\u00f1a, Abelleira, Muros", "text": "A Ponte da Bra\u00f1a \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269190", "revid": "85894", "url": "https://gl.wikipedia.org/wiki?curid=269190", "title": "A Pontenova, Abelleira, Muros", "text": "A Pontenova \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. O seu nome v\u00e9n da ponte constru\u00edda sobre o r\u00edo Rateira cerca da s\u00faa fin. Esta ponte e outra ponte moderna (pertencente \u00e1 v\u00eda AC-550) serven como alternativa \u00e1 ponte antiga, situada r\u00edo arriba, evitanto as\u00ed un rodeo importante por unha zona boscosa."}
{"id": "269191", "revid": "56817", "url": "https://gl.wikipedia.org/wiki?curid=269191", "title": "Priegue, Abelleira, Muros", "text": "Priegue \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 70 habitantes (38 homes e 32 mulleres)."}
{"id": "269192", "revid": "85894", "url": "https://gl.wikipedia.org/wiki?curid=269192", "title": "A Rateira, Abelleira, Muros", "text": "A Rateira \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 22 habitantes (10 homes e 12 mulleres)."}
{"id": "269193", "revid": "22570", "url": "https://gl.wikipedia.org/wiki?curid=269193", "title": "A Robaleira, Abelleira, Muros", "text": "A Robaleira \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269194", "revid": "22570", "url": "https://gl.wikipedia.org/wiki?curid=269194", "title": "Surribos, Abelleira, Muros", "text": "Surribos \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269195", "revid": "56817", "url": "https://gl.wikipedia.org/wiki?curid=269195", "title": "Vent\u00edn, Abelleira, Muros", "text": "Vent\u00edn \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269196", "revid": "85894", "url": "https://gl.wikipedia.org/wiki?curid=269196", "title": "O Vilar, Abelleira, Muros", "text": "O Vilar \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 34 habitantes (15 homes e 19 mulleres)."}
{"id": "269197", "revid": "56817", "url": "https://gl.wikipedia.org/wiki?curid=269197", "title": "A Vi\u00f1a, Abelleira, Muros", "text": "A Vi\u00f1a \u00e9 un lugar da parroquia de Abelleira no concello coru\u00f1\u00e9s de Muros, na comarca de Muros."}
{"id": "269201", "revid": "98629", "url": "https://gl.wikipedia.org/wiki?curid=269201", "title": "Santiago Urtizberea", "text": "Santiago Urtizberea O\u00f1atibia, nado en Ir\u00fan (Guip\u00fascoa) o 25 de xullo de 1909 e finado na mesma vila o 18 de xaneiro de 1985, foi un futbolista vasco que xogaba na demarcaci\u00f3n de dianteiro.\nTraxectoria.\nComezos no Real Uni\u00f3n.\nComezou a xogar no Real Uni\u00f3n de Ir\u00fan, disputando xa alg\u00fan encontro amig\u00e1bel co primeiro equipo con s\u00f3 15 anos. Dous anos m\u00e1is tarde, de cara a tempada 1926/27, xa ti\u00f1a ficha do primeiro equipo. Esa foi a \u00e9poca dourada do Real Uni\u00f3n, ga\u00f1ando d\u00faas veces a Copa de Espa\u00f1a (1924 e 1927) polo que o papel de Urtizberea non deixou de ser de reserva.\nEn 1929, na primeira edici\u00f3n da Liga espa\u00f1ola de f\u00fatbol, Urtizberea xa contaba con 19 anos, idade suficiente para facerse cun oco no once titular do equipo e anotar 11 goles nos 12 encontros que disputou (dun total de 18), convert\u00e9ndose as\u00ed no m\u00e1ximo goleador do equipo xunto a Luis Regueiro. Os anos seguintes, pese a ser mala \u00e9poca para o equipo o xogador fixo un moi bo papel, anotando respectivamente 18 e 15 goles nas d\u00faas seguintes tempadas.\nA tempada 1931/32 o equipo perde finalmente lastrado polas baixas, Luis Regueiro foi fichado polo Real Madrid, a alta idade das s\u00faas figuras, Patxi Gamborena, e o mal momento de Urtizberea que completou unha moi mala tempada con s\u00f3 catro goles.\nEtapa no Donostia FC.\nTralo descenso do seu equipo Urtizberea fichou, mediada a tempada 1932/33, polo Donosti FC, nome que adoptou a Real Sociedad durante a II Rep\u00fablica. Debutou o 22 de xaneiro de 1933 e ata final de tempada anotou 12 goles en 8 encontros, axudando a que o equipo acadara a permanencia facilmente. O ano seguinte volveu repetir moi boas cifras, con 10 goles en 11 encontros, por\u00e9n ao rematar esa tempada solicitou a baixa e volveu ao Real Uni\u00f3n de Ir\u00fan.\nNovo per\u00edodo no Real Uni\u00f3n.\nDurante uns anos despois do descenso o Uni\u00f3n tratou recuperar a categor\u00eda, tendo a partir deste momento a Urtizberea como principal referencia no ataque. O equipo quedar\u00eda 5\u00ba e 8\u00ba en anos consecutivos pero non acadou o obxectivo. No ano 1936 produciuse o golpe de estado militar contra o goberno da II Rep\u00fablica que desembocou na Guerra Civil Espa\u00f1ola, polo que se paralizaron as competici\u00f3ns. Santiago Urtizberea atop\u00e1base nese momento en Ir\u00fan, que permaneceu na zona fiel ao goberno legalmente constitu\u00eddo, por\u00e9n fuxiu a Francia ao pouco de comezar o conflito.\nF\u00fatbol franc\u00e9s.\nUnha vez en Francia fichou polo recentemente creado Girondins de Bordeos ao igual que Jaime Mancisidor, chamados polo adestrador vasco Benito D\u00edaz. O club nacera da fusi\u00f3n do \"Girondins Guyenne Sport\" e o Bordeaux FC co claro obxectivo de dar o salto ao f\u00fatbol profesional franc\u00e9s. Ese mesmo ano o equipo ga\u00f1ou o Campionato de Francia Afeccionado de F\u00fatbol, impo\u00f1\u00e9ndose na final 2-1 ao FC Scionzier con dous goles de Urtizberea. O Girondins converteuse as\u00ed no primeiro equipo do suroeste de Francia en acadar un t\u00edtulo nacional.\nNa tempada seguinte foi aceptado na liga profesional, quedando encadrado na Segunda Divisi\u00f3n, por\u00e9n non acadou o ascenso a Primeira Divisi\u00f3n nos anos seguintes. Co comezo da segunda guerra mundial en 1939 o f\u00fatbol franc\u00e9s sufrir\u00eda graves cambios, que levar\u00edan ao Girondins a ser un dos equipos m\u00e1is potentes do campionato, por\u00e9n os t\u00edtulos acadados nos anos de guerra non contabilizan no palmar\u00e9s dos equipos.\nNa tempada 1939/40 o Girondins proclamouse campi\u00f3n da Zona Suroeste e da Zona Sur, ao vencer ao campi\u00f3n do Sueste, o OGC Nice. Por\u00e9n non puido competir por proclamarse campi\u00f3n de Francia ao suspenderse o Campionato Norte a causa da invasi\u00f3n alem\u00e1. En 1940 o Girondins fusionouse co 'ssociation Sportive du Port e pasou a chamarse Girondins A.S.P., est\u00e1 fusi\u00f3n permitiu que os xogadores foran inscritos como bombeiros do porto de Bordeos e as\u00ed que non foran deportados a campos de traballo.\nEn 1941 o equipo proclamouse campi\u00f3n da Copa de Francia. O torneo tivo tres finais nas que o Girondins tivo que ga\u00f1ar ao Red Star FC de Par\u00eds no Campionato da Francia ocupada por 3-1, ao Toulouse FC como campi\u00f3n da Francia de Vichy por id\u00e9ntico resultado e ao SC Fives da zona do Paso de Calais por 2-0 con dous goles de Urtizberea.\nEn 1943 Santiago f\u00edxose cargo interinamente do posto de adestrador do equipo en substituci\u00f3n do h\u00fangaro Stern, levando ao equipo \u00e1 s\u00faa segunda final da Copa, encontro que perder\u00eda ante o Olympique de Marsella. En 1944 acadar\u00eda outro t\u00edtulo, esta vez so coma xogador, ga\u00f1ando outro Campionato de Francia Afeccionado de F\u00fatbol ante o AS Cannes por 2-1.\nOs bos resultados do Girondins nestes anos val\u00e9ronlle para comezar en Primeira Divisi\u00f3n unha vez se restaurou a competici\u00f3n oficial de Liga. Por\u00e9n dous anos despois perder\u00eda a categor\u00eda, co equipo en Segunda Urtizberea decidiu retirarse en 1948.\nNos anos seguintes seguiu vinculado ao Girondins, ocup\u00e1ndose das categor\u00edas inferiores e fac\u00e9ndose cargo do primeiro equipo noutra ocasi\u00f3n, mediada a tempada 1956-57."}
{"id": "269203", "revid": "85894", "url": "https://gl.wikipedia.org/wiki?curid=269203", "title": "O Areal, Esteiro, Muros", "text": "O Areal \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269204", "revid": "22570", "url": "https://gl.wikipedia.org/wiki?curid=269204", "title": "Creo, Esteiro, Muros", "text": "Creo \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ti\u00f1a 614 habitantes (285 homes e 329 mulleres)."}
{"id": "269205", "revid": "85894", "url": "https://gl.wikipedia.org/wiki?curid=269205", "title": "Fontenla, Esteiro, Muros", "text": "Fontenla \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269206", "revid": "22570", "url": "https://gl.wikipedia.org/wiki?curid=269206", "title": "A Formilla, Esteiro, Muros", "text": "A Formilla \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269207", "revid": "85894", "url": "https://gl.wikipedia.org/wiki?curid=269207", "title": "Fornelos, Esteiro, Muros", "text": "Fornelos \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269208", "revid": "85894", "url": "https://gl.wikipedia.org/wiki?curid=269208", "title": "A Insuela, Esteiro, Muros", "text": "A Insuela \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269209", "revid": "85894", "url": "https://gl.wikipedia.org/wiki?curid=269209", "title": "A Laxe, Esteiro, Muros", "text": "A Laxe \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 2 habitantes (ning\u00fan home e 2 mulleres)."}
{"id": "269210", "revid": "85894", "url": "https://gl.wikipedia.org/wiki?curid=269210", "title": "Lestelle, Esteiro, Muros", "text": "Lestelle \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269211", "revid": "22570", "url": "https://gl.wikipedia.org/wiki?curid=269211", "title": "O Maio, Esteiro, Muros", "text": "O Maio \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 708 habitantes (356 homes e 352 mulleres)."}
{"id": "269212", "revid": "85894", "url": "https://gl.wikipedia.org/wiki?curid=269212", "title": "Marselle, Esteiro, Muros", "text": "Marselle \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE) en 2012 estaba deshabitado."}
{"id": "269213", "revid": "22570", "url": "https://gl.wikipedia.org/wiki?curid=269213", "title": "A Pendente, Esteiro, Muros", "text": "A Pendente \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 122 habitantes (65 homes e 57 mulleres)."}
{"id": "269214", "revid": "85894", "url": "https://gl.wikipedia.org/wiki?curid=269214", "title": "O Porti\u00f1o, Esteiro, Muros", "text": "O Porti\u00f1o \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269215", "revid": "56817", "url": "https://gl.wikipedia.org/wiki?curid=269215", "title": "Reboredo, Esteiro, Muros", "text": "Reboredo \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 57 habitantes (27 homes e 30 mulleres)."}
{"id": "269216", "revid": "85894", "url": "https://gl.wikipedia.org/wiki?curid=269216", "title": "A Ribeira de Creo, Esteiro, Muros", "text": "A Ribeira de Creo \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 3 habitantes (3 homes e ningunha muller)."}
{"id": "269217", "revid": "56817", "url": "https://gl.wikipedia.org/wiki?curid=269217", "title": "A Ribeira do Maio, Esteiro, Muros", "text": "A Ribeira do Maio \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 12 habitantes (10 homes e 11 mulleres)."}
{"id": "269218", "revid": "85894", "url": "https://gl.wikipedia.org/wiki?curid=269218", "title": "A Ribeira do U\u00eda, Esteiro, Muros", "text": "A Ribeira do U\u00eda \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269219", "revid": "85894", "url": "https://gl.wikipedia.org/wiki?curid=269219", "title": "Riomaior, Esteiro, Muros", "text": "Riomaior \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 39 habitantes (19 homes e 20 mulleres)."}
{"id": "269220", "revid": "22570", "url": "https://gl.wikipedia.org/wiki?curid=269220", "title": "A Silvosa, Esteiro, Muros", "text": "A Silvosa \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 33 habitantes (19 homes e 14 mulleres)."}
{"id": "269221", "revid": "85894", "url": "https://gl.wikipedia.org/wiki?curid=269221", "title": "Solleiros, Esteiro, Muros", "text": "Solleiros \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 278 habitantes (137 homes e 141 mulleres)."}
{"id": "269222", "revid": "22570", "url": "https://gl.wikipedia.org/wiki?curid=269222", "title": "Somorto, Esteiro, Muros", "text": "Somorto \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269223", "revid": "22570", "url": "https://gl.wikipedia.org/wiki?curid=269223", "title": "Tras da Costa, Esteiro, Muros", "text": "Tras da Costa \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 58 habitantes (21 homes e 37 mulleres)."}
{"id": "269224", "revid": "56817", "url": "https://gl.wikipedia.org/wiki?curid=269224", "title": "Tri\u00f3n, Esteiro, Muros", "text": "Tri\u00f3n \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 35 habitantes (16 homes e 19 mulleres)."}
{"id": "269225", "revid": "22570", "url": "https://gl.wikipedia.org/wiki?curid=269225", "title": "O U\u00eda, Esteiro, Muros", "text": "O U\u00eda \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 103 habitantes (53 homes e 50 mulleres)."}
{"id": "269226", "revid": "22570", "url": "https://gl.wikipedia.org/wiki?curid=269226", "title": "Xantoque, Esteiro, Muros", "text": "Xantoque \u00e9 un lugar da parroquia de Esteiro no concello coru\u00f1\u00e9s de Muros, na comarca de Muros."}
{"id": "269227", "revid": "22570", "url": "https://gl.wikipedia.org/wiki?curid=269227", "title": "O Ancoradoiro, Louro, Muros", "text": "O Ancoradoiro \u00e9 un lugar da parroquia de Louro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 21 habitantes (14 homes e 7 mulleres)."}
{"id": "269228", "revid": "85894", "url": "https://gl.wikipedia.org/wiki?curid=269228", "title": "O Espadanal, Louro, Muros", "text": "O Espadanal \u00e9 un lugar da parroquia de Louro no concello coru\u00f1\u00e9s de Muros, na comarca de Muros."}
{"id": "269229", "revid": "22570", "url": "https://gl.wikipedia.org/wiki?curid=269229", "title": "O Fogareiro, Louro, Muros", "text": "O Fogareiro \u00e9 un lugar da parroquia de Louro no concello coru\u00f1\u00e9s de Muros, na comarca de Muros."}
{"id": "269230", "revid": "85894", "url": "https://gl.wikipedia.org/wiki?curid=269230", "title": "O Rial, Louro, Muros", "text": "O Rial \u00e9 un lugar da parroquia de Louro no concello coru\u00f1\u00e9s de Muros, na comarca de Muros."}
{"id": "269231", "revid": "85894", "url": "https://gl.wikipedia.org/wiki?curid=269231", "title": "San Francisco, Louro, Muros", "text": "San Francisco \u00e9 un lugar da parroquia de Louro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 225 habitantes (113 homes e 112 mulleres)."}
{"id": "269232", "revid": "22570", "url": "https://gl.wikipedia.org/wiki?curid=269232", "title": "Seisidre, Louro, Muros", "text": "Seisidre \u00e9 un lugar da parroquia de Louro no concello coru\u00f1\u00e9s de Muros, na comarca de Muros."}
{"id": "269233", "revid": "56817", "url": "https://gl.wikipedia.org/wiki?curid=269233", "title": "Sistamares, Louro, Muros", "text": "Sistamares \u00e9 un lugar da parroquia de Louro no concello coru\u00f1\u00e9s de Muros, na comarca de Muros."}
{"id": "269234", "revid": "22570", "url": "https://gl.wikipedia.org/wiki?curid=269234", "title": "Taxes, Louro, Muros", "text": "Taxes \u00e9 un lugar da parroquia de Louro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 22 habitantes (13 homes e 9 mulleres)."}
{"id": "269235", "revid": "85894", "url": "https://gl.wikipedia.org/wiki?curid=269235", "title": "Vent\u00edn, Louro, Muros", "text": "Vent\u00edn \u00e9 un lugar da parroquia de Louro no concello coru\u00f1\u00e9s de Muros, na comarca de Muros. Segundo o padr\u00f3n municipal (INE 2012) ten 70 habitantes (34 homes e 36 mulleres)."}
{"id": "269236", "revid": "22570", "url": "https://gl.wikipedia.org/wiki?curid=269236", "title": "Vieta, Louro, Muros", "text": "Vieta \u00e9 un lugar da parroquia de Louro no concello coru\u00f1\u00e9s de Muros, na comarca de Muros."}
{"id": "269237", "revid": "22570", "url": "https://gl.wikipedia.org/wiki?curid=269237", "title": "A Vouga, Louro, Muros", "text": "A Vouga \u00e9 un lugar da parroquia de Louro no concello coru\u00f1\u00e9s de Muros, na comarca de Muros."}
{"id": "269239", "revid": "1131", "url": "https://gl.wikipedia.org/wiki?curid=269239", "title": "Solleiros", "text": "O top\u00f3nimo galego Solleiros pode referirse a:"}
{"id": "269240", "revid": "23204", "url": "https://gl.wikipedia.org/wiki?curid=269240", "title": "Trazo (diacr\u00edtico)", "text": "Un trazo ou unha barra son signos diacr\u00edticos inscritos que se engaden a unha letra e que poden ter diferentes formas.\nForma.\nDependendo da lingua, do alfabeto ou da letra sobre a que se usa, os trazos poden ter diferentes formas, semellantes aos signos ortogr\u00e1ficos:\nSignos diacr\u00edticos semellantes son a faixa inscrita () e o til inscrito ().\nUso como diacr\u00edtico.\nAta 1921 o let\u00f3n empregaba os diacr\u00edticos , , , e que foron substitu\u00eddos por \u0122, \u0136, \u0145, \u0156 e \u0160.\nAlfabetos non latinos.\nAlgunhas linguas escritas en alfabetos non latinos tam\u00e9n utilizan trazos como signos diacr\u00edticos. Desta forma, aparecen no alfabeto cir\u00edlico , , , , , , , , . Algunhas destas letras te\u00f1en trazos semellantes \u00e1 barra vertical ou \u00e1 barra inversa.\nNo alfabeto \u00e1rabe escr\u00edbense estes signos en , e .\nUsos non diacr\u00edticos.\nAdemais de como signo diacr\u00edtico empr\u00e9gase un trazo para facilitar a lectura dalg\u00fans grafemas ou para distinguilos m\u00e1is claramente doutros semellantes. As\u00ed, \u00e9 habitual debuxar un trazo no sete ou na letra zeta (\"\u01b6\"). O mesmo se pode facer no cero para distinguilo claramente da letra o.\nEn Matem\u00e1ticas empr\u00e9gase unha barra sobre certos s\u00edmbolos para indicar \u201co contrario\u201d, como (\u201cnon \u00e9 igual\u201d), (\u201cnon existe\u201d), (\u201cnon pertence\u201d) ou (\u201cnon \u00e9 paralelo\u201d)."}
{"id": "269242", "revid": "27155", "url": "https://gl.wikipedia.org/wiki?curid=269242", "title": "Reacci\u00f3n anapler\u00f3tica", "text": "As reacci\u00f3ns anapler\u00f3ticas (do grego \u1f00\u03bd\u03ac e \u03c0\u03bb\u03b7\u03c1\u03cc\u03c9= \"encher\") ou reacci\u00f3ns de recheo son reacci\u00f3ns que forman mol\u00e9culas intermediarias dunha v\u00eda metab\u00f3lica f\u00f3ra desa v\u00eda metab\u00f3lica, que se poden incorporar a dita v\u00eda, e o termo apl\u00edcase xeralmente \u00e1 produci\u00f3n deste modo de mol\u00e9culas do ciclo do \u00e1cido c\u00edtrico (ou de Krebs). Na funci\u00f3n normal do ciclo do \u00e1cido c\u00edtrico na respiraci\u00f3n celular, as concentraci\u00f3ns dos intermediarios do ciclo permanecen constantes, pero como moitas outras v\u00edas biosint\u00e9ticas usan eses intermediarios como substrato (como a s\u00edntese de bases nitroxenadas, amino\u00e1cidos e hemo), pode diminu\u00edr a cantidade destes necesario para alimentar o ciclo do \u00e1cido c\u00edtrico. A anaplerose consiste en reencher as cantidades dos intermediarios do ciclo do \u00e1cido c\u00edtrico que foron desviadas para a bios\u00edntese para que a respiraci\u00f3n celular poida continuar. Como esta ruta \u00e9 un ciclo, calquera dos intermediarios pode servir para reencher o ciclo.\nComo o \u00e1cido c\u00edtrico \u00e9 unha ruta central do metabolismo para a produci\u00f3n de enerx\u00eda e a bios\u00edntese, \u00e9 fundamental que estean ben reguladas as concentraci\u00f3ns dos seus metabolitos na mitocondria. O fluxo anapler\u00f3tico debe compensar a perda destas mol\u00e9culas, que se desviaron a outras v\u00edas, para as\u00ed manter a homeostase do metabolismo celular.\nPrincipais reacci\u00f3ns anapler\u00f3ticas.\nHai catro reacci\u00f3ns principais clasificadas como anapler\u00f3ticas, das cales crese que a m\u00e1is importante \u00e9 a produci\u00f3n de oxalacetato a partir de piruvato.\nO malato orix\u00ednase pola PEP carboxilase e malato deshidroxenase no citosol. O malato, na matriz mitocondrial, pode utilizarse para producir piruvato (catalizado polo encima m\u00e1lico) ou oxalacetato, e ambos os dous poden entrar no ciclo do \u00e1cido c\u00edtrico.\nA glutamina pode tam\u00e9n utilizarse para producir oxalacetato durante as reacci\u00f3ns anapler\u00f3ticas en varios tipos de c\u00e9lulas por medio da \"glutamin\u00f3lise\", que se pode observar en moitas c\u00e9lulas c-Myc transformadas (tumorais).\nDoenzas do metabolismo anapler\u00f3tico.\nA deficiencia de piruvato carboxilase \u00e9 un exemplo de doenza que afecta ao metabolismo anapler\u00f3tico. \u00c9 un trastorno metab\u00f3lico hereditario no que a anaplerose est\u00e1 moi reducida. Para tratar este trastorno poden usarse outros substratos anapler\u00f3ticos como o triglic\u00e9rido que cont\u00e9n \u00e1cidos graxos de n\u00famero impar de carbonos chamado triheptano\u00edna."}
{"id": "269245", "revid": "27155", "url": "https://gl.wikipedia.org/wiki?curid=269245", "title": "Reacci\u00f3n de recheo", "text": ""}
{"id": "269246", "revid": "27155", "url": "https://gl.wikipedia.org/wiki?curid=269246", "title": "Anaplerose", "text": ""}
{"id": "269272", "revid": "89787", "url": "https://gl.wikipedia.org/wiki?curid=269272", "title": "Premier League 2013-2014", "text": "A tempada 2013\u201314 da Premier League foi a 22\u00aa tempada do m\u00e1ximo nivel da liga de f\u00fatbol de Inglaterra, establecida en 1992. A tempada empezou o 17 de agosto de 2013 e finalizou o 11 de maio de 2014. O defensor do t\u00edtulo era o Manchester United. O campi\u00f3n foi o Manchester City.\nClasificaci\u00f3n.\n&lt;onlyinclude&gt;\nResultados.\n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n "}
{"id": "269279", "revid": "5863", "url": "https://gl.wikipedia.org/wiki?curid=269279", "title": "Consellar\u00eda de Familia e Promoci\u00f3n de Emprego, Muller e Xuventude", "text": ""}
{"id": "269280", "revid": "27155", "url": "https://gl.wikipedia.org/wiki?curid=269280", "title": "Fosfoenolpiruvato carboxiquinase", "text": "A fosfoenolpiruvato carboxiquinase (PEPCK) \u00e9 un encima da clase das liases que interv\u00e9n na v\u00eda metab\u00f3lica da gliconeox\u00e9nese, onde converte o oxalacetato en fosfoenolpiruvato e di\u00f3xido de carbono, utilizando unha mol\u00e9cula de GTP, que pasa a GDP.\nAt\u00f3pase en d\u00faas formas, unha citos\u00f3lica e outra mitocondrial.\nReversibilidade da glic\u00f3lise-gliconeox\u00e9nese.\nA\u00ednda que moitas das reacci\u00f3ns da gliconeox\u00e9nese poden utilizar os mesmos encimas da glic\u00f3lise no sentido inverso, xa que son reversibles, a reacci\u00f3n da piruvato quinase \u00e9 unha das reacci\u00f3ns irreversibles da ruta. Para reverter esta reacci\u00f3n da piruvato quinase hai que utilizar varias reacci\u00f3ns que sexan enerxeticamente favorables. Os encimas piruvato carboxilase e fosfoenolpiruvato carboxiquinase supo\u00f1en unha v\u00eda alternativa para reverter as acci\u00f3ns da piruvato quinase.\nA PEPCK en diferentes especies.\nA transcrici\u00f3n do xene da PEPCK ocorre en moitas especies, e a secuencia de amino\u00e1cidos da PEPCK \u00e9 distinta en cada especie. Por exemplo, a s\u00faa estrutura e especificidade difiren en humanos, a bacteria \"Escherichia coli\" e o parasito \"Trypanosoma cruzi\".\nAnimais.\nEn animais, a reacci\u00f3n catalizada por este encima \u00e9 un paso limitante da gliconeox\u00e9nese, o proceso polo cal as c\u00e9lulas sintetizan glicosa a partir de precursores metab\u00f3licos. O nivel de glicosa sangu\u00ednea mantense dentro de l\u00edmites ben definidos en parte debido \u00e1 regulaci\u00f3n precisa da expresi\u00f3n do xene da PEPCK. Un feito que enfatiza a importancia da PEPCK na homeostase da glicosa \u00e9 que a sobreexpresi\u00f3n deste encima en ratos d\u00e1 lugar a s\u00edntomas de diabetes mellitus de tipo 2, que \u00e9 a forma de diabetes m\u00e1is com\u00fan en humanos. Debido \u00e1 importancia da homeostase da glicosa sangu\u00ednea, hai varias hormonas que controlan un conxunto de xenes (inclu\u00eddo o da PEPCK) no f\u00edgado que modulan a velocidade da s\u00edntese de glicosa.\nA PEPCK est\u00e1 controlada por dous mecanismos hormonais diferentes. A actividade da PEPCK increm\u00e9ntase coa secreci\u00f3n de cortisol desde o c\u00f3rtex adrenal e o glicag\u00f3n desde as c\u00e9lulas alfa do p\u00e1ncreas. O glicag\u00f3n eleva indirectamente a expresi\u00f3n da PEPCK ao incrementar os niveis de AMPc (por medio da activaci\u00f3n da adenil ciclase) no f\u00edgado, o cal orixina a fosforilaci\u00f3n da prote\u00edna CREB. Despois, a CREB \u00fanese \"augas arriba\" do xene da PEPCK ao elemento de resposta ao AMPc (CRE) e induce a transcrici\u00f3n da PEPCK. Por outra parte, o cortisol liberado do c\u00f3rtex adrenal, atravesa a membrana lip\u00eddica das c\u00e9lulas do f\u00edgado, xa que debido \u00e1 s\u00faa natureza hidrof\u00f3bica, pode pasar directamente a trav\u00e9s da membrana, e despois \u00fanese ao receptor de glicocorticoides (GR). Este receptor dimeriza e o complexo cortisol/GR pasa ao n\u00facleo, onde se une \u00e1 rexi\u00f3n do elemento de resposta aos glicocorticoides (GRE) de xeito similar a como o fac\u00eda a CREB, e produce resultados similares: s\u00edntese de m\u00e1is PEPCK.\nEn conxunto, o cortisol e o glicag\u00f3n poden ter intensos resultados sin\u00e9rxicos, activando o xene da PEPCK a niveis que nin o cortisol nin o glicag\u00f3n poder\u00edan producir por separado. A PEPCK \u00e9 m\u00e1is abondosa no f\u00edgado, riles, e tecido adiposo.\nUn estudo sobre o efecto da mestura comercial do PBDE (difenil \u00e9ter polibromado) DE-71 sobre a cin\u00e9tica do encima PEPCK determinou que o tratamento in vivo deste polucionante ambiental afecta ao metabolismo hep\u00e1tico da glicosa e dos l\u00edpidos, posiblemente pola activaci\u00f3n do receptor do xenobi\u00f3tico pregnano (PXR), e pode influ\u00edr na sensibilidade \u00e1 insulina en todo o corpo.\nDescubriuse na Universidade Case Western Reserve que a sobreexpresi\u00f3n da PEPCK citos\u00f3lica en m\u00fasculo esquel\u00e9tico de ratos causa que os ratos sexan m\u00e1is activos, m\u00e1is agresivos, e vivan m\u00e1is tempo do normal, polo que son chamados \"superratos metab\u00f3licos\".\nPlantas.\nA PEPCK (n\u00famero EC 4.1.1.49) \u00e9 un dos tres encimas descarboxilantes utilizados nos mecanismos de concentraci\u00f3n do carbono da fixaci\u00f3n do carbono C4 da fotos\u00edntese de plantas C4 e CAM. Os outros son o encima NADP-m\u00e1lico e o encima NAD-m\u00e1lico. Na fixaci\u00f3n do carbono C4, o di\u00f3xido de carbono f\u00edxase primeiro combin\u00e1ndoo con fosfoenolpiruvato para formar oxalacetato no mes\u00f3filo das follas. Nas plantas C4 de tipo PEPCK o oxalacetato conv\u00e9rtese despois en aspartato, o cal viaxa \u00e1 va\u00ed\u00f1a vascular da folla. Nas c\u00e9lulas da va\u00ed\u00f1a vascular, o aspartato conv\u00e9rtese de novo en oxalacetato. A PEPCK descarboxila o oxalacetato da va\u00ed\u00f1a vascular, liberando di\u00f3xido de carbono, que ent\u00f3n \u00e9 fixado polo encima Rubisco.\nPor cada mol\u00e9cula de di\u00f3xido de carbono consumida pola PEPCK, cons\u00f3mese unha mol\u00e9cula de ATP.\nA PEPCK act\u00faa en plantas que te\u00f1en fixaci\u00f3n do carbono C4, onde a s\u00faa acci\u00f3n foi localizada no citosol, a diferenza do que ocorre en mam\u00edferos, nos que act\u00faa nas mitocondrias.\nA\u00ednda que se encontra en moitas partes da planta diferentes, s\u00f3 e detecta en tipos celulares espec\u00edficos, inclu\u00edndo \u00e1reas do floema.\nNo cogombro (\"Cucumis sativus\") descubriuse que os niveis de PEPCK increm\u00e9ntanse por moitos efectos que se sabe que fan decrecer o pH celular das plantas, a\u00ednda que estes efectos son espec\u00edficos da parte da planta considerada.\nOs niveis de PEPCK el\u00e9vanse nas ra\u00edces e talos cando as plantas son regadas con cloruro am\u00f3nico a pH baixo (pero non a pHs altos), ou con \u00e1cido buit\u00edrico. Con todo, nas follas os niveis de PEPCK non se incrementan nesas condici\u00f3ns.\nNas follas, un 5% de contido de CO2 na atmosfera orixina unha maior abundancia de PEPCK.\nBacterias.\nEn bacterias o papel da PEPCK estudouse causando a sobreexpresi\u00f3n da PEPCK en \"Escherichia coli\" por medio de ADN recombinante.\nFunci\u00f3n na gliconeox\u00e9nese.\nA PEPCK cataliza un paso limitante da gliconeox\u00e9nese. O encima p\u00e9nsase que \u00e9 esencial na homeostase da glicosa, como se pon en evidencia en ratos de laboratorio que padecen diabetes mellitus tipo 2 como resultado da sobreexpresi\u00f3n da PEPCK.\nUn estudo recente suxire que o papel que xoga a PEPCK na gliconeox\u00e9nese pode estar mediado polo ciclo do \u00e1cido c\u00edtrico, a actividade do cal est\u00e1 directamente relacionada coa abundancia de PEPCK.\nOs niveis de PEPCK por si s\u00f3s non se viu que estivesen moi correlacionados coa gliconeox\u00e9nese no f\u00edgado de ratos, como se suxerira en estudos previos. Por tanto, o papel da PEPCK na gliconeox\u00e9nese pode ser m\u00e1is complexo e implicar a m\u00e1is factores que os que previamente se pensaba.\nA PEPCK de \"Mycobacterium tuberculosis\" activa o sistema inmune en ratos ao incrementar a actividade das citocinas. Como resultado, a PEPCK pode ser un ingrediente apropiado no desenvolvemento dunha subunidade efectiva para a vacinaci\u00f3n contra a tuberculose.\nEstrutura.\nEn humanos hai d\u00faas isoformas da PEPCK; unha forma citos\u00f3lica (SwissProt P35558) e outra mitocondrial (SwissProt Q16822) que te\u00f1en unha identidade de secuencia do 63,4%. A forma citos\u00f3lica \u00e9 importante na gliconeox\u00e9nese, ruta que ten lugar no citosol. Por\u00e9n, hai un mecanismo de transporte que traslada fosfoenolpiruvato desde a mitocondria ao citosol, utilizando prote\u00ednas de transporte de membrana espec\u00edficas, polo que a PEPCK mitocondrial interv\u00e9n nesta produci\u00f3n de fosfoenolpiruvato.\nA obtenci\u00f3n das estruturas de raios X da PEPCK proporcionou datos importantes para comprender o mecanismo de acci\u00f3n deste encima. Tam\u00e9n se estudou a estrutura e mecanismo de cat\u00e1lise da isoforma mitocondrial de f\u00edgado de polo da PEPCK en complexo co Mn2+, Mn-fosfoenolpiruvato (PEP), e Mn2+-GDP.\nDelbaere et al. (2004) resolveron a estrutura da PEPCK de \"E. coli\" e atoparon que o sitio activo estaba situado nunha fenda entre un dominio C-terminal e un dominio N-terminal. O sitio activo pech\u00e1base coa rotaci\u00f3n deses dominios.\nDurante a acci\u00f3n da PEPCK transf\u00edrense grupos fosforilo, o cal probablemente \u00e9 facilitado pola conformaci\u00f3n eclipsada dos grupos fosforilo cando o ATP est\u00e1 unido \u00e1 PEPCK. Como a formaci\u00f3n eclipsada \u00e9 unha formaci\u00f3n de alta enerx\u00eda, a transferencia do grupo fosforilo ten unha enerx\u00eda de activaci\u00f3n diminu\u00edda, o que significa que os grupos se transferir\u00e1n con m\u00e1is facilidade. Esta transferencia probablemente ocorre por un mecanismo similar ao desprazamento SN2.\nReacci\u00f3n.\nA PEPCK converte o oxalacetato en fosfoenolpiruvato e di\u00f3xido de carbono, \u00e1 vez que o GTP se transforma en GDP. \nA PEPCK act\u00faa na conexi\u00f3n entre a glic\u00f3lise e o ciclo do \u00e1cido c\u00edtrico ou de Krebs, e causa a descarboxilaci\u00f3n dunha mol\u00e9cula de 4 carbonos orixinando unha mol\u00e9cula de 3 carbonos. \u00c9 o primeiro paso obrigado na gliconeox\u00e9nese, na que a PEPCK descarboxila, e fosforila o oxalacetato cando est\u00e1 presente o GTP, o cal proporciona o fosfato convert\u00e9ndose en GDP. Cando a piruvato quinase, o encima que normalmente cataliza a reacci\u00f3n que converte o fosfoenolpiruvato en piruvato, \u00e9 sometida a un knockout de xenes en mutantes de \"Bacillus subtilis\", a PEPCK participa nunha reacci\u00f3n anapler\u00f3tica funcionando en direcci\u00f3n inversa \u00e1 normal, convertendo o fosfoenolpiruvato en oxalacetato. A\u00ednda que esta reacci\u00f3n en sentido inverso \u00e9 posible, a s\u00faa cin\u00e9tica \u00e9 tan desfavorable que os mutantes crecen a un ritmo moi lento ou non crecen en absoluto.\nRegulaci\u00f3n.\nEn humanos.\nA produci\u00f3n e activaci\u00f3n da PEPCK \u00e9 potenciada por moitos factores. A transcrici\u00f3n do xene da PEPCK \u00e9 estimulada polo glicag\u00f3n, glicocorticoides, \u00e1cido retinoico, e AMPc, mentres que \u00e9 inhibida pola insulina. Destes factores, a insulina, hormona que \u00e9 deficiente na diabetes, consid\u00e9rase o factor dominante, xa que inhibe a transcrici\u00f3n de moitos elementos estimulatorios. A actividade da PEPCK inh\u00edbese tam\u00e9n polo sulfato de hidrazina, e a inhibici\u00f3n dimin\u00fae as taxas de gliconeox\u00e9nese.\nCando hai unha acidose prolongada, a PEPCK est\u00e1 regulada \u00e1 alza nas c\u00e9lulas de bordo en cepillo do t\u00fabulo proximal renal, para secretar m\u00e1is NH3 e as\u00ed producir m\u00e1is HCO3-.\nA actividade espec\u00edfica de GTP da PEPCK \u00e9 m\u00e1xima cando est\u00e1n dispo\u00f1obles os i\u00f3ns Mn2+ e Mg2+. Ademais, a ciste\u00edna hiper-reactiva (C307) est\u00e1 implicada na uni\u00f3n do Mn2+ ao sitio activo.\nPlantas.\nComo se dixo anteriormente, a abundancia da PEPCK increm\u00e9ntase cando se regan as plantas con cloruro am\u00f3nico a pH baixo, pero a pHs altos non se produce este efecto.\nClasificaci\u00f3n.\nClasif\u00edcase co n\u00famero EC 4.1.1. Hai tres tipos principais, que se distinguen polo tipo de enerx\u00eda que impulsa a reacci\u00f3n:"}
{"id": "269281", "revid": "27155", "url": "https://gl.wikipedia.org/wiki?curid=269281", "title": "PEPCK", "text": ""}
{"id": "269282", "revid": "1131", "url": "https://gl.wikipedia.org/wiki?curid=269282", "title": "Praia de Rande", "text": "A praia de Rande \u00e9 un pequeno areal da R\u00eda de Vigo, que practicamente desaparece na preamar, situado no lugar de Rande da parroquia redondel\u00e1 de Cedeira, ao lado leste da Ponte de Rande.\n\u00c9 unha das sete praias do concello. Algunhas das outras son a pequena praia das Cabanas (ao lado oeste da ponte), a praia de Cesantes e a praia de Area Longa."}
{"id": "269283", "revid": "85894", "url": "https://gl.wikipedia.org/wiki?curid=269283", "title": "Rande, Cedeira, Redondela", "text": "Rande \u00e9 un lugar da parroquia de Cedeira, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 395 habitantes (198 homes e 197 mulleres).\nA aldea d\u00e1 nome ao estreito de Rande, que forma a enseada de San Sim\u00f3n."}
{"id": "269284", "revid": "5132", "url": "https://gl.wikipedia.org/wiki?curid=269284", "title": "Subgrupo ling\u00fc\u00edstico Asturleon\u00e9s", "text": ""}
{"id": "269293", "revid": "1131", "url": "https://gl.wikipedia.org/wiki?curid=269293", "title": "Centro de Interpretaci\u00f3n da Batalla e o Patrimonio Cultural de Rande", "text": "O Centro de Interpretaci\u00f3n da Batalla e o Patrimonio Cultural de Rande, tam\u00e9n co\u00f1ecido como Meirande, \u00e9 un museo da Batalla de Rande e o patrimonio industrial, localizado no lugar de Rande da parroquia redondel\u00e1 de Cedeira, no estreito de Rande.\nDescrici\u00f3n.\nEst\u00e1 situado na antiga F\u00e1brica do Alem\u00e1n, unha construci\u00f3n de comezos do s\u00e9culo XX adicada \u00e1 salgadura e logo \u00e1 conserveira. Durante a segunda guerra mundial foi centro lox\u00edstico de aprovisionamento de volframio a trav\u00e9s de submarinos e barcos nazis \u00e1 fronte de Otto Gerdtzen Boy\u00e9.\nA restauraci\u00f3n da fachada da f\u00e1brica e a construci\u00f3n do museo foi a mans do arquitecto Carlos Falag\u00e1n Mota, en terreos da Autoridade Portuaria de Vigo.\nF\u00edxose con cargo ao Fondo Europeo de Desenvolvemento Rexional."}
{"id": "269294", "revid": "23204", "url": "https://gl.wikipedia.org/wiki?curid=269294", "title": "Shingeki no Kyojin", "text": " \n \n \u00e9 un manga xapon\u00e9s escrito e ilustrado por Hajime Isayama. O manga comezou a s\u00faa serializaci\u00f3n na revista \"Bessatsu Sh\u014dnen Magazine\" de Kodansha o 9 de setembro de 2009, e foi recollido en 12 volumes o 9 de decembro de 2013. A historia est\u00e1 ambientada nun mundo no que a humanidade vive en cidades protexidas por enormes muros que os protexen dos tit\u00e1ns, criaturas humanoides de dimensi\u00f3ns xigantescas que devoran \u00f3s humanos sen unha raz\u00f3n aparente. A historia c\u00e9ntrase en Eren Yeager, a s\u00faa irm\u00e1 adoptiva Mikasa Ackerman e o seu amigo Armin Arlert, cuxas vidas mudan radicalmente coa aparici\u00f3n dun tit\u00e1n colosal que provoca a destruci\u00f3n do seu fogar e a morte da nai de Eren. Xurando vingarse e desexando recuperar o seu mundo, Eren, Mikasa e Armin \u00fanense a un grupo de soldados de elite que loitan contra \u00f3s tit\u00e1ns f\u00f3ra dos muros.\nXerou unha novela spinn-off que comezou en decembro de 2011, e que recibiu unha adaptaci\u00f3n \u00f3 manga. Outros dous spin-offs est\u00e1n sendo serializados, e pos\u00fae a s\u00faa propia adaptaci\u00f3n \u00f3 anime hom\u00f3nimo, producida por Wit Studio e Production I.G. O anime foi estreado no Xap\u00f3n en MBS entre abril e setembro de 2013. Tam\u00e9n ten catro adaptaci\u00f3ns de videoxogos desenvolvidos por Nitroplus. Est\u00e1 previsto que a adaptaci\u00f3n \u00f3 cine vexa a luz no 2015.\n\"Shingeki no Kyojin\" converteuse nun \u00e9xito comercial, con 40 mill\u00f3ns de volumes impresos vendidos en xullo de 2014. A estrea do anime incrementou con moito a popularidade do manga, recibindo boas cr\u00edticas pola s\u00faa atmosfera e historia."}
{"id": "269295", "revid": "98629", "url": "https://gl.wikipedia.org/wiki?curid=269295", "title": "Vittorio Brambilla", "text": "Vittorio Brambilla, nado en Monza, Italia, o 11 de novembro de 1937 e finado en Lesmo, preto de Mil\u00e1n, o 26 de maio de 2001, foi un piloto italiano que competiu en F\u00f3rmula 1 nos equipos March, Surtees, e Alfa Romeo. Particularmente h\u00e1bil conducindo en condici\u00f3ns de mollado, o seu alcumo era \"O Gorila de Monza\", debido ao seu estilo de pilotaxe a mi\u00fado demasiado agresivo e polo seu machismo.\nFoi especialmente co\u00f1ecido pola s\u00faa rutina de 'Punch &amp; Crunch', na cal, el saudaba \u00e1 desafortunada v\u00edtima cun apert\u00f3n de mans moi forte. Gozaba vendo o xesto de dor do receptor mentres eles trem\u00edan as mans para a continuaci\u00f3n darlle un golpe na parte posterior do pescozo.\nAndaina.\nBrambilla comezou a competir coas motocicletas en 1957 e ga\u00f1ou o t\u00edtulo nacional italiano de 175 cc en 1958. Antes de converterse en mec\u00e1nico tam\u00e9n competiu en karting. O seu irm\u00e1n m\u00e1is vello, Ernesto (\"Tino\"), foi tam\u00e9n piloto de carreiras.\nF\u00f3rmula Tres, F\u00f3rmula D\u00faas.\nRegresou \u00e1 competici\u00f3n en 1968, en F\u00f3rmula 3 e ga\u00f1ou o campionato italiano en 1972, no momento en que xa estaba correndo en F\u00f3rmula 2, onde ga\u00f1ou varias carreiras e comprou o seu asento na F\u00f3rmula 1.\nF\u00f3rmula Un.\nMarch 1974-1976.\nNo seu primeiro ano na F\u00f3rmula Un, Brambilla foi tan r\u00e1pido como o seu compa\u00f1eiro de equipo Stuck, a\u00ednda que propenso a m\u00e1is accidentes. No GP de Suecia \u00eda quinto ata que tivo un problema de motor. Brambilla terminou empatado no d\u00e9cimo oitavo posto, \u00faltimo, na tempada de . En sorprendeu a moitos no GP de B\u00e9lxica, onde liderou ata atoparse con problemas de freos logo de 54 voltas, e no Gran Premio de Suecia de 1975, onde marchaba na primeira posici\u00f3n ata que un fallo na transmisi\u00f3n obrigoulle a retirarse logo de 36 voltas. O seu gran d\u00eda chegou en \u00d6sterreichring en 1975, cando ga\u00f1ou un chuvioso Gran Premio de Austria. \u00c9 lembrado por facer un trompo e esnaquizar o morro do seu coche mentres pasaba a bandeira a cadros e completou a s\u00faa volta de desaceleraci\u00f3n volta coa parte dianteira do coche destru\u00edda, mentres saudaba ao xent\u00edo. Como se acurtou a carreira debido a choiva, completouse o 60% da distancia programada, s\u00f3 recibiu 4\u00b45 puntos en lugar de 9 por levarse o triunfo. Tivo un accidente m\u00e1is grave nesa tempada, cando estrelou o seu March nunha nova curva en Watkins Glen durante a clasificaci\u00f3n para o Gran Premio dos Estados Unidos de 1975. Bateu cun garda ra\u00edl, pero resultou ileso. A sesi\u00f3n terminou nese punto con Niki Lauda liderando. Antes do seu accidente Brambilla era o segundo m\u00e1is r\u00e1pido cunha volta de 190\u00b424\u00a0km/h. Durante sufriu varios accidentes e retiradas, logrando s\u00f3 un punto no Gran Premio dos Pa\u00edses Baixos de 1976. Cualificou o seu March na oitava posici\u00f3n no Gran Premio do oeste dos Estados Unidos de 1976. Na carreira Brambilla foi golpeado levemente por detr\u00e1s por Carlos Reutemann antes de chegar \u00e1 primeira curva. E perdeu a roda traseira dereita do seu March na volta 35 do Gran Premio dos Estados Unidos de 1976 logo de marchar na quinta posici\u00f3n por un tempo.\nSurtees 1977-1978.\nEn , Brambilla trasladouse ao equipo Surtees, no que anotou seis puntos. Ao mesmo tempo tam\u00e9n pilotou un para o equipo Alfa Romeo de coches deportivos, logrando o Campionato do Mundo por equipos. Brambilla logrou un tempo de 1:59:01.41 para cualificar oitavo o seu Surtees no Gran Premio de M\u00f3naco de 1977.\nBrambilla continuou con Surtees na tempada de . No Gran Premio do oeste dos Estados Unidos de 1978 quedou 17\u00ba na clasificaci\u00f3n, cun tempo de 1:23.212. O seu 19 Beta Surtees TS terminou 14\u00ba logo de sufrir un fallo no motor na volta 50.\nNunha montoneira m\u00faltiple en Monza en Gran Premio de Italia de 1978, na que morreu Ronnie Peterson, Brambilla sufriu feridas graves na cabeza ao ser golpeado por unha roda voadora durante a colisi\u00f3n m\u00faltiple na primeira volta. Recuperouse e volveu no Gran Premio de Italia de 1979. Como consecuencia desa carreira, en outubro de 1978 anunciouse que o Gran Premio de Italia ser\u00eda trasladado ao Aut\u00f3dromo Dino Ferrari en Imola para os seguintes tres anos a\u00ednda que isto en realidade non sucedeu ata e o Gran Premio de Italia de 1979 celebrouse de novo en Monza.\nAlfa Romeo 1979-1980.\nBrambilla pilotou brevemente para o equipo Alfa Romeo de F\u00f3rmula Un en e . No primeiro d\u00eda da fase de clasificaci\u00f3n para o Gran Premio dos Estados Unidos de 1979 Brambilla fixo 134\u00b498\u00a0km/h. Logo as fortes choivas causaron unha pista escorregadiza e tempos m\u00e1is lentos. En decembro de 1979 Alfa Romeo presentou o seu coche de carreiras de f\u00f3rmula 1 para a tempada . A empresa designou a Patrick Depailler, Brambilla, e Bruno Giacomelli como os seus pilotos. O coche era case id\u00e9ntico a un pilotado por Giacomelli no Gran Premio de Italia de 1979 Era un modelo de autom\u00f3bil cun V12 que xeraba m\u00e1is de 520 CV. Alfa Romeo anunciou que estaba traballando nun motor turbo de 1.500 cent\u00edmetros c\u00fabicos que \u00eda comezar as probas en pista nun coche de F\u00f3rmula Un no ver\u00e1n de 1980.\nRetirada e morte.\nBrambilla retirouse ao final da tempada . A principios de 1990, abriu unha tenda de recordos da F\u00f3rmula Un en Mil\u00e1n, en ocasi\u00f3ns pilotaba o coche de seguridade durante o Gran Premio de Italia. Morreu dun ataque card\u00edaco \u00e1 idade de 63 anos, mentres fac\u00eda xardiner\u00eda na s\u00faa casa. Segundo os informes, derrubouse, mentres cortaba o c\u00e9spede.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\".\n\u2021 Ao non completar o 75% da distancia da carreira adxudic\u00e1ronse a metade dos puntos."}
{"id": "269297", "revid": "5749", "url": "https://gl.wikipedia.org/wiki?curid=269297", "title": "Manuel Fern\u00e1ndez Anidos", "text": "Manuel Fern\u00e1ndez Anidos, nado en Nar\u00f3n o 9 de maio de 1972 \u00e9 un exfutbolista galego m\u00e1is co\u00f1ecido como Manel Fern\u00e1ndez, que xogaba na demarcaci\u00f3n de centrocampista. Fillo do tam\u00e9n futbolista Manuel Fern\u00e1ndez Amado.\nTraxectoria.\nComezou a xogar a f\u00fatbol na escola \"Os amigos d'A Malata\", de onde pasou ao equipo xuvenil do Racing de Ferrol e de a\u00ed ao filial do Celta de Vigo de Terceira Divisi\u00f3n en 1991.\nTras d\u00faas boas tempadas no Celta de Vigo B realiza a pretempada 1993/94 co primeiro equipo baixo as ordes de Txetxu Rojo, ese mesmo ano tam\u00e9n debutar\u00eda coa Selecci\u00f3n de f\u00fatbol sub-21 de Espa\u00f1a da man de Javier Clemente. Por\u00e9n a s\u00faa experiencia co Celta en competici\u00f3n oficial lim\u00edtase ao encontro de debut, ante o FC Barcelona, e catro encontros na Copa do Rei, torneo no que o equipo acadar\u00eda o subcampionato.\nAo remate desa tempada deixar\u00eda o Celta e volver\u00eda ao Racing de Ferrol, por aquel ent\u00f3n en Segunda Divisi\u00f3n B. Dous ano despois probou sorte no Elche CF, co que conseguiu o ascenso a Segunda Divisi\u00f3n, a pesar de que no seu segundo e \u00faltimo ano no equipo descenderon outra vez. Pasados eses dous anos volver ao Racing para xogar cinco tempadas, ao remate da segunda das cales o equipo acadou o ascenso \u00e1 categor\u00eda de prata.\nNo ano 2003 fichou polo Centro Cultural e Deportivo Cerceda e ao ano seguinte polo Viveiro CF. Finalmente fichou en 2006 polo Nar\u00f3n Balomp\u00e9 Pi\u00f1eiros, onde se retirou en 2008."}
{"id": "269301", "revid": "98629", "url": "https://gl.wikipedia.org/wiki?curid=269301", "title": "Manuel Vegazo Bermejo", "text": "Manuel Vegazo Bermejo, nado en \u00c1vila o 3 de setembro\u00a0de 1933, \u00e9 un exfutbolista galego. Xogaba de dianteiro.\nTraxectoria.\nNaceu en \u00c1vila pero trasladouse coa s\u00faa familia \u00e1 Coru\u00f1a aos poucos meses vida. Comeza xogando en equipos coma o Sporting Burgo e Espa\u00f1ol, e logo pasou ao Xuvenil, no que disputou a hist\u00f3rica tempada 1954/55, primeira e \u00fanica do club coru\u00f1\u00e9s en Segunda Divisi\u00f3n, despois de lograr o ascenso na campa\u00f1a anterior.\nNa tempada 1955/56 xogou alg\u00fans partidos co Zaragoza en Segunda, e o resto da tempada co Xuvenil en Terceira, e na campa\u00f1a seguinte (1956\u201357) debutou en Primeira Divisi\u00f3n co Deportivo da Coru\u00f1a, xogando tan s\u00f3 un partido esa campa\u00f1a. O seu debut produciuse no partido da xornada 19, que rematou en derrota, fronte ao Athletic Club (2\u20130). Vegazo ocupaba un posto de suplente (foi o cuarto dianteiro logo dos habituais), sendo titulares ese ano Polo, Arsenio Iglesias, Tino\u00a0e Benjam\u00edn Santos.\nNa tempada 1963\u201364 ascendeu co Las Palmas\u00a0a Primeira Divisi\u00f3n, onde se mantivo co conxunto canario at\u00e9 a campa\u00f1a 1966\u201367."}
{"id": "269303", "revid": "5863", "url": "https://gl.wikipedia.org/wiki?curid=269303", "title": "Benjam\u00edn Santos", "text": "Benjam\u00edn C\u00e9sar Santos Fern\u00e1ndez, nado en Cafferata (Santa Fe, Arxentina) o 7 de febreiro de 1924 e finado en Medina del Campo (Valladolid, Espa\u00f1a) o 22 de xullo de 1964, foi un futbolista e adestrador de f\u00fatbol arxentino. \nXogaba de dianteiro e destacou principalmente en Rosario Central e no Torino. No primeiro deles xogou durante cinco anos, marcando 65 goles, o que o converte nun dos m\u00e1ximos anotadores na historia do club. Foi o m\u00e1ximo goleador do campionato arxentino de Primeira Divisi\u00f3n de 1948. Traspasado ao Torino pouco despois da Traxedia de Superga, marcou 27 goles na s\u00faa primeira tempada na Serie A. Tras unha segunda campa\u00f1a no club piemont\u00e9s pasou ao Pro Patria e anos m\u00e1is tarde xogou co Deportivo da Coru\u00f1a na Primeira Divisi\u00f3n espa\u00f1ola.\nTrala s\u00faa retirada foi adestrador e dirixiu o Torino e o Genoa na Serie A, ata que a s\u00faa vida se viu truncada aos 40 anos de idade, ao morrer nun accidente de tr\u00e1fico cando viaxaba da Coru\u00f1a a Madrid.\nTraxectoria.\nComo futbolista.\nRosario Central.\nChegou a Rosario Central en 1944, procedente da s\u00faa Cafferata natal e despois de ter xogado no C\u00edrculo Social y Deportivo General Belgrano de Santa Isabel, na provincia de Santa Fe.\u200b \nNa s\u00faa primeira tempada en Rosario xogou 15 encontros e converteu 6 goles. Foi no campionato de 1946 no que se consolidou como un dos mellores dianteiros do pa\u00eds, marcando 19 goles, cinco menos que o m\u00e1ximo anotador do torneo, Mario Boy\u00e9, de Boca Juniors. Colleu as\u00ed a remuda de Waldino Aguirre como referencia no ataque do equipo, e durante os seguintes anos formou dianteira entre outros con Rub\u00e9n Bravo, Bernardo Vilari\u00f1o e Alejandro Mur. En 1948 foi o m\u00e1ximo goleador do torneo, ao marcar 21 goles en 20 partidos.\u200b \nEn total disputou con Rosario Central 111 partidos e marcou 66 goles, atop\u00e1ndose na actualidade entre os dez m\u00e1ximos goleadores da historia do club no profesionalismo, adem\u00e1s de ser o primeiro xogador do club en proclamarse como m\u00e1ximo goleador dun torneo de Primeira Divisi\u00f3n\nAs s\u00faas boas actuaci\u00f3ns chamaron a atenci\u00f3n do Torino de Italia. O traspaso contou coa oposici\u00f3n da AFA, que consideraba ao xogador como un bo valor para a selecci\u00f3n arxentina de cara ao Mundial de 1950, e ao emigrar non poder\u00eda ser convocado. Finalmente a s\u00faa venda foi decidida a trav\u00e9s dunha votaci\u00f3n entre os socios, e completouse por un prezo de 275.000 pesos arxentinos.\nTorino.\nChegou ao equipo italiano en 1949, cando o club se recuperaba da Traxedia de Superga, o accidente a\u00e9reo no que faleceron 18 xogadores do equipo. Tocoulle substitu\u00edr ao capit\u00e1n Valentino Mazzola. Debutou cun gol fronte ao Venezia na primeira xornada e pechou a s\u00faa primeira tempada no Torino con 27 goles na Serie A, o que o converte no quinto futbolista con m\u00e1is goles no seu debut na liga italiana.\u200b Quedou como cuarto m\u00e1ximo anotador da liga esa tempada, a oito goles do dianteiro sueco do Milan Gunnar Nordahl.\nNa tempada 1950/51 marcou 14 tantos en 27 partidos, pero o equipo protagonizou unha frouxa campa\u00f1a, rematando na 17\u00aa posici\u00f3n e salvando por pouco a categor\u00eda.\nPro Patria.\nEn 1951, fichou polo Pro Patria de Busto Arsizio, onde atrasou a s\u00faa posici\u00f3n no campo. Marcou catro goles nesa tempada, mentres que na seguinte sufriu unha grave lesi\u00f3n de xeonllo, que o afastou dos terreos de xogo durante un tempo.\nDeportivo da Coru\u00f1a.\nEn 1956 chegou \u00e1 Coru\u00f1a, onde foi posto a proba polo Deportivo da Coru\u00f1a no Trofeo Concepci\u00f3n Arenal. A s\u00faa boa actuaci\u00f3n convenceu ao club coru\u00f1\u00e9s, que o acabou fichando xa comezada a tempada 1956/57. Debutou na Primeira Divisi\u00f3n na xornada 5 contra o FC Barcelona en Les Corts, formando dianteira xunto con Polo, Arsenio e Tino. Disputou un total de 13 partidos, marcando un gol contra o Ja\u00e9n, e ao rematar a campa\u00f1a colgou as botas.\nComo adestrador.\nTorino.\nTrala s\u00faa retirada instalouse en Busto Arzisio, onde comezou a adestrar na canteira do Pro Patria. En 1960 colleu as rendas do Torino, no que actuara anos atr\u00e1s como futbolista, e ao que adestrou durante d\u00faas tempadas e media na Serie A. Na s\u00faa primeira campa\u00f1a \u00e1 fronte do club piemont\u00e9s dirixiu a xogadores como Bearzot, Ferrario, Ferrini ou Vieri, acabando a liga no posto 12\u00ba. Na Copa Italia chegou \u00e1s semifinais, onde foi eliminado pola Lazio na quenda de penaltis, despois de empatar a un gol.\nNa tempada 1961/62 o equipo reforzouse con xogadores como Rosato, Baker e o escoc\u00e9s Denis Law, e completou a tempada na s\u00e9tima posici\u00f3n. Disputou ademais a Copa da Amizade, chegando ata a final, onde perdeu contra o Lens franc\u00e9s. Adestrou o Torino ata decembro de 1962.\nGenoa.\nEn 1963 pasou ao Genoa, tam\u00e9n da Serie A, co que acabou a tempada 1963/64 na oitava praza.\nMorte.\nO 21 de xullo de 1964 sa\u00edu dende A Coru\u00f1a acompa\u00f1ado pola s\u00faa muller, Liliana Milani, e as s\u00faas d\u00faas fillas, Matilde e Nicoletta, con direcci\u00f3n a Madrid, de onde pensaban dirixirse a Italia. Pero nas inmediaci\u00f3ns de Medina del Campo, o Fiat 1300 no que viaxaban sufriu un accidente, no que Benjam\u00edn perdeu a vida, con 40 anos de idade, mentres que elas resultaron feridas."}
{"id": "269320", "revid": "98629", "url": "https://gl.wikipedia.org/wiki?curid=269320", "title": "O bo, o feo e o malo", "text": "O bo, o feo e o malo (en ) \u00e9 un filme italiano dirixido por Sergio Leone que se estreou en 1966. Est\u00e1 protagonizado por Clint Eastwood, Lee Van Cleef e Eli Wallach nos papeis do t\u00edtulo respectivamente. O gui\u00f3n foi escrito por Age &amp; Scarpelli, Luciano Vincenzoni e Leone, base\u00e1ndose nunha historia de Vincenzoni e Leone. \u00c9 o terceiro filme da \"Trilox\u00eda do d\u00f3lar\", seguindo a \"Por un pu\u00f1ado de d\u00f3lares\" (1964) e \"Per qualche dollaro in pi\u00f9\" (1965). O argumento xira arredor da competici\u00f3n de tres pistoleiros por atopar unha fortuna soterrada de ouro confederado no medio dun violento caos de violencia, aforcamentos e batallas da Guerra Civil Estadounidense. O filme foi unha coproduci\u00f3n entre compa\u00f1\u00edas de Italia, Espa\u00f1a e Alema\u00f1a do Oeste.\nEstreouse en galego na TVG o 2 de xu\u00f1o de 2010."}
{"id": "269321", "revid": "23204", "url": "https://gl.wikipedia.org/wiki?curid=269321", "title": "Il buono, il brutto, il cattivo", "text": ""}
{"id": "269329", "revid": "1131", "url": "https://gl.wikipedia.org/wiki?curid=269329", "title": "Gran Sinagoga de Budapest", "text": "A Gran Sinagoga de Budapest (en h\u00fangaro: \"Nagy Zsinagoga\"), tam\u00e9n chamada Sinagoga da R\u00faa Dohany (en h\u00fangaro: \"Doh\u00e1ny utcai Zsinagoga\") \u00e9 un edificio relixioso situado na cidade de Budapest, no antigo barrio xudeu da capital. \u00c9 a maior sinagoga de Eurasia e a segunda m\u00e1is grande do mundo, despois da Congregaci\u00f3n Emanu-El de Nova York\n. Hai espazo dispo\u00f1ible para tres mil persoas.\nO edificio ten 75 metros de longo e 27 metros de ancho, a sinagoga foi constru\u00edda entre os anos 1854 e 1859 no estilo do renacemento mourisco, de acordo co plan do arquitecto Ludwig F\u00f6rster. O lugar de nacemento de Theodor Herzl (o fundador do sionismo) quedaba ao lado da sinagoga."}
{"id": "269330", "revid": "85894", "url": "https://gl.wikipedia.org/wiki?curid=269330", "title": "Pancenteo, O Rosal, O Rosal", "text": "Pancenteo \u00e9 un lugar da parroquia do Rosal, no concello pontevedr\u00e9s do Rosal, na comarca do Baixo Mi\u00f1o. Segundo o IGE, en 2022 ti\u00f1a 223 habitantes (112 homes e 111 mulleres)."}
{"id": "269331", "revid": "6279", "url": "https://gl.wikipedia.org/wiki?curid=269331", "title": "Pancenteo", "text": ""}
{"id": "269332", "revid": "12452", "url": "https://gl.wikipedia.org/wiki?curid=269332", "title": "Oblast de M\u00farmansk", "text": ""}
{"id": "269333", "revid": "839", "url": "https://gl.wikipedia.org/wiki?curid=269333", "title": "San Xo\u00e1n de Acre", "text": ""}
{"id": "269334", "revid": "1987", "url": "https://gl.wikipedia.org/wiki?curid=269334", "title": "Miramar", "text": "O top\u00f3nimo Miramar pode referirse a:"}
{"id": "269336", "revid": "25871", "url": "https://gl.wikipedia.org/wiki?curid=269336", "title": "Wyoming (hom\u00f3nimos)", "text": ""}
{"id": "269337", "revid": "18868", "url": "https://gl.wikipedia.org/wiki?curid=269337", "title": "Cangrexo de Santo Ant\u00f3n", "text": ""}
{"id": "269340", "revid": "27155", "url": "https://gl.wikipedia.org/wiki?curid=269340", "title": "Glicosa 6-fosfato isomerase", "text": ""}
{"id": "269345", "revid": "5132", "url": "https://gl.wikipedia.org/wiki?curid=269345", "title": "Ricardo Rodr\u00edguez", "text": ""}
{"id": "269352", "revid": "23204", "url": "https://gl.wikipedia.org/wiki?curid=269352", "title": "Ant\u00f3n", "text": "Ant\u00f3n ou Antonio \u00e9 un antrop\u00f3nimo galego que entrou a trav\u00e9s do lat\u00edn, coa forma \"Antonius\", interpretada como \"aquel que se enfronta aos seus adversarios\" ou \"inestim\u00e1bel\", mais de prob\u00e1bel orixe etrusca. Empr\u00e9gase en todo mundo. A forma feminina \u00e9 Antona ou Antonia.\nDende o Renacemento atribu\u00eduselle unha orixe grega por mor da s\u00faa semellanza co substantivo \"\u03ac\u03bd\u03b8\u03bf\u03c2\" (\"anthos\") que significa \"flor\". Isto levou a pensar que a s\u00faa etimolox\u00eda era \"digno de loanza\" ou \"aquel que merece flores\". De feito, a partir do s\u00e9culo XVII, na lingua inglesa comeza a aparecer escrito coa graf\u00eda \"th\" (\"Anthony\" no canto de \"Antony\"), facendo referencia a esta suposta orixe grega. Alg\u00fans autores consideran as orixes do nome no antigo rei grego Anthonios, rei de Acaia.\nO nome \u00e9 com\u00fan en Galiza. A forma Antonio \u00e9 o segundo nome m\u00e1is frecuente en Espa\u00f1a (1.543.089 persoas), e o primeiro se temos en conta como nome completo (765.138 persoas).\nO nome en Galiza.\nO nome documentado tradicionalmente en Galiza \u00e9 Ant\u00f3n; xa Frei Mart\u00edn Sarmiento no s\u00e9culo XVIII falaba do prenome: \"Anton de Domayo. Uno de los 12 segadores. Ant\u00f3n de \u201cAntonius\u201d. Hay San Antonio de Padua y San Antonio Abad, casi mil a\u00f1os anterior. Este santo abad se entiende cuando uno se llama Ant\u00f3n. Y entre los r\u00fasticos se llama tambi\u00e9n Ant\u00f3n, aunque uno tenga el nombre de San Antonio de Padua \".\nEn galego antigo graf\u00e1base como \"Anton\", \"Ant\u00f5\" ou \"Antom\", e de a\u00ed pasou ao galego moderno coma Ant\u00f3n/Antonio e ao portugu\u00e9s moderno coma \"Ant\u00f4nio\" (Brasil), \"Ant\u00f3nio\" (Portugal) ou \"Ant\u00e3o\".\nDiminutivos: Anto\u00ed\u00f1o ou Antoni\u00f1o. Abr\u00e9viase como Tonecho, Tocho, Tucho, Toneco, To\u00f1o, Tot\u00f3, Ton, Tono, Toni e Toni\u00f1o (hipocor\u00edsticos).\nEstat\u00edsticas.\n4.668 var\u00f3ns levan o nome de Ant\u00f3n en Espa\u00f1a; deles 1.876 en Galiza (40%). A variante Antonio \u00e9 especialmente abundante no sur de Espa\u00f1a; en Galiza \u00e9 com\u00fan (38,793 var\u00f3ns), especialmente na provincia de Ourense. A variante feminina Antonia, moi abundante na metade sur de Espa\u00f1a, non \u00e9 moi frecuente en Galiza, s\u00f3 4.620 mulleres levan o nome. Ningunha muller ten o nome galego Antona hoxe en d\u00eda. Varias parroquias levan o nome de Santo Ant\u00f3n e Santo Antonio como haxiotop\u00f3nimo e, ademais, Santo Ant\u00f3n \u00e9 o padroeiro de moitas parroquias.\nSantoral.\nPrincipalmente: \nOutras datas:"}
{"id": "269353", "revid": "18868", "url": "https://gl.wikipedia.org/wiki?curid=269353", "title": "Antonio", "text": " #REDIRECCI\u00d3N Ant\u00f3n"}
{"id": "269354", "revid": "56817", "url": "https://gl.wikipedia.org/wiki?curid=269354", "title": "Ant\u00f3n (hom\u00f3nimos)", "text": "Ant\u00f3n \u00e9 un antrop\u00f3nimo masculino galego. Noutras linguas como o ingl\u00e9s aparece grafado como \"Anton\".\nComo top\u00f3nimo, d\u00e1 nome aos seguintes lugares:"}
{"id": "269356", "revid": "89787", "url": "https://gl.wikipedia.org/wiki?curid=269356", "title": "Daniel Carballo Cousido", "text": "Daniel Carballo Cousido, nado na Coru\u00f1a o 14 de marzo de 1824 e finado en Madrid o 29 de decembro de 1889, foi un xornalista e pol\u00edtico galego.\nTraxectoria.\nFillo de Tomasa Cousido, de Pontedeume, e de Tom\u00e1s Carballo Casado, de Tioira (Maceda).\nComezou a s\u00faa formaci\u00f3n na Coru\u00f1a e despois foi estudar leis \u00e1 Universidade de Santiago de Compostela. En 1846 instalouse en Madrid, dedic\u00e1ndose ao xornalismo. Foi redactor do \"Bolet\u00edn Oficial del Ministerio de Comercio\" e do peri\u00f3dico \"El Fomento\" e director do peri\u00f3dico madrile\u00f1o \"La Naci\u00f3n\". Militou na Uni\u00f3n Liberal, foi elixido deputado polo distrito da Coru\u00f1a en 1854 e 1858, polo distrito de Xinzo de Limia en 1865, novamente polo da Coru\u00f1a en 1869, polo de Betanzos en 1871 e 1872 e polo distrito de Ortigueira en 1876 e 1879. Foi director xeral de Sanidade (1865) Gobernador civil de Madrid, Director Xeral de Facenda e das Minas de R\u00edo Tinto en Huelva.\nVida persoal.\nCasou coa zaragozana Luisa de Prat Gandiola, marquesa de Barban\u00e7on.\nReco\u00f1ecementos.\nPolos logros obtidos para a cidade da Coru\u00f1a, a Reuni\u00f3n Recreativa e Instructiva de Artesanos presidida por Jos\u00e9 Soto Gonz\u00e1lez constru\u00edulle un monumento nos Xard\u00edns de M\u00e9ndez N\u00fa\u00f1ez da autor\u00eda de Agust\u00edn Querol, que se inaugurou o 30 de agosto de 1896."}
{"id": "269371", "revid": "6279", "url": "https://gl.wikipedia.org/wiki?curid=269371", "title": "Idioma irland\u00e9s", "text": ""}
{"id": "269377", "revid": "6279", "url": "https://gl.wikipedia.org/wiki?curid=269377", "title": "Asi\u00e1tico", "text": ""}
{"id": "269378", "revid": "6279", "url": "https://gl.wikipedia.org/wiki?curid=269378", "title": "Asi\u00e1tica", "text": ""}
{"id": "269379", "revid": "6279", "url": "https://gl.wikipedia.org/wiki?curid=269379", "title": "Norteirland\u00e9s", "text": ""}
{"id": "269380", "revid": "6279", "url": "https://gl.wikipedia.org/wiki?curid=269380", "title": "Norteirlandesa", "text": ""}
{"id": "269383", "revid": "23204", "url": "https://gl.wikipedia.org/wiki?curid=269383", "title": "Irlanda (hom\u00f3nimos)", "text": "Historicamente, a illa da Irlanda foi parte dunha serie de entidades pol\u00edticas:"}
{"id": "269384", "revid": "6279", "url": "https://gl.wikipedia.org/wiki?curid=269384", "title": "Ireland", "text": ""}
{"id": "269385", "revid": "89787", "url": "https://gl.wikipedia.org/wiki?curid=269385", "title": "Factor de transcrici\u00f3n xeral", "text": "Os factores de transcrici\u00f3n xerais (GTF) ou factores de transcrici\u00f3n basais son un tipo de factores de transcrici\u00f3n constitu\u00eddos por complexos proteicos do tipo TFIIX (= factor de transcrici\u00f3n xeral para a ARN polimerase II) que se unen ao ADN e xogan un papel na iniciaci\u00f3n da transcrici\u00f3n dos eucariotas. Son indispensables para a transcrici\u00f3n dos xenes da clase 2 (que codifican ARNm) pola ARN polimerase II. Modulan a actividade transcricional de base a nivel do promotor do xene e, xa que logo, a regulaci\u00f3n x\u00e9nica, e a maior\u00eda son imprescindibles para a vida. O complexo dos factores de transcrici\u00f3n xeral, a ARN polimerase, e a prote\u00edna m\u00faltiple mediadora constit\u00faen o aparato transcricional b\u00e1sico.\nTipos.\nSon factores proteicos que te\u00f1en un dominio de uni\u00f3n ao ADN en dedo de cinc. En bacterias, a iniciaci\u00f3n da transcrici\u00f3n precisa unha ARN polimerase e un s\u00f3 factor de transcrici\u00f3n xeral, que \u00e9 o factor sigma. Nas arqueas e eucariotas, a iniciaci\u00f3n da transcrici\u00f3n require unha ARN polimerase e un conxunto de varios factores de transcrici\u00f3n xeral. En concreto, nos eucariotas a iniciaci\u00f3n da transcrici\u00f3n require ARN polimerase II e os seguintes factores de transcrici\u00f3n xeral: TFIIA, TFIIB, TFIID, TFIIE, TFIIF e TFIIH.\nTFIIA.\nEste factor proteico presenta unha estrutura en dedo de cinc. Est\u00e1 composto polas seguintes tres subunidades:\nTFIIB.\nEste factor ten unha mase duns 35 kDa. No extremo N-terminal, presenta unha estrutura en dedo de cinc. No extremo C-terminal, presenta unha estrutura glomerular composta de 5 repetici\u00f3ns de h\u00e9lice alfa. Interv\u00e9n na estabilizaci\u00f3n do complexo TBP/ADN e permite a disociaci\u00f3n da TBP (prote\u00edna de uni\u00f3n \u00e1 TATA) antes da iniciaci\u00f3n da transcrici\u00f3n.\nTFIID.\nEste factor ten unha masa duns 750 kDa. \u00c9 un complexo multim\u00e9rico con 3 l\u00f3bulos en forma de ferradura, cunha cavidade central c\u00f3ncava, e a cara oposta convexa. Est\u00e1 composto por:\nTFIIE.\nEste factor \u00e9 un heterotetr\u00e1mero (\u03b12\u03b22) composto por:\nTFIIF.\nEste factor presenta unha actividade helicase, \u00e9 un heterotetr\u00e1mero (\u03b12\u03b22) composto por:\nTFIIH.\nEste factor pos\u00fae actividade de helicase, est\u00e1 composto por 9 subunidades diferentes que forman un n\u00facleo de 5 prote\u00ednas e un subcomplexo CAK (quinase activada por Cdk) :\n1. As prote\u00ednas do n\u00facleo central son :\n2. O subcomplexo CAK est\u00e1 formado por:\nModo de acci\u00f3n.\nEstes factores te\u00f1en unha orde de ensamblaxe precisa:\nO primeiro factor que interacciona coa caixa TATA (de 25 a 30 nucle\u00f3tidos \"augas arriba\" do sitio de iniciaci\u00f3n) do promotor \u00e9 o TFIID. \u00danese \u00e1 caixa TATA pola intermediaci\u00f3n da s\u00faa subunidade TBP que se fixa no suco menor do ADN. A uni\u00f3n da TBP ao ADN causa unha curvatura importante no ADN nos extremos da caixa TATA. A diversidade que hai de subunidades TAF do TFIID permite que se poidan reco\u00f1ecer distintos promotores.\nO TFIIA as\u00f3ciase ao complexo TBP/ADN, \"augas arriba\" da caixa TATA para estabilizar o complexo TBP/ADN. Este factor vai tam\u00e9n xogar un papel na disociaci\u00f3n da forma dim\u00e9rica da TBP antes do inicio da transcrici\u00f3n.\nDespois, o TFIIB vaise fixar a un lado da TBP para entrar en contacto co ADN \"augas arriba\" e \"augas abaixo\" da caixa TATA. Os seus dominios N-terminal e C-terminal perm\u00edtenlle reco\u00f1ecer e estabilizar o complexo TFIID/ADN. \u00c9 un factor que fai de ponte entre a caixa TATA e o sitio de iniciaci\u00f3n que permite que a ARN polimerase II se coloque correctamente, e \u00e9 o responsable do recrutamento do complexo TFIIF/ARN polimerase II grazas ao seu extremo N-terminal.\nDespois f\u00edxase o TFIIF, acompa\u00f1ado da ARN polimerase II que recrutara antes. Impide a interacci\u00f3n da ARN polimerase II cun sitio non promotor do ADN. Estabiliza a interacci\u00f3n por unha parte da ARN polimerase II e por outra a do TFIIB e a TBP. Este factor ten tam\u00e9n unha funci\u00f3n helicase.\nFinalmente, f\u00edxanse TFIIE e TFIIH sobre este complexo. TFIIE recruta e modula as actividades de TFIIH. O TFIIH ten diferentes funci\u00f3ns: pos\u00fae unha actividade helicase (XPB e XPD), \u00e9 dicir, permite que se desenrole un pequeno segmento do ADN do promotor ao romper os enlaces de hidr\u00f3xeno do ADN para que se abra; unha actividade quinase, que permite a fosforilaci\u00f3n do CTD (Dominio Carboxilo Terminal) dunha serina, treonina ou tirosina, necesaria para o comezo da transcrici\u00f3n; e unha actividade ATPase. Algunhas subunidades de TFIIH te\u00f1en tam\u00e9n un papel na reparaci\u00f3n do ADN.\nUnha vez que todos os factores est\u00e1n no seu lugar, a fase de iniciaci\u00f3n est\u00e1 rematada, a ARN polimerase II pode comezar a fase de elongaci\u00f3n, xa que est\u00e1 fosforilada e pode despegarse do complexo de iniciaci\u00f3n.\nPatolox\u00edas asociadas.\nCertas mutaci\u00f3ns nos xenes que codifican as subunbidades TFIIH son responsables de doenzas debidas a unha mala reparaci\u00f3n do ADN.\nTricotiodistrofia.\nA tricotiodistrofia (TTD) \u00e9 unha doenza xen\u00e9tica rara recesiva. Caracter\u00edzase principalmente por un retardo no desenvolvemento e atraso mental, que pode ser lixeiro, grave ou mortal. D\u00e9bese a unha deficiente mielinizaci\u00f3n das neuronas do sistema nervioso.\neste fenotipo pode explicarse en parte por unha falta de reparaci\u00f3n por escisi\u00f3n de nucle\u00f3tidos para XP-B, XP-D e TTD-A. Xeralmente, os pacientes con TTD non presentan cancro de pel sen\u00f3n lixeiras anomal\u00edas na pigmentaci\u00f3n. As microinxecci\u00f3ns de prote\u00edna TFIIH purificada permiten curar o defecto de reparaci\u00f3n das lesi\u00f3ns provocadas polos raios UV nas c\u00e9lulas no TTD.\nA reduci\u00f3n da taxa de transcrici\u00f3n de TFIIH parece ser a responsable do fenotipo dos pacientes de TTD caracterizados por mutaci\u00f3ns en XPD. Isto deber\u00edase igualmente a unha fraxilizaci\u00f3n e un n\u00famero reducido de complexos TFIIH, pero tam\u00e9n ao papel de TFIIH na activaci\u00f3n da transcrici\u00f3n dos xenes de clase I.\nXeroderma pigmentosum.\nXeroderma pigmentosum (XP): anomal\u00eda de reparaci\u00f3n do ADN despois dunha exposici\u00f3n a raios UV. Esta doenza d\u00e9bese a unha mutaci\u00f3n que afecta \u00e1 actividade helicase de TFIIH, \u00e9 dicir, \u00e1s subunidades XPB e XPD."}
{"id": "269386", "revid": "6279", "url": "https://gl.wikipedia.org/wiki?curid=269386", "title": "O Catal\u00e1n", "text": ""}
{"id": "269387", "revid": "1131", "url": "https://gl.wikipedia.org/wiki?curid=269387", "title": "Museo da Batalla de Rande", "text": ""}
{"id": "269388", "revid": "3054", "url": "https://gl.wikipedia.org/wiki?curid=269388", "title": "Raios UV", "text": ""}
{"id": "269389", "revid": "27155", "url": "https://gl.wikipedia.org/wiki?curid=269389", "title": "Raios ultravioletas", "text": ""}
{"id": "269391", "revid": "27155", "url": "https://gl.wikipedia.org/wiki?curid=269391", "title": "Factor xeral de transcrici\u00f3n", "text": ""}
{"id": "269393", "revid": "1131", "url": "https://gl.wikipedia.org/wiki?curid=269393", "title": "Zubiri", "text": "Zubiri pode referirse a:\nZubiri, localidade do Cami\u00f1o de Santiago situada no concello de Est\u00e9ribar (Navarra).\nTam\u00e9n \u00e9 apelido das seguintes persoas:"}
{"id": "269394", "revid": "98629", "url": "https://gl.wikipedia.org/wiki?curid=269394", "title": "\u00d3peras de Wolfgang Amadeus Mozart", "text": "Wolfgang Amadeus Mozart compuxo 22 \u00f3peras en diferentes x\u00e9neros. As s\u00faas \u00f3peras van desde as obras a pequena escala \u2013derivadas das que compuxo na s\u00faa xuventude\u2013 \u00e1s \u00f3peras de maior envergadura da s\u00faa madurez. Tres das obras foron abandonadas antes de rematar a s\u00faa composici\u00f3n e non foron representadas ata moitos anos despois da morte do compositor. Todas as s\u00faas \u00f3peras de madurez son consideradas obras cl\u00e1sicas e sempre formaron parte do repertorio dos teatros de \u00f3pera de todo o mundo.\nLogo dalgunhas obras \u00abmenores\u00bb chegaron os seus grandes t\u00edtulos, cultivou a \u00f3pera seria, a \u00f3pera c\u00f3mica e o \"Singspiel\". Na \u00f3pera c\u00f3mica realizou un fondo estudo psicol\u00f3xico dos personaxes humaniz\u00e1ndoos, destaca sobre todo a primeira grande \"opera buffa\" alem\u00e1; \"Le nozze di Figaro\" (\"As vodas de F\u00edgaro\", 1786), neste tipo de \u00f3pera destaca a colaboraci\u00f3n do libretista Lorenzo da Ponte, froito disto foron \"Le nozze di Figaro\", \"Cos\u00ec fan tutte\" (\"As\u00ed fan todas\", 1790) e \"Don Giovanni\". Dentro do singspiel destacan \"Idomeneo, re di Creta\" (\"Idomeneo, rei de Creta\", 1781), \"Die Entf\u00fchrung aus dem Serail\" (\"O rapto no serrallo\", 1782) e, sobre todo \"Die Zauberfl\u00f6te\" (\"A frauta m\u00e1xica\", 1791), na que se reflicten os valores da Ilustraci\u00f3n e da masonar\u00eda ao teatro musical.\nAn\u00e1lise xeral.\nEntre as composici\u00f3ns m\u00e1is importates de Mozart est\u00e1n as s\u00faas \u00f3peras, que incorporaron elementos de tradici\u00f3ns ben diferenciadas: o \"singspiel\" alem\u00e1n e a \"opera seria\" e \"opera buffa\" italianas. Con todo, non se pode tomar esas categor\u00edas ao p\u00e9 da letra, habendo moitas obras con trazos com\u00fans a todas. Mesmo algunhas das s\u00faas \"opere buffe\" incl\u00faen elementos dram\u00e1ticos de gran peso na trama e no car\u00e1cter da m\u00fasica, ata o punto de escribir el mesmo \"Don Giovanni\", por exemplo, como un \"drama xocoso\".\nSegundo o analista oper\u00edstico David Cairns, Mozart tivo dende unha idade moi temper\u00e1 \"unha extraordinaria capacidade [...] para aproveitar e asimilar calquera estilo recentemente aparecido que fora m\u00e1is \u00fatil para el\". Nunha carta a seu pai, datada o 7 de febreiro de 1778, Mozart escribiu \"Como sabes, podo adoptar ou imitar m\u00e1is ou menos calquera clase e estilo de composici\u00f3n\". Empregou o seu don para innovar, convert\u00e9ndose simultaneamente en \"asimilador, perfeccionador e innovador\". Deste xeito, as s\u00faas primeiras obras seguen as formas tradicionais da opera seria italiana e da \"opera buffa\", as\u00ed como o \"singspiel\" alem\u00e1n. Na s\u00faa madurez, segundo o escritor Nicholas Kenyon, \"mellorou todas as formas coa riqueza da s\u00faa innovaci\u00f3n\" e, en \"Don Giovanni\", levou a cabo unha fusi\u00f3n dos dous x\u00e9neros italianos, inclu\u00edndo o personaxe \"serio\" de Donna Anna, os \"buffos\" nos personaxes de Leporello e Zerlina, e unha mestura das d\u00faas (\"seria\" e \"buffa\") no personaxe de Donna Elvira.\nAs ideas e caracterizaci\u00f3ns nas s\u00faas primeiras obras foron desenvolvidas e refinadas posteriormente. Por exemplo, nas \u00faltimas \u00f3peras de Mozart salientan unha serie de personaxes memorables con fortes trazos femininos, en particular as chamadas \"soubrettes vienesas\"\u00bb quen, segundo Charles Osborne, \"buscan o xeito de combinar o encanto co instinto de xesti\u00f3n\". O analista e escritor musical Gottfried Kraus destaca que todas esas mulleres estaban presentes, como prototipos, nas primeiras \u00f3peras; Bastienne (\"Bastien und Bastienne\", 1768) e Sandrina (\"La finta giardiniera\", 1774) son precedentes das posteriores Constanza (\"Die Entf\u00fchrung aus dem Serail\") e Pamina (\"Die Zauberfl\u00f6te\", 1791), mentres que Serpetta (\"La finta giardiniera\") \u00e9 a precursora de Blonde (\"Die Entf\u00fchrung aus dem Serail\"), Susanna (\"Le nozze di Figaro\", 1786), Zerlina (\"Don Giovanni\") e Despina (\"Cos\u00ec fan tutte\", 1790).\nOs textos das obras de Mozart prove\u00f1en de varias fontes, e as primeiras \u00f3peras son decot\u00edo adaptaci\u00f3ns de textos existentes. O primeiro libretista elixido polo propio Mozart aparentemente foi Giambattista Varesco, quen escribiu o libreto de \"Idomeneo, re di Creta\" en 1781. Cinco anos despois, comezou a s\u00faa colaboraci\u00f3n m\u00e1is duradera, con Lorenzo da Ponte, o seu \"verdadeiro f\u00e9nix\". Non obstante, a teor\u00eda amplamente aceptada de que da Ponte foi o libretista para a descartada \"Lo sposo deluso\" (1783) \u00e9 agora xeralmente rexeitada. Mozart sent\u00eda que, como compositor, a s\u00faa opini\u00f3n deber\u00eda ser tida en conta no contido do libreto para servir mellor \u00e1 m\u00fasica. O music\u00f3logo Charles Rosen escribe: \"\u00e9 posible que da Ponte comprendera as necesidades dram\u00e1ticas do estilo de Mozart sen indicaci\u00f3ns; mais antes da s\u00faa asociaci\u00f3n con da Ponte, Mozart xa intimidara a varios libretistas para que lle deran \u00e1s s\u00faas obras unha carga dram\u00e1tica do seu gusto\".\n\u00c9 interesante sinalar que o tratamento das arias das s\u00faas \u00f3peras conform\u00e1base \u00e1s necesidades e capacidades de cada cantante do que el dispu\u00f1a. Tam\u00e9n a forma literaria do libreto d\u00e1balle suxesti\u00f3ns sobre como estruturar o contido musical. No contexto altamente convencional da \"opera seria\" a aria \u00e9 un dos elementos m\u00e1is importantes, \u00e9 nela onde se presenta a maior parte do material musical de toda a composici\u00f3n, deixando aos recitativos e coros unha cantidade moito menor. Con todo, a aria non implica progreso dentro do desenvolvemento da acci\u00f3n, \u00e9 un n\u00famero onde a acci\u00f3n conx\u00e9lase para que a persoa solista faga unha meditaci\u00f3n privada sobre os eventos que aconteceron antes ou planea unha acci\u00f3n futura. O movemento do drama ten lugar principalmente nos recitativos dialogados, onde as personaxes poden interactuar e levar a acci\u00f3n cara a adiante. Sendo unha escena est\u00e1tica e de estrutura sim\u00e9trica, a aria en esencia \u00e9 contraria ao desenvolvemento natural dun drama sempre en expansi\u00f3n, e o rigor da simetr\u00eda impede o libre desenvolvemento da caracterizaci\u00f3n da personaxe. As\u00ed, ela exixe que o compositor lle infunda interese dram\u00e1tico por outros medios, especialmente pola acumulaci\u00f3n e estruturaci\u00f3n de elementos puramente musicais. Mozart lidiou con esas convenci\u00f3ns organizando o seu material sobre unha nova xerarqu\u00eda de proporci\u00f3ns, sobre unha secuencialidade tem\u00e1tica m\u00e1is coherente e consecuente, e tam\u00e9n procurando libretos que ofereceran unha dramaturxia m\u00e1is din\u00e1mica. Con iso conseguiu dar \u00e1 ret\u00f3rica intr\u00ednseca \u00e1 aria obxectivos m\u00e1is definidos e m\u00e1is funcionais dentro do marco m\u00e1is ou menos r\u00edxido da \u00f3pera.\nEvoluci\u00f3n.\nAs s\u00faas primeiras creaci\u00f3ns no x\u00e9nero son notables por teren sido obra dun neno, mais a\u00ednda que son correctas dende o punto de vista t\u00e9cnico, carecen de maiores cualidades dram\u00e1ticas e non pos\u00faen unha arquitectura musical moi rica ou complexa. O seu mellor momento na fase infantil foi \"Lucio Silla\", composta aos dezaseis anos, onde esboza unha coerencia dram\u00e1tica m\u00e1is efectiva entre os n\u00fameros, sendo de especial interese o final do primeiro acto, onde conseguiu evocar unha atmosfera tenebrosa de grande interese. Con todo, en xeral a obra segue estritamente as convenci\u00f3ns da \"opera seria\", concentrando as s\u00faas forzas en \u00e1rias de bravura para a exhibici\u00f3n de puro virtuosismo vocal. A s\u00faa abordaxe xa \u00e9 ben diferente en \"Idomeneo, re di Creta\", a primeira das s\u00faas grandes \"opere serie\". Nela xa se esforza por dominar os seus medios de forma consciente e cun prop\u00f3sito definido, demostrando un apreciable entendemento das convenci\u00f3ns do teatro e dos xeitos de obter o mellor efecto dram\u00e1tico. Evitou cadencias de car\u00e1cter fortemente conclusivo ao final de cada n\u00famero para que a integraci\u00f3n entre eles fose m\u00e1is natural e continua, eliminou o decorativismo da tradici\u00f3n italiana do \"bel canto\", e usando recursos simples escribiu m\u00fasica sobria e expresiva, provendoa de grande intensidade pat\u00e9tica e l\u00edrica.\nEn \"Die Entf\u00fchrung aus dem Serail\" d\u00e1 un paso adiante, a\u00ednda que a obra non te\u00f1a as pretensi\u00f3ns dram\u00e1ticas de \"Idomeneo\". As numerosas arias de bravura son moito m\u00e1is brillantes e ricas musicalmente que nas s\u00faas obras anteriores, mais o resultado final \u00e9 un h\u00edbrido confuso entre a \"opera seria\" e a \"opera buffa\", onde a integraci\u00f3n dos dous universos est\u00e1 desarticulada e inconsecuente. S\u00f3 conseguiu o equilibrio nunha etapa posterior da evoluci\u00f3n do seu pensamento musical e do entendemento do car\u00e1cter e psicolo\u00edxa das personaxes, resultando nas tres \u00f3peras que escribiu sobre libretos de Lorenzo da Ponte, \"Le nozze di Figaro\", \"Don Giovanni\" e \"Cos\u00ec fan tutte\", na fase final da s\u00faa carreira. En todas elas as personaxes burguesas ou c\u00f3micas reciben un tratamento musical e caracterol\u00f3xico de id\u00e9ntica importancia \u00e1 das personaxes heroicas e nobres. Todas evidencian unha gran seguridade no manexo da forma da \u00f3pera italiana, de feito Mozart non mudou as convenci\u00f3ns do x\u00e9nero, mais aceptounas e imbu\u00edunas dun poder sonoro, un alcance dram\u00e1tico e unha penetraci\u00f3n psicol\u00f3xica ata ent\u00f3n sen par, xunto coa creaci\u00f3n de arquitecturas sonoras elegantes, unha harmon\u00eda transparente e coloreada con sutileza, unha orquestraci\u00f3n l\u00edmpida e evocadora e unha inspiraci\u00f3n mel\u00f3dica chea de frescor e vivacidade. Segundo Hindley esas caracter\u00edsticas comb\u00ednanse para darlles a s\u00faa atmosfera de fantas\u00eda, o seu equil\u00edbrio exato e o seu profundo significado humano.\nAs s\u00faas d\u00faas \u00faltimas \u00f3peras, \"Die Zauberfl\u00f6te\" e \"La clemenza di Tito\", tam\u00e9n de gran valor, deixan intrigantes cuesti\u00f3ns pendentes para os cr\u00edticos, que especulan sobre a onde o ter\u00edan levado as inovaci\u00f3ns que producira se tivese vivido m\u00e1is. \"Die Zauberfl\u00f6te\" \u00e9 o mellor exemplo do interese de Mozart na creaci\u00f3n dunha \u00f3pera nacional xerm\u00e1nica, tanto na forma como na expresi\u00f3n, empregando o alem\u00e1n como lingua do libreto e realizando unha concepci\u00f3n expandida da forma do \"singspiel\". O seu tema \u00e9 esot\u00e9rico e en parte arqueol\u00f3xico, e pode reflectir influencia de doutrinas mas\u00f3nicas. Trata en resumo da vitoria da luz sobre as sombras; a parella protagonista pasa a trav\u00e9s dun rito de iniciaci\u00f3n, e o final \u00e9 unha alegoria do casamento da Sabedor\u00eda coa Beleza, mais a obra tam\u00e9n ten importantes elementos de contos de fadas e de pantomima. Tecnicamente a escrita de bravura non atende a prop\u00f3sitos exhibicionistas, sen\u00f3n a dram\u00e1ticos, e \u00e9 bastante econ\u00f3mica; en varios puntos \u00e9 aparente a tentativa de basear a acci\u00f3n m\u00e1is a partir dos recursos da voz que da coreograf\u00eda das personaxes, con pasaxes declamatorias inovadoras, de forte calidade dram\u00e1tica e coerencia harm\u00f3nica, trazos que desencadean mutaci\u00f3ns imprevistas e inusitadas na estrutura xeral da obra. Polo que se refire a \"Tito\", \u00e9 unha \"opera seria\" pura, sen interpolaci\u00f3ns c\u00f3micas, un drama pol\u00edtico exaltando a nobreza e a xenerosidade do emperador protagonista - unha alegor\u00eda de Leopoldo II - contra un contexto dominado por intrigas, traiz\u00f3n, paix\u00f3n, celos, covard\u00eda e turbulencia civil. Foi composta \u00e1s pr\u00e9sas, mais representa unha evocaci\u00f3n tard\u00eda e nobre dun x\u00e9nero que xa estaba en extinci\u00f3n, asimilando en parte a influencia da renovaci\u00f3n da \"opera seria\" feita por Gluck e dando \u00e1 m\u00fasica unha atmosfera de verdadeira traxedia cl\u00e1sica con sabia econom\u00eda de medios, grande expresividade e unha instrumentaci\u00f3n que apuntaba cara ao futuro. Moitos autores consid\u00e9rarana na \u00e9poca a suma das conquistas de Mozart na \"opera seria\".\nClasificaci\u00f3n da lista.\nBases para a s\u00faa inclusi\u00f3n.\nA lista incl\u00fae todas as obras teatrais xeralmente aceptadas como compostas por Wolfgang Amadeus Mozart. Neste contexto, \"teatral\" significa representadas nun escenario por vocalistas como actores conforme a acoutaci\u00f3ns. Algunhas fontes te\u00f1en adoptado criterios m\u00e1is espec\u00edficos, o que as leva a exclu\u00edr o primeiro \"singspiel\" sacro \"Die Schuldigkeit des ersten Gebotes\", que eles clasifican como un oratorio. Non obstante, como Osborne aclara, o libreto cont\u00e9n acoutaci\u00f3ns que suxiren que esta obra foi representada, non soamente cantada, e \u00e9 formalmente descrita como un \"geistliches Singspiel\" (\"interpretaci\u00f3n sacra con m\u00fasica\"), non como un oratorio.\nOrde cronol\u00f3xica.\nEn xeral, a lista segue a orde cronol\u00f3xica na que as \u00f3peras foron compostas. Hai incerteza sobre se \"La finta semplice\" foi escrita antes ou despois de \"Bastien und Bastienne\" e nalgunhas listas aquela vai diante desta. \"Thamos, K\u00f6nig in \u00c4gypten\" foi escrita en dous per\u00edodos, o primeiro en 1774, pero \u00e9 listada de acordo \u00e1 s\u00faa data de finalizaci\u00f3n, 1779\u20131780. \"Die Zauberfl\u00f6te\" e \"La clemenza di Tito\" foron compostas \u00e1 vez, comezou a compo\u00f1er antes \"Die Zauberfl\u00f6te\" e a deixou a un lado polo encargo da composici\u00f3n de \"Tito\", que foi completada e representada primeiro e \u00e9 normalmente listada como unha obra anterior a pesar de ter un n\u00famero maior no Cat\u00e1logo K\u00f6chel (\"K\u00f6chel Verzeichnis\").\nLista de \u00f3peras.\n!width = \"40\"|N\u00famero K\u00f6chel\n!width = \"60\"|Ano de composici\u00f3n\n!width = \"200\"|T\u00edtulo\n!width = \"40\"|Idioma\n!width = \"100\"|Tipo de \u00f3pera\n!width = \"200\"|Libretista\n!width = \"150\"|Partes vocais\n!width = \"200\"|Detalles da primeira representaci\u00f3n"}
{"id": "269398", "revid": "1131", "url": "https://gl.wikipedia.org/wiki?curid=269398", "title": "Rede de estradas de Galicia", "text": "A Rede de estradas de Galicia ou, na s\u00faa denominaci\u00f3n pola Xunta de Galicia, Rede Auton\u00f3mica de Estradas de Galicia (RAEGA) comprende o conxunto de estradas de titularidade da Comunidade Aut\u00f3noma de Galicia. \nEst\u00e1 formada polas estradas cuxo itinerario discorre integramente no territorio da Comunidade Aut\u00f3noma de Galicia e que non sexan de titularidade do estado espa\u00f1ol ou doutros organismos como concellos ou deputaci\u00f3ns.\nNomenclatura.\nAs estradas da rede reciben unha nomenclatura de acordo coas s\u00faas calidades:\nMapa de estradas.\nO mapa da Rede Auton\u00f3mica de Estrada de Galicia recolle as estradas de titularidade da Comunidade Aut\u00f3noma, pintadas en diferentes cores segundo o tipo de rede \u00e1 que pertencen."}
{"id": "269400", "revid": "1822", "url": "https://gl.wikipedia.org/wiki?curid=269400", "title": "V\u00eda Tolosana", "text": ""}
{"id": "269401", "revid": "5863", "url": "https://gl.wikipedia.org/wiki?curid=269401", "title": "Festa da maz\u00e1 de Negros", "text": ""}
{"id": "269411", "revid": "6279", "url": "https://gl.wikipedia.org/wiki?curid=269411", "title": "Idioma gal\u00e9s", "text": ""}
{"id": "269412", "revid": "5517363", "url": "https://gl.wikipedia.org/wiki?curid=269412", "title": "Ma quale idea", "text": "\"Ma quale idea\" \u00e9 unha co\u00f1ecida canci\u00f3n do int\u00e9rprete italiano Pino D'Angi\u00f2. Foi publicada durante 1981, tendo unha grande acollida a nivel mundial. O \u00e9xito que tivo o tema en Espa\u00f1a, levouno a publicar unha versi\u00f3n en castel\u00e1n, chamada \"Qu\u00e9 idea\"."}
{"id": "269413", "revid": "89787", "url": "https://gl.wikipedia.org/wiki?curid=269413", "title": "Telefe", "text": "A Televisi\u00f3n Federal, m\u00e1is co\u00f1ecida como Telefe (pronunciado \"Telef\u00e9\"), \u00e9 unha canle de televisi\u00f3n arxentina que ofrece programaci\u00f3n en castel\u00e1n. Tam\u00e9n \u00e9 unha empresa que explota a licenza LS 84 TV Canal 11 da Televisi\u00f3n arxentina, que transmite desde a cidade de Buenos Aires. O \"Canal 11\" foi fundado o 19 de decembro de 1957. A empresa \u00e9 do Grupo Telef\u00f3nica de Espa\u00f1a desde o ano 2000. Anteriormente era da empresa Televisi\u00f3n Federal S.A. que se fixo cargo do canal desde o 22 de decembro de 1989 cham\u00e1ndose \"Telefe\", acr\u00f3nimo da empresa.\nDifusi\u00f3n.\nTelefe transmite os seus programas en oito estaci\u00f3ns no territorio arxentino: Canle 8 en C\u00f3rdoba, Canle 13 en Santa Fe, Canle 5 en Rosario, Canle 11 en Salta, Canle 8 en Tucum\u00e1n, Canle 7 en Neuqu\u00e9n, Canle 8 en Mar del Plata e Canle 9 en Bah\u00eda Blanca."}
{"id": "269416", "revid": "98629", "url": "https://gl.wikipedia.org/wiki?curid=269416", "title": "Bovel", "text": "Bovel (\"Bovel\" en bret\u00f3n, \"Bov\u00e8u\" en gal\u00f3) \u00e9 unha vila francesa do departamento de Ille e Vilaine, na rexi\u00f3n da Breta\u00f1a, en Francia."}
{"id": "269417", "revid": "23204", "url": "https://gl.wikipedia.org/wiki?curid=269417", "title": "Muralla de Antonino", "text": "A Muralla de Antonino (tam\u00e9n chamada Muro Antonino ou Muro de Antonino) \u00e9 unha antiga construci\u00f3n defensiva da illa de Gran Breta\u00f1a, erixida por Quinto Lolio Urbico, gobernador de Britania, por mandato do emperador romano Antonino P\u00edo entre os anos 140-142, a uns 160 km \u00f3 norte da s\u00faa antecesora, a muralla de Hadri\u00e1n. Estend\u00edase durante 58 quil\u00f3metros dende o estuario de Forth, na costa oriental da illa sobre o mar do Norte, ata o golfo de Clyde, na costa occidental sobre o mar de Irlanda, \u00f3 longo da li\u00f1a dos antigos fortes constru\u00eddos por Cneo Xulio Agr\u00edcola. Foi inscrita na lista do Patrimonio da Humanidade en 2008 como parte das \"Fronteiras do Imperio Romano\".\nO motivo da creaci\u00f3n desta fronteira fortificado foi adiantar as posici\u00f3ns defensivas romanas, \u00f3 considerar que a provincia de Britania era xa segura, para as\u00ed garantir a s\u00faa defensa, e de paso someter \u00e1s tribos host\u00eds que viv\u00edan entre ambas murallas, nas terras altas da Caledonia meridional. Estas tribos dos pictos constitu\u00edan unha importante ameaza pola s\u00faa hostilidade, ante o cal as s\u00faas terras foron asoladas e un gran n\u00famero dos seus habitantes apreixados e deportados a Xermania.\nA muralla non era tan s\u00f3lida como a de Hadri\u00e1n xa que estaba formada por un muro de turba e tierra esmagada no canto de pedra, a\u00ednda que ti\u00f1a un foxo maior que a primeira e contaba ademais con 19 fortes e un sendeiro militar na s\u00faa parte meridional. Por\u00e9n, a fortificaci\u00f3n abandonouse trala morte do emperador Antonino P\u00edo, cara o 162, volvendo progresivamente as tribos do norte a baixar. \u00c1 morte do emperador C\u00f3modo, posiblemente no ano 196 ou 197, cando o gobernador Clodio Albino retirou gran parte da s\u00faa gornici\u00f3n \u00f3 proclamarse emperador e desprazarse a \"Lugdunum\" (a actual Li\u00f3n), as tribos do norte protagonizaron un grande ataque sobre as fronteiras romanas na illa, o que levou en 208 \u00f3 emperador Septimio Severo a restablecer lexi\u00f3ns na muralla de Antonino, ordenando reparalo."}
{"id": "269418", "revid": "23204", "url": "https://gl.wikipedia.org/wiki?curid=269418", "title": "Muro Antonino", "text": ""}
{"id": "269419", "revid": "23204", "url": "https://gl.wikipedia.org/wiki?curid=269419", "title": "Muro de Antonino", "text": ""}
{"id": "269423", "revid": "98629", "url": "https://gl.wikipedia.org/wiki?curid=269423", "title": "Rosendo Bugar\u00edn Dom\u00ednguez", "text": "Rosendo Bugar\u00edn Dom\u00ednguez, nado en Tui en 1909 e finado na mesma vila en 1989, foi un pol\u00edtico galego.\nTraxectoria.\nFoi nomeado alcalde de Tui o 29 de xaneiro de 1944, permanecendo no cargo at\u00e9 o 11 de setembro de 1951. En maio de 1946 foi elixido procurador en Cortes como representantes de Municipios da provincia de Pontevedra."}
{"id": "269424", "revid": "98629", "url": "https://gl.wikipedia.org/wiki?curid=269424", "title": "Jos\u00e9 Abeij\u00f3n S\u00e1nchez", "text": "Jos\u00e9 Abeij\u00f3n S\u00e1nchez, nado en Ordes o 16 de novembro de 1913 e finado na Coru\u00f1a o 10 de xu\u00f1o de 1972, foi un pol\u00edtico galego.\nTraxectoria.\nFoi nomeado alcalde de Negreira en 1942, permanecendo no cargo at\u00e9 1967. Foi deputado provincial. En novembro de 1967 foi elixido procurador en Cortes como representantes de Municipios da provincia da Coru\u00f1a. Cesou como procurador en Cortes en 1971."}
{"id": "269425", "revid": "98629", "url": "https://gl.wikipedia.org/wiki?curid=269425", "title": "Glicosa-6-fosfatase", "text": "A glicosa-6-fosfatase ou glicosa 6-fosfatase (n\u00famero EC 3.1.3.9, abreviada como G6Pase ou Glc 6-Pase) \u00e9 un encima que hidroliza a glicosa 6-fosfato orixinando glicosa e fosfato libres. A G6Pase hep\u00e1tica \u00e9 unha prote\u00edna integral de membrana do ret\u00edculo endoplasm\u00e1tico co sitio activo no lume de dito org\u00e1nulo. A glicosa producida \u00e9 despois exportada da c\u00e9lula por medio dun transportador de glicosa de membrana. Esta reacci\u00f3n \u00e9 o paso final das rutas metab\u00f3licas da gliconeox\u00e9nese e a glicoxen\u00f3lise e, por tanto, xoga un papel fundamental na regulaci\u00f3n dos niveis de glicosa sangu\u00ednea. \nIsoencimas.\nNos humanos hai tres isoencimas chamados G6PC (ou G6Pase-\u03b1, funcional ), G6PC2 (sen actividade de fosfohidrolase), e G6PC3 (ou G6Pase-\u03b2, funcional).\nAs d\u00faas fosfohidrolases funcionais humanas da familia das G6Pase est\u00e1n asociadas ao ret\u00edculo endoplasm\u00e1tico e son a G6Pase-\u03b1 (de f\u00edgado, riles e intestino) e a G6Pase-\u03b2 (ubicua por todo o corpo). A G6Pase-\u03b1 e a G6Pase-\u03b2 comparten unha estrutura similar do sitio activo, topolox\u00eda, mecanismo de acci\u00f3n, e propiedades cin\u00e9ticas en relaci\u00f3n coa hidr\u00f3lise da glicosa 6-fosfato.\nEstrutura e funci\u00f3n.\nA\u00ednda que non se chegou a un consenco total, para explicar as propiedades catal\u00edticas da G6Pase moitos dos cient\u00edficos do ramo son partidarios do modelo do transporte de substrato. Neste modelo, a G6Pase ten un baixo grao de selectividade. A transferencia da glicosa 6-fosfato l\u00e9vaa a cabo unha prote\u00edna de transporte (T1) e o ret\u00edculo endoplasm\u00e1tico cont\u00e9n estruturas que permiten a sa\u00edda do grupo fosfato (prote\u00edna T2) e da glicosa (T3).\nA G6Pase consta de 357 residuos de amino\u00e1cidos, e est\u00e1 ancorada nas membranas do ret\u00edculo endoplasm\u00e1tico por medio de nove h\u00e9lices transmembrana. O seu extremo N-terminal e o sitio activo enc\u00f3ntranse no lado luminal do ret\u00edculo endoplasm\u00e1tico e o extremo C-terminal prox\u00e9ctase ao citosol. Debido \u00e1 s\u00faa estreita asociaci\u00f3n co ret\u00edculo endoplasm\u00e1tico, a estrutura exacta do encima non se co\u00f1ece ben, xa que \u00e9 moi dif\u00edcil de separar da membrana. Por\u00e9n, os ali\u00f1amentos de secuencias indican que a G6Pase \u00e9 estruturalmente similar ao sitio activo da cicloperoxidase que cont\u00e9n vanadio que se encontra en fungos do x\u00e9nero \"Curvularia\".\nBase\u00e1ndose en estudos cin\u00e9ticos de pH da cat\u00e1lise realizada pola G6Pase-\u03b1, prop\u00faxose que a hidr\u00f3lise da glicosa 6-fosfato se completa por medio dun intermediato covalente fosfohistidina. O sitio activo da G6Pase-\u03b1 foi identificado inicialmente pola presenza dun motivo sinatura conservado fosfato que se encontra nas l\u00edpido fosfatases, e nas vanadio haloperoxidases.\nOs residuos esenciais no sitio activo das vanadio haloperoxidases son: Lys353, Arg360, Arg490, His404, e His496. Os residuos correspondentes no sitio activo da G6Pase-\u03b1 incl\u00faen a Arg170 e Arg83, os cales doan i\u00f3ns hidr\u00f3xeno ao fosfato, estabilizando o estado de transici\u00f3n, xunto coa His119, que proporciona un prot\u00f3n ao ox\u00edxeno desfosforilado unido \u00e1 glicosa, e a His176, que completa o ataque nucleof\u00edlico sobre o fosfato para formar un intermediato fosforil encima unido covalentemente. Na cloroperoxidase que cont\u00e9n vanadio, a Lys353 estabiliza o fosfato no estado de transici\u00f3n. Por\u00e9n, o residuo correspondente na G6Pase-\u03b1 (Lys76) est\u00e1 situado dentro da membrana do ret\u00edculo endoplasm\u00e1tico e a s\u00faa funci\u00f3n, se \u00e9 que ten algunha, non se co\u00f1ece actualmente. Coa excepci\u00f3n da Lys76, estes residuos est\u00e1n todos localizados no lado luminal da membrana do ret\u00edculo endoplasm\u00e1tico.\nA G6Pase-\u03b2 expr\u00e9sase ubicuamente, \u00e9 unha prote\u00edna de membrana de 346 residuos de amino\u00e1cidos que comparte un 36% de identidade de secuencia coa G6Pase-\u03b1. Na G6Pase-\u03b2 os ali\u00f1amentos de secuencia pred\u00edn que o seu sitio activo cont\u00e9n His167, His114, e Arg79. Igual que no sitio activo da G6Pase-\u03b1, a His167 \u00e9 o residuo que realiza o ataque nucleof\u00edlico, mentres que a His114, e a Arg79 son os doantes de hidr\u00f3xenos. A G6Pase-\u03b2 est\u00e1 tam\u00e9n localizada na membrana do ret\u00edculo endoplasm\u00e1tico, mais a s\u00faa orientaci\u00f3n non se co\u00f1ece.\nMecanismo.\nA hidr\u00f3lise da glicosa 6-fosfato empeza cun ataque nucleof\u00edlico ao fosfato unido ao azucre feito polo residuo His176, que d\u00e1 lugar \u00e1 formaci\u00f3n dun enlace fosfohistidina e \u00e1 degradaci\u00f3n do carbonilo. Un ox\u00edxeno cargado negativamente transfire despois os seus electr\u00f3ns volvendo a formar un carbonilo e rompendo o seu enlace coa glicosa. O ox\u00edxeno unido \u00e1 glicosa cargado negativamente \u00e9 despois protonado pola His119 formando glicosa libre. O fosfo-intermediato producido pola reacci\u00f3n entre a His176 e o grupo fosfato rompe despois por un ataque nucleof\u00edlico; despois da adici\u00f3n doutro hidr\u00f3xido e a descomposici\u00f3n do carbonilo, o carbonilo volve a formarse expulsando os electr\u00f3ns doados orixinalmente polo residuo de His176, creando deste modo un grupo fosfato libre e completando a hidr\u00f3lise.\nExpresi\u00f3n.\nOs xenes que codifican este encima expr\u00e9sanse principalmente no f\u00edgado, c\u00f3rtex renal e (en menor medida) nas c\u00e9lulas \u03b2 dos illotes pancre\u00e1ticos e a mucosa intestinal (especialmente durante per\u00edodos nos que se pase fame). Segundo Surholt e Newsholme, a G6Pase est\u00e1 presente no m\u00fasculo de numerosas especies animais, pero s\u00f3 a moi pequenas concentraci\u00f3ns. Deste modo, ao haber tan pouco deste encima, o glic\u00f3xeno que se almacena nos m\u00fasculos non est\u00e1 xeralmente dispo\u00f1ible para o resto das c\u00e9lulas do corpo porque a glicosa 6-fosfato non pode cruzar o sarcolema (membrana da c\u00e9lula muscular) a non ser que sexa desfosforilada. O encima xoga un importante papel durante os per\u00edodos de xax\u00fan e cando os niveis de glicosa son baixos. Observouse que a inanici\u00f3n e a diabetes inducen un incremento en 2-3 veces na actividade da G6Pase no f\u00edgado. A actividade da G6Pase tam\u00e9n se incrementa drasticamente no nacemento cando o organismo se fai independente das fontes de glicosa de procedencia materna. O xene da G6Pase cont\u00e9n cinco ex\u00f3ns que abranguen aproximadamente 125,5 kb do ADN localizados no cromosoma 17 (locus 17q21.31).\nImportancia cl\u00ednica.\nAs mutaci\u00f3ns no sistema da G6Pase, especificamente na subunidade glicosa-6-fosfatase-\u03b1 (G6Pase- \u03b1), ou no transportador de glicosa 6-fosfato (G6PT), ou na subunidade glicosa-6-fosfatase-\u03b2 (G6Pase-\u03b2 ou G6PC3) orixinan deficiencias no mantemento da homeostase da glicosa interprandial e no funcionamento dos neutr\u00f3filos. As mutaci\u00f3ns na G6Pase-\u03b1 e no G6PT orixinan a enfermidade de almacenamento de glic\u00f3xeno de tipo 1 (GSD-1) chamada enfermidade de von Gierke. As mutaci\u00f3ns na G6Pase-\u03b1 causan unha enfermidade de almacenamento do glic\u00f3xeno de tipo 1a, que se caracteriza pola acumulaci\u00f3n de glic\u00f3xeno e graxas no f\u00edgado e riles, que orixina hepatomegalia e renomegalia. A GSD-1a constit\u00fae aproximadamente o 80% dos casos de GSD-1 que se presentan clinicamente. A ausencia de G6PT d\u00e1 lugar \u00e1 enfermidade de almacenamento de glic\u00f3xeno de tipo 1b (GSD-1b), que se caracteriza pola falta de G6PT e sup\u00f3n o 20% dos casos que se presentan clinicamente.\nA causa espec\u00edfica dunha GSD-1a son mutaci\u00f3ns sen sentido, inserci\u00f3ns/deleci\u00f3ns con ou sen corremento da pauta de lectura, ou mutaci\u00f3ns no sitio de splicing que ocorren nos xenes. As mutaci\u00f3ns sen sentido afectan aos dous longos bucles luminais e \u00e1s h\u00e9lices transmembrana da G6Pase-\u03b1, que suprimen ou reducen moito a actividade do encima. A causa espec\u00edfica da GSD-1b son mutaci\u00f3ns \"graves\" como mutaci\u00f3ns no sitio de splicing, mutaci\u00f3ns de cambio de pauta de lectura, e substituci\u00f3ns dun residuo moi conservado que destr\u00faen completamente a actividade G6PT. Estas mutaci\u00f3ns orixinan a GSD-1 ao impediren o transporte de glicosa 6-fosfato (G6P) na porci\u00f3n luminal do ret\u00edculo endoplasm\u00e1tico e tam\u00e9n ao inhibiren a conversi\u00f3n de glicosa 6-fosfato en glicosa para ser usada pola c\u00e9lula.\nO terceiro tipo de deficiencia de G6Pase \u00e9 a deficiencia de G6Pase-\u03b2, que se caracteriza por unha s\u00edndrome de neutropenia conx\u00e9nita na cal os neutr\u00f3filos mostran un aumento do estr\u00e9s do ret\u00edculo endoplasm\u00e1tico, incremento da apoptose, afectaci\u00f3n da homeostase enerx\u00e9tica, e perda de funcionalidade. Pode levar tam\u00e9n a desenvolver malformaci\u00f3ns card\u00edacas e uroxenitais. Esta terceira clase de deficiencia tam\u00e9n se ve afectada por unha deficiencia en G6PT, xa que a G6Pase-\u03b2 tam\u00e9n est\u00e1 situada no lume do ret\u00edculo endoplasm\u00e1tico, o que pode facer que os s\u00edntomas similares da deficiencia de G6Pase-\u03b2 sexan asociados con GSD-1b. Ademais, investigaci\u00f3ns recentes estudaron esta zona de semellanza entre as d\u00faas deficiencias e mostraron que ocorre unha glicosilaci\u00f3n anormal en ambas as deficiencias. A glicosilaci\u00f3n de certos encimas dos neutr\u00f3filos (como a NADPH oxidase) ten un profundo efecto na actividade dos neutr\u00f3filos e pode clasificarse tam\u00e9n como un trastorno de glicosilaci\u00f3n conx\u00e9nito.\nA principal funci\u00f3n da G6Pase-\u03b2 \u00e9 proporcionar glicosa reciclada ao citoplasma dos neutr\u00f3filos para manter o seu funcionamento normal. A distorsi\u00f3n da proporci\u00f3n de glicosa con respecto a glicosa 6-fosfato debido a unha diminuci\u00f3n significativa dos niveis de glicosa intracelular causa unha alteraci\u00f3n significativa da glic\u00f3lise e da v\u00eda da pentosa fosfato. A non ser qur se contrarreste con captaci\u00f3n de glicosa extracelular, esta deficiencia d\u00e1 lugar a unha disfunci\u00f3n dos neutr\u00f3filos."}
{"id": "269426", "revid": "27155", "url": "https://gl.wikipedia.org/wiki?curid=269426", "title": "Glicosa 6-fosfatase", "text": ""}
{"id": "269428", "revid": "65337", "url": "https://gl.wikipedia.org/wiki?curid=269428", "title": "Ardashir III", "text": "Ardashir III (en persa medio:, e en persa moderno: \u0627\u0631\u062f\u0634\u06cc\u0631 \u0633\u0648\u0645), nado en 621 e finado o 27 de abril de 629, foi un rei sas\u00e1nida que gobernou dende o 6 de setembro de 628 ata o 27 de abril de 629.\nTraxectoria.\nArdashir era fillo de Kavadh II (r. 628) e \"Anzoy a romana\". A s\u00faa nai era probablemente orixinaria do Imperio Bizantino. Ascendeu \u00f3 trono con s\u00f3 sete anos, mais na realidade exerceu pouco poder real e o seu imperio foi controlado polo ministro Mahadharjushnas, cuxo deber era protexer o imperio ata que Ardashir fose maior de abondo para gobernar. Por\u00e9n, en 629, Shahrbaraz, un spahbed, rebelouse contra Ardashir, e capturou Ctesiphon, matando \u00f3 neno rei xunto con Mahadharjushnas."}
{"id": "269432", "revid": "6279", "url": "https://gl.wikipedia.org/wiki?curid=269432", "title": "Manuel Rodr\u00edguez L\u00f3pez (hom\u00f3nimos)", "text": ""}
{"id": "269433", "revid": "23204", "url": "https://gl.wikipedia.org/wiki?curid=269433", "title": "Papiniano", "text": "Emilio Papiniano (en lat\u00edn, Aemilius Papinianus), tam\u00e9n co\u00f1ecido simplemente polo nome de Papiniano, nado en Siria en 142 e finado en Roma no 212, foi un xurisconsulto romano, \"magister libellorum\" e prefecto do pretorio do emperador Septimio Severo. Foi disc\u00edpulo do xurista Quinto Cervidio Esc\u00e9vola.\nTraxectoria.\nPouco se sabe sobre a vida persoal de Papiniano. Sup\u00faxose que naceu en Emesa (Siria), ou en \u00c1frica ao redor do ano 150, e que era parente por afinidade de Septimio Severo.\nIniciou o \"cursus honorum\" baixo Marco Aurelio, xunto a Septimio Severo, do cal foi \u00edntimo amigo. Ao converterse Septimio Severo en emperador, nomeouno \"magister libellorum\", prefecto do pretorio (cargo que desempe\u00f1ou ata a morte deste \u00faltimo en 211), e membro do \"Consilium\" do emperador. Antes do seu falecemento o emperador encomendoulle especialmente aos seus dous fillos, Xeta e Caracalla.\nPapiniano intentou manter a paz entre os fillos de Severo, pero ambos s\u00f3 pensaban en eliminar ao outro para quedar co poder. Finalmente, Caracalla asasinou o seu irm\u00e1n no ano 212 e ordenou a morte de Papiniano, ao parecer, por non querer xustificar o asasinato ante o Senado.\nEste feito dar\u00eda orixe \u00e1 frase \u00ab\"\u00c9 moito m\u00e1is f\u00e1cil cometer un parricidio que xustificalo\"\u00bb (\"non tam facile parricidium excusari posse quam fieri\"), a\u00ednda que a autenticidade hist\u00f3rica desta frase \u00e9 bastante dubidosa. Os detalles do ocorrido var\u00edan segundo a fonte, pero est\u00e1 practicamente f\u00f3ra de discusi\u00f3n que existiu unha relaci\u00f3n entre o fratricidio de Xeta e a morte Papiniano, que ocorreu no ano 212.\nObras.\nAs s\u00faas obras m\u00e1is importantes foron as \"Quaestiones\" en 37 libros, escritos antes de 198 (que corresponde m\u00e1is ao tipo de literatura denominada \"Digesta\", por contemplar o estudo dogm\u00e1tico e os casos consultados e resoltos polo autor) e as \"Responsa\" (comentarios a casos reais) en 19 libros, escritas entre 204 e a data da s\u00faa morte.\nAdemais redactou d\u00faas obras co mesmo t\u00edtulo: \"De adulteriis\", dous libros de \"Definitiones\" e un texto en grego, en que expo\u00f1\u00eda as obrigaci\u00f3ns dos maxistrados e funcionarios da polic\u00eda urbana (a\u00ednda que se sospeita que este \u00e9 unha colecci\u00f3n poscl\u00e1sica, que reproduce fragmentos das \"Responsa\"). No Digesto cons\u00e9rvanse 596 fragmentos de Papiniano.\nImportancia.\nPolo seu talento xur\u00eddico e vida p\u00fablica, unido \u00e1 s\u00faa heroica morte (como un m\u00e1rtir pola xustiza), Papiniano \u00e9 tradicionalmente considerado un dos \u00abpr\u00edncipes da xurisprudencia romana\u00bb e practicamente o xurista por antonomasia; por exemplo, para Mommsen era o maior dos xurisconsultos romanos.\nEntre as s\u00faas calidades como xurista destac\u00e1ronse, entre outros trazos, a s\u00faa independencia de criterio e o af\u00e1n pola procura de soluci\u00f3ns equitativas, criterio diverso ao seguido polos seus predecesores (que eran tecnicamente rigoristas).\nA lei de citas de 426, que regulaba a \"recitatio\" das obras dos xuristas ante os tribunais (ou sexa, que xuristas pod\u00edan ser invocados e os criterios para a decisi\u00f3n do xu\u00edz ante opini\u00f3ns diversas destes) concedeulle a preeminencia entre os xuristas romanos cl\u00e1sicos, ao establecer que, se non exist\u00eda maior\u00eda nun sentido ou hab\u00eda empate entre Gaio, Paulo, Ulpiano, Herenio Modestino e el, prevalec\u00eda a s\u00faa opini\u00f3n. En caso que non se manifestou sobre o particular, o xu\u00edz quedaba libre de elixir entre as opini\u00f3ns presentadas polas partes.\nAdemais, dentro do Dixesto de Xustiniano, as s\u00faas obras forman parte da denominada \"masa papiniana\", \u00e9 dicir, dunha das catro agrupaci\u00f3ns de textos utilizados na s\u00faa redacci\u00f3n.\nTal importancia tivo Papiniano no Dereito, que as d\u00faas m\u00e1is importantes compilaci\u00f3ns lexislativas que impuxeron os b\u00e1rbaros aos romanos, o Breviario de Alarico, dos visigodos, e a lei romana dos borgo\u00f1\u00f3ns, tiveron senllos cap\u00edtulos nos que recompilaban textos deste importante xurisconsulto. Tan importante foi Papiniano para os borgo\u00f1\u00f3ns, que a lexislaci\u00f3n imposta por estes foi co\u00f1ecida como O Papiniano, por facer alusi\u00f3n ao xurisconsulto en menci\u00f3n."}
{"id": "269434", "revid": "85894", "url": "https://gl.wikipedia.org/wiki?curid=269434", "title": "Cabanas, Trasma\u00f1\u00f3, Redondela", "text": "Cabanas \u00e9 un lugar da parroquia de Trasma\u00f1\u00f3, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 466 habitantes (225 homes e 241 mulleres)."}
{"id": "269438", "revid": "12452", "url": "https://gl.wikipedia.org/wiki?curid=269438", "title": "La Pampa", "text": ""}
{"id": "269439", "revid": "624", "url": "https://gl.wikipedia.org/wiki?curid=269439", "title": "Publio Elio Traxano Adriano", "text": ""}
{"id": "269440", "revid": "23204", "url": "https://gl.wikipedia.org/wiki?curid=269440", "title": "Universidade Cat\u00f3lica de Temuco", "text": "A Universidade Cat\u00f3lica de Temuco (UCT) \u00e9 unha instituci\u00f3n de ensino superior tradicional privada que foi fundada no 8 de setembro de 1959 polo Bispo da Diocese o Monse\u00f1or Alejandro Menchaca Lira, baixo a denominaci\u00f3n de Escolas Universitarias da Fronteira. As s\u00faas actividades acad\u00e9micas comezaron cos chamados \"Cursos Universitarios\" no primeiro semestre do ano 1960, coa orientaci\u00f3n e apoio da Pontificia Universidade Cat\u00f3lica de Chile.\nEntre os finais dos anos sesenta e principios dos anos setenta, no contexto da discusi\u00f3n sobre a reforma universitaria a nivel nacional, o concepto da Sede Rexional \u00e9 xerado, formalizado en 1972 polo H. Consello Superior da Universidade Cat\u00f3lica\nLogo, 15 anos m\u00e1is tarde transformouse na sede de Temuco da PUC. No 1991, retorna \u00e1 s\u00faa autonom\u00eda torn\u00e1ndose a actual universidade. Actualmente, \u00e9 membro da Asociaci\u00f3n de Universidades Rexionais de Chile e do Consello de Reitores das Universidades Chilenas."}
{"id": "269441", "revid": "624", "url": "https://gl.wikipedia.org/wiki?curid=269441", "title": "Baikal", "text": ""}
{"id": "269442", "revid": "1131", "url": "https://gl.wikipedia.org/wiki?curid=269442", "title": "Gaio", "text": "O antrop\u00f3nimo masculino gaio pode referirse \u00e1s seguintes personalidades da Roma Antiga:"}
{"id": "269444", "revid": "624", "url": "https://gl.wikipedia.org/wiki?curid=269444", "title": "Gaio C\u00e9sar", "text": ""}
{"id": "269445", "revid": "98629", "url": "https://gl.wikipedia.org/wiki?curid=269445", "title": "Il cane di terracotta", "text": "Il cane di terracotta \u00e9 unha novela polic\u00edaca en lingua italiana de Andrea Camilleri, publicada en 1996, pola editorial Sellerio. \u00c9 a segunda entrega da saga protagonizada polo Comisario Montalbano. En 1997 recibiu o XI Premio Letterario Chianti.\nTrama.\nMontalbano mant\u00e9n unha amizade con Gege, un proxeneta ao que co\u00f1ece desde a escola. Esta amizade \u00e9 co\u00f1ecida s\u00f3 por eles dous. Gege dille que Tanu \"o Grego\", un asasino fuxitivo, quere renderse a Montalbano. Tanu \u00e9 un mafioso da vella escola, que e sente estra\u00f1o ante as novas mafias que non respectan as normas e tradici\u00f3ns, polo que prefire morrer no c\u00e1rcere, e non nunha gabia. Entr\u00e9gase a Montalbano, pero cun pouco de \"teatro\" para salvar a imaxe. Pero a mafia desconf\u00eda e durante un traslado dunha cadea a outra m\u00e1is segura, dous gardacostas son mortos e Tanu \u00e9 ferido de morte. Isto confirma que hai unha toupa dentro da polic\u00eda.\nTanu, a piques de morrer, dille a Montalbano que existe un arsenal de armas escondido nunha cova. Nun recuncho da mesma cova, tras dunha falsa parede, aparecen dous cad\u00e1veres espidos e abrazados, finados durante a segunda guerra mundial, xunto a un can de terracota e unha cunca con moedas.\nDesc\u00f3brese que os rapaces son Mario Cunich e Elisa Muscat, e o Comisario busca reconstru\u00edr os acontecementos coa axuda de Calogero Rizzitano, un dos protagonistas dos feitos, que confirma que o asasino dos rapaces foi o seu pai, Stefano Moscato.\nMontalbano comprende o sentido simb\u00f3lico da composici\u00f3n dos corpos na cova e da presenza do can de terracota, por unha cita do Cor\u00e1n \u00e1 s\u00faa vez baseada nos Sete dormentes de \u00c9feso.\nAdaptaci\u00f3ns.\nA novela foi adaptada a un filme para televisi\u00f3n en 2000, con Luca Zingaretti interpretando a Montalbano."}
{"id": "269446", "revid": "624", "url": "https://gl.wikipedia.org/wiki?curid=269446", "title": "Gaio Plinio Segundo", "text": ""}
{"id": "269447", "revid": "624", "url": "https://gl.wikipedia.org/wiki?curid=269447", "title": "Gaio Plinio Cecilio Segundo", "text": ""}
{"id": "269448", "revid": "98629", "url": "https://gl.wikipedia.org/wiki?curid=269448", "title": "La voce del violino", "text": "La voce del violino \u00e9 unha novela polic\u00edaca en lingua italiana de Andrea Camilleri, publicada en 1996, pola editorial Sellerio. \u00c9 a terceira entrega da saga protagonizada polo Comisario Montalbano.\nTrama.\nMontalbano esperta nun d\u00eda escuro para ir ao funeral da esposa do seu superintendente. Para levalo conta como chofer co seu axente Gallo, a quen lle gusta conducir de forma apurada. Te\u00f1en un accidente e baten contra un Renault Twingo que estaba aparcado \u00e1 beira, fronte a un chal\u00e9. Montalbano deixa unha nota no coche golpeado e van cara ao hospital e cara \u00e1 vila onde ten lugar o funeral, se ben non chega a tempo. De regreso, Montalbano comproba que o coche golpeado segue no mesmo sitio e que a nota non foi recollida.\nMontalbano estr\u00e1\u00f1ase. Logo dunha discusi\u00f3n por tel\u00e9fono coa s\u00faa moza Livia, non \u00e9 quen de durmir e \u00e9rguese cara ao chal\u00e9 para investigar. Al\u00ed descobre o cad\u00e1ver espido dunha rapaza nova que morreu asasinada, afogada contra o colch\u00f3n. P\u00eddelle a unha amiga s\u00faa que faga unha chamada an\u00f3nima para poder investigar o caso. Por\u00e9n, por mor das loitas internas entre xu\u00edces e polic\u00edas, \u00e9 apartado do caso.\nO comisario que o substit\u00fae na investigaci\u00f3n mata un sospeitoso, e intenta inculpalo. Montalbano consegue facerlle chantaxe para que abandone o caso, e finalmente descobre que o asasino era o amante da rapaza, un traficante de antig\u00fcidades que quer\u00eda facerse cun viol\u00edn moi valioso.\nAdaptaci\u00f3ns.\nA novela foi adaptada a un filme para televisi\u00f3n en 1999, con Luca Zingaretti interpretando a Montalbano."}
{"id": "269450", "revid": "92340", "url": "https://gl.wikipedia.org/wiki?curid=269450", "title": "Herenio Modestino", "text": "Herenio Modestino (lat\u00edn: Elius Florianus Herennius Modestinus) foi un xurista poscl\u00e1sico do s\u00e9culo III e disc\u00edpulo de Ulpiano xunto con Paulo.\nTraxectoria.\nDesempe\u00f1ou altos cargos na administraci\u00f3n de Roma e entre os anos 226 e 244 foi \"praefectus vigilum\" en Roma e desenvolveu a s\u00faa actividade como xurista en parte xa en tempo de Maximiano, de Gordiano III, e poida que ata de Filipo o \u00c1rabe. Os xuristas desta \u00e9poca a\u00ednda que non pertenceron a ningunha escola, eran chamados tardocl\u00e1sicos ou severianos por vivir en \u00e9poca destes emperadores. Modestino adoita ser considerado como o \u00faltimo xurista cl\u00e1sico; debeu ser o \u00faltimo que tivo o \"ius respondedi ex autoritas principis\".\nTivo estreitas relaci\u00f3ns co mundo helen\u00edstico: escribiu parte das s\u00faas obras en grego (por exemplo, \"De excusationibus\" en 6 libros) e mostra unha forte tendencia a sistematizar o pensamento xur\u00eddico en forma dogm\u00e1tica; falto de orixinalidade, escribiu en grego e en lat\u00edn na forma simple e clara que prefer\u00edan os mestres, a\u00ednda que poscl\u00e1sicos. Escribiu obras elementais destinadas ao ensino, unhas Regras en dez libros.\nNo 450, Teodosio II e Valentiniano III promulgaron a Terceira Lei de Citas na que se di que nos tribunais s\u00f3 se poden alegar a cinco autores: Papiniano, Paulo, Ulpiano, Modestino e Gaio. Pero estas alegaci\u00f3ns d\u00e9bense facer dun modo determinado:\nPosteriormente dise que non s\u00f3 poden alegar estes cinco autores, sen\u00f3n tam\u00e9n todos os que estes cinco aleguen nas s\u00faas obras, sempre que se exhiba un orixinal da obra do autor alegado.\nEntre as s\u00faas obras podemos destacar:\nA\u00ednda que quizais de orixe grega, \u00e9 pos\u00edbel que Herenio Modestino provi\u00f1ese dunha familia profundamente romanizada, como indica o seu nome; estivo moi ligado ao mundo grego e non \u00e9 impos\u00edbel que a s\u00faa lingua nai fose a de Homero, como parece poder deducirse das s\u00faas \"Excusationes\", escritas nesta lingua en Roma e cos xuristas da capital, en particular con Ulpiano, quen se refire a Modestino como o seu disc\u00edpulo.\n\u00c9 pos\u00edbel que desempe\u00f1ase o cargo de \"magister libellorum\" na \u00e9poca de Alexandre Severo, entre os anos 222 e 228, e que a s\u00faa pegada quede nalg\u00fans rescriptos. Foi prefecto de v\u00edx\u00edles do 230 ao 240. Nesta \u00e9poca e quizais entre os anos 237 e 238 foi preceptor de Maximino o Mozo, fillo do emperador Maximino o Tracio.\nObras.\nAs obras m\u00e1is significativas da s\u00faa vasta produci\u00f3n sit\u00faanse logo da morte de Antonino Caracalla e trala experiencia administrativa no ambiente provincial. Os escritos que precederon a estes son monograf\u00edas de contido moi limitado; as m\u00e1is importantes son tratados sistem\u00e1ticos m\u00e1is ambiciosos, manuais de contido m\u00e1is amplo que se refiren a asuntos esenciais do dereito privado, do dereito administrativo ou do dereito penal e que reflicten problem\u00e1ticas bastante complexas determinadas en gran medida polas relaci\u00f3ns que ti\u00f1a co ambiente provincial do cal absorbeu elementos non desprez\u00e1beis.\nA monograf\u00eda sobre \"As escusas\", de Modestino, \u00e9 a \u00fanica monograf\u00eda cl\u00e1sica escrita en lingua grega; por outra banda, en toda a s\u00faa obra recorre a casos pr\u00e1cticos expostos nesta lingua, ligados, naturalmente, aos intereses dos gregos nas provincias orientais. O contacto co ambiente provincial proporcionou ao xurista novas perspectivas e permitiulle recompilar as transformaci\u00f3ns naqueles anos, entre elas, a derivada da \"Constitutio Antoniniana\" que fac\u00eda necesaria, entre outras cousas, a existencia de tratados de dereito romano en lingua grega.\nNon se est\u00e1 moi lonxe da realidade se sei pensa que a obra enteira de Modestino reflicte os problemas resoltos na teor\u00eda e na pr\u00e1ctica xur\u00eddica das decisi\u00f3ns de Antonino Caracalla. O sentido das s\u00faas obras m\u00e1is significativas pode rastrexarse na relaci\u00f3n que tiveron con este advenemento. \"Differentiae\", \"Regulae\", \"Pandectae\", \"Libri de Poenis\", en todas elas prevalece a esixencia de garantir unha facilidade de comunicaci\u00f3n dos contidos culturais, non sempre presente na literatura severiana, para asegurar unha r\u00e1pida difusi\u00f3n do dereito romano nas provincias, que pod\u00eda realizarse s\u00f3 a trav\u00e9s de obras que expuxesen de xeito elemental e acces\u00edbel conceptos xur\u00eddicos completamente estra\u00f1os a aqueles ambientes.\nModestino formou parte do \"consilium principis\" de Gordiano e influ\u00edu notabelmente na lexislaci\u00f3n. A proba desta presenza, confirmada pola actividade que o xurista desenvolveu en Roma, res\u00famese, en primeiro lugar, por elementos formais de afinidade de linguaxe, existentes entre as obras do xurisconsulto e bastantes das constituci\u00f3ns.\nDe especial interese \u00e9 a obra de Modestino, \"De excusationibus\", escrita en grego. Posu\u00edmos un gran n\u00famero de fragmentos no Dixesto da mesma (unha rareza na literatura dos xuristas que nos foi legada) do comezo da obra (D.27.1.1pr). Non se pode dubidar que Modestino foi o escritor de \"De excusationibus\".\nUlpiano, pese \u00e1 s\u00faa axitada vida pol\u00edtica, despregou tam\u00e9n a s\u00faa actividade como profesor de dereito, e disc\u00edpulo seu foi o que tam\u00e9n hab\u00eda de ocupar un posto destacado entre os xurisconsultos romanos, Modestino, como o acredita o texto do Dixesto (D.47.2.52.20) no que Ulpiano o chama \"studiosus meus\".\nA quen Modestino, se non xa chegaba a venerar, si admiraba e gardaba un gran respecto era a Paulo. E, a\u00ednda que o seu mestre inmediato fose Ulpiano (quen nas s\u00faas obras nunca cita a Paulo), Modestino non parece herdar a distancia, a rivalidade e a frialdade do seu mestre para con Paulo, a quen cita case o mesmo n\u00famero de veces que ao seu mestre en varios fragmentos, con veneraci\u00f3n nalg\u00fans deles.\n\u00c9 moi importante ver as remisi\u00f3ns expresas e t\u00e1citas que Modestino fai aos Antoninos e comparalas coas remisi\u00f3ns expresas e t\u00e1citas que fai Filipo aos Antoninos. Isto \u00e9 moi importante, porque \u00e9 unha pegada m\u00e1is de Modestino na chancelar\u00eda de Filipo. A ter en conta se esas remisi\u00f3ns son m\u00e1is propias dos primeiros anos que dos \u00faltimos. De ser as\u00ed, iso poder\u00eda significar que Modestino deixou de pertencer \u00e1 chancelar\u00eda imperial nos \u00faltimos anos (talvez porque morreu); de non ser as\u00ed, iso poder\u00eda significar que estaba vivo nos \u00faltimos anos de Filipo.\nModestino destaca por preocuparse polos militares, polas mulleres e pola tutela. Esta \u00faltima preocupaci\u00f3n obs\u00e9rvase nas \"Constitutiones\" de Filipo relacionadas coas obras de Modestino. Por exemplo, as relacionadas coa tutela, as relacionadas cos fideicomisos, coas manumisi\u00f3ns, coas penas, e con respostas concretas nas s\u00faas obras casu\u00edsticas ou coas preocupaci\u00f3ns te\u00f3ricas das s\u00faas obras te\u00f3ricas."}
{"id": "269451", "revid": "624", "url": "https://gl.wikipedia.org/wiki?curid=269451", "title": "Maximino o Tracio", "text": ""}
{"id": "269452", "revid": "624", "url": "https://gl.wikipedia.org/wiki?curid=269452", "title": "Antonino Caracalla", "text": ""}
{"id": "269454", "revid": "89787", "url": "https://gl.wikipedia.org/wiki?curid=269454", "title": "Paulo (xurista)", "text": "Iulius Paulus Prudentissimus foi un dos m\u00e1is influentes e distinguidos xuristas romanos. \u00c9 tam\u00e9n co\u00f1ecido como Paulo. Ademais, foi pretor, servindo na \u00e9poca da Dinast\u00eda Severa do Imperio romano.\nTraxectoria.\nPouco \u00e9 o que se co\u00f1ece da vida e familia de Paulo. Foi un descendente dunha familia grega que orixinalmente vi\u00f1a dunha desco\u00f1ecida vila fenicia ou de Patavium, actual Padua, Italia. A posibilidade que esta \u00faltima sexa a orixe bas\u00e9ase nunha inscrici\u00f3n atopada nunha estatua deste lugar, en honor a Paulo.\nDurante os reinados dos emperadores Septimio Severo e Caracalla, Paulo serviu como xurista. Estivo exiliado polo emperador Heliog\u00e1balo, pero rescatado do mesmo por Alexandre Severo. Severo e a s\u00faa nai, Xulia Mamea en 222, nomearon a Paulo como un dos conselleiros do emperador entre 228-235. Paulo foi o Prefecto do pretorio da Garda Pretoriana. Paulo foi contempor\u00e1neo ao xurista Ulpiano. Paulo aparentemente seguiu a carreira do ex pretor prefecto Papiniano. Grazas \u00e1 s\u00faa cautela en opini\u00f3n pol\u00edtica, o emperador Gordiano III outorgoulle o t\u00edtulo honor\u00edfico de \"Prudentissimus\".\nTraballo de Paulo.\nO xurista romano Herenio Modestino describe a Paulo, xunto con Ulpiano e Quinto Cervidio Esc\u00e9vola, como un dos grandes xuristas romanos do seu tempo.\nPaulo escribiu 319 publicaci\u00f3ns xurisprudenciais. O seu traballo foi bastante prol\u00edfico, no que expresaba non s\u00f3 an\u00e1lise do disposto por outros xuristas, sen\u00f3n que tam\u00e9n daba o seu punto de vista. Escribiu sobre unha gran variedade de temas e deixou un legado de co\u00f1ecemento xur\u00eddico.\nPaulo, no seu traballo, comentou sobre Xavoleno Prisco, Quinto Cervidio, Marco Antistio Labe\u00f3n, Salvio Xuliano e Papiniano. Tam\u00e9n citou aos xuristas Macer e Herenio Modestino. Paulo escrib\u00eda cun estilo condensado e mesmo escuro. As s\u00faas publicaci\u00f3ns sobreviviron por fragmentos, polo que se necesita dun gran coidado na lectura para ser entendido.\nEstes traballos foron considerados, xunto cos doutros cinco xuristas, para facer a lei de citas no ano 426 polos emperadores romanos Teodosio II e Valentiniano III. Outro legado foron os escritos que contribu\u00edron a compo\u00f1er o \"Dixesto\", escrito e compilado no per\u00edodo do emperador Xustiniano I no s\u00e9culo VI.\nUnha sexta parte do Dixesto, est\u00e1 baseado no traballo de Paulo, que \u00e9 o segundo xurista m\u00e1is citado nesa obra, logo de Ulpiano, sumando entre ambos a metade das citas da obra.\nDos traballos de Paulo que sobreviviron, as \"Sententiae\" e \"Filium\" son as que te\u00f1en fragmentos dun maior tama\u00f1o."}
{"id": "269456", "revid": "624", "url": "https://gl.wikipedia.org/wiki?curid=269456", "title": "Emperador Bizantino", "text": ""}
{"id": "269457", "revid": "23204", "url": "https://gl.wikipedia.org/wiki?curid=269457", "title": "Jermain Defoe", "text": "Jermain Colin Defoe, nado o 7 de outubro de 1982 en Londres (Inglaterra) \u00e9 un futbolista que xoga na demarcaci\u00f3n de dianteiro. Actualmente xoga no Toronto FC.\nTraxectoria.\nComezou xogando no West Ham United FC, onde militou catro tempadas, unha das cales xogou cedido no Athletic Football Club Bournemouth. No ano 2003 fichou polo Tottenham Hotspur FC, club no que desenvolveu a maior parte da s\u00faa carreira futbol\u00edstica, xogando dez tempadas en dous per\u00edodos, separados por un breve tempo no Portsmouth FC. No ano 2014 fichou polo Toronto FC da MLS estadounidense por catro tempadas\nDebutou coa Selecci\u00f3n de f\u00fatbol de Inglaterra no ano 2004, por\u00e9n non ser\u00eda convocado para o Mundial de F\u00fatbol de Alema\u00f1a 2006 e ter\u00eda que agardar a Sur\u00e1frica 2010, campionato no que o equipo ingl\u00e9s ser\u00eda eliminado en cuartos de final.\nV\u00e9xase tam\u00e9n.\nLigaz\u00f3ns externas.\nFicha do xogador en transfermarkt.co.uk "}
{"id": "269458", "revid": "23204", "url": "https://gl.wikipedia.org/wiki?curid=269458", "title": "Xavoleno Prisco", "text": "Xavoleno Prisco foi un xurista que viviu entre os s\u00e9culos primeiro e segundo despois de Cristo, tam\u00e9n co\u00f1ecido como Gaio Octavio Tidio Tosiano Iavoleno Prisco, e foi membro do concilio de Traxano.\nTraxectoria.\nDisc\u00edpulo de Celio Sabino, sucedeuno como director da Escola Sabiniana, que segu\u00eda as doutrinas de Gaio Ateio Capit\u00f3n. Os seus disc\u00edpulos m\u00e1is prominentes foron os xuristas Salvio Xuliano, Aburno Valente e Tusciano.\nFoi pretor das provincias de \u00c1frica e Siria antes de unirse ao consello do emperador. Morreu nos \u00faltimos anos do reinado de Traxano ou nos primeiros de Hadriano, e Plinio afirma que se volveu tolo.\nA orixinalidade da obra de Xavoleno p\u00f3dese admirar nos 14 libros de \"Epistulae\", de onde v\u00e9n o proverbio en D.50.17.202: \"En Dereito Civil toda definici\u00f3n \u00e9 perigosa, pois \u00e9 dif\u00edcil que non te\u00f1a que ser alterada\". Ademais Xavoleno escribiu os quince \"Libri ex Cassio\", onde xulga as sentenzas deste, e os cinco \"ex Plautio\", as\u00ed como un ep\u00edtome e comentario cr\u00edtico sobre os \"Libri\" posteriores de Antistio Labe\u00f3n."}
{"id": "269460", "revid": "624", "url": "https://gl.wikipedia.org/wiki?curid=269460", "title": "Antistio Labe\u00f3n", "text": ""}
{"id": "269472", "revid": "22570", "url": "https://gl.wikipedia.org/wiki?curid=269472", "title": "Gran Premio da Arxentina de 1977", "text": "O Gran Premio da Arxentina de 1977 foi unha carreira de automobilismo de F\u00f3rmula 1, celebrada o 9 de xaneiro de 1977 no Aut\u00f3dromo Oscar Alfredo G\u00e1lvez de Buenos Aires. Foi a primeira carreira da tempada de .\nResumo da carreira.\nA tempada comezou na Arxentina, e foi o Campi\u00f3n do Mundo James Hunt, quen comezou o seu defensa do t\u00edtulo coa pole position no seu McLaren. O seu compatriota John Watson compartiu a primeira fila con el no Brabham e Patrick Depailler no Tyrrell de seis rodas foi terceiro na grella.\nWatson tomou a dianteira no inicio con Hunt segundo. Watson liderou durante as primeiras 10 voltas ata que Hunt adiantouno e afastouse , co Lotus de Mario Andretti terceiro, pero pronto o outro McLaren de Jochen Mass tomou o lugar. Mass tivo que retirarse pouco despois cun fallo de motor que lle fixo trompear, e un fallo na suspensi\u00f3n eliminou o seu compa\u00f1eiro de equipo e l\u00edder da carreira, Hunt, tres voltas m\u00e1is tarde. Watson tomou o liderado de novo, pero tam\u00e9n ti\u00f1a fallos de suspensi\u00f3n e deixou pasar ao seu compa\u00f1eiro de equipo Carlos Pace. Watson finalmente retirouse, o ritmo aumentou cara ao final debido \u00e1 calor na s\u00faa cabina e foi pasado polo Wolf de Jody Scheckter e por Andretti, pero este \u00faltimo retirouse a continuaci\u00f3n, cun fallo nun rodamento da roda. Scheckter logrou a primeira vitoria de , con Pace segundo, e o heroe local Carlos Reutemann completou o podio para Ferrari."}
{"id": "269473", "revid": "89787", "url": "https://gl.wikipedia.org/wiki?curid=269473", "title": "Gaio (xurista)", "text": "Gaio (en lat\u00edn, Gaius), nado en 120? e finado en 178?, foi un xurista romano de mediados do s\u00e9culo II, que viviu baixo o mandato do emperador Hadriano. \u00c9 o autor das \"Institutiones\".\nTraxectoria.\nGaio \u00e9 uns dos xuristas m\u00e1is enigm\u00e1ticos, xa que se carece de informaci\u00f3ns sobre a s\u00faa vida. Por exemplo, desco\u00f1\u00e9cese o seu nome completo, pois \"Gaius\" era s\u00f3 o seu primeiro nome (\"praenomen\"). Mesmo, moitos estudosos dubidan en que verdadeiramente sexa un home, e chegouse a suscitar a case improb\u00e1bel tese de que fose muller. Sup\u00faxose que naceu cara ao ano 120 nalgunha provincia de oriente e probabelmente viviu nalgunha localidade provincial do imperio romano. Dentro dos seus contempor\u00e1neos non hai noticias sobre a s\u00faa vida e obra, mesmo durante o s\u00e9culo XX tratouse de identificalo con Casio Lonxino.\nFundamentalmente foi un profesor de Dereito e todas as obras que redactou ti\u00f1an finalidade docente. A maior\u00eda delas foron escritas durante o goberno do emperador Antonino P\u00edo e, ao principio, do emperador Marco Aurelio. Con certeza morreu despois do ano 178, como o demostra un comentario seu ao \"SC. Orfitiano\" dese ano.\nObras.\nAs s\u00faas principais obras foron as \"Institutiones\" en 4 libros (unha das primeiras exposici\u00f3ns sistem\u00e1ticas romanas do dereito ao modo grego) e os comentarios \"ad edictum praetoris urbani\" ou \"ad edictum urbicum\" (sobre o edictor do pretor) en 10 a 15 libros e \"ad edictum provinciale\" (sic) en 32 libros (sobre o edicto do pretor, co habitual ap\u00e9ndice sobre o edicto edilicio).\nAs \"Institutiones\" conserv\u00e1ronse case integramente, grazas a un c\u00f3dice (palimpsesto) do s\u00e9culo V da Biblioteca de Verona, descuberto por Niebuhr en 1816, baixo o texto dunha obra de Xerome de Estrid\u00f3n (mediante reactivos especiais). \nO procedemento formulario (\"agere per formulas\"), que ocupa gran parte do libro IV, era practicamente desco\u00f1ecido ata este achado, pois no Digesto non aparecen referencias directas, ao ser estas eliminadas, pois na \u00e9poca da compilaci\u00f3n aplic\u00e1base outro sistema (a \"cognitio extraordinem\"). En Oxirrinco (Exipto) atopouse un papiro que conti\u00f1a unha p\u00e1xina do libro IV e, posteriormente, no mesmo pa\u00eds achouse un pergami\u00f1o do s\u00e9culo IV ou V que reproduce dez importantes p\u00e1xinas deste texto, xa que conte\u00f1en as pasaxes ilex\u00edbeis do manuscrito de Verona.\nImportancia.\nA s\u00faa excepcional reputaci\u00f3n entre os especialistas do dereito romano, e o dereito en xeral, d\u00e9bese ao devandito descubrimento en 1816 dun manuscrito que conti\u00f1a as \"Institutiones,\" que o xurista realizara para o ensino e que amosa cunha nitidez sen precedentes o marco do dereito romano cl\u00e1sico. Esta \u00e9 a \u00fanica obra do per\u00edodo cl\u00e1sico que co\u00f1ecemos directamente, sen a intermediaci\u00f3n (e os engadidos) dos xuristas xustinianeos.\nA partir da an\u00e1lise dos seus textos, sost\u00edvose que Gaio non estaba moi ao tanto da evoluci\u00f3n doutrinal da \u00e9poca, especialmente, ao declararse sabiniano na \u00e9poca dos (onde a rivalidade das escolas sabineana e proculeiana practicamente desaparecera), o que reafirmar\u00eda o seu car\u00e1cter provincial. \u00c9 m\u00e1is, para alg\u00fans autores non era propiamente un xurista, sen\u00f3n m\u00e1is ben un simple autor de manuais de dereito. A esta opini\u00f3n s\u00famase o feito que careceu do \"ius respondendi\" (autorizaci\u00f3n que se lle daba aos xuristas para dar opini\u00f3ns en nome do emperador) e a inexistencia de antecedentes sobre que sexa consultor.\nDe todas as maneiras o seu interese polo dereito romano antigo era evidente, e por esta raz\u00f3n o seu traballo \u00e9 o m\u00e1is valioso para os historiadores das instituci\u00f3ns romanas temper\u00e1s.\nAs s\u00faas \"Institutiones\" acadaron unha gran difusi\u00f3n durante o Dominado (e por iso \u00e9 practicamente a \u00fanica obra de dereito romano que chegou case completa, separadamente do \"Corpus Iuris Civilis\"), sendo utilizada ata a \u00e9poca de Xustiniano, como un texto para os estudantes de dereito (sendo obxecto de varias edici\u00f3ns e ata reelaboraci\u00f3ns e resumos). De feito, as \"Institutiones\" de Xustiniano base\u00e1ronse principalmente na obra de Gaio.\nAdemais, foi inclu\u00eddo, xunto a Ulpiano, Paulo, Modestino e Papiniano, na lei de citas de 426, que regulaba a \"recitatio\" das obras dos xuristas ante os tribunais (ou sexa, que xuristas pod\u00edan ser invocados e os criterios para a decisi\u00f3n do xu\u00edz ante opini\u00f3ns diversas destes)."}
{"id": "269474", "revid": "89787", "url": "https://gl.wikipedia.org/wiki?curid=269474", "title": "55 Cancri e", "text": "55 Cancri e (abreviadamente 55 Cnc e) \u00e9 un planeta extrasolar en \u00f3rbita \u00f3 redor da estrela 55 Cancri A, semellante \u00f3 noso Sol. A s\u00faa masa \u00e9 de case 7,8 masas terrestres e o seu di\u00e1metro \u00e9 de case d\u00faas veces maior c\u00f3 da Terra, sendo clasificado coma a primeira Super-Terra descuberta \u00f3 redor dunha estrela na secuencia principal, anticip\u00e1ndose a Gliese 876 d nun ano. L\u00e9valle menos de 18 horas completar unha \u00f3rbita e \u00e9 o planeta m\u00e1is interior (do que se ten co\u00f1ecemento) do seu sistema planetario. 55 Cancri e foi descuberto o 30 de agosto de 2004. Ata o 2010, no que se fixeron novas observaci\u00f3ns e c\u00e1lculos, pens\u00e1base que este planeta tardaba case 2,8 d\u00edas en completar unha \u00f3rbita. En outubro do 2012, anunciouse que 55 Cancri e poder\u00eda ser un planeta de carbono.\nDescubrimento.\nComo a maior\u00eda dos planetas extrasolares co\u00f1ecidos (atopados con anterioridade \u00f3 lanzamento da misi\u00f3n Kepler), 55 Cancri e foi descuberto a trav\u00e9s da detecci\u00f3n de variaci\u00f3ns da velocidade radial da s\u00faa estrela. Isto foi conseguido a trav\u00e9s de medici\u00f3ns sensibles \u00f3 efecto Doppler do espectro de 55 Cancri A. No momento do seu descubrimento, xa se co\u00f1ec\u00edan outros tres planetas orbitando a estrela. Despois de descubrir eses planetas, quedaba un sinal do redor de 2,8 d\u00edas, o que poder\u00eda ser explicado por un planeta de polo menos 14,2 masas terrestres nunha \u00f3rbita moi pr\u00f3xima \u00e1 estrela. Estas mesmas observaci\u00f3ns serviron para confirma-la existencia de 55 Cancri c.\n55 Cancri e foi un dos primeiros planetas extrasolares descuberto cunha masa comparable \u00e1 de Neptuno. An\u00fanciase \u00f3 mesmo tempo o descubrimento doutro \"Neptuno quente\", Gliese 436 b, que orbita \u00f3 redor da anana vermella Gliese 436.\nExistencia do planeta cuestionada.\nNo ano 2005, a existencia do planeta 'e' foi cuestionada por Jack Wisdom nunha re-an\u00e1lise dos datos. Segundo el, no sitio dun planeta cun per\u00edodo de 2,8 d\u00edas, o que en realidade hab\u00eda era un planeta cunha masa semellante a de Neptuno cun per\u00edodo orbital de 261 d\u00edas \u00f3 redor de 55 Cancri A. No 2007, Debra Fischer e os seus colegas da San Francisco State University publicaron unha nova an\u00e1lise indicando que ambos planetas exist\u00edan; o planeta de 261 d\u00edas de per\u00edodo orbital recibiu a designaci\u00f3n de 55 Cancri f.\nTr\u00e1nsito.\nO planeta transita a s\u00faa estrela primaria, o cal foi anunciado o 27 de abril do 2011, base\u00e1ndose en d\u00faas semanas de monitorizaci\u00f3n fotom\u00e9trica case continua co telescopio espacial MOST. O tr\u00e1nsito ocorre co per\u00edodo (0,74 d\u00edas) e fase que predixeron Dawson &amp; Fabrycky. Este \u00e9 un dos poucos tr\u00e1nsitos confirmados \u00f3 redor dunha estrela ben estudada, e que lle permitiu \u00f3s investigadores indagar sobre a composici\u00f3n do planeta.\n\u00d3rbita e masa.\nO m\u00e9todo de velocidade radial empregado para detectar 55 Cancri e obt\u00e9n unha masa m\u00ednima de 7,8 veces a da Terra, ou o 48% da masa de Neptuno. O tr\u00e1nsito mostra que a s\u00faa inclinaci\u00f3n \u00e9 de preto de 83,4 \u00b1 1,7. As\u00ed pois, a masa real \u00e9 pr\u00f3xima \u00f3 rango m\u00ednimo. 55 Cancri 'e' \u00e9 coplanar con 'b'.\nCaracter\u00edsticas.\n55 Cancri e recibe m\u00e1is radiaci\u00f3n c\u00e1 Gliese 436 b. A cara que mira cara a s\u00faa estrela est\u00e1 a m\u00e1is de 2.000 Kelvin (m\u00e1is de 3.140 Fahrenheit), quente de abondo coma para fundi-lo metal.\nInicialmente non se sab\u00eda se 55 Cancri e era un pequeno xigante de gas coma Neptuno ou un gran planeta rochoso. No 2011, un tr\u00e1nsito do planeta foi confirmado, permitindo \u00f3s cient\u00edficos calcula-la s\u00faa densidade. \u00d3 principio sospeit\u00e1base que pod\u00eda ser un planeta de auga. As observaci\u00f3n iniciais non amosaban hidr\u00f3xeno na s\u00faa sinatura de tr\u00e1nsito \"Lyman-alpha\", Ehrenreich cavilaba con que eses vol\u00e1tiles poder\u00edan ser di\u00f3xido de carbano, no sitio de auga ou hidr\u00f3xeno.\nUnha posibilidade alternativa \u00e9 que 55 Cancri e sexa un planeta s\u00f3lido feito de material rico en carbono, no canto de material rico en os\u00edxeno, que \u00e9 o que comp\u00f3n os planetas terrestres no noso sistema solar. Nese caso, \u00f3 redor dun terzo da masa do planeta ser\u00eda de carbono, moita desa masa poder\u00eda estar en forma de diamante, coma resultado das altas temperaturas e presi\u00f3ns do interior do planeta. Son necesarias m\u00e1is observaci\u00f3ns para confirma-la natureza do planeta."}
{"id": "269475", "revid": "89787", "url": "https://gl.wikipedia.org/wiki?curid=269475", "title": "Barthold Georg Niebuhr", "text": "Barthold Georg Niebuhr, nado o 27 de agosto de 1776 en Copenhague e finado o 2 de xaneiro de 1831 en Bonn, foi un historiador e pol\u00edtico alem\u00e1n de orixe danesa, fillo do explorador e cart\u00f3grafo Carsten Niebuhr.\nTraxectoria.\nProfesor da Universidade de Berl\u00edn desde 1810, foi pioneiro no uso do novo \u00abm\u00e9todo hist\u00f3rico cr\u00edtico\u00bb nos seus traballos. A s\u00faa obra m\u00e1is importante \u00e9 a cl\u00e1sica \"Historia de Roma\" (\"R\u00f6mische Geschichte\").\nTam\u00e9n concibiu un proxecto no que pretend\u00eda revisar e ampliar o orixinal de vinte e catro volumes do \"Corpus Byzantinae Historiae\" (\u00e1s veces chamado \"Byzantine du Louvre\"), publicado en Par\u00eds entre 1648 e 1711 baixo a direcci\u00f3n inicial da erudito xesu\u00edta Philippe Labbe. A serie, de 50 volumes de autores bizantinos denominouse \"Corpus Scriptorum Historiae Byzantinae\" e tivo primeiro a s\u00faa sede na Universidade de Bonn; con todo, trala morte de Niebuhr en 1831, a supervisi\u00f3n do proxecto pasou ao seu colaborador Immanuel Bekker na Academia Prusiana das Ciencias de Berl\u00edn."}
{"id": "269478", "revid": "1410", "url": "https://gl.wikipedia.org/wiki?curid=269478", "title": "Palimpsesto", "text": "Un palimpsesto (do grego antigo \u03c0\u03b1\u03bb\u03af\u03bc\u03c8\u03b7\u03c3\u03c4\u03bf\u03bd \"pal\u00edmpseston\", que significa \"gravado novamente\") \u00e9 un manuscrito que a\u00ednda conserva pegadas doutra escritura anterior na mesma superficie, pero borrada expresamente para dar lugar \u00e1 que agora existe.\nEsta pr\u00e1ctica de econom\u00eda \u00e9 moi antiga pero foi moi frecuente no s\u00e9culo VII polas dificultades que ofrec\u00eda o comercio do papiro exipcio e repetiuse nos cinco s\u00e9culos seguintes pola escaseza do pergami\u00f1o, en vista da gran demanda de comercio, e a falta de papel, artigo que apenas se co\u00f1ec\u00eda. L\u00f3grase restaurar a escritura antiga dos palimpsestos con t\u00e9cnicas especiais, sendo com\u00fans na antig\u00fcidade a aplicaci\u00f3n de tintura de bugallo mediante un pincel ou a chamada \"tintura de Giobert\" de sulfhidrato de amon\u00edaco.\nUn dos m\u00e1is soados palimpsestos \u00e9 o que descubriu Niebuhr en Verona en 1816 contendo as \"Instituta\" do soado xurisconsulto romano Gaio imperfectamente raspadas para escribir encima as obras de San Xerome. Despois, en 1822, o orientalista milan\u00e9s Angelo Mai atopou baixo a escritura de diversos palimpsestos numerosos fragmentos de autores antigos como Homero, S\u00edmaco, Di\u00f3n Casio, cartas de Antonino e Marco Aurelio, o \"Tratado da Rep\u00fablica\" de Cicer\u00f3n e en 1853, gran n\u00famero de fragmentos dos Santos Padres.\nArqueolox\u00eda.\nEn arqueolox\u00eda ch\u00e1mase palimpsesto a un sitio que presenta mestura de estratos, impedindo aos arque\u00f3logos saber cal \u00e9 o superior e cal o inferior.\nXeolox\u00eda.\nEn xeolox\u00eda ch\u00e1mase palimpsesto a unha canle cuxo patr\u00f3n de drenaxe foi modificado subitamente (en relaci\u00f3n ao tempo xeol\u00f3xico), podendo evidenciarse ambos os patr\u00f3ns como resultado do proceso."}
{"id": "269482", "revid": "29398", "url": "https://gl.wikipedia.org/wiki?curid=269482", "title": "Juan Antonio Pizzi", "text": "Juan Antonio Pizzi Torroja, nado en Santa Fe o 7 de xu\u00f1o de 1968, \u00e9 un exfutbolista e actual adestrador de f\u00fatbol arxentino. Xogaba de dianteiro e foi internacional coa selecci\u00f3n espa\u00f1ola.\nTraxectoria.\nComo xogador.\nComezou xogando na s\u00faa Santa Fe natal pero ao ser collido nas categor\u00edas inferiores do CA Rosario Central trasl\u00e1dase \u00e1 cidade rosarina, onde tam\u00e9n comezou a estudar a carreira de medicina, por\u00e9n deixar\u00eda os estudos ao cabo de poucos meses. Con s\u00f3 18 anos sofre un forte golpe co porteiro Roberto Bonano, polo que tivo que ser operado froito do cal perdeu un ril.\nDebutou na primeira divisi\u00f3n arxentina o 8 de xu\u00f1o de 1988 con 20 anos, ante River Plate. O seu bo papel en Rosario fai que moitos equipos se fixen nel, sendo fichado polo Deportivo Toluca de M\u00e9xico, por\u00e9n o equipo non conseguir\u00eda clasificarse para os play-off e Pizzi foi posto no mercado.\nEn 1991 fichou polo CD Tenerife, na Primeira Divisi\u00f3n Espa\u00f1ola. No seu segundo ano nas illas canarias axudar\u00eda ao equipo a clasificarse para a Copa da UEFA, por\u00e9n non chegar\u00eda a debutar nesa competici\u00f3n co equipo, ao fichar polo Valencia CF. No equipo levantino non ter\u00eda continuidade e volver\u00eda ao Tenerife un ano despois, repet\u00edndose o proceso da anterior experiencia e clasific\u00e1ndose o equipo para a Copa da UEFA ao ano seguinte, esta vez ga\u00f1ando Pizzi o Trofeo Pichichi con 31 goles anotados.\nAo comezo da tempada 1996/97 fichou polo FC Barcelona, club no que so estar\u00eda d\u00faas tempadas pero co que ga\u00f1ou moitos trofeos, conseguindo os t\u00edtulos de Copa do Rei de F\u00fatbol, Recopa de Europa e Supercopa de Espa\u00f1a de F\u00fatbol na primeira tempadas e os de Copa do Rei, Supercopa de Europa e campi\u00f3n de Liga.\nEn 1998 volveu a Arxentina ao River Plate, o seu rendemento non foi o esperado e cambiou de equipo, volvendo a Rosario Central, onde xogar\u00eda o resto da s\u00faa carreira salvo breves pasos por FC Porto e Villarreal CF, onde colgar\u00eda as botas.\nComo adestrador.\nUnha vez retirado comezou a traballar como Adestrador, primeiro con malas experiencias como no CA Col\u00f3n de Santa Fe ou no Club Deportivo Universidad San Mart\u00edn de Porres peruano.\nA mediados de 2009 comeza a adestrar en Chile, primeiro ao CD Santiago Morning co que acadou a semifinal do Torneo Apertura, e ao CD Universidad Cat\u00f3lica co que ga\u00f1ar\u00eda o Torneo Apertura e chegar\u00eda a cuartos de final da Copa Libertadores.\nNo ano 2011 converteuse en adestrador do CA Rosario Central, na segunda divisi\u00f3n arxentina co obxectivo de ascender, por\u00e9n non acadar\u00eda tal fin e deixou o equipo ao final de tempada. Ao ano seguinte f\u00edxose cargo do CA San Lorenzo de Almagro, co que ga\u00f1ou o Torneo Inicial da tempada 2013/14.\nA comezos do ano 2014 fichou polo Valencia CF, en substituci\u00f3n do serbio Miroslav \u0110uki\u0107."}
{"id": "269483", "revid": "22570", "url": "https://gl.wikipedia.org/wiki?curid=269483", "title": "Gran Premio do Brasil de 1977", "text": "O Gran Premio do Brasil de 1977 foi unha carreira de automobilismo de F\u00f3rmula 1, celebrada o 23 de xaneiro de 1977 no circu\u00edto de Interlagos de S\u00e3o Paulo. Foi a segunda carreira da tempada de .\nResumo da carreira.\nJames Hunt logrou a pole de novo, con Carlos Reutemann segundo e Mario Andretti terceiro na grella. O heroe local Carlos Pace tomou a dianteira na sa\u00edda, con Hunt caendo tam\u00e9n detr\u00e1s de Reutemann, pero pronto Hunt estivo detr\u00e1s de Pace e atacouno. Houbo un contacto, e Hunt tomou o liderado, mentres que Pace tivo que entrar en boxes para unha reparaci\u00f3n. Hunt avantaxaba a Reutemann ata que empezou a sufrir de problemas de pneum\u00e1ticos e foi pasado por Reutemann. Hunt entrou en boxes para po\u00f1er pneum\u00e1ticos novos, sa\u00edu cuarto e pronto pasou a Niki Lauda de Ferrari e a John Watson para recuperar a segunda posici\u00f3n. Reutemann logrou a vitoria, Hunt foi segundo e Lauda terceiro despois de que Watson estrel\u00e1rase."}
{"id": "269484", "revid": "1131", "url": "https://gl.wikipedia.org/wiki?curid=269484", "title": "Centro de Interpretaci\u00f3n da Batalla de Rande", "text": ""}
{"id": "269486", "revid": "5863", "url": "https://gl.wikipedia.org/wiki?curid=269486", "title": "Cantar de Rold\u00e1n", "text": ""}
{"id": "269487", "revid": "98629", "url": "https://gl.wikipedia.org/wiki?curid=269487", "title": "Hope Floats", "text": "Hope Floats \u00e9 un filme estadounidense dirixido por Forest Whitaker que se estreou en 1998.\nSinopse.\nBirdee Pruitt (Sandra Bullock) parece telo todo: leva anos felizmente casada co afouto noivo que co\u00f1eceu no instituto, ten unha boa casa e unha filla espelida e sensible. Pero cando a s\u00faa espl\u00e9ndida vida se esvaece \u00f3 seu arredor, Birdee ter\u00e1 que comezar de novo. Sen ning\u00fan outro lugar \u00f3 que dirixirse, volve \u00e1 vila da s\u00faa nenez, Smithville (Texas). Al\u00ed todo compl\u00edcaselle a\u00ednda m\u00e1is. Ter\u00e1 que batallar coa s\u00faa nai (Gena Rowlands), \u00e1 que, de feito, comeza a co\u00f1ecer agora; ocuparse dunha filla que bota en falta \u00f3 seu pai; e enfrontarse \u00e1 perspectiva de volverse namorar."}
{"id": "269488", "revid": "27155", "url": "https://gl.wikipedia.org/wiki?curid=269488", "title": "Factor sigma", "text": "Un factor sigma (factor \u03c3) \u00e9 unha prote\u00edna necesaria para a transcrici\u00f3n (s\u00edntese de ARN) en bacterias. \u00c9 un factor de iniciaci\u00f3n da transcrici\u00f3n bacteriano, que permite que a ARN polimerase se una especificamente ao promotor do xene para iniciar a transcrici\u00f3n. Hai varios factores sigma. O factor sigma espec\u00edfico empregado var\u00eda dependendo do xene e dos sinais ambientais necesarios para a iniciar a transcrici\u00f3n dese xene.\nCada mol\u00e9cula do holoencima ARN polimerase cont\u00e9n unha soa subunidade factor sigma de entre as varias que a c\u00e9lula disp\u00f3n. O n\u00famero de factores sigmas posibles var\u00eda segundo a especie bacteriana. A bacteria \"Escherichia coli\" ten sete factores sigma distintos. Os factores sigma dist\u00ednguense polos seus pesos moleculares caracter\u00edsticos. Por exemplo, \u03c370 indica un factor sigma cun peso molecular de 70 kDa.\nO complexo do holoencima ARN polimerase consta dunha ARN polimerase e un factor sigma e a s\u00faa misi\u00f3n \u00e9 realizar a transcrici\u00f3n. Unha vez que se completou a fase de iniciaci\u00f3n da transcrici\u00f3n, o factor sigma pode abandonar o complexo, a\u00ednda que alg\u00fans estudos parecen indicar que se mant\u00e9n unido un certo tempo.\nEstrutura.\nOs factores sigma te\u00f1en catro rexi\u00f3ns principais que est\u00e1n xeralmente conservadas:\n N-terminal --------------------- C-terminal\n 1.1 2 3 4\nAs rexi\u00f3ns subdiv\u00eddense en secci\u00f3ns m\u00e1is pequenas, por exemplo 2 incl\u00fae 2.1, 2.2 etc.\nUnha excepci\u00f3n a esta organizaci\u00f3n \u00e9 a dos factores sigma de tipo \u03c354. Prote\u00ednas que son hom\u00f3logas do \u03c354/RpoN son factores sigma funcionais, pero te\u00f1en secuencias de amino\u00e1cidos significativamente distintas.\nFactores sigma especializados.\nAct\u00edvanse diferentes factores sigmas segundo as distintas condici\u00f3ns do medio. Estes factores sigma especializados \u00fanense a promotores dos xenes apropiados \u00e1s condici\u00f3ns reinantes no medio ambiente, o que incrementa a transcrici\u00f3n de ditos xenes.\nOs factores sigma de \"Escherichia coli\" son:\nExisten tam\u00e9n factores anti-sigma, alg\u00fans dos cales inhiben a funci\u00f3n dos factores sigma, e outros restauran a funci\u00f3n dos factores sigma.\nRetenci\u00f3n durante a elongaci\u00f3n da transcrici\u00f3n.\nO n\u00facleo (\"core\") da ARN polimerase (que consta de 2 subunidades \u03b1, 1 \u03b2, 1 \u03b2', e 1 \u03c9) \u00fanese ao factor sigma para formar un complexo chamado holoencima ARN polimerase. Cr\u00edase anteriormente que o holoencima ARN polimerase completo iniciaba a transcrici\u00f3n, mentres que era o n\u00facleo da ARN polimerase por si s\u00f3 (co sigma separado) o que sintetizaba o ARN. As\u00ed, a idea aceptada era que o factor sigma deb\u00eda disociarse na transici\u00f3n desde a iniciaci\u00f3n da transcrici\u00f3n \u00e1 elongaci\u00f3n (esta transici\u00f3n denomin\u00e1base \"escape do promotor\"). Esta visi\u00f3n estaba baseada en an\u00e1lises de complexos purificados de ARN polimerase detida na iniciaci\u00f3n e na elongaci\u00f3n. Finalmente, os modelos estruturais dos complexos da ARN polimerase pred\u00edn que, cando o produto de ARN en crecemento formado chega a ter unha lonxitude de m\u00e1is de ~15 nucle\u00f3tidos, o factor sigma debe ser expulsado do holoencima, xa que hai unha falta de coincidencia est\u00e9rica entre o ARN e o dominio sigma. Por\u00e9n, un estudo recente demostrou que o \u03c370 pode permanecer unido en complexo coa ARN polimerase, polo menos durante as primeiras fases da elongaci\u00f3n. O fen\u00f3meno da pausa proximal do promotor indica que o factor sigma xoga alg\u00fan papel durante as primeiras fases da elongaci\u00f3n. Todos os estudos son concordantes coa asunci\u00f3n de que o escape do promotor reduce o tempo de duraci\u00f3n da interacci\u00f3n sigma-n\u00facleo da polimerase de moi longo na iniciaci\u00f3n (demasiado longo para ser medido nun experimento bioqu\u00edmico t\u00edpico) a m\u00e1is curto, e medible despois da transici\u00f3n da elongaci\u00f3n. Isto depende da forza con que est\u00e1 unido sigma (ver seguinte secci\u00f3n).\nCiclo \u03c3.\nPensouse durante moito tempo que o factor \u03c3 abandonaba obrigatoriamente o n\u00facleo (\"core\") do complexo encim\u00e1tico unha vez que se iniciaba a transcrici\u00f3n, o que permit\u00eda que o factor \u03c3 libre se unise a outro n\u00facleo do complexo de transcrici\u00f3n e iniciase a transcrici\u00f3n noutro lugar. Deste xeito, o factor \u03c3 circulaba dun n\u00facleo (\"core\") a outro.\nPor\u00e9n, posteriormente Richard Ebright e colegas, utilizando transferencia de enerx\u00eda de resonancia de fluorescencia (FRET), demostraron que o factor \u03c3 non abandona obrigatoriamente o complexo de transcrici\u00f3n. Polo contrario, o factor \u03c3 cambia o seu tipo de \"uni\u00f3n\" co n\u00facleo do complexo durante a iniciaci\u00f3n e a elongaci\u00f3n, de tal modo que o factor \u03c3 cambia ciclicamente entre un estado fortemente unido durante a iniciaci\u00f3n e un estado feblemente unido durante a elongaci\u00f3n."}
{"id": "269491", "revid": "25871", "url": "https://gl.wikipedia.org/wiki?curid=269491", "title": "Eparqu\u00eda de Buenos Aires", "text": "A eparqu\u00eda de Buenos Aires \u00e9 algunha das seguintes divisi\u00f3ns eclesi\u00e1sticas con s\u00e9 na devandita cidade Arxentina:"}
{"id": "269494", "revid": "1131", "url": "https://gl.wikipedia.org/wiki?curid=269494", "title": "Almati - \u0410\u043b\u043c\u0430\u0442\u044b", "text": ""}
{"id": "269499", "revid": "27155", "url": "https://gl.wikipedia.org/wiki?curid=269499", "title": "Subunidade sigma", "text": ""}
{"id": "269501", "revid": "27155", "url": "https://gl.wikipedia.org/wiki?curid=269501", "title": "Prote\u00edna sigma", "text": ""}
{"id": "269502", "revid": "98629", "url": "https://gl.wikipedia.org/wiki?curid=269502", "title": "Looper (filme)", "text": "Looper \u00e9 un filme estadounidense dirixido por Rian Johnson que se estreou no 2012.\nSinopse.\nComo en 2072 os asasinatos se converteron nalgo imposible de facer, as v\u00edtimas son enviadas a trav\u00e9s dunha m\u00e1quina do tempo \u00f3 pasado (2042), onde os Loopers, un grupo de asasinos contratados, se encarregan de eliminalas e desfac\u00e9rense axi\u00f1a dos seus corpos. O problema xorde cando Joe (Joseph Gordon-Levitt), un dos Loopers, recibe dende o futuro un encargo especial: eliminarse a si mesmo (Bruce Willis)."}
{"id": "269506", "revid": "98629", "url": "https://gl.wikipedia.org/wiki?curid=269506", "title": "Frozen (filme de 2010)", "text": "Frozen \u00e9 un filme estadounidense dirixido por Adam Green que se estreou no 2010.\nSinopse.\nHistoria duns tolos do snowboard, que van na telecadeira dunha estaci\u00f3n de esqu\u00ed para facer a derradeira baixada pola pista antes de marchar a casa. De s\u00fapeto, a telecadeira detense por completo, sen que haxa ning\u00faen preto de al\u00ed. Todo empeora cando as luces da estaci\u00f3n se apagan para non acender de novo ata a pr\u00f3xima fin de semana. Ent\u00f3n ter\u00e1n que facer cousas impensables para poder sobrevivir a unha muerte segura por conxelaci\u00f3n."}
{"id": "269512", "revid": "23204", "url": "https://gl.wikipedia.org/wiki?curid=269512", "title": "Estaci\u00f3n Central de Helsinqui", "text": "A Estaci\u00f3n Central de Helsinqui (en fin\u00e9s: \"Helsingin p\u00e4\u00e4rautatieasema\", en sueco: \"Helsingfors centralstation\") \u00e9 o principal n\u00f3 de transporte p\u00fablico da cidade de Helsinqui, en Finlandia. Dela parten a maior\u00eda de li\u00f1as f\u00e9rreas que vertebran o pa\u00eds. A terminal est\u00e1 conectada coa rede de metro de Helsinqui a trav\u00e9s da estaci\u00f3n de Rautatientori.\nO edificio da estaci\u00f3n, que data de 1860, \u00e9 un monumento destacable do centro da cidade, obra do arquitecto Eliel Saarinen. Presenta certa similitude coa estaci\u00f3n da Coru\u00f1a, constru\u00edda posteriormente. A estaci\u00f3n est\u00e1 cuberta en gran parte por granito finland\u00e9s e os seus elementos m\u00e1is caracter\u00edsticos son a torre do reloxo e os dous pares de estatuas, esculpidas por Emil Wikstr\u00f6m, que soste\u00f1en catro globos luminosos nos dous laterais da entrada principal.\nA estaci\u00f3n ten un tr\u00e1fico de aproximadamente 200.000 pasaxeiros diarios, sendo a m\u00e1is importante de Finlandia."}
{"id": "269513", "revid": "1131", "url": "https://gl.wikipedia.org/wiki?curid=269513", "title": "Borja Gonz\u00e1lez Tom\u00e1s", "text": ""}
{"id": "269515", "revid": "1131", "url": "https://gl.wikipedia.org/wiki?curid=269515", "title": "Atl\u00e9tico Madrile\u00f1o", "text": ""}
{"id": "269516", "revid": "1131", "url": "https://gl.wikipedia.org/wiki?curid=269516", "title": "Gran Pe\u00f1a", "text": ""}
{"id": "269517", "revid": "1131", "url": "https://gl.wikipedia.org/wiki?curid=269517", "title": "Badajoz", "text": ""}
{"id": "269518", "revid": "98629", "url": "https://gl.wikipedia.org/wiki?curid=269518", "title": "Emilio L\u00f3pez Fern\u00e1ndez", "text": "Emilio L\u00f3pez Fern\u00e1ndez, nado en Vigo o 9 de xullo de 1965, \u00e9 un exfutbolista galego que xogaba de porteiro, m\u00e1is co\u00f1ecido como Emilio.\nTraxectoria.\nFormado na canteira do Celta de Vigo, xogou no Gran Pe\u00f1a (daquela filial do primeiro equipo), e no Arosa SC, at\u00e9 que chegou ao primeiro equipo celeste na tempada 1989/90. Estivo no equipo catro anos (dous en segunda divisi\u00f3n e dous en primeira), pero non chegou a ser titular pola presenza d Javier Mat\u00e9 primeiro e de Santiago Ca\u00f1izares despois.\nEn 1994 fichou pola UE Figueres, en Segunda B, e ao ano seguinte fichou polo CD Badajoz, onde compartiu a titularidade co veterano \u00c1ngel Lozano. A tempada seguinte xogou no CD Legan\u00e9s, e na tempada 1996/97 regresa a Badaxoz converteuse nun dos alicerces do equipo, que loitou polo ascenso a Primeira Divisi\u00f3n. Esa campa\u00f1a Emilio acadou o Trofeo Zamora como porteiro menos goleado da categor\u00eda. Pasou dous anos m\u00e1is no equipo.\nNa tempada 1999/00 defendeu a meta do CA Osasuna, que nesa campa\u00f1a logrou ascender a Primeira Divisi\u00f3n. Por\u00e9n, seguiu xogando en segunda tras fichar ao ano seguinte polo Real Ja\u00e9n. No ver\u00e1n de 2001 fichou polo H\u00e9rcules CF, que xogaba en Segunda B, onde estivo dous anos.\nTrala s\u00faa retirada pasou a ser adestrador de porteiros no Celta de Vigo B."}
{"id": "269519", "revid": "98629", "url": "https://gl.wikipedia.org/wiki?curid=269519", "title": "Benito P\u00e9rez \u00c1lvarez", "text": "Benito P\u00e9rez \u00c1lvarez foi un comerciante e pol\u00edtico galego.\nTraxectoria.\nVinculado ao agrarismo, na ditadura de Primo de Rivera foi alcalde de Tui do 25 de xaneiro de 1924 ao 12 de abril dese ano. Na Segunda Rep\u00fablica foi elixido concelleiro nas elecci\u00f3ns do 12 de abril e alcalde de Tui o 27 de abril, permanecendo no cargo at\u00e9 o 5 de xu\u00f1o de 1931. Integrouse en Izquierda Republicana. Volveu ser alcalde o 29 de xu\u00f1o de 1936 at\u00e9 o 16 de xullo dese ano. Coa sublevaci\u00f3n do 18 de xullo de 1936 foille incoado expediente de responsabilidades pol\u00edticas en 1941."}
{"id": "269521", "revid": "88215", "url": "https://gl.wikipedia.org/wiki?curid=269521", "title": "Pablo Cimadevila", "text": "Pablo Cimadevila \u00c1lvarez, nado en Pontevedra o 12 de decembro de 1978, \u00e9 un xoieiro e nadador paral\u00edmpico galego, na categor\u00eda S6.\nTraxectoria.\nCon catro anos foi atropelado por un coche, caus\u00e1ndolle unha paraplex\u00eda.\nNos Xogos Paral\u00edmpicos de Sidney 2000 participou en 7 competici\u00f3ns, ga\u00f1ando a medalla de ouro nos 200 libres. En Atenas 2004 participou tam\u00e9n en 7 competici\u00f3ns, logrando a medalla de bronce nos 4x50. En Pequ\u00edn 2012, onde participou en seis categor\u00edas, acadou a medalla de bronce nos 200 metros e nos 4x50. Participou tam\u00e9n nos Xogos Paral\u00edmpicos de Londres 2012.\nAmais, ga\u00f1ou 5 medallas en campionatos do mundo e outras 5 en campionatos de Europa."}
{"id": "269522", "revid": "98629", "url": "https://gl.wikipedia.org/wiki?curid=269522", "title": "Jos\u00e9 P\u00e9rez Alonso", "text": "Jos\u00e9 P\u00e9rez Alonso foi un pol\u00edtico galego.\nTraxectoria.\nVencellado ao agrarismo, presidente da Sociedad Agraria de Baldr\u00e1ns, foi detido en agosto de 1923. Na Segunda Rep\u00fablica foi elixido concelleiro nas elecci\u00f3ns do 12 de abril. Logo da dimisi\u00f3n de Jacinto Fern\u00e1ndez Lago, foi elixido alcalde de Tui o 10 de marzo de 1936, permanecendo no cargo at\u00e9 o 29 de xu\u00f1o dese ano."}
{"id": "269525", "revid": "5863", "url": "https://gl.wikipedia.org/wiki?curid=269525", "title": "El Agrario (Buenos Aires)", "text": "El Agrario foi un peri\u00f3dico editado en Buenos Aires entre 1917 e 1926.\nHistoria e caracter\u00edsticas.\nSubtitulado \"\u00d3rgano oficial del Centro Protecci\u00f3n Agr\u00edcola del Distrito de Salceda\", apareceu en Buenos Aires o 1 de marzo de 1917 como resposta ao peche do peri\u00f3dico agrarista e anticaciquil \"El Despertar\" o ano anterior. Fundado por Antonio Fern\u00e1ndez Lorenzo, o seu director era Manuel Gonz\u00e1lez Iglesias. Estaba editado polo Centro Protecci\u00f3n Agr\u00edcola del Distrito de Salceda en Buenos Aires. Nun primeiro momento denominouse La Voz del Centro, pasando o 1 de outubro de 1919 a denominarse El Agrario. A\u00ednda que era o \u00f3rgano oficial da entidade e ofrec\u00eda informaci\u00f3n sobre a mesma (actividades, noticias sociais, asembleas etc.), a maior parte da publicaci\u00f3n ocup\u00e1base da actualidade espa\u00f1ola e da comarca desde postulados agraristas. En 1924 publicou un n\u00famero extraordinario ao cumprirse o seu s\u00e9timo aniversario. Cesou a s\u00faa publicaci\u00f3n o 15 de marzo de 1926."}
{"id": "269526", "revid": "56817", "url": "https://gl.wikipedia.org/wiki?curid=269526", "title": "Flavina", "text": "A flavina (7,8-dimetil-isoaloxazina) \u00e9 unha base nitroxenada derivada da substancia heteroc\u00edclica nitroxenada de tres aneis e dous grupos oxo, chamada isoaloxazina, baseada na pteridina. O seu nome procede do lat\u00edn \"flavus\" (amarelo), xa que a s\u00faa forma oxidade \u00e9 amarela (e a s\u00faa forma reducida \u00e9 incolora).\nDa flavina deriva o grupo flavina ou grupo flav\u00ednico que aparece en moitos compostos org\u00e1nicos importantes. A fonte bioqu\u00edmica deste grupo \u00e9 a vitamina riboflavina (vitamina B2). Na riboflavina, a flavina est\u00e1 unida a unha unidade de (1,2,3,4,5-pentanopentol), o cal se obt\u00e9n da modificacion do grupo aldehido dunua ribosa li\u00f1al. O grupo flav\u00ednico pode unirse \u00e1 adenosina difosfato (ADP) para formar o coencima flav\u00edn aden\u00edn dinucle\u00f3tido (FAD), ou pode formar unha forma fosforilada da riboflavina, que \u00e9 o coencima flav\u00edn mononucle\u00f3tido (FMN), os cales interve\u00f1en en deshidroxenaci\u00f3ns. Estes dous coencimas poden ser grupos prost\u00e9ticos de prote\u00ednas chamadas flavoprote\u00ednas.\nO grupo flavina pode sufrir reacci\u00f3ns de oxidaci\u00f3n-reduci\u00f3n, xa que pode aceptar dous electr\u00f3ns (un electr\u00f3n \u00e1 vez nun proceso en dous pasos ou dous electr\u00f3ns \u00e1 vez). A s\u00faa reduci\u00f3n real\u00edzase coa adici\u00f3n de \u00e1tomos de hidr\u00f3xeno a \u00e1tomos espec\u00edficos de nitr\u00f3xeno dos aneis de isoaloxazina:\nAs formas oxidadas e reducidas est\u00e1n en r\u00e1pido equilibrio coa forma semiquinona (radical), xa que o radical dura moi pouco:\nonde Flox \u00e9 a flavina oxidada, FlredH2 \u00e9 a flavina reducida (ao captar dous hidr\u00f3xenos) e FlH\u2022 \u00e9 a forma semiquinona (adici\u00f3n dun s\u00f3 hidr\u00f3xeno).\nEn 1937, Paul Karrer recibiu o Premio Nobel de Qu\u00edmica polas s\u00faas investigaci\u00f3ns sobre os carotenoides, flavinas e as vitaminas A e B2.\nFotorreduci\u00f3n.\nTanto as flavinas libres coma as unidas a prote\u00ednas son fotorreducibles, \u00e9 dicir, poden ser reducidas pola luz, por medio dun mecanismo mediado por varios compostos org\u00e1nicos, como alg\u00fans amino\u00e1cidos, \u00e1cidos carbox\u00edlicos e aminas.\nFAD/FADH2.\nO flav\u00edn aden\u00edn dinucle\u00f3tido ou dinucle\u00f3tido de flavina e adenina (FAD) \u00e9 un grupo que est\u00e1 unido a moitos encimas como, por exemplo, a ferredoxina-NADP+ redutase, a monoamino oxidase, a D-amino\u00e1cido oxidase, glicosa oxidase, xantina oxidase, e acil-CoA deshidroxenase.\nO FADH2 \u00e9 a forma totalmente reducida do FAD. O FADH2 \u00e9 un grupo prost\u00e9tico que se forma na succinato deshidroxenase, un encima que interv\u00e9n no ciclo do \u00e1cido c\u00edtrico. Na fosforilaci\u00f3n oxidativa, o FADH2 cede electr\u00f3ns \u00e1 cadea de transporte de electr\u00f3ns mitocondrial.\nFMN/FMNH2.\nO flav\u00edn mononucle\u00f3tido ou mononucle\u00f3tido de flavina (FMN) funciona como grupo prost\u00e9tico que se atopa en encimas como a NADH deshidroxenase, \"E.coli\" nitrorredutase e NADPH deshidroxenase. A s\u00faa forma reducida \u00e9 o FMNH2, formada por captaci\u00f3n polo FMN de hidr\u00f3xenos do substrato encim\u00e1tico, reduc\u00edndose e oxidando o substrato."}
{"id": "269527", "revid": "1888", "url": "https://gl.wikipedia.org/wiki?curid=269527", "title": "La Voz del Centro", "text": ""}
{"id": "269528", "revid": "23204", "url": "https://gl.wikipedia.org/wiki?curid=269528", "title": "Gran Premio de Sur\u00e1frica de 1977", "text": "O Gran Premio de Sur\u00e1frica de F\u00f3rmula 1 de , celebrouse no Circu\u00edto de Kyalami Kyalami, Gauteng, o 5 de marzo de 1977. Foi a terceira rolda da tempada de F\u00f3rmula Un de . Foi o 23\u00ba Gran Premio de Sur\u00e1frica desde o primeiro Gran Premio disputado en 1934 e o d\u00e9cimo que se celebrou en Kyalami, nos arredores de Xohanesburgo. Levouse a cabo sobre 78 voltas ao circu\u00edto de catro quil\u00f3metros para unha distancia de carreira de 320 quil\u00f3metros.\nA carreira \u00e9 lembrada principalmente polo accidente mortal que cobrou a vida do comisario de pista Frederick Jansen Van Vuuren e do piloto Tom Pryce. Tam\u00e9n foi a derradeira carreira de Carlos Pace, que morreu nun accidente de aeronave menos de d\u00faas semanas despois.\nResumo da carreira.\nJames Hunt continuou a s\u00faa racha de poles, con Carlos Pace \u00e1 beira e Niki Lauda terceiro. Hunt liderou na sa\u00edda, con Lauda e Jody Scheckter detr\u00e1s logo de que Pace tivera problemas. Esta orde mant\u00edvose ata a s\u00e9tima volta cando Lauda tomou o liderado ata o final da carreira, Scheckter tomou a segunda posici\u00f3n logo de pasar a Hunt 11 voltas m\u00e1is tarde.\nDurante a volta 21, dous comisarios entraron na pista logo de que o Shadow de Renzo Zorzi sufrira un fallo no motor. O segundo comisario, Fredrik Jansen Van Vuuren, foi golpeado polo coche de Tom Pryce e morreu no acto. O extintor de incendios que sosti\u00f1a voou das s\u00faas mans e golpeou a Pryce na cara, caus\u00e1ndolle a morte e estando a piques de decapitalo.\nA pesar do accidente a carreira continuou. Lauda logrou a s\u00faa primeira vitoria desde o seu terrible accidente do ano anterior. O surafricano Scheckter foi segundo, e o seis rodas de Patrick Depailler foi terceiro logo de pasar a Hunt nas \u00faltimas voltas.\nAccidente.\nNa volta 22, o Shadow do piloto italiano Renzo Zorzi retirouse da carreira cun fallo no motor e sa\u00edu f\u00f3ra da pista polo lado esquerdo. Momentos despois de que o coche det\u00edvose nunha cima cega, o motor incendiouse. Dous comisarios correron pola pista con extintores para apagar o lume xa que a carreira continuaba. Nese mesmo momento, Pryce, no outro Shadow, e Hans-Joachim Stuck, que pilotaba un March-Ford, coroaron a subida. Stuck esquivounos dando un volantazo, pasando moi preto do primeiro comisario, pero Pryce, que marchaba detr\u00e1s do alem\u00e1n non os veu, non tivo tempo de reaccionar antes de golpear o segundo comisario, Frederick Jansen Van Vuuren, quen morreu no acto.\nNo momento do impacto do coche co comisario, o extintor de incendios que levaba Jansen van Vuuren sa\u00edu voando e estrelouse contra a cabeza de Pryce, rompendo o r\u00edxido casco do piloto. O impacto arrincou os restos do casco de protecci\u00f3n de Pryce e fixo que a correa do queixo case decapitara ao piloto. O Shadow continuou correndo pola recta principal a toda velocidade con Pryce a\u00ednda sentado detr\u00e1s do volante. O coche finalmente sa\u00edu da pista na primeira curva deixando ao Ligier de Jacques Laffite f\u00f3ra da carreira no proceso. Todo o incidente foi filmado por un equipo de televisi\u00f3n que cubr\u00eda a carreira.\nAs lesi\u00f3ns de Jansen Van Vuuren foron tan graves que, o seu corpo non foi identificado ata que o director da carreira convocou a todos os comisarios de carreira e viu que Van Vuuren non estaba entre eles.\nO feito inclu\u00eduse na pel\u00edcula de carreiras de motor \"R\u00e1pido e mortal\"."}
{"id": "269531", "revid": "27155", "url": "https://gl.wikipedia.org/wiki?curid=269531", "title": "Grupo flavina", "text": ""}
{"id": "269532", "revid": "27155", "url": "https://gl.wikipedia.org/wiki?curid=269532", "title": "Flav\u00ednico", "text": ""}
{"id": "269533", "revid": "98629", "url": "https://gl.wikipedia.org/wiki?curid=269533", "title": "Gran Premio do oeste dos Estados Unidos de 1977", "text": "O Gran Premio do oeste dos Estados Unidos de 1977 foi unha carreira de automobilismo de F\u00f3rmula 1, celebrada o 3 de abril de 1977 no circu\u00edto de Long Beach en California. Foi a terceira carreira da tempada de .\nResumo da carreira.\nNunha xa tr\u00e1xica tempada de F\u00f3rmula Un sucedeu o que se necesitaba para espantar a desesperaci\u00f3n, un brillante Mario Andretti converteuse no primeiro estadounidense en ga\u00f1ar un Gran Premio na s\u00faa terra natal. Logo da morte de Tom Pryce na carreira de Sur\u00e1frica e de Carlos Pace nun accidente a\u00e9reo, o GP do oeste dos Estados Unidos foi un d\u00eda glorioso co triunfo de Andretti. Foi o comezo dos seus dous anos de andaina cara ao Campionato do Mundo, e a primeira vitoria para o coche que marcar\u00eda o comezo da era do efecto solo, o Lotus 78 de Colin Chapman.\nA primeira sesi\u00f3n de adestramentos viu a Jody Scheckter, a quen lle encantaba o estreito circu\u00edto a veira do oc\u00e9ano, sendo o m\u00e1is r\u00e1pido no Wolf con 1:22.79, por diante de Andretti no seu novo Lotus 78. Na segunda sesi\u00f3n, Andretti foi m\u00e1is r\u00e1pido cun 1:22.06, pero foi Niki Lauda no Ferrari quen logrou a pole na cualificaci\u00f3n final do s\u00e1bado con 1:21.63.\nO domingo coa luz verde, Scheckter sa\u00edu disparado desde a segunda fila pasando tanto a Lauda como a Andretti, liderando na primeira curva, seguido de Lauda. Carlos Reutemann tam\u00e9n fixo unha boa sa\u00edda desde a segunda fila e situouse xusto detr\u00e1s de Andretti na primeira curva pero freou demasiado tarde, e sa\u00eduse recto na curva.\n\"James Hunt presuntamente foi golpeado por detr\u00e1s, a\u00ednda que ningu\u00e9n o sabe de certo, e a s\u00faa vez el golpeou a roda traseira dereita de John Watson coa parte frontal esquerda, levantouse case dous metros no aire, mostrando a Watson toda a parte inferior do seu McLaren. Logo de aterrar Hunt foi capaz de chegar aos boxes e a\u00ednda que a s\u00faa suspensi\u00f3n resultou danada, continuou e terminou perdendo o punto do sexto lugar por s\u00f3 dous segundos\".\nMentres tanto, o tr\u00edo de Scheckter, Andretti e Lauda continuaron a batalla que estiveran librando a fin de semana, con Scheckter l\u00edder por 1\u00b47 segundos logo de tres voltas. Na volta 4, Lauda estaba presionando a Andretti e tratou de pasalo pero o resultado foi un plano nos pneum\u00e1ticos que caus\u00e1ronlle unha vibraci\u00f3n grave durante toda a carreira, e probablemente quit\u00e1ronlle a s\u00faa oportunidade de ga\u00f1ar.\nScheckter manti\u00f1a unha pequena vantaxe, logo de 25 voltas, Andretti estaba a 2\u00b45 segundos e Lauda a 4 segundos por detr\u00e1s. Os tres l\u00edderes nunca perderon contacto durante m\u00e1is de media volta. O circu\u00edto de Long Beach non era especialmente adecuado para os coches que xeraban unha gran cantidade de carga aerodin\u00e1mica, e o novo Lotus, coa s\u00faa maior resistencia aerodin\u00e1mica, non pod\u00eda igualar a velocidade en li\u00f1a recta do Wolf de Scheckter, Andretti continuamente acerc\u00e1base no paso por curva, pero non puido chegar m\u00e1is al\u00f3.\n\"Est\u00e1bame preparando para unha freada desesperada\", contou Mario, anos m\u00e1is tarde. \"Eu ti\u00f1a que ir da quinta \u00e1 primeira marcha para facelo, e tal como eran as caixas de cambio naqueles d\u00edas, eu s\u00f3 ti\u00f1a unha ou d\u00faas oportunidades para facelo. O meu obxectivo era facelo ao final da carreira. Despois notei un tir\u00f3n, obviamente, ti\u00f1a un pneum\u00e1tico que estaba lixeiramente desinflado\".\n\"Na volta 58, o tempo de volta de Scheckter aumentou repentinamente dous segundos e, ao pasar xunto aos boxes, sinalou enfaticamente \u00e1 seu equipo o seu pneum\u00e1tico dianteiro dereito, que ti\u00f1a unha fuga lenta. O pneum\u00e1tico comezou a bloquearse unha e outra vez na freada, pero Scheckter decidiu continuar e chegar o m\u00e1is lonxe posible. Durante 18 voltas, enfrontouse nunha batalla desesperada con Mario Andretti que intentaba arrebatarlle a posici\u00f3n mentres o seu pneum\u00e1tico desinfl\u00e1base m\u00e1is e m\u00e1is.\"\n\"Non estaba no punto no que o pneum\u00e1tico se fora definitivamente abaixo, porque era o da parte esquerda, non o da dereita, e non o fixo debido a que o punto de freada e o punto de inflexi\u00f3n na curva era o mesmo\".\nNa volta 77, Mario adiantou ao Wolf ao entrar na forquita. \"Foi por moi pouco\", afirmou Andretti. \"Vin claro o punto de freada, e logo me fun por el, afasteime. \"A fren\u00e9tica multitude de 70.000 espectadores finalmente estalou en aplausos. A desesperaci\u00f3n de Scheckter foi completa cando Lauda tam\u00e9n pasoulle na seguinte volta. A multitude aclamaba a Andretti, desviando a considerable presi\u00f3n de Lauda, xa que ga\u00f1ou por menos dun segundo.\n\"\"Foi un dos momentos m\u00e1is bonitos da mi\u00f1a carreira, ata m\u00e1is satisfactorio que ga\u00f1ar Indianapolis e realmente gratificante ter a tanta xente apoi\u00e1ndome\", dixo Andretti. \"O coche mant\u00edvose perfectamente equilibrado durante toda a carreira e os freos eran excelentes.\"\"\nMario insistiu. \"Supereino con claridade. Para min, foi tan satisfactorio como unha vitoria. Jody dixo que a \u00fanica raz\u00f3n pola que lle pasara era porque ti\u00f1a o pneum\u00e1tico desinflado. Pero si ese fora o caso, ter\u00eda moito fume e unha chea de bloqueos, e non hab\u00eda nada diso. As\u00ed que foi boa, unha vitoria satisfactoria.\"\"\nScheckter mant\u00edvose no terceiro lugar, e os puntos foron completados por Patrick Depailler no Tyrrell, m\u00e1is dun minuto atr\u00e1s; Emerson Fittipaldi no Copersucar e Jean-Pierre Jarier nun ATS Penske - Ford."}
{"id": "269534", "revid": "1131", "url": "https://gl.wikipedia.org/wiki?curid=269534", "title": "Lu\u00eds Rubido", "text": "Lu\u00eds Rubido Ramonde, nado en Cedeira en 1955, \u00e9 un avogado e pol\u00edtico galego do PPdeG.\nTraxectoria.\n\u00c9 licenciado en Dereito e compatibiliza a avogac\u00eda coa asesor\u00eda de empresas ademais da vicepresidencia do consello executivo da Axencia de Protecci\u00f3n da Legalidade Urban\u00edstica. Foi nomeado alcalde de Cedeira o 26 de xullo de 2013 en substituci\u00f3n do seu irm\u00e1n logo da renuncia deste.\nVida persoal.\n\u00c9 irm\u00e1n do xornalista Bieito Rubido e do pol\u00edtico Leopoldo Rubido, que o antecede na alcald\u00eda."}
{"id": "269535", "revid": "6279", "url": "https://gl.wikipedia.org/wiki?curid=269535", "title": "Buenafuente (televisi\u00f3n)", "text": ""}
{"id": "269537", "revid": "5863", "url": "https://gl.wikipedia.org/wiki?curid=269537", "title": "Francisco G\u00f3mez Figueiras", "text": ""}
{"id": "269538", "revid": "89787", "url": "https://gl.wikipedia.org/wiki?curid=269538", "title": "Pteridina", "text": "A pteridina ou azinopurina \u00e9 un composto qu\u00edmico arom\u00e1tico composto por un anel de pirimidina fusionado cun anel de pirazina. Unha pteridina \u00e9 tam\u00e9n un grupo de compostos heteroc\u00edclicos que conte\u00f1en unha ampla variedade de substituci\u00f3ns na s\u00faa estrutura. As pterinas e as flavinas son clases de pteridinas substitu\u00eddas que te\u00f1en unha importante actividade biol\u00f3xica.\nAs pteridinas son pigmentos, que producen cor en estruturas biol\u00f3xicas como os iris dos ollos de moitos animais invertebrados, e vertebrados, pero non na cor dos ollos humanos.\nA pteridina, \u00e9 un precursor na s\u00edntese de \u00e1cido dihidrof\u00f3lico en moitos microorganismos. A pteridina e o \u00e1cido 4-aminobenzoico conv\u00e9rtense pola acci\u00f3n do encima dihidropteroato sintetase en \u00e1cido dihidrof\u00f3lico en presenza de glutamato. O encima dihidropteroato sintetase \u00e9 inhibido polos antibi\u00f3ticos sulfamidas.\nV\u00e9xase tam\u00e9n.\nLigaz\u00f3ns externas.\nhttps://web.archive.org/web/20131202231508/http://grupoargentinodefotobiologia.info/grupos/pteridinas/e_index.html"}
{"id": "269539", "revid": "98629", "url": "https://gl.wikipedia.org/wiki?curid=269539", "title": "Francisco Javier Oliete Valle", "text": "Francisco Javier Oliete Valle, nado o 9 de setembro de 1970 en Zaragoza \u00e9 un exfutbolista espa\u00f1ol que xogaba na demarcaci\u00f3n de lateral esquerdo.\nTraxectoria.\nFormouse nas categor\u00edas inferiores do FC Barcelona, debutando co filial no ano 1988. De cara \u00e1 tempada 1991/92 fichou polo Albacete Balompi\u00e9, onde militar\u00e1 ata 1995, cunha tempada polo medio cedido no Celta de Vigo, equipo co que chegou \u00e1 final da Copa do Rei de F\u00fatbol en 1994.\nDespois de xogar en Segunda Divisi\u00f3n co Villareal CF en 1996 ficha polo Sporting de Gij\u00f3n en Primeira Divisi\u00f3n, onde tampouco convenceu e so militou unha tempada, antes de fichar polo UE Lleida.\nRematar\u00eda a s\u00faa carreira xogando en equipos de Terceira Divisi\u00f3n, como o Villarrobledo, o Atl\u00e9tico Tarazona ou o CD Teruel, onde xogou de 2002 a 2006 e onde finalmente se retirou."}
{"id": "269541", "revid": "27155", "url": "https://gl.wikipedia.org/wiki?curid=269541", "title": "Anel de isoaloxacina", "text": ""}
{"id": "269542", "revid": "12452", "url": "https://gl.wikipedia.org/wiki?curid=269542", "title": "Club Deportivo Arag\u00f3n", "text": ""}
{"id": "269544", "revid": "88215", "url": "https://gl.wikipedia.org/wiki?curid=269544", "title": "Paco Salillas", "text": "Francisco Javier Garc\u00eda Ruiz, nado en Alag\u00f3n (provincia de Zaragoza) o 7 de xaneiro de 1966, \u00e9 un exfutbolista m\u00e1is co\u00f1ecido como Paco Salillas, que xogaba na demarcaci\u00f3n de dianteiro.\nTraxectoria.\nComeza a xogar en equipos de Terceira Divisi\u00f3n de Arag\u00f3n ata que ficha polo filial do Real Zaragoza, o Club Deportivo Arag\u00f3n, no ano 1987. Ao ano seguinte pasa ao primeiro equipo da man do adestrador Radomir Anti\u0107.\nEn 1991 ficha polo Celta de Vigo, onde xogar\u00eda ao lado de Vlado Gudelj. O primeiro ano remata como campi\u00f3n de Segunda Divisi\u00f3n e acada o ascenso a Primeira e na s\u00faa terceira e \u00faltima tempada chegar\u00eda \u00e1 final da Copa do Rei de F\u00fatbol. En 1994 fichou polo UE Lleida de Segunda Divisi\u00f3n, onde fixo moi bo papel.\nAo comezo da tempada 1996/97 fichou polo Villarreal CF, equipo co que tam\u00e9n acadar\u00eda o ascenso a Primeira Divisi\u00f3n, por\u00e9n o equipo perder\u00eda a categor\u00eda ao ano seguinte. Tralo descenso Salillas fichar\u00eda polo Levante UD, na Segunda Divisi\u00f3n B, con este equipo tam\u00e9n acadar\u00eda o ascenso de divisi\u00f3n e ga\u00f1ar\u00eda o t\u00edtulo persoal de m\u00e1ximo goleador de Segunda Divisi\u00f3n na tempada 1999/00.\nRetirouse tras xogar en equipos da Terceira Divisi\u00f3n aragonesa, colgando as botas no ano 2008 despois de exercer como xogador-adestrador no Remolinos CD."}
{"id": "269545", "revid": "5863", "url": "https://gl.wikipedia.org/wiki?curid=269545", "title": "Francisco Javier Garc\u00eda Ruiz", "text": ""}
{"id": "269546", "revid": "4121", "url": "https://gl.wikipedia.org/wiki?curid=269546", "title": "OU-903", "text": ""}
{"id": "269549", "revid": "56817", "url": "https://gl.wikipedia.org/wiki?curid=269549", "title": "Comunidad Castellana", "text": "Comunidad Castellana (\"Comunidade Castel\u00e1\" en galego) foi unha asociaci\u00f3n cultural castelanista rexistrada o 26 de febreiro de 1977, con sede en Segovia. Esta asociaci\u00f3n recoll\u00eda o concepto de Castela que deixaron nos seus numerosos escritos os ensa\u00edstas segovianos Luis Carretero Nieva e o seu fillo Anselmo Carretero, sendo ac\u00e9rrima defensora das ideas \"condadistas\". Hoxe en d\u00eda non se lle co\u00f1ece actividade ningunha.\nObxectivos.\nComo asociaci\u00f3n de car\u00e1cter rexionalista, os seus principais obxectivos foron fomentar a conciencia rexional de Castela -que segundo as s\u00faas ideas estar\u00eda formada m\u00e1is ou menos polas actuais provincias de \u00c1vila, Burgos, Cantabria, Cuenca (sen as bisbarras de La Manchuela e La Mancha conquense), Guadalaxara, Madrid, A Rioxa, Segovia e Soria-, as\u00ed como a defensa dos s\u00edmbolos castel\u00e1ns, como o pend\u00f3n carmes\u00ed e o d\u00eda 1 de maio como D\u00eda de Castela. Tam\u00e9n foi notoria a s\u00faa loita contra a marxinaci\u00f3n social e econ\u00f3mica que dende hai s\u00e9culos sofre Castela. As ideas da asociaci\u00f3n quedan recollidas no Manifesto de Covarrubias, asinado perante a tumba de Fern\u00e1n Gonz\u00e1lez, e no bolet\u00edn informativo 'Castilla', editado pola asociaci\u00f3n. Asemade no devandito manifesto di:\nCC, que comezou a s\u00faa existencia afectando a rivalidade do conde de Castilla e do rei de Le\u00f3n no s\u00e9culo X, ao p\u00e9 de 1978 e considerada \"a federaci\u00f3n de tres rexi\u00f3ns: Castilla, Le\u00f3n e A Mancha\".\nHistoria.\nInscrita no Rexistro de Asociaci\u00f3ns o 26 de febreiro de 1977, esta asociaci\u00f3n arraigou fortemente na provincia de Segovia e en Madrid e Guadalaxara. Dende a s\u00faa fundaci\u00f3n contou con membros sobranceiros, como o seu cofundador o avogado Manuel Gonz\u00e1lez Herrero, o cal lle deu bastante poder sobre todo na provincia de Segovia. De feito, o intento de crear unha autonom\u00eda uniprovincial segoviana nos momentos previos \u00e1 creaci\u00f3n de Castela e Le\u00f3n foi idea e poder\u00edase dicir que tam\u00e9n obra s\u00faa, pois boa parte do equipo de goberno da provincia pertenc\u00eda neses momentos a Comunidade Castel\u00e1 ou simpatizaba coas s\u00faas ideas. O intento finalmente non prosperou, e Segovia acabou formando parte de Castela e Le\u00f3n en contra do que Comunidad Castellana e os pol\u00edticos segovianos quer\u00edan.\nPero non foi este o \u00fanico caso no que Comunidad Castelllan se manifestaba a prol da uniprovincialidade auton\u00f3mica dalgunha das provincias reclamadas inicialmente, de feito no informativo 'Castilla', n.\u00ba 8, de abril de 1980, p\u00f3dese ler un comunicado desta asociaci\u00f3n no tocante \u00e1 castelanidade de Cantabria e a s\u00faa posibilidade de que quedase integrada en Castela e Le\u00f3n:\nEn Guadalaxara os primeiros pasos desta asociaci\u00f3n rem\u00f3ntanse a setembro de 1977, e en pouco tempo case toda a elite intelectual da provincia estaba ligada dalg\u00fan xeito a Comunidad Castellana. En Guadalaxara a asociaci\u00f3n estivo en contra da integraci\u00f3n da provincia na comunidade aut\u00f3noma de Castela-A Mancha avogando maioritariamente pola uni\u00f3n con Madrid. O proceso auton\u00f3mico na provincia de Guadalaxara viviuse con bastante intensidade debido ao forte sentimento de pertenza a Castela existente na provincia, sentimento que aproveitou Comunidad Castellana para estenderse e propagar as s\u00faas ideas por Guadalaxara. Non obstante neste caso disuadiuse \u00f3s representantes de Comunidad Castellana das s\u00faas intenci\u00f3ns rapidamente, polo que tal idea non chegou a callar e a provincia de Guadalajara quedaba xa integrada en Castela-A Mancha.\nTras conclu\u00edr o proceso auton\u00f3mico en 1983 e quedar xa definitivamente pechado o mapa das autonom\u00edas, Comunidad Castellana foi perdendo influencia e presenza de xeito paulatino ata rematar practicamente desaparecendo a finais dos anos 90. Como consecuencia diso alg\u00fans antigos membros de Comunidad Castellana impulsaron cara ao ano 2000 a creaci\u00f3n da asociaci\u00f3n cultural Tierra Castellana, que recoll\u00eda o legado de Comunidad Castellana. Esta asociaci\u00f3n tivo certa actividade no panorama castelanista do momento, e no ano 2005 formou parte, ao car\u00f3n doutras varias agrupaci\u00f3ns culturais e pol\u00edticas castelanistas, da ef\u00e9mera plataforma Ahora Castilla, se ben dende ent\u00f3n non se lle co\u00f1ece actividade ningunha.\nComunidad Castellana editaba a revista mensual de tem\u00e1tica castelanista 'Castilla', na cal publicaban os postulados e actividades da asociaci\u00f3n, as\u00ed como varios artigos de intelectuais como Anselmo Carretero ou Manuel Gonz\u00e1lez Herrero.\nO seu legado.\nA influencia de Comunidad Castellana foi tal que mesmo varios dos seus membros e persoas af\u00edns \u00e1 asociaci\u00f3n acabaron creando diferentes partidos pol\u00edticos que recoll\u00edan a s\u00faa concepci\u00f3n territorial de Castela. Deste xeito a mediados de 1980 int\u00e9ntase crear o partido Uni\u00f3n Nacionalista Castellana (UNC), defensor das ideas de Comunidad Castellana. Non obstante este partido non chegou a ver a luz debido a certas irregularidades, polo que non \u00e9 ata 1989 cando empezan a aparecer as primeiras formaci\u00f3ns pol\u00edticas abertamente carreteristas, como o Partido Regionalista Castellano e m\u00e1is tarde a Uni\u00f3n Castellanista, partido este \u00faltimo que m\u00e1is fielmente reflectiu as teor\u00edas da asociaci\u00f3n. Pero non s\u00f3 no eido pol\u00edtico entraban as influencias desta asociaci\u00f3n, sen\u00f3n tam\u00e9n no coti\u00e1n; de feito, hoxe en d\u00eda un gran n\u00famero de persoas identif\u00edcanse coas s\u00faas ideas. Ademais sempre foi unha gran defensora do leonesismo, a pesar de que consideraba que as provincias de Valladolid e Palencia son leonesas."}
{"id": "269550", "revid": "85894", "url": "https://gl.wikipedia.org/wiki?curid=269550", "title": "Joaqu\u00edn Fern\u00e1ndez Sestelo", "text": "Joaqu\u00edn Fern\u00e1ndez Sestelo, finado en Salceda de Caselas o 28 de marzo de 1917, foi un farmac\u00e9utico, agrarista e xornalista galego.\nTraxectoria.\nFarmac\u00e9utico en Salceda de Caselas. Dirixiu o peri\u00f3dico \"El Despertar\". En 1916 foi perseguido, condenado por inxurias e desterrado.\nReco\u00f1ecementos.\nEn 1925 o concello de Salceda de Caselas acordou po\u00f1er o seu nome a unha r\u00faa.\nVida persoal.\nCasou con Petra Caballero P\u00e9rez e foi pai de Mar\u00eda del Pilar Fern\u00e1ndez Caballero."}
{"id": "269575", "revid": "1888", "url": "https://gl.wikipedia.org/wiki?curid=269575", "title": "Galicia Nueva (1918)", "text": "Galicia Nueva foi un semanario editado en Montevideo entre 1918 e 1919.\nTraxectoria.\nApareceu o 15 de setembro de 1918. Semanario biling\u00fce dirixido por Jos\u00e9 Mar\u00eda Barreiro, foi continuador de \"Tierra Gallega\" e herdou alg\u00fans dos seus colaboradores, como Miguel Barros Castro e \u00c1ngel Aller. Cesou a s\u00faa publicaci\u00f3n o 11 de xaneiro de 1919."}
{"id": "269576", "revid": "1888", "url": "https://gl.wikipedia.org/wiki?curid=269576", "title": "Xos\u00e9 Mar\u00eda Barreiro", "text": "Jos\u00e9 Mar\u00eda Rodr\u00edguez Barreiro, co\u00f1ecido como Xos\u00e9 Mar\u00eda Barreiro, nado en Baiona o 28 de xu\u00f1o de 1871 e finado no mesmo concello o 23 de novembro de 1923, foi un xornalista e escritor galego.\nTraxectoria.\nDirixiu en Baiona os peri\u00f3dicos \"El Valle Mi\u00f1or\" (1902) e \"El Mi\u00f1or\" (1904 a outubro de 1905). Foi redactor de \"Faro de Vigo\". Escribiu o drama en verso \"Gente de Mar\", estreado en Baiona en 1907, \"La Virgen de la Roca. Aprop\u00f3sito l\u00edrico en tres cuadros\" (1910) estreado en Vigo en 1911 con m\u00fasica de Angel Rodulfo, e \"Un conto\", di\u00e1logo en galego escrito para Hip\u00f3lito Reguenga e Castelao. En 1910 dirixiu \"Heraldo de Bayona\" e en 1914 o peri\u00f3dico agrarista e anticaciquil \"El Pueblo\", e participou no II Congreso Agrario Provincial de Pontevedra (1915). \"El Pueblo\" foi pechado en 1916 e Jos\u00e9 Mar\u00eda foi condenado a catro anos de desterro por supostas inxurias a un crego. Axudado pola Sociedad Mi\u00f1orana de Montevideo, emigrou a Am\u00e9rica, fundou a Casa de Galicia de Montevideo e dirixiu no Uruguai o semanario \"Tierra Gallega\" (1917), \"O Fungueiro\" (1918) e \"Galicia Nueva\" (1918). En Montevideo representou \"Gente de Mar\", \"La Romer\u00eda de San Roque\", \"Pan Quente\", comedia de costumes e varias veces a zarzuela \"La Virgen de la Roca\". Tam\u00e9n asinou algunhas das s\u00faas colaboraci\u00f3ns co pseud\u00f3nimo Franco del Todo. \u00c9 tam\u00e9n autor dun documental sobre costumes e paisaxes de Galicia en 1918. Gravemente enfermo, regresou a Baiona, onde finou en novembro de 1923."}
{"id": "269578", "revid": "43749", "url": "https://gl.wikipedia.org/wiki?curid=269578", "title": "Jos\u00e9 Mar\u00eda Rodr\u00edguez Barreiro", "text": ""}
{"id": "269581", "revid": "56817", "url": "https://gl.wikipedia.org/wiki?curid=269581", "title": "Heraldo de Bayona", "text": "Heraldo de Bayona foi un peri\u00f3dico editado en Baiona en 1910.\nHistoria e caracter\u00edsticas.\nApareceu o 24 de outubro de 1910. Estaba dirixido por Jos\u00e9 Mar\u00eda Barreiro. Xurdiu como r\u00e9plica ao peri\u00f3dico \"El L\u00e1tigo de Bayona\" e edit\u00e1base na imprenta La Nueva Prensa de Vigo."}
{"id": "269583", "revid": "1888", "url": "https://gl.wikipedia.org/wiki?curid=269583", "title": "Jos\u00e9 Mar\u00eda Barreiro", "text": ""}
{"id": "269585", "revid": "56817", "url": "https://gl.wikipedia.org/wiki?curid=269585", "title": "El Valle Mi\u00f1or", "text": "El Valle Mi\u00f1or foi un semanario editado en Baiona en 1902.\nHistoria e caracter\u00edsticas.\nSubtitulado \"Semanario independente. Defensor de intereses generales\", apareceu o 31 de agosto de 1902. Sa\u00eda os domingos cun prezo dez c\u00e9ntimos. Estaba dirixido por Jos\u00e9 Mar\u00eda Barreiro. De orientaci\u00f3n agrarista, tivo unha vida moi breve."}
{"id": "269586", "revid": "89787", "url": "https://gl.wikipedia.org/wiki?curid=269586", "title": "Pirazina", "text": "A pirazina (ou piracina) \u00e9 un composto qu\u00edmico org\u00e1nico arom\u00e1tico heteroc\u00edclico coa f\u00f3rmula C4H4N2.\nA pirazina \u00e9 unha mol\u00e9cula sim\u00e9trica co grupo puntual D2h. O seu derivado m\u00e1is co\u00f1ecido \u00e9 a fenazina polas s\u00faas actividades antitumorais, antibi\u00f3ticas e diur\u00e9ticas. A pirazina ten unha natureza menos b\u00e1sica que a piridina, piridazina e pirimidina. A tetrametilpirazina (tam\u00e9n chamada ligustrazina) pode eliminar ani\u00f3ns super\u00f3xido e fai decrecer a produci\u00f3n de \u00f3xido n\u00edtrico nos leucocitos polimorfonucleares humanos, e \u00e9 o compo\u00f1ente dalgunhas plantas medicinais utilizadas na medicina tradicional chinesa.\nS\u00edntese.\nExisten moitos m\u00e9todos para a s\u00edntese org\u00e1nica de pirazina e os seus derivados. Alg\u00fans deles est\u00e1n entre as reacci\u00f3ns de s\u00edntese m\u00e1is antigas que a\u00ednda se usan.\nNa s\u00edntese de pirazina Staedel\u2013Rugheimer (1876) a 2-cloroacetofenona reacciona con amon\u00edaco formando amino cetona, despois condensa e seguidamente ox\u00eddase a pirazina Unha variante \u00e9 a s\u00edntese de pirazina de Gutknecht (1879), tam\u00e9n baseada nesta autocondensaci\u00f3n, pero que difire no modo en que se sintetiza a alfa-cetoamina.\nA s\u00edntese de Gastaldi (1921) \u00e9 outra variante:"}
{"id": "269587", "revid": "27155", "url": "https://gl.wikipedia.org/wiki?curid=269587", "title": "Piracina", "text": ""}
{"id": "269611", "revid": "27155", "url": "https://gl.wikipedia.org/wiki?curid=269611", "title": "International Union of Pure and Applied Chemistry", "text": ""}
{"id": "269616", "revid": "1888", "url": "https://gl.wikipedia.org/wiki?curid=269616", "title": "Iluminismo", "text": ""}
{"id": "269620", "revid": "1888", "url": "https://gl.wikipedia.org/wiki?curid=269620", "title": "Prot\u00e1goras (Plat\u00f3n)", "text": ""}
{"id": "269627", "revid": "23204", "url": "https://gl.wikipedia.org/wiki?curid=269627", "title": "Imperio Parto", "text": ""}
{"id": "269632", "revid": "98629", "url": "https://gl.wikipedia.org/wiki?curid=269632", "title": "Zubin Mehta", "text": "Zubin Mehta (en indio \u091c\u093c\u0942\u092c\u093f\u0928 \u092e\u0947\u0939\u0924\u093e), nado o 29 de abril de 1936 en Mumbai (actualmente na India e daquela pertencente ao Imperio Brit\u00e1nico), \u00e9 un director de orquestra indio. \u00c9 director vitalicio da ha-Tizmoret ha-Filharmonit ha-Yisre'elit (Orquestra Filharm\u00f3nica de Israel).\nTraxectoria.\nZubin Mehta naceu o 29 de abril de 1937 en Mumbai no seo dunha familia parsi, descendente dos zoroastros que sa\u00edran de Persia no s\u00e9culo XVII fuxindo do islam. Mehta era fillo de Tehmina Mehta e do violinista e director de orquestra indio Mehli Mehta, que en 1935 fundou a Bombay Symphony Orchestra e que fora director musical da American Youth Symphony nos \u00c1nxeles, California (Estados Unidos). A relaci\u00f3n da s\u00faa familia coa m\u00fasica acad\u00e9mica occidental fixo posible que Mehta, a pesar de que a m\u00fasica occidental fora unha rareza na India, medrara escoit\u00e1ndoa constantemente, ben nos ensaios da orquestra ou nos do grupo de c\u00e1mara que ti\u00f1a seu pai e que adoitaban ensaiar no sal\u00f3n da s\u00faa casa. Foi precisamente de seu pai de quen recibiu as s\u00faas primeiras ensinanzas musicais, recibindo clases de piano e viol\u00edn, ao mesmo tempo que estudaba nas ecolas xesu\u00edtas de St. Mary's School e St. Xavier's College."}
{"id": "269635", "revid": "98629", "url": "https://gl.wikipedia.org/wiki?curid=269635", "title": "Tom\u00e1s Alberto Herv\u00e1s Gir\u00f3n", "text": "Tom\u00e1s Alberto Herv\u00e1s Gir\u00f3n, nado o 25 de novembro de 1970 en Ponferrada \u00e9 un exfutbolista que xogaba na demarcaci\u00f3n de centrocampista.\nTraxectoria.\nFormouse nas categor\u00edas inferiores do Sporting de Gij\u00f3n, debutando co primeiro equipo na tempada 1991/92. Tralo descenso do Sporting no 1998 fichou polo Celta de Vigo, que aquela tempada xogar\u00eda a Copa da UEFA. Dende o principio contou coa confianza do adestrador, V\u00edctor Fern\u00e1ndez, xogando 35 encontros no seu primeiro ano en Vigo. Co tempo foi perdendo peso no equipo, deixando o equipo ao final da terceira tempada no Celta. Fichou ent\u00f3n polo Sevilla FC, onde militar\u00eda d\u00faas tempadas antes de fichar polo UD Las Palmas de Segunda Divisi\u00f3n.\nPese a facer un moi bo segundo ano na Palmas, disputou 33 encontros, o equipo descendeu a Segunda Divisi\u00f3n B, categor\u00eda na que xogou un ano antes de volver a Asturias, est\u00e1 vez ao AD Universidad de Oviedo. Co equipo ovetense comezou na Terceira Divisi\u00f3n e acadou o ascenso a Segunda B. Xogar\u00eda un ano m\u00e1is antes de colgar as botas.\nUnha vez retirado sacou o t\u00edtulo de adestrador e entrou a formar parte do equipo t\u00e9cnico do Sporting de Gij\u00f3n"}
{"id": "269636", "revid": "23204", "url": "https://gl.wikipedia.org/wiki?curid=269636", "title": "Castel\u00e1n chileno", "text": "O espa\u00f1ol chileno ou tam\u00e9n chamado o castel\u00e1n chileno, \u00e9 a variante da lingua castel\u00e1 falada en Chile. As principais diferenzas deste dialecto est\u00e1n na pronunciaci\u00f3n, no l\u00e9xico e a sintaxe.\nVocabulario.\nO castel\u00e1n de Chile recibiu influencias sobre todo ind\u00edxenas (como a palabra \"guagua\" = beb\u00e9) e das linguas de inmigrantes europeos, as\u00ed como do ingl\u00e9s.\nSintaxe.\nEn Chile, as\u00ed como nos pa\u00edses da conca do Prata, \u00e9 com\u00fan o uso do pronome persoal de segunda persoa do plural \"vos\", en lugar do est\u00e1ndar \"t\u00fa\", \npero dun xeito distinto ao \"voseo\" co\u00f1ecido. Con todo, a pr\u00e1ctica \u00e9 desincentivada e evitada polos sectores m\u00e1is cultos."}
{"id": "269637", "revid": "865", "url": "https://gl.wikipedia.org/wiki?curid=269637", "title": "Mal\u00e9v Hungarian Airlines", "text": ""}
{"id": "269669", "revid": "82922", "url": "https://gl.wikipedia.org/wiki?curid=269669", "title": "Xo\u00e1n Bello Mallou", "text": "Xo\u00e1n Bello Mallou, chamado simplemente Mallou, nado nas Casas Novas (Santiago de Compostela) en 1925 e finado o 12 de xaneiro de 2014 en Santiago de Compostela, foi un gaiteiro galego.\nTraxectoria.\nIniciuse como instrumentista de gaita co mestre Alfredo O Ferrador e comeza a tocar en festas e romar\u00edas dende a primeira mocidade. En 1939 toca cos Enxebres por primeira vez nas festas de Grixoa. Seis anos m\u00e1is tarde ingresou na Agrupaci\u00f3n Folcl\u00f3rica Cantigas e Agarimos, da que formou parte durante m\u00e1is de medio s\u00e9culo ata que se retirou completamente en 2001. En Cantigas e Agarimos fixo d\u00fao estable con Basilio Carril e coincidiu con outros destacados gaiteiros da posguerra.\nComo gaiteiro fixo xiras polas comunidades galegas de Europa e Am\u00e9rica, e obtivo a Medalla Marcial del Adalid da Real Academia de Belas Artes. A s\u00faa peza m\u00e1is co\u00f1ecida \u00e9 o pasodobre de Mallou, que ten sido gravada por varios conxuntos tradicionais, como Durindaina."}
{"id": "269670", "revid": "5749", "url": "https://gl.wikipedia.org/wiki?curid=269670", "title": "V\u00e1gner Rog\u00e9rio Nunes", "text": "V\u00e1gner Rog\u00e9rio Nunes, nado o 19 de marzo de 1973 en Baur\u00fa, Brasil, \u00e9 un exfutbolista que xogaba na demarcaci\u00f3n de centrocampista.\nTraxectoria.\nComezou a destacar en equipos brasileiros como o Paulista FC, Uni\u00e3o S\u00e3o Jo\u00e3o EC ou Santos FC, antes de probar en Europa no AS Roma. Por\u00e9n non durar\u00eda moito no equipo italiano, volvendo a Brasil ao CR Vasco da Gama. Un ano despois volveu tentalo en Europa, foi cando fichou polo Celta de Vigo.\nChegou a Vigo de cara a tempada 2000/01, inmerso en competici\u00f3ns europeas e nun dos mellores momentos da s\u00faa historia. Militou no Celta catro tempadas, disputando 88 encontros e anotando 6 goles, chegando a disputar a Liga de Campi\u00f3ns. Deixou o equipo tralo descenso de 2004.\nTras deixar Galiza volveu a Brasil, para retirarse xogando no Atl\u00e9tico Mineiro no ano 2005. Ten dous fillos nacidos en Vigo, Alexandre e Ux\u00eda."}
{"id": "269671", "revid": "22570", "url": "https://gl.wikipedia.org/wiki?curid=269671", "title": "Xerarca", "text": "Un xerarca, no cristianismo oriental, ou ordinario, no cristianismo occidental, \u00e9 un dirixente eclesi\u00e1stico que, por mor do seu cargo, ten poder ordinario para executar leis.\nEstes dirixentes existen nas igrexas organizadas de xeito xer\u00e1rquico cun sistema de lexislaci\u00f3n eclesi\u00e1stico. O ordinario m\u00e1is normal \u00e9 o bispo diocesano. No cristianismo occidental recibe o nome de \"ordinario\", do lat\u00edn \"ordinarius\"; e no cristianismo oriental \u00e9 denominado \"xerarca\", do grego \"\"\u1f31\u03b5\u03c1\u03ac\u03c1\u03c7\u03b7\u03c2\" (hierarch\u0113s)\"."}
{"id": "269672", "revid": "839", "url": "https://gl.wikipedia.org/wiki?curid=269672", "title": "Ordinario", "text": ""}
{"id": "269674", "revid": "109216", "url": "https://gl.wikipedia.org/wiki?curid=269674", "title": "Sa\u0161a Ili\u0107", "text": "Sa\u0161a Ili\u0107, nado en Po\u017earevac o 30 de decembro de 1977, \u00e9 un futbolista serbio que xoga na demarcaci\u00f3n de centrocampista.\nTraxectoria.\nFormouse e comezou a xogar no FK Partizan de Belgrado, xogou no equipo serbio durante case dez anos seguidos, salvo seis meses na tempada 2003/04 que xogou cedido no Celta de Vigo. A pesar do seu bo papel o equipo descendeu a Segunda Divisi\u00f3n a final de tempada e el volve a Belgrado.\nNo veran de 2005 fichou polo Galatasaray SK turco, de onde sa\u00edu traspasado ao Red Bull Salzburg en xu\u00f1o de 2007. O ano 2009 xogouno cedido no AE Larisa grego e en 2010 fichou polo seu club de orixe, o Partizan Belgrado.\nCoa selecci\u00f3n de f\u00fatbol.\nSa\u0161a Ili\u0107 comezou a xogar co combinado nacional da extinta Iugoslavia. 37 veces internacional por Serbia e Montenegro, debutou con este combinado o 16 de agosto de 2000 ante Irlanda do Norte en Belfast con vitoria por 1-2. Aquel d\u00eda formou canda a xogadores como Djordjevic, Mijatovic, Milosevic, Kezman ou Stankovic."}
{"id": "269675", "revid": "98629", "url": "https://gl.wikipedia.org/wiki?curid=269675", "title": "Jaime Balmes", "text": "Jaime Balmes, nado en Vic o 28 de agosto de 1810 e finado ib\u00eddem o 9 de xullo de 1848, foi un fil\u00f3sofo, te\u00f3logo, apoloxista, soci\u00f3logo e tratadista pol\u00edtico catal\u00e1n.\nTraxectoria.\nFamiliarizado coa doutrina de Tom\u00e9 de Aquino, Balmes \u00e9 un fil\u00f3sofo orixinal que non pertence a ningunha escola ou corrente en particular, ao que P\u00edo XII cualificou como \"Pr\u00edncipe da Apolox\u00e9tica moderna.\nObra.\nAs s\u00faa obras fundamentais e m\u00e1is co\u00f1ecidas s\u00f3n:\nDestacan ademais:"}
{"id": "269677", "revid": "89787", "url": "https://gl.wikipedia.org/wiki?curid=269677", "title": "Vigair\u00eda apost\u00f3lica cat\u00f3lica latina de Arabia setentrional", "text": "A Vigair\u00eda apost\u00f3lica de Arabia setentrional (en ; en ) \u00e9 unha vigair\u00eda apost\u00f3lica cat\u00f3lica con s\u00e9 en Kuwait, inmediatamente suxeita \u00e1 Santa S\u00e9. Actualmente a s\u00e9 est\u00e1 vacante.\nHistoria.\nA prefectura apost\u00f3lica de Kuwait foi erixida o 29 de xu\u00f1o de 1953 coa bula \"Quemadmodum dispensator\" do papa P\u00edo XII, en territorios da vigair\u00eda apost\u00f3lica de Arabia. O 2 de decembro de 1954 a prefectura apost\u00f3lica foi elevada a vigair\u00eda apost\u00f3lica coa bula \"Quandoquidem Christi\" do mesmo papa P\u00edo XII.\nO 27 de xaneiro de 1957 foi colocada a primeira pedra da catedral, que foi consagrada o 16 de marzo de 1961. En 1973 foi fundada unha parroquia de rito bizantino.\nO 31 de maio de 2011 a vigair\u00eda apost\u00f3lica estendeu a s\u00faa xurisdici\u00f3n sobre Arabia Saudita, Qatar e Bahrain, anteriormente baixo a vigair\u00eda de Arabia, e cambiou a s\u00faa denominaci\u00f3n pola actual co decreto \"Bonum animarum\" da Congregaci\u00f3n para a Evanxelizaci\u00f3n dos Pobos.\nTerritorio.\nA vigar\u00eda estende a s\u00faa xurisdici\u00f3n sobre todos os fieis cat\u00f3licos de Kuwait, Arabia Saudita, Qatar e Bahrain. A xurisdici\u00f3n sobre Arabia Saudita \u00e9 tan s\u00f3 formal, xa que no pa\u00eds non perm\u00edtese cultos dunha relixi\u00f3n distinta \u00e1 musulm\u00e1.\nMalia ser unha xurisdici\u00f3n latina, a vigair\u00eda ten xurisdici\u00f3n tam\u00e9n sobre os fieis doutras igrexas particulares, coa excepci\u00f3n dos exarcados patriarcais para os greco-melquitas e os sir\u00edacos no territorio de Kuwait. Os fieis dependentes da vigair\u00eda constit\u00faen arredor dun 20%. Por\u00e9n, o bispo ten a obriga de que os fieis doutros ritos poidan practicar e observar as normas que lles son propias.\nA s\u00e9 da vigair\u00eda \u00e9 a cidade de Kuwait, onde est\u00e1 a Catedral da Sagrada Familia no Deserto. O territorio est\u00e1 dividido en 7 parroquias: catro en Kuwait, d\u00faas en Bahrain e unha en Qatar.\nLiturxia.\nNos catro pa\u00edses sobre os que a vigair\u00eda estende a s\u00faa xurisdici\u00f3n, a fin de semana \u00e9 o venres e o s\u00e1bado, polo que nela p\u00f3dese cumprir o precepto dominical dende o venres pola tarde, a\u00ednda que recom\u00e9ndase ir o domingo.\nComo festa propia destaca a solemnidade da Nosa Se\u00f1ora de Arabia, patroa da vigair\u00eda, que cel\u00e9brase o segundo domingo de tempo ordinario."}
{"id": "269679", "revid": "12452", "url": "https://gl.wikipedia.org/wiki?curid=269679", "title": "Vigair\u00eda Apost\u00f3lica de Arabia do Norte", "text": ""}
{"id": "269687", "revid": "98629", "url": "https://gl.wikipedia.org/wiki?curid=269687", "title": "P\u00edo Abundancia \u00c1lvarez", "text": "P\u00edo Abundancia \u00c1lvarez, nado cara a 1873 e finado en Tui o 29 de xu\u00f1o de 1959, foi un avogado e pol\u00edtico galego.\nTraxectoria.\nFoi elixido concelleiro de Tui en 1913, e nese mesmo ano nomeado presidente do C\u00edrculo Tradicionalista de Tui. Foi Tenente de Alcalde en 1914, volveu ser concelleiro e 1\u00ba Tenente de Alcalde en 1916 e 1923. Foi vicec\u00f3nsul de Portugal en Tui. Na Segunda Rep\u00fablica militou no Partido Republicano Radical e foi nomeado alcalde de Tui o 16 de outubro de 1934, permanecendo no cargo at\u00e9 o 3 de abril de 1935. Finou en Tui o 29 de xu\u00f1o de 1959 aos 85 anos.\nVida persoal.\nCasou en 1904 con Margarita Fortes Orozco, filla de Justo Salvador Fortes, e foi pai de P\u00edo, Margarita, Dolores, Purificaci\u00f3n, Ram\u00f3n, Ricardo, Justo, Jos\u00e9 e Rita Abundancia Fortes."}
{"id": "269690", "revid": "5863", "url": "https://gl.wikipedia.org/wiki?curid=269690", "title": "Christian Dietrich Grabbe", "text": "Christian Dietrich Grabbe, nado en Detmold 11 de decembro de 1801 e finado na mesma cidade o 12 de setembro de 1836, foi un dramaturgo alem\u00e1n da era do \"Vorm\u00e4rz\". Autor de pezas hist\u00f3ricas onde desenvolve unha visi\u00f3n pesimista e sen ilusi\u00f3n do mundo.\nTraxectoria.\nFillo dun oficial de prisi\u00f3ns, comezou a escribir textos teatrais aos dezaseis anos durante os seus anos de ensino medio. Unha bolsa de estudos concedida pola princesa Pauline permitiulle estudar dereito en Leipzig, continuando despois en Berl\u00edn. Tras o remate da carreira intentou sen \u00e9xito traballar no teatro, como actor ou director.\nGrabbe volveu a Detmold, pasou o exame que lle permit\u00eda exercer e procurou traballo como xurista, finalmente en 1826 logrou exercer como substituto dun auditor militar enfermo. En 1829 logrou realizar a \u00fanica representaci\u00f3n dunha obra s\u00faa en vida, foi \"Don Juan und Faust\". A partir de 1831 a s\u00faa sa\u00fade empeorou, fac\u00e9ndose visibles tam\u00e9n os efectos do alcoholismo . Casou en 1833 con Christina Clostermeier pero o matrimonio resultou nun fracaso e ao ano seguinte marchou a Frankfurt, establec\u00e9ndose m\u00e1is tarde en D\u00fcsseldorf, onde traballou temporalmente no Altes Theater con Karl Immermann. Grabbe volveu finalmente a Detmold en 1836, divorc\u00edase da muller, morrendo pouco despois de neuros\u00edfilis.\nObra.\nCon Georg B\u00fcchner, Grabbe foi un dos principais dramaturgos alem\u00e1ns do seu tempo e un renovador do teatro alem\u00e1n, a s\u00faa obra prima \"Herzog Theodor von Gothland\" chocou os cr\u00edticos compempor\u00e1neos polos seu nihilismo. Influenciado por Shakespeare e o movemento \"Sturm und Drang\", as s\u00faas pezas foron moi ambiciosas, con masas ateigando o escenario e con r\u00e1pidos cambios de escena que pu\u00f1an a proba a capacidade t\u00e9cnica dos teatros da \u00e9poca. Disolveu as r\u00edxidas formas do drama cl\u00e1sico nunha serie de escenas vagamente conectadas e foi un dos pioneiros do drama realista. Despois da s\u00faa morte quedou esquecido ata que a s\u00faa obra volveu agromar cos dramaturgos naturalistas e expresionistas. Os nazis consider\u00e1rono un gran poeta nacional, explotando o contido antisemita que esporadicamente aparec\u00eda no seu traballo, enaltecendo tam\u00e9n seu o retrato nacionalista da historia alem\u00e1."}
{"id": "269691", "revid": "98629", "url": "https://gl.wikipedia.org/wiki?curid=269691", "title": "Juan Corti\u00f1as M\u00e9ndez", "text": "Juan Corti\u00f1as M\u00e9ndez, alcumado Juan\u00edn, nado en Monforte de Lemos o 24 de outubro de 1925, \u00e9 un exfutbolista galego. Xogaba de centrocampista. Foi irm\u00e1n do tam\u00e9n futbolista Emilio Corti\u00f1as M\u00e9ndez, finado en 1937.\nTraxectoria.\nNa tempada 1948\u201349 debutou en Primeira Divisi\u00f3n co Celta de Vigo.\nNa tempada 1956\u201357 fichou polo Deportivo da Coru\u00f1a, adestrado inicialmente por \u00c1ngel Zubieta e logo por Diego Villalonga (quen non contou con Juan\u00edn). No equipo coru\u00f1\u00e9s xogou tan s\u00f3 dous partidos, estre\u00e1ndose na primeira xornada, cunha derrota en Riazor fronte ao Atl\u00e9tico de Madrid (0\u20134). Volveu xogar na xornada 11, nunha nova derrota esta vez fronte ao Condal a domicilio (2\u20131), onde marcou o \u00fanico tanto deportivista. Juan\u00edn, de 31 anos, foi dos centrocampistas menos habituais dentro dos suplentes, tendo m\u00e1is notoriedade xogadores como Juli\u00e1n Cuenca, Manuel Lechuga, Enrique Sierra ou Amador Cort\u00e9s. Ao final da campa\u00f1a o equipo descendeu a Segunda Divisi\u00f3n."}
{"id": "269692", "revid": "1093", "url": "https://gl.wikipedia.org/wiki?curid=269692", "title": "Juan Bello Mallou", "text": ""}
{"id": "269693", "revid": "88215", "url": "https://gl.wikipedia.org/wiki?curid=269693", "title": "Amador Cort\u00e9s", "text": "Amador Cort\u00e9s Garc\u00eda, nado en Betanzos o 15 de agosto de 1937 e finado en Palma de Mallorca o 15 de xu\u00f1o\u00a0de 2005, foi un futbolista galego. Xogaba de centrocampista.\nTraxectoria.\nNa tempada 1956\u201357 fichou polo Deportivo da Coru\u00f1a, adestrado inicialmente por \u00c1ngel Zubieta e logo por Diego Villalonga (quen non contou con Amador). Nese ano, no equipo coru\u00f1\u00e9s xogou tan s\u00f3 dous partidos, estre\u00e1ndose na primeira xornada, cunha derrota en Riazor\u00a0fronte ao Atl\u00e9tico de Madrid (0\u20134). Volveu xogar na xornada 10, nunha nova derrota esta vez fronte ao Celta de Vigo, de novo en Riazor (0\u20133). Amador, de 19 anos, foi dos centrocampistas menos habituais dentro dos suplentes, tendo m\u00e1is notoriedade xogadores como Juli\u00e1n Cuenca, Manuel Lechuga ou Enrique Sierra, e xogando os mesmos partidos que o veterano Juan\u00edn. Ao final da campa\u00f1a o equipo descendeu a Segunda Divisi\u00f3n. Na s\u00faa segunda campa\u00f1a como branquiazul, participou en 26 encontros e anotou 6 goles.\nNa tempada 1959\u201360 fichou polo Atl\u00e9tico de Madrid, equipo co que ga\u00f1ou d\u00faas Copas do Rei e unha Recopa de Europa nas 5 campa\u00f1as que permaneceu no club \"colchonero\".\nNa tempada 1964\u201365\u00a0fichou polo Mallorca, en Segunda Divisi\u00f3n, co que logrou o ascenso. Permaneceu un ano m\u00e1is no club balear, onde se retirou, tras sufrir unha lesi\u00f3n nun xeonllo, que o obrigou a deixar o f\u00fatbol.\nApaixonado gastr\u00f3nomo, durante 30 anos mant\u00edvose \u00e1 fronte do restaurante \"Casa Gallega\" en Mallorca.\nFaleceu en 2005\u00a0en Palma de Mallorca, onde viv\u00eda."}
{"id": "269694", "revid": "89787", "url": "https://gl.wikipedia.org/wiki?curid=269694", "title": "Enrique Sierra Rubio", "text": "Enrique Sierra Rubio, nado en Valdemoro-Sierra (Cuenca) o 7 de marzo de 1931 e finado o 3 de xullo de 1995, foi un futbolista espa\u00f1ol. Xogaba de centrocampista.\nTraxectoria.\nDebutou na tempada 1953\u201354 en Primeira Divisi\u00f3n co Sporting de Gij\u00f3n, equipo que perdeu a categor\u00eda ao final da campa\u00f1a.\nNa tempada 1956\u201357 fichou polo Deportivo da Coru\u00f1a, adestrado inicialmente por \u00c1ngel Zubieta e logo por Diego Villalonga (quen non contou con Amador). No equipo coru\u00f1\u00e9s xogou tan s\u00f3 catro partidos partidos e logrou un gol, estre\u00e1ndose na segunda xornada, cunha vitoria fronte ao Real Ja\u00e9n\u00a0a domicilio (2\u20133). Volveu ser titular na xornada seguinte, nunha derrota contra o Las Palmas a domicilio (2\u20130), as\u00ed como na xornada 15, onde logrou o seu \u00fanico gol esa campa\u00f1a, nunha derrota fronte o Real Valladolid (3\u20132). O seu \u00faltimo partido foi na xornada 19, nunha nova derrota a domicilio contra o Athletic Club (2\u20130). Enrique, de 25 anos, foi dos centrocampistas menos habituais dentro dos suplentes, tendo m\u00e1is notoriedade xogadores como Juli\u00e1n Cuenca ou Manuel Lechuga, pero xogando m\u00e1is partidos que Amador Cort\u00e9s e o veterano Juan\u00edn. Ao final da campa\u00f1a o equipo descendeu a Segunda Divisi\u00f3n."}
{"id": "269697", "revid": "5863", "url": "https://gl.wikipedia.org/wiki?curid=269697", "title": "Carlos G. Bay\u00f3n", "text": ""}
{"id": "269698", "revid": "5863", "url": "https://gl.wikipedia.org/wiki?curid=269698", "title": "El Eco de Galicia. Revista semanal de ciencias, arte y literatura", "text": ""}
{"id": "269700", "revid": "23204", "url": "https://gl.wikipedia.org/wiki?curid=269700", "title": "Arte de Galicia", "text": "A arte de Galicia tivo unha evoluci\u00f3n paralela \u00e1 do resto da arte europea, seguindo de formas diversas as m\u00faltiples tendencias que se te\u00f1en producido no contexto da historia da arte occidental. A historia da arte galega mostra as manifestaci\u00f3ns culturais e art\u00edsticas ao longo do tempo dende os primeiros asentamentos humanos at\u00e9 a actualidade. Dende o paleol\u00edtico \u00e1 cultura contempor\u00e1nea, a arte feita en Galicia ten certas caracter\u00edsticas propias, alimentada polas correntes tra\u00eddas por outros pobos. A arte sempre foi un dos principais medios de expresi\u00f3n do ser humano, a trav\u00e9s da cal expresa as s\u00faas ideas e sentimentos, o xeito de relacionarse co mundo. A s\u00faa funci\u00f3n pode variar dende a m\u00e1is pr\u00e1ctica ata a m\u00e1is ornamental, pode ter contido relixioso ou simplemente est\u00e9tico, pode ser duradeira ou ef\u00e9mera.\nAo longo da historia, Galicia acolleu diversas culturas e civilizaci\u00f3ns, que achegaron o seu concepto de arte e deixaron o seu legado. Cada per\u00edodo hist\u00f3rico tivo unhas caracter\u00edsticas concretas e definibles, com\u00fans a outras rexi\u00f3ns e culturas, ou ben \u00fanicas e diferenciadas, que foron evolucionando co devir dos s\u00e9culos.\nA arte galega \u00e9 froito da diversa am\u00e1lgama social e cultural achegada polos diversos pobos que habitaron o seu territorio: os primeiros poboadores prehist\u00f3ricos deron paso \u00e1 cultura castrexa xurdida na idade dos metais, estes convivir\u00edan m\u00e1is tarde cos colonizadores romanos procedentes do Mediterr\u00e1neo, que converter\u00edan a Gallaecia nun territorio m\u00e1is do seu imperio; tras a ca\u00edda deste, en Galicia os suevos fundaron o primeiro reino medieval europeo, que despois caeu baixo a dominaci\u00f3n do reino visigodo. Na Idade Media, durante a invasi\u00f3n isl\u00e1mica da pen\u00ednsula ib\u00e9rica (que apenas deixou pegada no territorio galego), xorde a cultura galego-portuguesa como entidade propia e definida, cunha lingua propia herdeira do lat\u00edn e a consolidaci\u00f3n do Reino de Galicia. Foi esta unha \u00e9poca de esplendor da arte galega, sendo o rom\u00e1nico un per\u00edodo moi frut\u00edfero para o desenvolvemento art\u00edstico do territorio. Durante a Idade Moderna, baixo o poder da coroa espa\u00f1ola e a sucesi\u00f3n de crises econ\u00f3micas e culturais, a arte entra en certa decadencia, polo que o renacemento non \u00e9 un per\u00edodo destacable na historia da arte galega. Todo o contrario sucede co barroco, que tivo en Compostela un desenvolvemento orixinal e xenu\u00edno. Dende o s\u00e9culo XIX, coa revitalizaci\u00f3n cultural que supuxo o Rexurdimento, Galicia \u00e9 influ\u00edda polos movementos art\u00edsticos e culturais que marcaron Europa, como o modernismo. Finalmente, xa no s\u00e9culo XX houbo unha xeraci\u00f3n de artistas que crean unha escola galega que conecta coas correntes internacionais, con nomes como os de Francisco Asorey, Carlos Maside, Lu\u00eds Seoane, Maruxa Mallo ou Isaac D\u00edaz Pardo.\nPrehistoria.\nNon \u00e9 doado determinar con exactitude en que momento o ser humano se asentou no territorio galego, pero moi posiblemente este feito se produciu hai m\u00e1is de 120.000 anos, o que corresponder\u00eda co Paleol\u00edtico Inferior. Estes primeiros poboadores eran pequenos grupos de cazadores-recolectores que viv\u00edan xeralmente en covas, onde se pensa que desenvolveron a arte rupestre, pinturas realizadas nas paredes das covas, que supo\u00f1en o primeiro medio de expresi\u00f3n empregado polo ser humano antes da invenci\u00f3n da escritura. Estas pinturas est\u00e1n xeralmente ligadas a ritos relixiosos e representan a plasmaci\u00f3n nunha linguaxe simb\u00f3lica do pensamento dos primeiros seres humanos.\nPaleol\u00edtico.\nApenas se conservan restos de arte paleol\u00edtica en Galicia por mor da escaseza de covas neste territorio, a excepci\u00f3n da zona oriental, e a que a arte m\u00f3bel se realizaba fundamentalmente sobre \u00f3sos e estes, debido \u00e1 acidez da terra, non se conservan con facilidade. Por\u00e9n, p\u00f3dense distinguir a grandes trazos d\u00faas caracter\u00edsticas da arte galega do paleol\u00edtico: a pertenza a unha cultura com\u00fan na \u00e1rea atl\u00e1ntica europea e o apego \u00e1s formas arcaicas. Cons\u00e9rvanse dende instrumentos l\u00edticos bifaces moi primitivos ata ferramentas m\u00e1is elaboradas en pedra e \u00f3so.\nAta hai pouco a idea de que en Galicia existira unha arte de tipo rupestre nas covas das zonas monta\u00f1osas orientais era unha mera suposici\u00f3n, pero nos \u00faltimos anos os achados na Cova Eir\u00f3s (Triacastela) dos primeiros gravados e pinturas rupestres galegos confirmaron esta idea. Este feito abriu un novo cami\u00f1o na investigaci\u00f3n do paleol\u00edtico galego que, a pesar de todas as pescudas realizadas ata o momento, segue ofrecendo m\u00e1is interrogantes que respostas.\nO Mesol\u00edtico, que tam\u00e9n \u00e9 chamado Epipaleol\u00edtico, sit\u00faase aproximadamente entre o 8000 a.C. e o 5000 a.C. \u00c9 a etapa de transici\u00f3n entre o Paleol\u00edtico e o Neol\u00edtico. Prod\u00facense importantes cambios no clima, que se fixo m\u00e1is c\u00e1lido e h\u00famido, rec\u00faan os glaciais e desaparecen a meirande parte dos animais de caza maior, coma o bisonte. Aparecen bosques, sobe o nivel do mar e mudan flora e fauna. Prod\u00facense aqu\u00ed os primeiros ensaios da agricultura e da gander\u00eda.\nAtop\u00e1ronse asentamentos adxudicados a esta etapa na zona lim\u00edtrofe entre as provincias da Coru\u00f1a e Lugo. No val de Arnela existen lugares que proporcionaron bur\u00eds, perforadores e raspadoiros. Desta \u00e9poca temos arte moble, probabelmente relacionada coa concepci\u00f3n relixiosa que ti\u00f1an os habitantes daquela \u00e9poca.\nNeol\u00edtico e megalitismo.\nNesta etapa, o Neol\u00edtico, a agricultura e a gander\u00eda as\u00e9ntase definitivamente e comeza a produci\u00f3n de cer\u00e1mica. Ao mesmo tempo, prod\u00facese un aumento da poboaci\u00f3n. Galicia, o norte de Portugal at\u00e9 o r\u00edo Douro, Asturias e o occidente das provincias de Le\u00f3n e Zamora formaban parte dunha mesma zona megal\u00edtica, con arquitecturas, enxovais, unha organizaci\u00f3n social e un sistema de crenzas que hoxe estimamos relativamente homox\u00e9neos. Esta \u00e1rea \u00e9 unha das m\u00e1is caracter\u00edsticas dentro da cultura megal\u00edtica europea.\nDesenv\u00f3lvese a cultura das antas ou dolmens, construci\u00f3ns funerarias feitas con grandes bloques de pedra (de a\u00ed o nome de meg\u00e1litos), que van evolucionando de xeito que reducen o seu tama\u00f1o ata converterse en cistas. Estas construci\u00f3ns recubr\u00edanse de terra e pedras, formando un t\u00famulo que popularmente se co\u00f1ece co nome de m\u00e1moa ou medo\u00f1a. A anta m\u00e1is antiga atopada en Galicia, a Chousa Nova I de Silleda, est\u00e1 datada arredor do ano 4350 a.C. O dolmen de Axeitos (Oleiros, Ribeira), co\u00f1ecido como o \"Parten\u00f3n galego\" e o dolmen de Dombate (Borneiro, Cabana de Berganti\u00f1os) son os exemplos m\u00e1is co\u00f1ecidos deste tipo de construci\u00f3ns.\nAdemais de antas, tam\u00e9n se realizan nesta etapa menhires rematados en punta e con decoraci\u00f3n de cazoletas como a Lapa de Gargant\u00e1ns, esculturas, pinturas e gravados en pedra.\nTras o Neol\u00edtico, entre os anos 2000 e 1800 a.C., desenv\u00f3lvese un per\u00edodo de transici\u00f3n co\u00f1ecido como Calcol\u00edtico ou Idade de Cobre, o cal fai de ponte coa Idade de Bronce. Cara ao ano 2000 chegan ao territorio galego os primeiros metais e cer\u00e1micas campaniformes do sur (hoxe Portugal), xorde a metalurxia e os asentamentos comezan a facerse m\u00e1is est\u00e1beis. Desta etapa cons\u00e9rvanse cistas, pu\u00f1ais de cobre e as primeiras alfaias atopadas en Galicia.\nIdade de Bronce.\nNesta etapa aumenta o comercio coa Europa atl\u00e1ntica e o Mediterr\u00e1neo peninsular. Polo tipo de obxectos atopados desta \u00e9poca, sabemos que se desenvolveu unha sociedade na que a guerra ti\u00f1a unha grande importancia (hachas, lanzas...). Socialmente alb\u00edscase unha xerarquizaci\u00f3n, unha meirande especializaci\u00f3n e un incremento da importancia do ligado co mundo b\u00e9lico e de prestixio. Cons\u00e9rvanse un gran n\u00famero de pezas de ourivar\u00eda, e os petr\u00f3glifos comezan a facerse moi abundantes (xa se vi\u00f1an facendo en etapas anteriores), sobre todo a partir do ano 1500 a.C.\nAdoita falarse de tres per\u00edodos cronol\u00f3xicos referidos \u00e1 fundici\u00f3n do Bronce no noroeste peninsular:\n\u00c9 na etapa final do Bronce galego cando acontece a engalaxe definitiv da metalurxia do bronce, e prod\u00facese a introduci\u00f3n do chumbo nas aliaxes e o desenvolvemento de relaci\u00f3ns entre os distintos focos atl\u00e1nticos, ligados comercial e culturalmente (\"koin\u00e9 atl\u00e1ntica\"). A\u00ednda as\u00ed, a meirande parte dos obxectos de metal son de produci\u00f3n local, a\u00ednda que inspirados en modelos for\u00e1neos, debido \u00e1s relaci\u00f3ns culturais e comerciais xa nomeadas. A maior\u00eda de achados do Bronce final de Galicia sit\u00faanse \u00f3 norte e oeste do r\u00edo Mi\u00f1o e, a\u00ednda que en menor proporci\u00f3n, nas cuncas do Limia, do T\u00e1mega e do Sil. Desta \u00e9poca son pezas como a espada de Mouru\u00e1s, a espada de Forcas, o casco de Leiro ou o tesouro de Caldas de Reis.\nO conxunto de petr\u00f3glifos (gravados sobre rochas) galegos (Grupo Galaico de Arte Rupestre) \u00e9 un dos m\u00e1is ricos e peculiares dentro do marco europeo e incluso mundial. Est\u00e1n realizados sobre granito, ag\u00e1s os m\u00e1is primitivos conservados, que est\u00e1n gravados sobre lousa e xisto. Os petr\u00f3glifos galegos presentan unha elevada erosi\u00f3n e, en ocasi\u00f3ns, son dif\u00edciles de observar.\nOs conxuntos de petr\u00f3glifos sit\u00faanse nas abas das serras, e en ocasi\u00f3ns at\u00f3panse rodeando bra\u00f1as e cubetas, as\u00ed como nas li\u00f1as de tr\u00e1nsito que comunican estas zonas cos lugares onde se atopan os poboados, como demarcando un territorio. Nas sociedades prehist\u00f3ricas a arte sempre estivo relacionada con actividades de car\u00e1cter ritual e relixioso, \u00e9 dicir, que ademais de servir como marca territorial, os petr\u00f3glifos puideron funcionar como lugares de agregaci\u00f3n de guerreiros e como indicadores de sitios cunha especial carga simb\u00f3lica.\nExisten dous tipos de dese\u00f1os: os figurativos ou naturalistas (cervos, cabalos, figuras humanas...) e os xeom\u00e9tricos ou abstractos (como as combinaci\u00f3ns circulares). A\u00ednda que son menos abundantes e est\u00e1n menos espallados xeograficamente, os petr\u00f3glifos naturalistas son os m\u00e1is caracter\u00edsticos da arte rupestre galega. Na meirande parte tr\u00e1tanse de representaci\u00f3ns de animais, o que nos fala da importancia coti\u00e1 e simb\u00f3lica que ti\u00f1an na sociedade da \u00e9poca. As representaci\u00f3ns antropomorfas, que se caracterizan por ser moi esquem\u00e1ticas e simples, son moito menos abundantes e adoitan representar escenas de caza ou pastoreo. Nas representaci\u00f3ns de armas dist\u00ednguense espadas curtas, pu\u00f1ais e escudos. O feito de que nunha cultura de gander\u00eda e agricultura os \u00fanicos temas representados sexan a caza e a guerra parece falarnos de que estas se trataban de actividades de prestixio. Entre as representaci\u00f3ns xeom\u00e9tricas, as m\u00e1is abondosas, destacan os c\u00edrculos conc\u00e9ntricos, os dese\u00f1os labir\u00ednticos (salientando os Labirintos de Mogor), as espirais, os puntos e as cazoletas. O seu significado simb\u00f3lico \u00e9 dif\u00edcil de interpretar a d\u00eda de hoxe.\nAlgunhas das estaci\u00f3ns arqueol\u00f3xicas m\u00e1is destacadas son o Parque arqueol\u00f3xico de Campo Lameiro (Pontevedra), conxunto considerado por moitos autores como a \"Capela Sistina\" dos petr\u00f3glifos galegos, os Labirintos de Mogor (Mar\u00edn) ou o Castri\u00f1o de Conxo, no concello de Santiago de Compostela.\nIdade Antiga.\nO co\u00f1ecemento do occidente peninsular para as primeiras civilizaci\u00f3ns, que estaban a desenvolverse nesta \u00e9poca, foi extremadamente limitado at\u00e9 a \u00e9poca helen\u00edstica, momento no que comezamos a ter algunhas referencias escritas sobre o que estaba a acontecer no territorio galego. A indoeuropeizaci\u00f3n do noroeste da Pen\u00ednsula Ib\u00e9rica durante a Idade de Bronce foi continuada por elementos atl\u00e1nticos, centroeuropeos (se cadra c\u00e9lticos) e mediterr\u00e1neos durante a Idade de Ferro. Apareceu as\u00ed a Cultura castrexa, caracterizada pola construci\u00f3n de poboados fortificados que co\u00f1ecemos co nome de castros ou citanias. Esta cultura, que se estendeu dende o r\u00edo Navia ata o Douro, vese transformada progresivamente tras a chegada dos romanos cara ao ano 138 a.C., que acaban dominando a totalidade da \"Gallaecia. \"Da lenta fusi\u00f3n por aculturaci\u00f3n entre os mundos castrexo e provincial romano xorde a cultura galaico-romana.\nCultura castrexa.\nAdoitan distinguirse tres fases no desenvolvemento da cultura dos castros:\nA sociedade castrexa caracteriz\u00e1base por ser xentilicia, \u00e9 dicir, carente de estado. Os habitantes organiz\u00e1banse en \"clans\" familiares, organizaci\u00f3ns pol\u00edtico-militares cun xefe \u00e1 cabeza chamadas \"centurias\" e \"populus\" cuns l\u00edmites territoriais claramente definidos. A\u00ednda que se traaba dunha sociedade de base agr\u00edcola e gandeira, practicaban outras actividades como a caza ou o marisqueo, a metalurxia, a cer\u00e1mica e o traballo en pedra. As\u00ed mesmo, a actividade comercial deb\u00eda de ser intensa, tanto entre os distintos castros como cara outras \u00e1reas da Pen\u00ednsula e, xa por v\u00eda mar\u00edtima, cara o Mediterr\u00e1neo e o Atl\u00e1ntico Norte. \nO metal m\u00e1is empregado segue a ser o bronce, co que realizaban obxectos como caldeiros con asas, puntas de lanza, empu\u00f1aduras de armas, coitelos, contas de colar... A ourivar\u00eda castrexa, que parte da tradici\u00f3n da Idade de Bronce, caracter\u00edzase pola realizaci\u00f3n de alfaias como torques (sendo o m\u00e1is co\u00f1ecido o de Burela), braceiras, diademas e arracadas (pendentes). Tam\u00e9n foi importante a realizaci\u00f3n de armas como pu\u00f1ais e de esculturas, sobre todo na parte sur do territorio. \nA cer\u00e1mica castrexa era diversa en formas, tama\u00f1os, t\u00e9cnicas e motivos ornamentais, o que nos fala de pequenas produci\u00f3ns rexionais. As decoraci\u00f3ns m\u00e1is caracter\u00edsticas son as triangulaci\u00f3ns, os \"SS\" concentrados, os c\u00edrculos conc\u00e9ntricos, os cordados... feitos xeralmente a base de incisi\u00f3ns.\nA pedra empreg\u00e1base, ademais de nas construci\u00f3ns, para a realizaci\u00f3n de obxecto de uso coti\u00e1n como mu\u00ed\u00f1os, bebedeiros ou moldes para a fundici\u00f3n. Na pl\u00e1stica comeza a empregarse arredor do cambio de era, desta etapa conservamos varios centos de labras e esculturas que se poden clasificar en:\nArte romana.\nO territorio galego actual foi conquistado polos romanos definitivamente entre o 26 e o 19 a.C. no contexto das guerras c\u00e1ntabras e da man do emperador Augusto. Trala conquista, Augusto incl\u00fae o territorio da actual Galicia na Lusitania, pero xa no 13 a.C. pasa \u00e1 Hispania Citerior. Na reforma de Diocleciano \u2014quen dividiu Hispania no ano 298 en sete provincias\u2014 constit\u00faese a Provincia da Gallaecia.\nDurante a \u00e9poca Flavia (69 - 96 d.C.) prod\u00facense unha serie de decisi\u00f3ns que tiveron un profundo calado pol\u00edtico. A concesi\u00f3n do Dereito Latino trouxo consigo un profundo cambio tanto no \u00e1mbito urbano, co incremento da poboaci\u00f3n nos n\u00facleos urbanos xa existentes e a creaci\u00f3n de novos, como no rural. Por\u00e9n, hoxe en d\u00eda, non se pode falar para Gallaecia da existencia dunha econom\u00eda baseada no uso coti\u00e1n da moeda. Galicia viviu fundamentalmente sobre a base dunha econom\u00eda natural baseada no troco ata mediados do s\u00e9culo III e, m\u00e1is claramente, ata o s\u00e9culo IV.\nTrala conquista de Galicia, os pobos que a habitaban axi\u00f1a asimilaron a cultura do imperio, produc\u00edndose deste xeito a romanizaci\u00f3n de Galicia que se prolongar\u00eda durante os seguintes catro s\u00e9culos. Esta pol\u00edtica de asimilaci\u00f3n comezou oficialmente entre os anos 64 e 70 cando Vespasiano converteu en \"pobo romano\" aos 451.000 \"gallaicoi\". Coa chegada dos romanos os castros transformar\u00edanse en \"villae \"(como a Vila romana de Cambre). Por outra banda a poboaci\u00f3n incorporar\u00eda as novas tecnolox\u00edas, como as t\u00e9cnicas romanas de arquitectura, a agricultura baseada no arado ou a miner\u00eda. Neste senso cabe destacar o sistema de extracci\u00f3n de metais denominado \"ruina montium\", que consist\u00eda en escavar t\u00faneles nos outeiros, polos que se introduc\u00eda de s\u00fapeto a auga de encoros preparados, estoupando o monte e rescatando augas abaixo os minerais valiosos, como no caso das M\u00e9dulas (na comarca do Bierzo). Montefurado (Quiroga) tam\u00e9n \u00e9 un exemplo de como a cultura romana aproveitaba os recursos naturais para a extracci\u00f3n do ouro.\nOs antigos campamentos militares e asentamentos romanos acabaron convert\u00e9ndose en grandes cidades, como por exemplo Lucus Augusti. Estas vilas foron unidas por unha serie de v\u00edas constru\u00eddas polos romanos pra facilitares a s\u00faa comunicaci\u00f3n e fomentar o seu comercio con outras vilas do imperio. A enxe\u00f1er\u00eda civil est\u00e1 representada en Galicia por impo\u00f1entes construci\u00f3ns como a muralla de Lugo, a torre de H\u00e9rcules na Coru\u00f1a e pontes como a do r\u00edo Bibei na Pobra de Trives ou a do Freixo en Celanova. Estas construci\u00f3ns civ\u00eds v\u00edronse impulsadas sobre todo baixo o poder do emperador Traxano (98-117\u00a0d.C.). Tam\u00e9n destacan na xeograf\u00eda galega as mansi\u00f3ns, os castros romanizados, os campamentos romanos (como Aquis Querquennis en Bande ou A Ciadella en Sobrado), as termas de Lugo ou os santuarios (como Santalla de B\u00f3veda ou o adicado ao deus Berobreo en Cangas).\n\u00c9poca tardorromana.\nA pesar de que a cristianizaci\u00f3n total da poboaci\u00f3n do territorio galego se produciu en \u00e9poca Altomedieval, xa nos derradeiros anos de dominio do imperio romano aparecen as primeiras sinais que indican a chegada da relixi\u00f3n cristi\u00e1 a Galicia. Alg\u00fans exemplos da produci\u00f3n art\u00edstica paleocristi\u00e1 galega son a estela de Vitorino descuberta en Tines (unha das primeiras l\u00e1pidas cristi\u00e1s de Galicia, datada no s\u00e9culo IV, na que se distinguen gravados un rostro humano e inscrici\u00f3ns) ou o Crism\u00f3n de Quiroga, datado no s\u00e9culo V e conservada no Museo Diocesano de Lugo, coas iniciais gregas de Cristo na parte central e unha inscrici\u00f3n en lat\u00edn que di \"o ouro \u00e9 cousa ru\u00edn para ti non digamos xa a prata / \u00e9 moito m\u00e1is o que brillas pola t\u00faa propia felicidade\" (\"AVRVM VILE TIBI EST ARGENTI PONDERA CEDANT PLVS / EST QVOD PROPRIA FELICITATE NITES\").\nIdade Media.\nArredor do ano 409 gran parte do pobo xermano dos suevos, dirixidos polo seu rei Hermerico, chegaron \u00e1 provincia romana da \"Gallaecia \"onde, mediante un pacto con Roma, puideron gobernar o territorio como un reino propio (\"Galliciense Regnum\"). No ano 585 o rei visigodo Leovixildo f\u00edxose co control do reino de Galicia, comezando un per\u00edodo que durar\u00eda ata comezos do s\u00e9culo VIII, cando o goberno de Toledo \u00e9 derrocado pola expansi\u00f3n isl\u00e1mica. No 714 chegan a Galicia alg\u00fans b\u00e9rberes, que a abandonan no ano 740, pasando Galicia ent\u00f3n a ser un n\u00facleo cristi\u00e1n integrado nun territorio norte\u00f1o que ten por cabeza pol\u00edtica a Asturias. No ano 813 ten lugar o descubrimento da arca cuxos restos foron atribu\u00eddos ao Ap\u00f3stolo Santiago, e Afonso II manda edificar unha igrexa nese lugar, sendo esta a orixe da Catedral de Santiago e as peregrinaci\u00f3ns xacobeas. Este feito foi decisivo para a conformaci\u00f3n cultural do reino de Galicia, que alcanzou un grande auxe durante o per\u00edodo de rexencia do Arcebispo Xelm\u00edrez (s. XII). O cami\u00f1o de Santiago foi a ponte que comunicou Galicia co resto de Europa, e a trav\u00e9s da cal chegaron as novas ideas, aparecendo as\u00ed a literatura galego-portuguesa ou o rom\u00e1nico, que se vi\u00f1a espallando dende Francia dende o s\u00e9culo XI. A arte rom\u00e1nica logrou en Galicia un arraigamento profundo e unha permanencia longa, polo que as formas g\u00f3ticas tiveron dificultades \u00e1 hora de aclimatarse nesta terra. A Idade Media remata en Galicia a finais do s\u00e9culo XV, co sometemento definitivo de Galicia baixo a Monarqu\u00eda Hisp\u00e1nica.\nPrerrom\u00e1nico.\nEnt\u00e9ndese por prerrom\u00e1nica calquera manifestaci\u00f3n art\u00edstica que sexa posterior ao per\u00edodo cl\u00e1sico romano e que preceda temporalmente \u00e1 arquitectura rom\u00e1nica, sendo esta unha definici\u00f3n aplicable a toda a arte e arquitectura da Europa occidental. No caso galego, polo tanto, o termo prerrom\u00e1nico p\u00f3dese aplicar a todas aquelas produci\u00f3ns de car\u00e1cter art\u00edstico que se levaran a cabo dende a formaci\u00f3n do Reino Suevo no s\u00e9culo V ata o espallamento das formas rom\u00e1nicas nos s\u00e9culos XI e XII. Polo tanto, podemos inclu\u00edr aqu\u00ed a arte suevo-goda, a denominada asturiana e a de repoboaci\u00f3n levada a cabo no territorio galego.\nA\u00ednda que sabemos que as edificaci\u00f3ns prerrom\u00e1nicas foron numerosas no seu momento, hoxe en d\u00eda son poucos e moi espallados os vestixios que nos quedan, tendo sufrido todos eles numerosas intervenci\u00f3ns ao longo dos s\u00e9culos. Ademais, moitas construci\u00f3ns rom\u00e1nicas (como a propia Catedral de Santiago), foron constru\u00eddas sobre estas estruturas prerrom\u00e1nicas.\nDo tempo no que o Reino Suevo mantivo a s\u00faa independencia (s\u00e9culos V e VI) pouco se conserva no campo da arte. Non se observa innovaci\u00f3n art\u00edstica nin de formas respecto aos s\u00e9culos anteriores, sen\u00f3n que se mante\u00f1en os valores est\u00e9ticos tardorromanos, desaparecendo algunhas formas en extinci\u00f3n e potenci\u00e1ndose outras xa preexistentes. Cheg\u00e1ronnos algunhas pezas de ourivar\u00eda, vestixios de construci\u00f3ns reaproveitados con posterioridade e os relevos das co\u00f1ecidas como laudas sepulcrais de estola (tapas de sartegos cunha forma que recorda \u00e1s estolas eclesi\u00e1sticas) como a lauda de Modesa, procedente de San Bartolomeu de Rebord\u00e1ns (Tui). Ademais, sabemos que nesta \u00e9poca est\u00e1 a orixe de San Pedro de Rocas (Esgos), o mosteiro m\u00e1is antigo de Galicia, en cuxa l\u00e1pida fundacional ind\u00edcase o ano 573.\nNa \u00e9poca na que o reino suevo cae baixo a dominaci\u00f3n visigoda a continuaci\u00f3n das formas tardorromanas \u00e9 tam\u00e9n evidente. Nesta \u00e9poca podemos situar a Igrexa de Santa Comba de Bande (s. VII), a \u00fanica igrexa deste per\u00edodo que se conserva na s\u00faa integridade. Tr\u00e1tase do \u00fanico edifico que se conservou dun mosteiro prerrom\u00e1nico a onde se trouxeran as reliquias de San Trocado, a quen estivo dedicada. Outra construci\u00f3n interesante \u00e9 a Capela de San Xes de Francelos, na que se conservan elementos decorativos e arquitect\u00f3nicos prerrom\u00e1nicos procedentes das edificaci\u00f3ns anteriores \u00e1 actual, destacando a s\u00faa fachada principal con ornamentaci\u00f3ns de car\u00e1cter visigodo.\nEstas formas tan apegadas \u00e1 tradici\u00f3n comezan a variar tras a invasi\u00f3n musulm\u00e1, pois a nova situaci\u00f3n pol\u00edtica dentro do marco da monarqu\u00eda galego-asturiana fai que cheguen a Galicia as formas do prerrom\u00e1nico asturiano, as\u00ed como a da co\u00f1ecida como arte de repoboaci\u00f3n, con influencias \u00e1rabes. Nesta \u00e9poca podemos situar edificaci\u00f3ns como a Santuario de Santa Mar\u00eda a Real do Cebreiro (s. IX), Santa Eufemia de Amb\u00eda (s. IX) ou Santa Mar\u00eda de Mix\u00f3s (s. X). A Capela de San Miguel de Celanova, do s\u00e9culo X, tr\u00e1tase dunha xoia extraordinaria da arte de repoboaci\u00f3n, na que se poden apreciar as influencias mouriscas. Situada no recinto do antigo xard\u00edn do Mosteiro de San Salvador de Celanova, \u00e9 o \u00fanico vestixio arquitect\u00f3nico da construci\u00f3n orixinal do conxunto mon\u00e1stico fundado por San Rosendo.\nRom\u00e1nico.\nPrimeiro rom\u00e1nico.\nA tradici\u00f3n do prerrom\u00e1nico local na \u00e1rea galego-asturiana foi determinante para o desenvolvemento da primeira fase da arte rom\u00e1nica no noroeste peninsular, que se sit\u00faa en torno ao s\u00e9culo XI. Nesta etapa mantense a planimetr\u00eda prerrom\u00e1nica \u00e1 que se lle engaden elementos identificables como rom\u00e1nicos na escultura e decoraci\u00f3n arquitect\u00f3nica. Simultaneamente introd\u00facense en Galicia as formas do rom\u00e1nico lombardo (o co\u00f1ecido como primeiro rom\u00e1nico), que se poden apreciar por exemplo na [[Bas\u00edlica de San Marti\u00f1o de Mondo\u00f1edo]] ([[Foz]]) ou na [[Igrexa de San Xo\u00e1n de Vilanova]] ([[Mino|Mi\u00f1o]]).\nSan Marti\u00f1o de Mondo\u00f1edo \u00e9 o exemplo m\u00e1is destacado desta etapa do rom\u00e1nico galego, sendo ademais a catedral m\u00e1is antiga da pen\u00ednsula, pois xa no s\u00e9culo IX foi s\u00e9 de dous bispados do Reino de Galicia, o de [[Diocese de Dumio|Dumio]] e o de [[Diocese de Britonia|Britonia]]. O edificio actual data de finais do s\u00e9culo XI, a\u00ednda que os contrafortes exteriores son un engadido do s\u00e9culo XVIII. As\u00e9ntase sobre unha antiga construci\u00f3n prerrom\u00e1nica do s\u00e9culo VI, pero nesta \u00e9poca do primeiro rom\u00e1nico foi reedificada, non sendo rematado o peche das naves ata o s\u00e9culo XIII. Segue, como a [[Igrexa de Santo Antoni\u00f1o de Toques]], as formas do rom\u00e1nico lombardo-catal\u00e1n, podendo destacar por exemplo a decoraci\u00f3n dos capiteis con escenas como o banquete de [[Herodes]] ou a historia de L\u00e1zaro.\nA Catedral de Santiago e o rom\u00e1nico pleno.\n[[Ficheiro:Catedral de Santiago de Compostela interior adjusted.JPG|miniatura|200px|esquerda|Vista interior da catedral, onde se aprecian as columnas das naves laterais e a tribuna.]]\n[[Ficheiro:Santiago-Catedral-Planta.gif|miniatura|Reconstruci\u00f3n da que poder\u00eda ser a [[Planta (arquitectura)|planta]] da catedral no [[s\u00e9culo]] XII.]]\nNo ano 997 [[Santiago de Compostela]] foi atacada por [[Almanzor]] e as s\u00faas hostes musulm\u00e1s queimaron o templo prerrom\u00e1nico dedicado a Santiago, pero respectaron o sepulcro do ap\u00f3stolo, o que permitiu a continuidade das peregrinaci\u00f3ns. Cara ao ano 1000 o bispo [[Pedro de Mezonzo]] mandou a s\u00faa reconstruci\u00f3n, pero resultou insuficiente para atender ao gran n\u00famero de peregrinos. No ano 1075, baixo o impulso do rei [[Afonso VI de Le\u00f3n|Afonso VI]] e do bispo [[Diego P\u00e1ez]] inici\u00e1ronse as obras dunha gran catedral rom\u00e1nica, a cargo dos mestres de obra [[Bernaldino o Vello]] (quen concibe e dese\u00f1a o proxecto) e o seu axudante Galperinus Robertus con medio centenar de canteiros, segundo o [[C\u00f3dice Calixtino]]. As obras son continuadas por [[Diego Xelm\u00edrez]], e no ano 1101 o [[Mestre Estevo]] abandona a cidade de Compostela deixando completadas as capelas do deambulatorio e iniciadas as obras da [[fachada das Prater\u00edas]].\n[[Ficheiro:Ad\u00faltera.jpg|miniatura|175px|\"[[A Ad\u00faltera]]\" da Fachada de Prater\u00edas.]]\nDiego Xelm\u00edrez foi a figura m\u00e1is importante na tarefa de impulsar a actividade construtora en Santiago. A\u00ednda que houbo diversas paradas durante a s\u00faa construci\u00f3n, a gran cantidade de esmolas conseguidas fixo posible a s\u00faa consagraci\u00f3n en 1128. En torno ao ano 1140 comeza a terceira etapa construtiva baixo direcci\u00f3n do [[mestre Mateu]], que respectou a organizaci\u00f3n arquitect\u00f3nica precedente e, en 1168, inicia o [[P\u00f3rtico da Gloria]]. A\u00ednda que continuaron as obras ata boa parte do s\u00e9culo XIII, a Catedral consagrouse definitivamente o ano 1211. Nos motivos esculpidos nos capiteis da nave p\u00f3dese confirmar esta evoluci\u00f3n dos directores da obra: nos primeiros -a contar dende o cruceiro- aparecen parellas de animais fant\u00e1sticos ou reais e, ocasionalmente, figuras humanas; nos catro \u00faltimos tramos xa son claramente da man do taller de Mateu: follas lisas ou rizadas, \u00e1s veces con figuras humanas asomando entre elas; monstros, le\u00f3ns, drag\u00f3ns e lobos.\n[[Ficheiro:Ap\u00f3stoles_del_P\u00f3rtico_de_la_Gloria.jpg|miniatura|300px|[[Ap\u00f3stolo]]s [[Pedro, Papa|San Pedro]] (coas [[Chave (pechadura)|chaves]] do ceo na man), [[Paulo de Tarso|San Paulo]], [[Santiago o Menor]] (co b\u00e1culo) e [[Xo\u00e1n o Evanxelista|San Xo\u00e1n]] nunha das [[xamba]]s do [[P\u00f3rtico da Gloria]].|left]]\nO elemento m\u00e1is destacado da catedral rom\u00e1nica \u00e9 o P\u00f3rtico da Gloria, que foi rematado, como indica unha inscrici\u00f3n, o 1\u00ba de abril do 1188. Est\u00e1 erixido sobre unha novidosa cripta que salva o desnivel entre as naves e a [[Praza do Obradoiro]]. O P\u00f3rtico actual non \u00e9 realmente o resultado da obra do mestre Mateu, xa que algunhas das s\u00faas figuras foron retiradas \u00f3 constru\u00edr a actual fachada da Catedral no s\u00e9culo XVIII e cons\u00e9rvanse no [[Museo Catedralicio de Santiago de Compostela|Museo Catedralicio]]. Tampouco \u00e9 obra s\u00faa exclusivamente, xa que os especialistas distinguen a man de catro escultores diferentes, como m\u00ednimo. A obra orixinal estaba ricamente policromada, como era habitual na imaxiner\u00eda relixiosa do rom\u00e1nico. O p\u00f3rtico div\u00eddese en tres arcos de medio punto que se corresponden con cada unha das tres naves da igrexa, sostidos por grosos piares con columnas encostadas. O arco central pos\u00fae t\u00edmpano e est\u00e1 dividido por un parteluz coa figura de [[Ap\u00f3stolo Santiago|Santiago]]. Verticalmente, a franxa inferior est\u00e1 formada polas bases das columnas, decoradas con animais fant\u00e1sticos, a franxa media est\u00e1 formada por columnas que sustentan as estatuas encostadas dos profetas e [[ap\u00f3stolos]] e a superior polos arcos que coroan as tres portas. No t\u00edmpano central repres\u00e9ntase a figura de [[Cristo]] en maxestade presidindo o conxunto. Tr\u00e1tase dunha representaci\u00f3n iconogr\u00e1fica da historia da Redenci\u00f3n ata a s\u00faa consumaci\u00f3n final a trav\u00e9s de diferentes s\u00edmbolos tomados principalmente da [[Apocalipse de San Xo\u00e1n]]. Este conxunto monumental, creado como entrada principal da catedral, \u00e9 un dos m\u00e1is importantes monumentos medievais do mundo e paradigma da evoluci\u00f3n que durante a segunda metade do s\u00e9culo XII sofre o rom\u00e1nico cara ao naturalismo [[Arte g\u00f3tica|g\u00f3tico]].\n[[Ficheiro:IgrexaparroquialStaMar\u00eda.jpg|miniatura|[[Absidiola]]s do [[deambulatorio]] da [[Igrexa de Santa Mar\u00eda de Cambre]].]]\nA construci\u00f3n da Catedral de Santiago de Compostela supuxo, como \u00e9 l\u00f3xico, un referente para todo o rom\u00e1nico galego. Debido a esta centralidade cultural do programa art\u00edstico en torno \u00e1 catedral, a fase central do rom\u00e1nico galego recibe a denominaci\u00f3n de rom\u00e1nico compostel\u00e1n. Numerosas construci\u00f3ns rurais, menos ambiciosas, reproducen ou imitan formas e estruturas complexas como o falso triforio (dobre piso ou tribuna que non leva chan, a diferenza do modelo imitado). Ademais, a ra\u00edz dos traballos nas portas da catedral, especialmente do realizado polo mestre Mateu no P\u00f3rtico da Gloria, est\u00e9ndese un xeito de decorar con gran cantidade de esculturas monumentais as portadas, como no caso da [[Igrexa de Santo Estevo de Ribas de Mi\u00f1o]] ([[O Savi\u00f1ao]]).\n[[Ficheiro:Igrexa de San Pedro de Portomar\u00edn, Portomar\u00edn.jpg|miniatura|esquerda|Igrexa de San Pedro de [[Portomar\u00edn]] (s. XII).]]\nPolo xeral, as construci\u00f3ns desta \u00e9poca caracter\u00edzanse por presentar grosos muros gran\u00edticos con abovedamentos nos que adoitan aparecer materiais m\u00e1is lixeiros como o ladrillo, tal como se vi\u00f1era facendo na Galicia altomedieval. Por\u00e9n, o xeito de artellar a composici\u00f3n do edificio \u00e9 novidosa, con grande abundancia de arcos de medio punto e columnas acaroadas. Se o presuposto o permit\u00eda, o abovedamento lev\u00e1base a cabo mediante b\u00f3vedas de can\u00f3n, aresta ou forno. En canto \u00e1s columnas, raramente aparecen illadas e poden ter decoraci\u00f3n tanto vexetal e xeom\u00e9trica como historiada. A fachada acostuma ser simple, cunha portada constitu\u00edda por arcos semicirculares (arquivoltas) pousados sobre columnas. En Galicia non abundan as torres-campanario, sen\u00f3n que \u00e9 m\u00e1is com\u00fan a [[espadana]].\n[[Ficheiro:Adefonsus legio galle.jpg|miniatura|Retrato de Afonso IX do Tombo A de Compostela: \"ADEFONSUS REX LEGIONENSIUM ET GALLECIE\" (\"Afonso, rei de Le\u00f3n e de Galicia\").]]\n[[Ficheiro:Monasterio de San Paio de Abeleda (9099553139).jpg|miniatura|esquerda|Capitel do [[Mosteiro de San Paio de Abeleda]] (s. XII).]]\nD\u00e9bese ter en conta que estas igrexas non se presentaban tal e como hoxe as podemos apreciar. Do mesmo xeito que na \u00e9poca cl\u00e1sica, os edificios non se consideraban acabados se os muros non estaban recubertos por cal ou pinturas murais. Na Idade Media, a experiencia de entrar nunha igrexa era moi distinta \u00e1 da actualidade, atopando numerosa pintura tanto en muros como en escultura e columnas (sempre que o orzamento o permitise), as\u00ed como teas e outras decoraci\u00f3ns que colaboraban na experiencia relixiosa. A visi\u00f3n do rom\u00e1nico a pedra vista, sinxelo e monocromo \u00e9 produto da visi\u00f3n rom\u00e1ntica do s\u00e9culo XIX, e segue moi presente na mentalidade actual. \nEn Galicia, ao contrario que noutros lugares (como Arag\u00f3n ou Catalu\u00f1a), cons\u00e9rvanse escasos restos destas pinturas. Entre eles pode citarse o mapamundi de [[San Pedro de Rocas, Rocas, Esgos|San Pedro de Rocas]] e as pinturas do muro sur do cruceiro de [[San Marti\u00f1o de Mondo\u00f1edo, Foz|San Marti\u00f1o de Mondo\u00f1edo]], con escenas dos [[Evanxeo|Avanxeos]]. Ambos exemplos estar\u00edan datados no s\u00e9culo XII. \nEn canto \u00e1 arte da pintura de miniaturas, destaca o obradoiro que traballou arredor da figura de [[Diego Xelm\u00edrez]] en Compostela, que realizou obras como o co\u00f1ecido como Tombo A da Catedral, documento administrativo que incl\u00fae retratos idealizados de reis.\nTardorrom\u00e1nico.\nNa segunda metade do s\u00e9culo XII comezan a aparecer unha serie de novidades na arquitectura que anuncian a gran transformaci\u00f3n que supor\u00e1 o g\u00f3tico, como a b\u00f3veda de can\u00f3n apuntada, os nervios (como na igrexa de [[San Lourenzo de Carboeiro]]) ou a falsa b\u00f3veda de crucer\u00eda baixo unha de can\u00f3n ([[San Xo\u00e1n de Portomar\u00edn]]).\nNesta \u00e9poca constr\u00faense tam\u00e9n as grandes edificaci\u00f3ns cistercienses, cun estilo particular, moi austero. Un exemplo \u00e9 o [[Mosteiro de Santa Mar\u00eda de Oseira]], no que a\u00ednda se aprecia a influencia compostel\u00e1.\nG\u00f3tico.\nNon \u00e9 doado datar a aparici\u00f3n deste estilo en Galicia. Por un lado, algunhas das primeiras formas protog\u00f3ticas e g\u00f3ticas da Pen\u00ednsula Ib\u00e9rica aparecen en territorio galego, como \u00e9 o caso das esculturas e a cripta do P\u00f3rtico da Gloria ou o [[p\u00f3rtico occidental da Catedral de Tui]]. Pero por outro lado, a submisi\u00f3n total \u00e1 monarqu\u00eda castel\u00e1 producida tras a unificaci\u00f3n de Castela e Le\u00f3n-Galicia en 1230 e a perda de importancia do Cami\u00f1o de Santiago provocar\u00e1n unha certa inercia das formas rom\u00e1nicas que contaminar\u00e1n \u00e1s g\u00f3ticas e atrasar\u00e1n moito a difusi\u00f3n deste novo estilo.\nArquitectura.\nO feito de que as grandes catedrais xa foran comezadas en \u00e9poca rom\u00e1nica implica que non se chegou a realizar ningunha en estilo g\u00f3tico, a\u00ednda que si que aparecen elementos deste en construci\u00f3ns rom\u00e1nicas que a\u00ednda non estaban rematadas (como os casos das catedrais de [[Catedral de Tui|Tui]] e [[Catedral de Mondo\u00f1edo|Mondo\u00f1edo]]). As\u00ed, as formas g\u00f3ticas aparecen sobre todo en conventos e parroquias durante os s\u00e9culos XIV e XV. Destacan sobre todo a arquitectura das ordes mendicantes (Dominicos e Franciscanos), como o [[Convento de San Domingos de Bonaval]], o de [[San Francisco de Ourense]] ou o de [[San Domingos de Pontevedra]].\nEscultura.\nO p\u00f3rtico occidental da [[Catedral de Tui]] \u00e9 o primeiro exemplar de escultura plenamente g\u00f3tica na pen\u00ednsula ib\u00e9rica. Ademais de pola s\u00faa dataci\u00f3n, a gran calidade art\u00edstica desta obra fai que sexa considerada unha das pezas fundamentais da historia da arte galega. A meirande parte da produci\u00f3n escult\u00f3rica desta \u00e9poca \u00e9 de car\u00e1cter relixioso, como a porta do [[Colexio de San Xerome]] na [[praza do Obradoiro]] (s\u00e9culo XV), pero tam\u00e9n conservamos grandes pezas de escultura g\u00f3tica civil, como o sepulcro de [[Fern\u00e1n Peres de Andrade o Boo]], conservada na Igrexa de [[San Francisco de Betanzos]] (s. XIV).\nPintura.\nXunto de imaxes ben co\u00f1ecidas, como as pinturas de [[Igrexa de San Salvador de Vilar de Donas|Vilar de Donas]], obras de conservaci\u00f3n realizadas desde finais do s\u00e9culo XX en distintas igrexas, en especial de \u00e1mbito rural, permitiron rescatar pinturas ao fresco do per\u00edodo tardomedieval (s\u00e9culos XIV-XVI). \nEstas pinturas poden ser case sempre adscritas ao estilo g\u00f3tico. As da primeira metade do s\u00e9culo XV, como Vilar de Donas, deben relacionarse co g\u00f3tico internacional, mentres as da segunda metade do XV e as d\u00faas primeiras d\u00e9cadas do XVI te\u00f1en m\u00e1is relaci\u00f3n coa pintura g\u00f3tica flamenga. Dentro deste \u00faltimo grupo estar\u00edan as pinturas de Santa Mar\u00eda de Nogueira de Mi\u00f1o ou a Catedral de Mondo\u00f1edo. \nIdade moderna.\nA Idade Moderna comezou en Galicia a finais do s\u00e9culo XV coa s\u00faa inclusi\u00f3n definitiva dentro do proceso de construci\u00f3n do estado absolutista espa\u00f1ol. o reino de Galicia perdeu iniciativa pol\u00edtica e autonom\u00eda econ\u00f3mica e a s\u00faa historia debe ser considerada a partir de ent\u00f3n dentro do marco da espa\u00f1ola. Ademais, o poder absoluto que tivo a Igrexa Cat\u00f3lica sobre o pensamento foi parello ao progresivo afianzamento dos m\u00e9todos do absolutismo. Empe\u00f1ada nun intenso programa de moralizaci\u00f3n, dela depend\u00edan o ensino, a asistencia hospitalaria e a beneficencia. Este ser\u00e1 o contexto no que se desenvolver\u00e1 a arte dos s\u00e9culos XVI, XVII e XVIII no territorio galego.\nRenacemento.\nArquitectura.\nA arquitectura do Renacemento en Galicia est\u00e1 especialmente vinculada ao \u00e1mbito relixioso. Isto ver\u00e9molo incluso cando os promotores sexan civ\u00eds, como as vellas familias da aristocracia como os Andrade ou os Lemos, sendo este o caso por exemplo do [[Colexio de Nosa Se\u00f1ora da Antiga]] de [[Monforte de Lemos|Monforte]]. \u00c9 unha \u00e9poca de crecemento dos grandes mosteiros cistercienses e beneditinos, que promover\u00e1n grandes remodelaci\u00f3ns arquitect\u00f3nicas das s\u00faas vellas f\u00e1bricas. A fundaci\u00f3n dun [[Hospital Real de Santiago de Compostela|Hospital Real]] en Santiago promovida polos [[Reis Cat\u00f3licos]] marcou definitivamente a chegada do Renacemento a Galicia (1499), con planta de Enrique Egas. Coa chegada de artistas de Castela, lugar onde o Renacemento est\u00e1base a desenvolver en maior medida, chegou tam\u00e9n o influxo italianizante e clasicista, como \u00e9 o caso do Claustro da [[Catedral de Santiago]], dese\u00f1ado por [[Xo\u00e1n de \u00c1lava]]. Co remate das obras, [[Rodrigo Gil de Honta\u00f1\u00f3n]] levanta a Fachada do Tesouro cara \u00e1 praza de Prater\u00edas. Nesta \u00e9poca podemos salientar tam\u00e9n a construci\u00f3n do [[Pazo de Fonseca]] e, posteriormente, a da Igrexa do [[Mosteiro de Santa Mar\u00eda de Montederramo]] ou o xa nomeado [[Colexio de Nosa Se\u00f1ora da Antiga]] de [[Monforte de Lemos]] (nun estilo que avanza cara ao manierismo).\nEscultura.\nA escultura do Renacemento en Galicia deuse principalmente na realizaci\u00f3n de retablos. Pero moi poucos deles chegaron at\u00e9 hoxe; en primeiro lugar, porque despois das reformas lit\u00farxicas moitos foron desmontados, levando as esculturas a outros lugares e, en segundo lugar, porque o estilo barroco entrou con moita forza en Galicia e case todos os retablos foron cambiados. A escultura renacentista comeza no primeiro cuarto do s\u00e9culo XVI, pero os retablos que mellor se conservan datan entre 1590 e 1605.\nFoi o mestre [[Cornielles de Holanda]] quen achegou coas s\u00faas obras unha importante influencia n\u00f3rdica. Traballou desde finais do g\u00f3tico, estilo que sempre estar\u00e1 presente na s\u00faa obra. Entre as s\u00faas obras podemos destacar o gran retablo da Catedral de Ourense, rematado en 1520 ou o da catedral de Lugo, en 1534.\nComo grande exemplo do Renacemento escult\u00f3rico en Galicia p\u00f3dense citar as estatuas da fachada do Mosteiro de San Marti\u00f1o Pinario, do escultor portugu\u00e9s Mateo L\u00f3pez. Esta fachada, comezada en 1598 e rematada en 1645, presenta gustos platerescos e ten estrutura de retablo dividido en tres plantas constru\u00eddas en ordes corintia e composta. Mostra as figuras da Virxe co Neno e varios santos e abades da orde beneditina.\nNo per\u00edodo \"romanista\" houbo tam\u00e9n unha grande actividade. En Ourense traballou a partir de 1587 [[Juan de Ang\u00e9s el Mozo]], escultor leon\u00e9s, seguido por Gregorio Espa\u00f1ol que fixo un gran traballo no retablo maior da igrexa de [[Santa Mar\u00eda de Castro Caldelas]]. Este per\u00edodo chegou ata os primeiros anos do s\u00e9culo XVII.\nPintura.\nContinuando a tradici\u00f3n das pinturas ao fresco tardomedievais, a partir de 1520 comezar\u00edan a introducirse elementos do gusto renacentista e manierista, como un maior detalle anat\u00f3mico ou elementos decorativos como grotescos e candelieri. As\u00ed por exemplo, en [[Requeixo, Chantada|Santiago de Requeixo]], a musculatura e a disposici\u00f3n dos corpos ten unha clara inspiraci\u00f3n miguelanxelesca, mentres en [[Banga, O Carballi\u00f1o|Santa Baia de Banga]] ou [[Mugares, To\u00e9n|Santa Mar\u00eda de Mugares]] \u00fasanse motivos aleg\u00f3ricos extra\u00eddos dos \"Emblemas\" de Alciato. \nF\u00f3ra da pintura relixiosa non conservamos m\u00e1is restos que os da torre da homenaxe do [[Penas, Monterroso|pazo de San Miguel das Penas]]. No primeiro e segundo andar da torre conservamos escenas pastor\u00eds e de caza, motivos her\u00e1ldicos e mesmo un Xu\u00edzo de Par\u00eds. As\u00ed mesmo, sabemos que na terceira e cuarta d\u00e9cada do XVI se decorou con motivos vexetais a sala grande do [[Colexio de Santiago Alfeo|pazo de Fonseca]] ou do pazo de Altamira en Compostela. A partir destes restos \u00e9 posible deducir que a decoraci\u00f3n pict\u00f3rica ser\u00eda habitual tam\u00e9n nas residencias da nobreza. \nBarroco.\nO contexto econ\u00f3mico dos s\u00e9culos XVII e XVIII fixo deste momento un dos per\u00edodos \u00e1lxidos da historia da arte galega, ben baixo o amparo do sector eclesi\u00e1stico, ben en forma de pazos rurais para a baixa nobreza. O centro de creaci\u00f3n art\u00edstica do momento ser\u00e1 Santiago de Compostela, cidade que foi \"barroquizada\" en gran medida ata acadar boa parte do aspecto que conserva hoxe en d\u00eda o seu centro hist\u00f3rico. Os sucesivos arcebispos e cabidos promover\u00e1n un engrandecemento art\u00edstico da catedral para devolver o culto xacobeo \u00f3 lugar que fora perdendo ao longo dos s\u00e9culos. Destaca sobre todo a figura de Antonio de Monroy, quen gobernou a diocese entre 1686 e 1715. Os [[mosteiro]]s da cidade, como [[Mosteiro de San Marti\u00f1o Pinario|San Marti\u00f1o Pinario]], [[Convento de San Paio de Antealtares|San Paio de Antealtares]], [[Convento de Santa Clara de Santiago de Compostela|Santa Clara]] ou [[Convento de Belv\u00eds|Belv\u00eds]] tam\u00e9n promoven unha renovaci\u00f3n das s\u00faas f\u00e1bricas.\nArquitectura.\nDurante o s\u00e9culo XVIII desenvolveuse o barroco compostel\u00e1n, que se caracteriza, entre outras cousas, pola busca da inestabilidade nas superficies, a sensaci\u00f3n de profundidade, a importancia da masa das placas gran\u00edticas ou a creaci\u00f3n de fachadas-tel\u00f3n. Un dos persoeiros fundamentais para comprender este desenvolvemento da arte barroca na cidade compostel\u00e1 \u00e9 Jos\u00e9 Vega y Verdugo, quen en 1658 redacta o informe sobre as reformas que precisaba a Catedral. As reformas da bas\u00edlica foron levadas a cabo por varios arquitectos como [[Jos\u00e9 de la Pe\u00f1a de Toro]], [[Domingo de Andrade]] (o m\u00e1is importante dos arquitectos do momento), [[Fernando de Casas Novoa]], [[Sim\u00f3n Rodr\u00edguez]], [[Lucas Ferro Caaveiro]] ou [[Clemente Fern\u00e1ndez Sarela]]. Ademais, estes arquitectos foron os que levaron a cabo as m\u00e1is importantes construci\u00f3ns do barroco galego como o Claustro da [[Catedral de Lugo]], a [[Casa do Cabido]] ou a fachada do [[Convento de Santa Clara de Santiago de Compostela|Convento de Santa Clara]].\nEscultura.\nA escultura tam\u00e9n acadou un gran desenvolvemento durante a \u00e9poca barroca en Galicia. A figura de [[Francisco de Moure]] implica a transici\u00f3n dende o manierismo cara ao barroco, a trav\u00e9s dunha grande expresividade en rostros e xestos. O escultor de Sarria [[Gregorio Fern\u00e1ndez]] \u00e9 quen determina o rumbo estil\u00edstico que o barroco pleno tomar\u00e1 en Galicia. [[Mateo de Prado]] realizar\u00eda obras de grande importancia como o retablo maior da igrexa de [[Montederramo]] (ca. 1666) ou varias imaxes para a [[Catedral de Ourense]] ou o [[convento de San Domingos da Coru\u00f1a]]. Cr\u00e9ase neste momento un estilo que ser\u00e1 seguido por artistas posteriores como [[Pedro Taboada]], [[Miguel de Romay]] e [[Diego de Sande]], sobre todo en \u00e1mbito compostel\u00e1n. Xa do s\u00e9culo XVIII foron [[Benito Silveira]] ou [[Xos\u00e9 Gambino]], sendo este \u00faltimo o que marca a etapa final do barroco galego na escultura.\nPintura.\nA falta de escolas e de tradici\u00f3n pict\u00f3rica provocaron que as pinturas deste per\u00edodo sexan escasas e de non moita calidade. Exceptuando pinturas murais en catedrais e igrexas e algunhas partes pintadas de retablos e relicarios, non hai moitos nomes salient\u00e1beis. [[Antonio Puga]], por exemplo, ti\u00f1a orixe galega pero desenvolveu o seu labor en Madrid, dentro dun estilo moi semellante ao de Vel\u00e1zquez. Por outro lado, [[Xo\u00e1n Antonio Garc\u00eda de Bouzas]] era o pintor m\u00e1is reco\u00f1ecido do momento en Galicia, sendo as s\u00faas pinturas m\u00e1is famosas as que realizou na catedral compostel\u00e1.\nNeoclasicismo.\nO estilo neocl\u00e1sico foi realmente prematuro en Galicia por unha serie de casualidades de car\u00e1cter m\u00e1is administrativo que art\u00edstico. A chegada de enxe\u00f1eiros t\u00e9cnicos da Escola de Belas Artes de San Fernando de Madrid a Santiago de Compostela significou o comezo da imposici\u00f3n deste estilo academicista fronte ao barroco propiamente aut\u00f3ctono e xenu\u00edno.\nArquitectura.\nO arquitecto galego [[Domingo Lois Monteagudo]] foi o encargado de rematar a Porta de Acibecher\u00eda (1769) e a Capela da Comu\u00f1\u00f3n da Catedral compostel\u00e1, sendo este o primeiro momento no que aparecen elementos neoclasicistas na arquitectura galega. Por\u00e9n, o estilo realmente comezou a estenderse e a ter privilexio no pa\u00eds grazas a un grupo de enxe\u00f1eiros pertencentes ao corpo militar que se encontraban en Galicia por mor das empresas reformistas borb\u00f3nicas (construci\u00f3n de fortificaci\u00f3ns, redes viarias, o arsenal de Ferrol...). Estes enxe\u00f1eiros ti\u00f1an unha importante formaci\u00f3n t\u00e9cnica e unha marcada est\u00e9tica racionalista. Ademais das construci\u00f3ns de car\u00e1cter t\u00e9cnico militar, foron os quen realizaron alg\u00fans dos proxectos m\u00e1is singulares do momento en Galicia. Dous dos m\u00e1is destacados enxe\u00f1eiros pertencentes a este grupo son o franc\u00e9s [[Carlos Lemaur]] (autor dos planos do [[Pazo de Raxoi]] de Compostela) e o conquense [[Juli\u00e1n S\u00e1nchez Bort]] (quen dese\u00f1ou a fachada da [[Catedral de Lugo]]).\nEscultura e pintura.\nNo eido da escultura, ademais de nomes como os de [[Antonio Fern\u00e1ndez o vello]] ou [[Manuel de Prado Mari\u00f1o]], c\u00f3mpre destacar sobre todo o de [[Xos\u00e9 Ferreiro]], autor de numerosas obras que se poden atopar sobre todo en igrexas compostel\u00e1s. Na pintura volve haber unha ausencia de nomes importantes e de grandes encargos, a\u00ednda que se poden destacar os traballos de artistas como [[Manuel Arias Varela]], [[Gregorio Ferro]], [[Agust\u00edn Robles]] ou [[Juan Jos\u00e9 Cancela del R\u00edo]].\nIdade Contempor\u00e1nea.\nS\u00e9culo XIX.\nArquitectura.\nNa primeira metade do s\u00e9culo o estilo predominante continuar\u00e1 a ser o estilo neoclasicista e acad\u00e9mico que se impuxera a finais do s\u00e9culo anterior. Non \u00e9 unha \u00e9poca de gran desenvolvemento da arquitectura, xa que as continuas crises cambiaran o panorama respecto \u00e1s d\u00e9cadas anteriores. Por\u00e9n, a partir de mediados do s\u00e9culo, comezar\u00e1 a desenvolverse o estilo eclecticista, en ocasi\u00f3ns de car\u00e1cter historicista, que transformar\u00e1 notablemente o panorama da arquitectura galega do momento. Neste novo estilo escolleranse elementos arquitect\u00f3nicos de diferentes \u00e9pocas para unilos cunha liberdade que era impensable durante o per\u00edodo neoclasicista. Alg\u00fans dos nomes m\u00e1is destacados da arquitectura deste momento son os de [[Faustino Dom\u00ednguez Coumes-Gay|Faustino Dom\u00ednguez]], [[Alejandro Sesmero|Rodr\u00edguez Sesmero]] ou [[Manuel Felipe Quintana Ochaita]]. \u00c9 un estilo que tivo grande fortuna, e que se desenvolver\u00e1 ata a primeira metade do s\u00e9culo XX, xa en convivencia co [[modernismo]].\nPintura e escultura.\nDe novo, \u00e9 na segunda metade do s\u00e9culo cando podemos falar de certo avance no eido art\u00edstico. Na escultura destacar\u00e1 a tendencia naturalista de artistas como [[Juan Sanmart\u00edn Serna|Juan Sanmart\u00edn]], [[Isidoro Brocos]], [[Ram\u00f3n N\u00fa\u00f1ez F. Matheu|Ram\u00f3n N\u00fa\u00f1ez]] ou [[Rafael de la Torre Mir\u00f3n|Rafael de la Torre]].\n\u00c9 neste s\u00e9culo cando xorde a primeira xeraci\u00f3n de pintores galegos, comezando a tradici\u00f3n que chega ata os nosos d\u00edas. \u00c9 o caso de [[Jenaro P\u00e9rez Villaamil]] e [[Juan Jos\u00e9 Cancela del R\u00edo]], enmarcado dentro da corrente rom\u00e1ntica; [[Seraf\u00edn Avenda\u00f1o]], cunha pintura de car\u00e1cter naturalista; [[Modesto Brocos]], na vertente do realismo costumista e [[Dionisio Fierros]], precursor da pintura rexionalista. Este aumento de pintores no contexto da arte galega expl\u00edcase polo cambio social que supuxo a aparici\u00f3n dunha pequena burgues\u00eda cuns valores diferentes aos da pequena aristocracia tradicional.\nO s\u00e9culo p\u00e9chase coa co\u00f1ecida como [[Xeraci\u00f3n Doente]], un grupo formado por [[Jenaro Carrero Fern\u00e1ndez|Jenaro Carrero]], [[Ovidio Murgu\u00eda Castro|Ovidio Murgu\u00eda]], [[Ram\u00f3n Parada Justel|Parada Justel]] e [[Joaqu\u00edn Vaamonde Cornide|Joaqu\u00edn Vaamonde]], promesas da pintura galega no auxe do realismo que finaron todos prematuramente en torno ao ano 1900 por mor da tuberculose.\nS\u00e9culo XX.\nArquitectura.\nA comezos de s\u00e9culo desenv\u00f3lvese xunto ao eclecticismo de arquitectos como [[Pedro Mari\u00f1o]] a corrente modernista, especialmente nas cidades como [[A Coru\u00f1a]], onde tivo gran desenvolvemento. P\u00f3dense destacar os nomes de [[Julio Gal\u00e1n Carvajal]], [[Rafael Gonz\u00e1lez Villar]] e [[Antonio L\u00f3pez Hern\u00e1ndez]]. Por outro lado destacan [[Antonio Palacios Ramilo|Antonio Palacios]], [[Leoncio Bescansa]] e [[Manuel G\u00f3mez Rom\u00e1n]] cun estilo historicista moi particular e aut\u00f3ctono. \nNa obra de [[Antonio Tenreiro Rodr\u00edguez|Antonio Tenreiro]] obs\u00e9rvase a transici\u00f3n dende o modernismo, o eclecticismo e o art-nouveau cara a unha arquitectura de car\u00e1cter m\u00e1is racionalista, coa que a arquitectura galega entra plenamente na modernidade. Foi o encargado de dese\u00f1ar o [[edificio do Banco Pastor da Coru\u00f1a]], o cal foi o primeiro ra\u00f1aceos do pa\u00eds.\nDesde ent\u00f3n apareceu un conxunto de arquitectos que en maior ou menor medida intentaron achegar a li\u00f1a moderna da arquitectura internacional ao contexto galego, como [[Xos\u00e9 Bar Boo]], [[C\u00e9sar Portela]], [[Carlos Fern\u00e1ndez Gago]], [[Arturo Franco Taboada|Franco Taboada]] ou [[Iago Seara]]. Cabe destacar o pulo que a creaci\u00f3n do [[Colexio Oficial de Arquitectos de Galicia|Colexio de Arquitectos de Galicia]] (1973) e a [[Escola T\u00e9cnica Superior de Arquitectura da Coru\u00f1a|Escola Superior de Arquitectura da Coru\u00f1a]] (1975) supuxo para a creaci\u00f3n arquitect\u00f3nica galega.\nEscultura e pintura.\nA principios do s\u00e9culo XX, destacaron alg\u00fans pintores alleos \u00e1s vangardas e m\u00e1is pr\u00f3ximos ao modernismo e ao [[impresionismo]] como [[Fernando \u00c1lvarez de Sotomayor]], [[Francisco Llor\u00e9ns]], [[Alfredo Souto]], [[Xes\u00fas Corredoyra]], [[Felipe Bello Pi\u00f1eiro]] ou [[Germ\u00e1n Taibo]]. Nesta \u00e9poca foi importante tam\u00e9n a ilustraci\u00f3n, tanto en revistas como en carteis e publicidade, faceta en que traballaron [[M\u00e1ximo Ramos]], [[\u00c1lvaro Cebreiro]], os debuxantes da revista \"[[Alfar (1923)|Alfar]]\" [[Lu\u00eds Huici]] e [[Francisco Miguel]] e especialmente [[Alfonso Daniel Rodr\u00edguez Castelao|Daniel Rodr\u00edguez Castelao]].\nNo s\u00e9culo XX houbo unha xeraci\u00f3n de artistas que crean unha escola galega que conecta coas correntes internacionais, chamados Os Novos ou [[Os renovadores|Renovadores da arte galega,]] con nomes como os de [[Francisco Asorey]], [[Arturo Souto]], [[Camilo D\u00edaz Bali\u00f1o|Camilo D\u00edaz]], [[Carlos Maside]], [[Lu\u00eds Seoane]], [[Laxeiro]], [[Manuel Colmeiro Guimar\u00e1s|Colmeiro]] ou [[Isaac D\u00edaz Pardo]]. Dentro do [[surrealismo|movemento surrealista]] destacaron [[Maruxa Mallo]] e os irm\u00e1ns [[Eugenio Granell|Eugenio]] e [[Mario Granell]], que marcharon de Galicia, ou [[Urbano Lugr\u00eds Gonz\u00e1lez|Urbano Lugr\u00eds]].\nNa posguerra apareceron pintores como [[Manuel Pesqueira]], [[Manuel Prego de Oliver]], [[Jos\u00e9 Frau]], [[Xulia Minguill\u00f3n]], [[Felipe Criado Mart\u00edn|Felipe Criado]] e [[Isaac D\u00edaz Pardo]], que serviron de ponte \u00e1s correntes xurdidas a partir da d\u00e9cada dos sesenta como a abstracci\u00f3n e a pintura neofigurativa, nas que destacaron [[Antonio Lago Rivera]], [[Lu\u00eds Caruncho]], [[Leopoldo N\u00f3voa]], [[Xos\u00e9 Lodeira]], [[Alfonso Abelenda]], [[Reimundo Pati\u00f1o]], [[Xaime Quessada]], [[Elena Gago]], [[Alberto Datas]], [[Rafael Baixeras]], [[Ant\u00f3n Lamazares]], [[Menchu Lamas]], [[Xabier Correa Corredoira]].\nA escultura das d\u00e9cadas de 1950 e 1960 ampliou a linguaxe tradicional con autores como [[Xo\u00e1n Pi\u00f1eiro]], [[Manuel Garc\u00eda, Buci\u00f1os|Buci\u00f1os]], [[Xos\u00e9 Cid Menor|Xos\u00e9 Cid]], [[Camilo Otero]], [[Acisclo Manzano]], [[Silverio Rivas]] e [[Leopoldo N\u00f3voa]]. Escultores posteriores foron [[Mon Vasco]], [[Ram\u00f3n Conde]], [[Juan Oliveira]] e [[Elena Colmeiro]].\nOutras manifestaci\u00f3ns art\u00edsticas.\nNo s\u00e9culo XX desenvolv\u00e9ronse novas manifestaci\u00f3n art\u00edsticas ([[fotograf\u00eda]], [[cinema]], [[dese\u00f1o]], [[banda dese\u00f1ada]]...) que tam\u00e9n se viron reflectidas na arte galega:\nV\u00e9xase tam\u00e9n.\nLigaz\u00f3ns externas.\n[[Categor\u00eda:Arte de Galicia| ]]"}
{"id": "269703", "revid": "98629", "url": "https://gl.wikipedia.org/wiki?curid=269703", "title": "Pablo Contreras Fica", "text": "Pablo Andr\u00e9s Contreras Fica, nado en Santiago de Chile o 11 de setembro de 1978, \u00e9 un exfutbolista chileno. Xogaba na demarcaci\u00f3n de defensa central e foi internacional coa selecci\u00f3n chilena.\nTraxectoria.\nDebutou profesionalmente no ano 1997 no Colo-Colo chileno, ga\u00f1ando os t\u00edtulos de Clausura en 1997 e o torneo nacional en 1998. Ao comezo da tempada 1999/00 foi traspasado ao AS M\u00f3naco, equipo co que ga\u00f1ou a Liga e a Supercopa de Francia ese mesmo ano, por\u00e9n por problemas burocr\u00e1ticos tivo que deixar o equipo e fichar polo Racing Club de Avellaneda.\nA mediados do ano 2001 fichou por outro club europeo, o CA Osasuna, e ao ano seguinte por outro, o Sporting Clube de Portugal. O seu bo papel nestes equipos fan que o Celta de Vigo, recentemente clasificado para disputar a Liga de Campi\u00f3ns, se fixe nel e o fiche. Co equipo vigu\u00e9s chega ata oitavos de final na competici\u00f3n europea, perdendo contra o Arsenal FC ingl\u00e9s. Por\u00e9n o equipo descender\u00eda a Segunda Divisi\u00f3n a final de tempada. Ao longo dos seus cinco anos no Celta Contreras viviu o ascenso ao ano seguinte, unha clasificaci\u00f3n para a Copa da UEFA e un novo descenso no ano 2008. Finalmente deixou o equipo no mercado de inverno da tempada 2007/08.\nDespois do irse do equipo galego fichou por un breve per\u00edodo de tempo, seis meses, polo Sporting Braga e en xu\u00f1o dese mesmo ano recalou no PAOK Tesal\u00f3nica FC. Posteriormente volveu ao seu club de orixe, o Colo-Colo, antes de fichar polo Olympiakos FC. Finalmente fichou polo Melbourne Victory FC.\nCoa selecci\u00f3n.\nFoi internacional coa Selecci\u00f3n de f\u00fatbol de Chile en 67 ocasi\u00f3ns ata a data, debutando no ano 1997. Tam\u00e9n formou parte da Selecci\u00f3n Sub-23 que disputou os Xogos Ol\u00edmpicos de Sidney 2000, na que fixo un papel destacado e axudou ao equipo a acadar a medalla de bronce."}
{"id": "269704", "revid": "1093", "url": "https://gl.wikipedia.org/wiki?curid=269704", "title": "Illa Prince Edward", "text": ""}
{"id": "269711", "revid": "5863", "url": "https://gl.wikipedia.org/wiki?curid=269711", "title": "Wikirreto", "text": ""}
{"id": "269712", "revid": "5863", "url": "https://gl.wikipedia.org/wiki?curid=269712", "title": "Cabeza de Rubi\u00e1s", "text": ""}
{"id": "269715", "revid": "22570", "url": "https://gl.wikipedia.org/wiki?curid=269715", "title": "Gran Premio de Espa\u00f1a de 1977", "text": "O Gran Premio de Espa\u00f1a de 1977 foi unha carreira de F\u00f3rmula 1 celebrada no Circu\u00edto do Jarama en Madrid, Espa\u00f1a o 8 de maio de 1977. A carreira foi a quinta rolda da tempada de F\u00f3rmula Un.\nFoi ga\u00f1ado polo piloto Mario Andretti do equipo Lotus - Ford. Carlos Reutemann logrou co seu Ferrari o segundo lugar, mentres que Jody Scheckter completou o podio en terceira posici\u00f3n para o equipo Wolf - Ford.\nResumo da carreira.\nMario Andretti demostrou a s\u00faa boa forma coa pole position e Jacques Laffite do equipo Ligier deu a sorpresa, batendo a Niki Lauda para a segunda posici\u00f3n, con todo Lauda non puido tomar parte na carreira debido a unha fractura de costela. Ao principio, Andretti tomou a dianteira seguido por Laffite. Laffite deu caza a Andretti nas primeiras voltas, pero tivo que entrar en boxes cun pneum\u00e1tico picado, deixando a Andretti gozar da vitoria con Carlos Reutemann segundo. Hunt quedou terceiro, pero retirouse cun fallo de encendido, e o terceiro posto foi para John Watson ata que perdeu lugares debido a un trompo, deixando a Jody Scheckter na \u00faltima praza do podio.\nSegundo a BBC, esta foi a primeira vitoria dun coche de F\u00f3rmula 1 con efecto solo."}
{"id": "269719", "revid": "624", "url": "https://gl.wikipedia.org/wiki?curid=269719", "title": "Pietro Carafa", "text": ""}
{"id": "269721", "revid": "1888", "url": "https://gl.wikipedia.org/wiki?curid=269721", "title": "Justo Salvador Fortes", "text": "Justo Salvador Fortes Dom\u00ednguez, nado en 1846 e finado en Tui o 9 de outubro de 1904, foi un xornalista galego.\nTraxectoria.\nEstudou Dereito. Foi o primeiro director do peri\u00f3dico \"La Integridad\". Casou con Dolores Orozco Troncoso."}
{"id": "269722", "revid": "1888", "url": "https://gl.wikipedia.org/wiki?curid=269722", "title": "Justo Salvador Fortes Dom\u00ednguez", "text": ""}
{"id": "269725", "revid": "29398", "url": "https://gl.wikipedia.org/wiki?curid=269725", "title": "Mauricio Pinilla", "text": "Mauricio Ricardo Pinilla Ferrera, nado en Santiago de Chile o 4 de xu\u00f1o de 1984, \u00e9 un futbolista chileno que xoga na demarcaci\u00f3n de dianteiro. O seu club actual \u00e9 o Atalanta BC.\nTraxectoria.\nFormouse nas categor\u00edas inferiores do Club Universidad de Chile, debutando co primeiro equipo no ano 2002 e anotando 20 goles nos 39 encontros disputados. Esta grande actuaci\u00f3n fai que o fiche o Inter de Mil\u00e1n, a\u00ednda que ser\u00eda cedido ao Chievo Verona, onde non tivo moita continuidade polo que foi cedido de novo no mercado invernal ao Celta de Vigo que buscaba evitar o descenso a Segunda Divisi\u00f3n, obxectivo que non acadou. O seu inicio en Vigo foi prometedor, anotando dous goles ante o Deportivo Alav\u00e9s na Copa do Rei, por\u00e9n ser\u00eda os \u00fanicos goles que anotar\u00eda, rematando a tempada apartado do equipo. Pese a todo chegar\u00eda a debutar na Liga de Campi\u00f3ns co equipo galego.\nAo ano seguinte foi traspasado ao Sporting de Lisboa, de onde sa\u00edu cedido a causa do baixo rendemento, esta vez ao Racing de Santander. En 2006 foi fichado polo Heart of Midlothian FC escoc\u00e9s, por en\u00e9sima vez non tivo a continuidade necesaria polo que foi cedido ao seu club de orixe, o Club Universidad de Chile, onde tampouco deu o rendemento esperado.\nNo ano 2008 fichou polo CR Vasco da Gama brasileiro, equipo que rematou perdendo a categor\u00eda a final de tempada. Ao ano seguinte fichou polo Apolon Limassol chipriota, onde rematar\u00eda contrato sen ter ofertas doutros clubs.\nEn 2009 fichou polo US Grosseto FC da Serie B italiana, onde recuperou a capacidade goleadora, alcanzando o r\u00e9cord de goles en partidos consecutivos, ao superar os 11 goles de Gabriel Batistuta. Ao ano seguinte foi traspasado ao US Citt\u00e0 di Palermo, da Serie A, de onde foi cedido ao Cagliari Calcio nun primeiro momento e despois en propiedade."}
{"id": "269731", "revid": "109216", "url": "https://gl.wikipedia.org/wiki?curid=269731", "title": "Asia Occidental", "text": "Asia Occidental ou do Oeste, tam\u00e9n llamada Asia do Suroeste (o Suroccidental), \u00e9 unha subrexi\u00f3n definida pola ONU que abrangue a zona occidental de Asia, inclu\u00edndo os pa\u00edses do C\u00e1ucaso. \u00c9 practicamente equivalente \u00e1s expresi\u00f3ns Oriente Medio ou Oriente Pr\u00f3ximo, que describen a posici\u00f3n xeogr\u00e1fica en relaci\u00f3n coa distancia dende Europa m\u00e1is que a unha localizaci\u00f3n dentro de Asia. Debido a que isto \u00e9 percibido como eurocentrismo, as organizaci\u00f3ns internacionais como as Naci\u00f3ns Unidas, substitu\u00edron os termos Oriente Medio ou Oriente Pr\u00f3ximo por \"Asia Occidental\". Esta rexi\u00f3n e Europa son nomeadas colectivamente como Eurasia Occidental."}
{"id": "269733", "revid": "89787", "url": "https://gl.wikipedia.org/wiki?curid=269733", "title": "Deserto sirio", "text": "O deserto sirio (en \u00e1rabe: \u0628\u0627\u062f\u064a\u0629 \u0627\u0644\u0634\u0627\u0645, b\u0101diyat ash-sh\u0101m) \u00e9 unha combinaci\u00f3n de estepa e deserto que se atopa no norte da pen\u00ednsula de Arabia e abrangue 500.000 quil\u00f3metros cadrados. O deserto \u00e9 moi rochoso e chan.\nO deserto sirio \u00e9 parte da rede Al-Hamad, que incl\u00fae partes de Turqu\u00eda, Siria, Iraq, Xordania e Arabia Saudita. Limita \u00f3 oeste co val de Orontes, e a s\u00faa fronteira polo leste \u00e9 o \u00c9ufrates.\nNo norte, o desierto d\u00e1 paso \u00e1s zonas m\u00e1is f\u00e9rtiles de herba. No sur, percorre os desertos do sur da pen\u00ednsula de Arabia. Moitos pequenos desertos existen no deserto de Siria, como Palmira. Damasco at\u00f3pase nun oasis. A paisaxe do desierto formouse por fluxos de lava volc\u00e1nica da rexi\u00f3n de Jebel Druso no sur de Siria."}
{"id": "269734", "revid": "29398", "url": "https://gl.wikipedia.org/wiki?curid=269734", "title": "David Goldar G\u00f3mez", "text": "David Goldar G\u00f3mez, nado en Romai (Portas) o 15 de setembro de 1994, \u00e9 un futbolista galego. Xoga na demarcaci\u00f3n de defensa central na UD Ibiza, da Segunda divisi\u00f3n espa\u00f1ola.\nTraxectoria.\nFormouse nas categor\u00edas inferiores do Celta de Vigo, sendo capit\u00e1n do equipo na categor\u00eda de xuvenil en Divisi\u00f3n de Honra.\nNo ano 2013 pasou a formar parte do equipo do Celta de Vigo B, debutando co primeiro equipo o 3 de maio ante o CA Osasuna.\nO 15 de xu\u00f1o de 2017, anunciouse a s\u00faa fichaxe polo Pontevedra CF."}
{"id": "269735", "revid": "32797", "url": "https://gl.wikipedia.org/wiki?curid=269735", "title": "Partido Radical Socialdem\u00f3crata", "text": "O Partido Radical Socialdem\u00f3crata (PRSD), tam\u00e9n co\u00f1ecido e autodenominado como Partido Radical, \u00e9 un partido pol\u00edtico chileno liberal-socialista de centro e centroesquerda, foi fundado en 1994 tras a fusi\u00f3n do Partido Radical e a Socialdemocracia chilena. O PRSD declarase o continuador do Partido Radical de Chile fundado en 1863, que se orixinou a partir da parte extrema do Partido Liberal.\nEst\u00e1 presente en todo o pa\u00eds, e agora pertence \u00e1 \"Nueva Mayor\u00eda\". Tam\u00e9n \u00e9 afiliado \u00e1 Internacional Socialista. Ten relaci\u00f3ns pol\u00edticas estreitas co Partido Socialdem\u00f3crata de Alema\u00f1a, a Fundaci\u00f3n Friedrich Ebert, a Uni\u00f3n C\u00edvica Radical da Arxentina, o Partido Radical Dan\u00e9s, o Partido Liberal Radical Su\u00edzo e o Partido Radical de Esquerda Franc\u00e9s. O presidente do partido \u00e9 Xos\u00e9 Antonio G\u00f3mez .\nSegundo o Servicio Electoral do pa\u00eds, \u00e9 o sexto partido m\u00e1is grande en militantes do pa\u00eds, con 83.373 membros ao 2012. Ten estreitas conexi\u00f3ns coa Francmasonar\u00eda do pa\u00eds, especialmente coa Gran Lox\u00eda de Chile."}
{"id": "269742", "revid": "5863", "url": "https://gl.wikipedia.org/wiki?curid=269742", "title": "Georg B\u00fcchner", "text": "Karl Georg B\u00fcchner, nado en Riedstadt 17 de outubro de 1813 e finado en Z\u00faric o 19 de febreiro de 1837, foi un escritor, naturalista e revolucionario alem\u00e1n, considerado un dos m\u00e1is grandes escritores da era Vorm\u00e4rz, irm\u00e1n do m\u00e9dico e fil\u00f3sofo Ludwig B\u00fcchner.\nTraxectoria.\nNaceu na localidade de Goddelau, agora integrada en Riedstadt, daquela no Gran Ducado de Hesse, fillo do m\u00e9dico Ernst B\u00fcchner, que fora cirurxi\u00e1n nos ex\u00e9rcito de Napole\u00f3n. En 1816 a familia mudouse a Darmstadt, ao contratar a cidade ao pai de B\u00fcchner como m\u00e9dico da cidade e do hospital;\nB\u00fcchner estudou na academia do te\u00f3logo Carl Weitershausen, onde recibiu unha formaci\u00f3n human\u00edstica, cun importante \u00e9nfase nas linguas, franc\u00e9s, lat\u00edn e grego. A partir de 1825 continuou os estudos no \"Paedagogium Darmstadium\", que daba grande \u00e9nfase \u00e1 formaci\u00f3n cl\u00e1sica, ademais de franc\u00e9s, lat\u00edn e grego tam\u00e9n aprendeu italiano. En 1831 comezou os seus estudos de medicina en Estrasburgo, e al\u00ed comezou a se interesar tam\u00e9n pola literatura francesa e mailo pensamento pol\u00edtico. En especial exerceron influencia nel as teor\u00edas do socialismo ut\u00f3pico de Fran\u00e7ois-No\u00ebl Babeuf e Claude Henri de Saint-Simon. En 1833 pasou a Gie\u00dfen para continuar os seus estudos na universidade local.\nExilio.\nEntrementres B\u00fcchner continuaba os seus estudos, estableceu, xunto a varios compa\u00f1eiros de Darmstadt que estudaban en Gie\u00dfen e outros estudantes, unha sociedade secreta, seguindo o modelo franc\u00e9s, dedicada \u00e1 causa revolucionaria. En xullo de 1834, coa colaboraci\u00f3n do te\u00f3logo evanx\u00e9lico Friedrich Ludwig Weidig, publicou o panfleto revolucionario \"Der Hessische Landbote\", cr\u00edtico coas inxustizas sociais no Gran Ducado de Hesse. Acusado polas autoridades de traiz\u00f3n, arrestaron a Weidig, que morreu en prisi\u00f3n despois de sufrir torturas.\nMentres, B\u00fcchner consegu\u00eda fuxir a Estrasburgo, onde escribiu a maior\u00eda da s\u00faa obra literaria e traduciu d\u00faas pezas do literato franc\u00e9s Victor Hugo, \"Lucr\u00e8ce Borgia\" e \"Marie Tudor\". Dous anos despois publicou a disertaci\u00f3n m\u00e9dica , \"M\u00e9moire sur le Syst\u00e8me Nerveux du Barbeaux (Cyprinus barbus L.)\". En outubro de 1836, despois de recibir o seu doutoramento, foi designado pola Universidade de Z\u00faric como profesor de anatom\u00eda. Al\u00ed pasou os seus derradeiros meses escribindo e ensinando ata o seu pasamento por tifo aos vinte e tres anos de idade.\nObra.\nA s\u00faa primeira peza teatral \"Dantons Tod\", sobre a Revoluci\u00f3n Francesa, publicouse en 1835. Seguiulle \"Lenz\", un fragmento de novela baseada na vida do poeta Jakob Michael Reinhold Lenz e publicada por primeira vez parcialmente na \"Deutsche Revue\" de Karl Gutzkow e Wienberg. En 1836 escribiu a s\u00faa segunda peza teatral \"Leonce und Lena\", na que satiriza \u00e1 nobreza. A s\u00faa obra m\u00e1is co\u00f1ecida, que quedou inconclusa, \u00e9 \"Woyzeck\", notable por extraer os seus principais personaxes da clase traballadora.\nLegado.\nContra 1870 B\u00fcchner estaba case totalmente esquecido en Alema\u00f1a, ata que Karl Emil Franzos editou as s\u00faas obras, que m\u00e1is tarde exerceron unha importante influencia nos movementos naturalista e expresionista. Arnold Zweig describiu a \"Lenz\", a \u00fanica obra de B\u00fccher de ficci\u00f3n en prosa, como o comezo da prosa europea moderna.\nAlban Berg adaptou Woyzeck, nunha \u00f3pera \"Wozzeck\" que estreou en 1925 e Werner Herzog nun filme, \"Woyzeck\", en 1979.\nO premio literario m\u00e1is importante de Alema\u00f1a, o Premio Georg B\u00fcchner, leva o seu nome. Creado en 1923, conc\u00e9dese anualmente."}
{"id": "269743", "revid": "1131", "url": "https://gl.wikipedia.org/wiki?curid=269743", "title": "Estaci\u00f3n da Coru\u00f1a-San Diego", "text": "A Coru\u00f1a\u2013San Diego \u00e9 unha estaci\u00f3n de ferrocarril da cidade da Coru\u00f1a, dedicada exclusivamente ao tr\u00e1fico de mercador\u00edas, que d\u00e1 servizo ao porto. Entrou en servizo en 1967.\nAs s\u00faas principais actividades son ou foron a exportaci\u00f3n de peixe, madeiras, ferro, cinc, carb\u00f3n e contedores procedentes do porto. Existe outra estaci\u00f3n na cidade, a de San Cristovo, dedicada exclusivamente ao tr\u00e1fico de viaxeiros.\nEn 2014 foi suprimida a li\u00f1a regular de contedores e o PXOUM prev\u00e9 a desafectaci\u00f3n destes terreos para o tr\u00e1fico ferroviario unha vez se po\u00f1a en servizo unha nova terminal que se ha constru\u00edr no Porto Exterior."}
{"id": "269753", "revid": "5863", "url": "https://gl.wikipedia.org/wiki?curid=269753", "title": "Vincios", "text": ""}
{"id": "269754", "revid": "31997", "url": "https://gl.wikipedia.org/wiki?curid=269754", "title": "Elecci\u00f3ns xerais de Espa\u00f1a de 1873", "text": "A elecci\u00f3ns xerais de 1873 en Espa\u00f1a celebr\u00e1ronse o 10 de maio de 1873 baixo sufraxio universal masculino. Foron convocadas polo presidente da Primeira Rep\u00fablica Espa\u00f1ola, Estanislao Figueras, coa intenci\u00f3n de elaborar unha nova constituci\u00f3n. En total foron escollidos uns 383 deputados, ademais dos 15 de Porto Rico e os 18 de Cuba.\nAs elecci\u00f3ns, con todo, desenvolv\u00e9ronse en condici\u00f3ns moi pouco ortodoxas, e a s\u00faa representatividade resultou rid\u00edcula ata para a \u00e9poca, pois non se presentaron \u00e1s elecci\u00f3ns nin os mon\u00e1rquicos carlistas, que estaban en guerra desde 1872, nin os mon\u00e1rquicos afonsinos de C\u00e1novas del Castillo, nin os republicanos unitarios, nin tan sequera as incipientes organizaci\u00f3ns obreiras adscritas \u00e1 Internacional, que se pronunciaron pola abstenci\u00f3n. Foron posiblemente os comicios coa participaci\u00f3n m\u00e1is baixa da historia de Espa\u00f1a.\nDeputados das provincias galegas.\nOs deputados que obtiveron un escano no Congreso polos distritos galegos nestas elecci\u00f3ns foron:"}
{"id": "269760", "revid": "17467", "url": "https://gl.wikipedia.org/wiki?curid=269760", "title": "Elecci\u00f3ns Xerais de 1873 en Espa\u00f1a", "text": ""}
{"id": "269761", "revid": "1888", "url": "https://gl.wikipedia.org/wiki?curid=269761", "title": "Indalecio Armesto y Cobi\u00e1n", "text": ""}
{"id": "269762", "revid": "89787", "url": "https://gl.wikipedia.org/wiki?curid=269762", "title": "Xenocidio de Ruanda", "text": "O Xenocidio de Ruanda foi un asasinato en masa da etnia tutsi por membros hutus que tivo lugar en 1994 no estado africano de Ruanda. \u00d3 longo de aproximadamente 100 d\u00edas (dende o asasinato de Juv\u00e9nal Habyarimana e Cyprien Ntaryamira o 6 de abril, ata mediados de xullo) m\u00e1is de 500.000 persoas foron asasinadas segundo estimaci\u00f3ns de Human Rights Watch. O n\u00famero total puido estar entre 500.000\u20131.000.000, ou o que \u00e9 o mesmo, o 20% da poboaci\u00f3n total do pa\u00eds. Foi o resultado da tensi\u00f3n e competici\u00f3n \u00e9tnica entre a minor\u00eda tutsi, que controlou o poder na rexi\u00f3n durante s\u00e9culos, e a maior\u00eda hutu, que conseguiu facerse co poder na rebeli\u00f3n de 1959\u201362.\nEn 1990, a Fronte Patri\u00f3tica Ruandesa (RPF), un grupo rebelde composto por refuxiados tutsis, invadiu o norte de Ruanda dende Uganda nun intento de derrotar o goberno hutu. Comezaron a guerra civil ruandesa, loitando contra o r\u00e9xime hutu, co apoio da \u00c1frica franc\u00f3fona e Francia. Este feito aumentou a tensi\u00f3n \u00e9tnica no pa\u00eds. En resposta, moitos hutu adher\u00edronse \u00e1 ideolox\u00eda do Poder Hutu, que contaba co apoio dos medios estatais e independentes.\nA ideolox\u00eda do Poder Hutu base\u00e1base en que os tutsi tentaban re-escravizar \u00f3s hutu e por iso deb\u00edan resistirse a toda costa. Os continuos conflitos deron como resultado o desprazamento dun gran n\u00famero de hutus no norte, as\u00ed como peri\u00f3dicos asasinatos hutus de tutsis no sur. A presi\u00f3n internacional e o goberno hutu de Juv\u00e9nal Habyarimana acabaron coa guerra en 1993. T\u00ed\u00f1ase intenci\u00f3n de implementar os Acordos de Arusha.\nO asasinato de Habyarimana en abril de 1994 desencadeou un reacci\u00f3n violenta dos hutus, que asasinaron en masa \u00f3s tutsis (e tam\u00e9n a hutus opositores a prol da paz, que foron tomados por \"traidores\" e \"colaboradores\"). O xenocidio foi artellado por membros do Poder Hutu co\u00f1ecidos como Akazu, moitos dos cales ocupaban posici\u00f3ns de importancia no goberno da naci\u00f3n. O xenocidio foi apoiado e coordinado polo goberno nacional, as\u00ed como por militares, civ\u00eds e medios de comunicaci\u00f3n. Xunto cos militares, os principais responsables dos asasinatos foron d\u00faas milicias hutu organizadas con ese obxectivo polos partidos pol\u00edticos: \"Interahamwe\" e \"Impuzamugambi\". Ademais, hai que ter en conta que unha vez que o xenocidio foi posto en marcha, gran n\u00famero de civ\u00eds tomaron parte nos asasinatos. Co acordo de paz rematado, o RPF tutsi reiniciou a s\u00faa ofensiva, derrotando \u00f3 ex\u00e9rcito e tomando o control do pa\u00eds."}
{"id": "269763", "revid": "5863", "url": "https://gl.wikipedia.org/wiki?curid=269763", "title": "Servando Fern\u00e1ndez Victorio", "text": "Servando Fern\u00e1ndez-Victorio Arenas, nado en Galdo (Viveiro) en 1834 e finado en Barcelona o 20 de agosto de 1907, foi un avogado, xu\u00edz e pol\u00edtico galego.\nTraxectoria.\nLicenciado en Dereito pola Universidade de Madrid en 1858. Foi avogado en Viveiro, xu\u00edz de Vilamart\u00edn de Valdeorras, Xinzo de Limia e Barcelona e instru\u00edu inicialmente a causa polo asasinato do xeneral Prim. Despois foi maxistrado da Audiencia de C\u00e1ceres. Foi elixido deputado polo distrito de Lal\u00edn nas elecci\u00f3ns a Cortes Constitu\u00edntes de 1873. Na Restauraci\u00f3n foi candidato a deputado polo distrito de Viveiro en 1893 pero non foi elixido, ti\u00f1a como portavoz o peri\u00f3dico \"El Baluarte de Galicia\". Foi presidente da Audiencia de Manila (1890), e despois de Oviedo e Barcelona. Finou en San Gervasio (Barcelona) o 20 de agosto de 1907.\nReco\u00f1ecementos.\nCabaleiro da Real Orde de Isabel a Cat\u00f3lica, 1870.\nVida persoal.\nCasou aos 25 anos con Acacia Coci\u00f1a, filla de Vicente Manuel Coci\u00f1a Vizoso, e foi pai de Mar\u00eda de los Dolores, Nicol\u00e1s, Francisco, Antonio, Augusto, Concepci\u00f3n e Servando Fern\u00e1ndez-Victorio Coci\u00f1a."}
{"id": "269764", "revid": "1888", "url": "https://gl.wikipedia.org/wiki?curid=269764", "title": "Justo Mart\u00ednez y Mart\u00ednez", "text": ""}
{"id": "269766", "revid": "85894", "url": "https://gl.wikipedia.org/wiki?curid=269766", "title": "Mar\u00eda Jamardo", "text": "Mar\u00eda Jamardo Carballo, nada en Pontevedra en 1979, \u00e9 unha pol\u00edtica e periodista galega especializada en an\u00e1lise pol\u00edtica.\nTraxectoria.\nLicenciouse en Historia da Arte na Universidade de Salamanca, que completou con cursos de Dereito nesa universidade. Despois especializouse en mercadotecnia, tanto a nivel formativo como profesional, e en 2009 estableceu a s\u00faa propia axencia de mercadotecnia e publicidade.\nAfiliada a Sociedad Civil y Democracia, encargouse de coordinar a campa\u00f1a electoral desa formaci\u00f3n nas Elecci\u00f3ns Galegas de 2012, onde o SCD obtivo 16.000 votos. En abril de 2013 foi designada l\u00edder da formaci\u00f3n en Galicia. Presentouse \u00e1s primarias de SCD para substitu\u00edr o fundador do partido, Mario Conde, e foi elixida presidenta da formaci\u00f3n a nivel estatal en setembro de 2013.. Non obstante, dimitiu en febreiro de 2014, ante o perigo de inminente disoluci\u00f3n do seu partido.\nVida persoal.\nVive a cabalo entre Vigo e Madrid. Ten dous fillos."}
{"id": "269767", "revid": "22570", "url": "https://gl.wikipedia.org/wiki?curid=269767", "title": "A-9", "text": ""}
{"id": "269768", "revid": "839", "url": "https://gl.wikipedia.org/wiki?curid=269768", "title": "Le\u00f3n Esteban San Miguel", "text": "V\u00edctor de Santa Teresa, OCD, de nome secular Le\u00f3n Esteban San Miguel Erce, nado en Lekeitio, Biscaia, o 21 de abril de 1904 e finado o 4 de abril de 1995, foi un bispo cat\u00f3lico e relixioso carmelita descalzo que por 15 anos exerceu de ordinario da vigair\u00eda apost\u00f3lica de Kuwait.\nTraxectoria.\nNaceuo en Lekeitio en 1904, fillo de Vicente San Miguel e Paulina Erce. Logo de estudar en Villafranca, Navarra, comezou o noviciado na Orde dos Carmelitas Descalzos, onde profesou o 28 de xullo de 1921, tomando o nome de V\u00edctor de Santa Teresa.\nEstudou tres anos de filosof\u00eda (1922-1925) en Vitoria, e tres de teolox\u00eda no Carmelo de Bego\u00f1a (1925-1928). Recibiu a orde sacerdotal o 1 de xu\u00f1o de 1928 en Vitoria, \u00c1raba, e en outubro dese ano foi destinado \u00e1 India, onde cursou os estudos eclesi\u00e1sticos no Seminario de Puthempally at\u00e9 1929. Aprendeu a lingua local e exerceu como profesor de sociolox\u00eda no mesmo, at\u00e9 1966. Chegou a ser superior dos carmelitas no estado de Kerala.\nO 17 de marzo de 1966 a Santa Congregaci\u00f3n para a Propagaci\u00f3n da Fe elixiuno como administrador apost\u00f3lico da vigair\u00eda de Kuwait, logo da renuncia de Ubaldo Stella.\nO 31 de maio de 1976 foi elixido vigairo apost\u00f3lico de dita s\u00e9, e foi consagrado bispo o 16 de xullo de 1976, como bispo titular de Rusubbicari. Exerceu este cargo at\u00e9 o 5 de novembro de 1985. Retirouse \u00e1 India, onde seguiu a traballar at\u00e9 a s\u00faa morte o 4 de abril de 1995."}
{"id": "269769", "revid": "12452", "url": "https://gl.wikipedia.org/wiki?curid=269769", "title": "Vigair\u00eda apost\u00f3lica de Kuwait", "text": ""}
{"id": "269770", "revid": "839", "url": "https://gl.wikipedia.org/wiki?curid=269770", "title": "V\u00edctor de Santa Teresa", "text": ""}
{"id": "269772", "revid": "98629", "url": "https://gl.wikipedia.org/wiki?curid=269772", "title": "Elecci\u00f3ns xerais de Espa\u00f1a de 1876", "text": "As Elecci\u00f3ns Xerais de 20 de xaneiro de 1876 en Espa\u00f1a foron convocadas baixo o reinado de Afonso XII e tiveron car\u00e1cter constitu\u00ednte cuxo resultado foi a Constituci\u00f3n espa\u00f1ola de 1876, vigente ata 1931, na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nO 26 de agosto de 1875 as tropas de Joaqu\u00edn Jovellar e de Arsenio Mart\u00ednez Campos ocuparon La Seu d'Urgell, o que supuxo un importante rev\u00e9s para o carlismo en Catalu\u00f1a. O 12 de setembro, C\u00e1novas del Castillo cedeu transitoriamente a presidencia do goberno ao xeneral Joaqu\u00edn Jovellar para preparar o futuro pol\u00edtico da monarqu\u00eda afonsina.\nCaracter\u00edsticas.\nO n\u00famero de votantes para estas elecci\u00f3ns era de 3\u00a0989\u00a0612, votando soamente os var\u00f3ns maiores de 25 anos. As\u00ed, mediante sufraxio universal masculino elix\u00edronse 391 deputados durante os d\u00edas 20 e 23 de xaneiro de 1876.\nCortes constitu\u00edntes.\nO 15 de febreiro reun\u00edronse as Cortes Constitu\u00edntes coa misi\u00f3n de redactar e aprobar a Constituci\u00f3n espa\u00f1ola de 1876.\nDeputados por Galicia.\nOs deputados que obtiveron un escano no Congreso polos distritos galegos nestas elecci\u00f3ns foron:"}
{"id": "269773", "revid": "98629", "url": "https://gl.wikipedia.org/wiki?curid=269773", "title": "Ariel Ibagaza", "text": "Ariel Miguel Santiago Ibagaza, alcumado \"El Ca\u00f1o\", nado en Buenos Aires o 27 de outubro de 1976, \u00e9 un exfutbolista e actual adestrador de f\u00fatbol arxentino. Xogaba de centrocampista e foi internacional coa selecci\u00f3n arxentina. Actualmente \u00e9 o asistente do adestrador do Olympiacos F.C."}
{"id": "269774", "revid": "7802", "url": "https://gl.wikipedia.org/wiki?curid=269774", "title": "Real Armada Espa\u00f1ola", "text": ""}
{"id": "269775", "revid": "23204", "url": "https://gl.wikipedia.org/wiki?curid=269775", "title": "\u00c1ngel Luis Rodr\u00edguez D\u00edaz", "text": "\u00c1ngel Luis Rodr\u00edguez D\u00edaz, co\u00f1ecido simplemente como \u00c1ngel, nado en Santa Cruz de Tenerife o 26 de abril de 1987, \u00e9 un futbolista\u00a0espa\u00f1ol. Xoga de dianteiro e o seu equipo actual \u00e9 o Real Zaragoza."}
{"id": "269777", "revid": "89787", "url": "https://gl.wikipedia.org/wiki?curid=269777", "title": "Santiago Dur\u00e1n y Lira", "text": "Santiago Dur\u00e1n y Lira, nado na illa de San Sim\u00f3n (Redondela) en 1818 e finado en Manila (Filipinas) en 1881, foi un militar e pol\u00edtico galego.\nTraxectoria.\nFillo de mari\u00f1o, ingresou na Real Armada Espa\u00f1ola como gardamari\u00f1a no ano 1834. No 1841 foi destinado \u00e1 Habana como axudante de derrota e profesor dos gardamari\u00f1as, permanecendo al\u00ed ata 1848. Regresou \u00e1 pen\u00ednsula en 1851 onde continuou coa usa carreira na Armada ao mando de diferentes buques.\nNo 1868 foi nomeado Comandante de Mari\u00f1a na provincia de Barcelona, ata que no 1869 foi ascendido a contraalmirante, sendo nomeado Comandante Xeneral interino de Ferrol. Ocupou a carteira de Ministro de Mari\u00f1a no 1875 e m\u00e1is tarde entre 1879 e 1881 no goberno de C\u00e1novas del Castillo. Ao deixar o ministerio, o rei Afonso XII nomeouno membro do Conselleiro de Estado.\nO seu \u00faltimo destino foi nas illas Filipinas, onde exerceu como Comandante Xeneral do Apostadeiro das Illas Filipinas."}
{"id": "269778", "revid": "1888", "url": "https://gl.wikipedia.org/wiki?curid=269778", "title": "Ricardo Alzugaray Yang\u00fcas", "text": ""}
{"id": "269779", "revid": "88215", "url": "https://gl.wikipedia.org/wiki?curid=269779", "title": "Toch\u00e9", "text": "Jos\u00e9 Verd\u00fa Nicol\u00e1s, alcumado Toch\u00e9, nado en Santomera (Murcia) o 1 de xaneiro de 1983, \u00e9 un futbolista espa\u00f1ol. Xoga de dianteiro e o seu equipo actual \u00e9 o Real Oviedo.\nTraxectoria.\nNo mercado invernal da tempada 2013\u201314 fichou polo Deportivo da Coru\u00f1a polo que resta da campa\u00f1a, con opci\u00f3n a outra m\u00e1is. O seu debut produciuse o 1 de febreiro, nunha vitoria fronte ao Sabadell en Riazor (2\u20131) no que sa\u00edu de suplente e ademais anotou o seu primeiro gol como branquiazul.\nO 30 de xullo de 2015 anunciouse a s\u00faa fichaxe polo Real Oviedo, recente ascendido a Segunda Divisi\u00f3n, firmando por un ano."}
{"id": "269781", "revid": "15490", "url": "https://gl.wikipedia.org/wiki?curid=269781", "title": "Elecci\u00f3ns xerais de Espa\u00f1a de 1910", "text": "As elecci\u00f3ns xerais de Espa\u00f1a de 1910 foron convocadas o 8 de maio, trala crise do goberno conservador de Antonio Maura por mor da Semana Tr\u00e1xica de Barcelona en 1909, baixo sufraxio universal masculino. En total foron elixidos 404 deputados, e o partido m\u00e1is votado foi o Partido Liberal, dirixido por Jos\u00e9 Canalejas. O Partido Conservador quedou moi debilitado, e en Navarra presentouse en coalici\u00f3n con carlistas e integristas. Tam\u00e9n se presentou unha Conxunci\u00f3n Republicano-Socialista, dirixida polo escritor canario Benito P\u00e9rez Gald\u00f3s, que reuniu na coalici\u00f3n diversos grupos republicanos, o Partido Socialista Obrero Espa\u00f1ol, o Partido Republicano Radical e o Partido Republicano Democr\u00e1tico Federal. A Uni\u00f3n Federal Nacionalista Republicana, unha vez rota a Solidariedade Catal\u00e1 presentouse en solitario e por primeira vez rompeu a hexemon\u00eda da Lliga Regionalista en Catalu\u00f1a.\nFoi elixido Presidente do Congreso o liberal conde de Romanones, que foi substitu\u00eddo en 1912 por Segismundo Moret; \u00e1 s\u00faa morte en 1913 accedeu \u00e1 Presidencia Miguel Villanueva. O Presidente do Senado foi Eugenio Montero R\u00edos.\nO xefe de goberno foi Jos\u00e9 Canalejas, que foi asasinado o 12 de novembro de 1912. Substitu\u00eduno ent\u00f3n o conde de Romanones que dimitiu o 27 de outubro de 1913 debido \u00e1 divisi\u00f3n interna do partido de Manuel Garc\u00eda Prieto, fundador do Partido Liberal Dem\u00f3crata. Ao mesmo tempo, tam\u00e9n houbo divisi\u00f3n no Partido Conservador cando Antonio Maura e Juan de la Cierva Pe\u00f1afiel non aceptaron o liderado de Eduardo Dato. M\u00e1is tarde crebou tam\u00e9n a Conxunci\u00f3n Republicano-Socialista, a pesar do relativo \u00e9xito obtido.\nDeputados das provincias galegas.\nOs deputados que obtiveron un escano no Congreso polos distritos galegos nestas elecci\u00f3ns foron:"}
{"id": "269782", "revid": "25871", "url": "https://gl.wikipedia.org/wiki?curid=269782", "title": "Manuel Neira Mart\u00ednez", "text": "Manuel Neira Mart\u00ednez, nado na Coru\u00f1a o 25 de maio de 1916, foi un futbolista e adestrador galego. Xogaba de defensa.\nTraxectoria.\nXogou no Deportivo da Coru\u00f1a d\u00faas tempadas e media entre 1939 e 1942, logrando o ascenso a Primeira Divisi\u00f3n na segunda delas pero sen poder debutar en primeira. Tras dous anos no Murcia, debutou co Granada en Primeira Divisi\u00f3n na tempada 1942\u201343, permanecendo d\u00faas campa\u00f1as no club.\nNa tempada 1944\u201345 volveu ao Deportivo da Coru\u00f1a en Primeira Divisi\u00f3n, sendo o defensa menos habitual do cadro adestrado por Ram\u00f3n de la Fuente. Participou nun \u00fanico partido, na xornada 7, nunha derrota a domicilio contra o Athletic Club (5\u20132). Relegado \u00e1 suplencia, compartiu banqui\u00f1o co outro defensa, Bernab\u00e9 Prieto, a\u00ednda que este \u00faltimo xogou m\u00e1is encontros. Ese ano os defensas titulares foron Pedrito e Jos\u00e9 Vara Mart\u00ednez. Ao remate da campa\u00f1a, o equipo descendeu a Segunda Divisi\u00f3n.\nEn 1952 substitu\u00edu a Eduardo Toba como adestrador do Fabril, permanecendo no cargo durante sete anos, ata que en 1959 marchou ao Viveiro.\nEn 1961 volveu tomar as rendas do Fabril, ocupando o cargo ata 1963."}
{"id": "269783", "revid": "15490", "url": "https://gl.wikipedia.org/wiki?curid=269783", "title": "Elecci\u00f3ns xerais de Espa\u00f1a de 1931", "text": "A primeira volta das elecci\u00f3ns xerais de Espa\u00f1a de 1931 ou elecci\u00f3ns a Cortes Constitu\u00edntes de 1931 celebrouse o 28 de xu\u00f1o de 1931. A segunda volta prolongouse, con diversas elecci\u00f3ns parciais, entre o 19 de xullo e o 8 de novembro. Tiveron lugar pouco despois da proclamaci\u00f3n da Segunda Rep\u00fablica Espa\u00f1ola co fin de elaborar unha nova constituci\u00f3n. A elas concorreron, por unha banda a Conxunci\u00f3n Republicano-Socialista, composta polo PSOE, os radicais de Lerroux, os radicalsocialistas, a Dereita Liberal Republicana de Alcal\u00e1-Zamora e a Acci\u00f3n Republicana de Aza\u00f1a, a\u00ednda que cada partido concorr\u00eda co seu propio programa. A dereita antirrepublicana concorreu dividida e non presentou candidaturas en parte das circunscrici\u00f3ns.\nAs elecci\u00f3ns deron un triunfo rotundo \u00e1 Conxunci\u00f3n Republicano-Socialista. A dereita e o centro republicanos (coa excepci\u00f3n dos radicais) quedaban reducidos a un papel testemu\u00f1al, en tanto que a dereita mon\u00e1rquica sufr\u00eda un serio rev\u00e9s. Como resultado a maior\u00eda das esquerdas no Parlamento (nucleada en torno a socialistas, radicalsocialistas e Acci\u00f3n Republicana, posto que radicais e progresistas abandonaron pronto a coalici\u00f3n) deu lugar ao denominado bienio reformista entre os anos 1931 e 1933.\nLei electoral.\nPor Decreto de 3 de xu\u00f1o de 1931 convoc\u00e1ronse as elecci\u00f3ns para o 28 de xu\u00f1o e estableceuse que as Cortes Constitu\u00edntes estar\u00edan compostas por unha soa C\u00e1mara elixida por sufraxio universal exclusivamente masculino e que a apertura das s\u00faas sesi\u00f3ns ter\u00eda lugar no Palacio do Congreso o d\u00eda 14 de xullo (aniversario da toma da Bastilla que en 1789 deu inicio \u00e1 Revoluci\u00f3n Francesa).\nAs Cortes decl\u00e1ranse investidas co m\u00e1is amplo poder constitu\u00ednte e lexislativo. Ante elas, axi\u00f1a que queden constitu\u00eddas, resignar\u00e1 os seus poderes o Primeiro Goberno Provisional da Segunda Rep\u00fablica Espa\u00f1ola, e fora cal fora o acordo das Cortes, dar\u00e1 conta dos seus actos.\nAs elecci\u00f3ns celebrar\u00edanse segundo a lei de 1907, amplamente modificada polo Decreto de 8 de maio de 1931. Mediante este decreto substitu\u00edase a elecci\u00f3n uninominal en pequenas circunscrici\u00f3ns, pola elecci\u00f3n por lista e provincia (ou cidade maior de 100.000 habitantes: Madrid, Barcelona, Valencia, Bilbao, Sevilla, Zaragoza, M\u00e1laga, C\u00f3rdoba, Granada e Murcia), mediante un sistema mixto entre maioritario e proporcional, que conced\u00eda unha ampla curm\u00e1 \u00e1 candidatura m\u00e1is votada, reservando un certo n\u00famero de postos \u00e1 minoritaria. A candidatura maioritaria obti\u00f1a o 80% dos escanos en xogo, a condici\u00f3n de que obtivese m\u00e1is do 20% dos votos emitidos, reserv\u00e1ndose o 20% restante \u00e1s minor\u00edas. Ademais de substitu\u00edr os pequenos distritos uninominais, un sistema que deixaba \"ancha canle \u00e1 coacci\u00f3n caciquil\", polas circunscrici\u00f3ns provinciais e das cidades de m\u00e1is 100.000 habitantes, a modificaci\u00f3n da lei electoral de 1907 tam\u00e9n estableceu que as mulleres e os sacerdotes puidesen presentarse como candidatos e que se rebaixase a idade m\u00ednima para votar de 25 a 23 anos. Tam\u00e9n se derrogou o pol\u00e9mico artigo 29 da Lei de 1907 que proclamaba elixidos aos candidatos dos distritos nos que s\u00f3 se presentou unha candidatura, unha artima\u00f1a profusamente utilizada na fraude electoral institucionalizada da Restauraci\u00f3n.\nResultados nas circunscrici\u00f3ns galegas.\nA Coru\u00f1a.\n16 escanos a elixir. Os 12 da maior\u00eda obt\u00edvoos a coalici\u00f3n entre FRG e PSOE, mentres os 4 da minor\u00eda \u00edan parar \u00e1 lista de galeguistas independentes.\nLugo.\n10 escanos a elixir. Na primeira votaci\u00f3n, declarada nula, imp\u00faxose a coalici\u00f3n entre PRR e DLR \u00e1 lista FRG-PSOE, volvendo facelo na repetici\u00f3n dos comicios do 23 de agosto: os 8 escanos da maior\u00eda para PRR-DLR e os 2 da minor\u00eda para a coalici\u00f3n galeguista e socialista.\nPontevedra.\n12 escanos a elixir: 7 para a coalici\u00f3n FRG-PRR-DLR, 4 para o PSOE e 1 para os galeguistas independentes.\nOurense.\n9 escanos a elixir: 5 foron obtidos pola Conxunci\u00f3n Republicano-Socialista, 3 pola coalici\u00f3n republicana e galeguista e 1 polos mon\u00e1rquicos."}
{"id": "269785", "revid": "25871", "url": "https://gl.wikipedia.org/wiki?curid=269785", "title": "Jos\u00e9 Rey Otero", "text": "Jos\u00e9 Rey Otero, nado na Coru\u00f1a o 6 de xaneiro de 1923 e finado na mesma cidade o 21 de decembro de 1971, foi un futbolista galego. Xogaba de dianteiro.\nTraxectoria.\nO seu primeiro equipo foi o Marte FC coru\u00f1\u00e9s, no que xogou na tempada 1941/42. De a\u00ed pasou ao Deportivo da Coru\u00f1a que o cedeu un ano ao Alcoyano e outro ao Ceuta.\nNa tempada 1944-45 debutou co Deportivo da Coru\u00f1a en Primeira Divisi\u00f3n, xogando tan s\u00f3 dous encontros no cadro adestrado por Ram\u00f3n de la Fuente. O seu debut produciuse na xornada 13, nunha derrota contra o Sabadell a domicilio (2\u20131). Na seguinte xornada repetiu titularidade, que rematou igualmente en derrota, nesta ocasi\u00f3n contra o Murcia (1\u20130). Nesa campa\u00f1a Rey era o \u00fanico atacante suplente, estando a dianteira titular formada por Juan Francisco Lezama, Jos\u00e9 Gonz\u00e1lez Caballero, Paquirri, Chao e Manuel Marqu\u00ednez. Ao remate da campa\u00f1a, o equipo descendeu a Segunda Divisi\u00f3n. Xogou un ano m\u00e1is no Deportivo, logrando ascender de novo \u00e1 Primeira Divisi\u00f3n."}
{"id": "269786", "revid": "5312", "url": "https://gl.wikipedia.org/wiki?curid=269786", "title": "Elecci\u00f3ns xerais de Espa\u00f1a de 1923", "text": "As elecci\u00f3ns xerais de Espa\u00f1a de 1923 foron convocadas para o 29 de abril de 1923 e celebradas baixo o sufraxio universal masculino.\nForon as derradeiras elecci\u00f3ns a Cortes Xerais convocadas na Restauraci\u00f3n borb\u00f3nica e, polo tanto, dentro do sistema de quendas de partidos din\u00e1sticos implantado coa Constituci\u00f3n espa\u00f1ola de 1876, carta magna que ser\u00eda suspendida en setembro dese mesmo ano polo golpe de Estado de Miguel Primo de Rivera. Quen ostentaba o cargo de presidente do Goberno ata a data das elecci\u00f3ns foi Manuel Garc\u00eda Prieto.\nAs elecci\u00f3ns estiveron marcadas pola debilidade extrema do sistema pol\u00edtico e a gran conflitividade social debido \u00e1 guerra do Rif e os disturbios en Barcelona. O Partido Conservador estaba sumido nunha profunda crise de liderado desde o asasinato de Eduardo Dato, mentres o Partido Liberal present\u00e1base moi dividido en diferentes facci\u00f3ns.\nA maior\u00eda liberal permitiu que os principais l\u00edderes liberal-progresistas ocupasen as principais maxistraturas do Estado. Melqu\u00edades \u00c1lvarez foi nomeado presidente do Congreso dos Deputados e \u00c1lvaro de Figueroa Torres-Mendieta foi o presidente do Senado. O xefe do goberno foi Manuel Garc\u00eda Prieto, elixido co apoio do Partido Liberal e do Partido Reformista.\nAmbas c\u00e1maras foron disoltas pola ditadura de Primo de Rivera cinco meses despois, o 13 de setembro de 1923.\nResultados en Galicia.\nGalicia contaba en 1923 con 45 deputados repartidos do seguinte xeito:"}
{"id": "269787", "revid": "85894", "url": "https://gl.wikipedia.org/wiki?curid=269787", "title": "Juan Francisco Lezama", "text": "Juan Francisco Lezama Garc\u00eda, nado en Bilbao o 24 de maio de 1916, foi un futbolista espa\u00f1ol. Xogaba de dianteiro.\nTraxectoria.\nNa tempada 1943\u201344\u00a0debutou co Deportivo da Coru\u00f1a\u00a0en Primeira Divisi\u00f3n, xogando tan s\u00f3 dous encontros esa campa\u00f1a no cadro adestrado por Ram\u00f3n de la Fuente. O seu debut produciuse con gol na xornada 23, nunha vitoria fronte ao Celta de Vigo no vello campo de Riazor (3\u20132). Volver\u00eda xogar na xornada seguinte, tam\u00e9n con gol, pero esta vez cun resultado desfavorable contra o Real Oviedo a domicilio (4\u20132). Nesa campa\u00f1a compartiu suplencia na dianteira xunto con Jos\u00e9 Guti\u00e9rrez Verd\u00edn e Vicente Valle.\nNa tempada 1944\u201345 foi titular en 22 encontros, conseguindo 2 goles. Formou parte da dianteira xunto con Jos\u00e9 Gonz\u00e1lez Caballero, Paquirri, Chao e Manuel Marqu\u00ednez. Ao remate da campa\u00f1a, o equipo descendeu a Segunda Divisi\u00f3n."}
{"id": "269790", "revid": "98629", "url": "https://gl.wikipedia.org/wiki?curid=269790", "title": "Elecci\u00f3ns xerais de Espa\u00f1a de 1933", "text": "O 19 de novembro de 1933 celebrouse a primeira volta das segundas elecci\u00f3ns xerais da Segunda Rep\u00fablica Espa\u00f1ola para as Cortes e foron as primeiras en que as votaron as mulleres exerceron o dereito ao voto. As elecci\u00f3ns deron a maior\u00eda aos partidos de centro-dereita e de dereitas, o que deu lugar ao denominado bienio radical-cedista ou bienio negro dos anos 1933-1936.\nA convocatoria das elecci\u00f3ns.\nO presidente da Rep\u00fablica Niceto Alcal\u00e1-Zamora decidiu resolver a crise suscitada pola disoluci\u00f3n da coalici\u00f3n republicano-socialista que sustentara ao goberno de Manuel Aza\u00f1a durante o primeiro bienio coa disoluci\u00f3n das Cortes elixidas en xu\u00f1o de 1931, porque creu que estas xa non representaban \u00e1 opini\u00f3n p\u00fablica dominante nese momento logo das fortes reacci\u00f3ns e tensi\u00f3ns que se viviron en Espa\u00f1a como consecuencia da pol\u00edtica reformista emprendida polo goberno social-aza\u00f1ista. E por iso buscou \"orientaci\u00f3n e harmon\u00eda definitiva, acudindo \u00e1 consulta directa da vontade xeral\", tal como dic\u00eda no pre\u00e1mbulo do decreto de convocatoria das elecci\u00f3ns.\nA nova lei electoral aprobada o 27 de xullo de 1933 introduciu alg\u00fans cambios respecto da que se aplicou nas elecci\u00f3ns anteriores de xu\u00f1o de 1931: elevouse ao 40% a cantidade de votos requirida por unha candidatura para triunfar na primeira volta, mentres que na segunda, que se celebrar\u00eda se ning\u00fan candidato chegaba a esa cifra, s\u00f3 pod\u00edan participar quen alcanzasen o 8% dos votos. Ademais posibilitouse o cambio na composici\u00f3n das candidaturas entre a primeira e a segunda voltas. Pero mant\u00edvose o esencial: era un sistema electoral maioritario de listas abertas que premiaba \u00e1s candidaturas que obtivesen m\u00e1is votos, polo que os partidos que conseguisen presentarse en coalici\u00f3n consegu\u00edan un maior n\u00famero de deputados que si se presentaban en solitario.\nResultados das elecci\u00f3ns.\nResultados nas circunscrici\u00f3ns galegas.\nA Coru\u00f1a.\n17 escanos a elixir. As dereitas, vencedoras en votos, obte\u00f1en 8 deputados; fronte aos tam\u00e9n 8 da segunda lista m\u00e1is votada, a formada pola coalici\u00f3n entre o Partido Republicano Gallego e o Partido Radical. O PRC obt\u00e9n o escano restante.\nLugo.\n10 escanos a elixir. Imponse con 6 escanos a coalici\u00f3n PRR-PRC, fronte aos 4 deputados electos polas dereitas.\nOurense.\n9 escanos a elixir: as dereitas obtiveron 5, fronte aos 4 do Partido Radical.\nPontevedra.\n13 escanos a elixir: os 10 das maior\u00edas ga\u00f1ounos a coalici\u00f3n entre PRR, PRC e PRLD, mentres os 3 das minor\u00edas adxudic\u00e1ronllos as dereitas."}
{"id": "269792", "revid": "1131", "url": "https://gl.wikipedia.org/wiki?curid=269792", "title": "Elecci\u00f3ns xerais de Espa\u00f1a de 1899", "text": "As Elecci\u00f3ns Xerais de 16 de abril de 1899 en Espa\u00f1a foron convocadas na minor\u00eda de idade de Afonso XIII, sendo rexente a s\u00faa nai Mar\u00eda Cristina de Habsburgo-Lorena. A s\u00faa base legal foi a Constituci\u00f3n espa\u00f1ola de 1876, vigente ata 1931 na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nEn base ao Pacto do Pardo de 24 de novembro de 1885 queda institu\u00eddo o sistema de quendas pac\u00edficas en exercicio do poder entre liberais e conservadores, que consolidou a Restauraci\u00f3n ata finais do s\u00e9culo XIX e principios do XX.\nO 26 de xu\u00f1o de 1890 o goberno liberal-fusionista reimplanta oficialmente o sufraxio universal na lexislaci\u00f3n electoral. O 10 de decembro de 1898 coa firma do Tratado de Par\u00eds de 1898 finaliza a Guerra Hispano-Estadounidense. O 28 de febreiro de 1899 cae o goberno de Pr\u00e1xedes Mateo Sagasta, dando comezo a nova quenda conservador.\nCaracter\u00edsticas.\nO 16 de marzo de 1899 seguindo o proceso de \"normalizaci\u00f3n\" conforme ao pactado entre as principais forzas pol\u00edticas, procedeuse \u00e1 disoluci\u00f3n das C\u00e1maras e \u00e1 convocatoria de elecci\u00f3ns legislativas.\nResultados.\nResultados en Galicia.\nOs deputados que obtiveron un escano no Congreso polos distritos galegos nestas elecci\u00f3ns foron:"}
{"id": "269793", "revid": "56817", "url": "https://gl.wikipedia.org/wiki?curid=269793", "title": "Woyzeck", "text": "Woyzeck \u00e9 unha obra teatral de Georg B\u00fcchner que comezou a escribir a mediados de 1836 e que \u00e1 s\u00faa morte en 1837 permanec\u00eda inconclusa, nun estado moi fragmentario. Postumamente varios autores, editores e tradutores complet\u00e1rona con numerosas e diferentes versi\u00f3ns que se levaron aos escenarios. Constit\u00fae unha das obras m\u00e1is representadas e influentes do repertorio teatral alem\u00e1n, que deixou unha fonda pegada no teatro alem\u00e1n do s\u00e9culo XX . A versi\u00f3n galega que data de 1984, traducida por Manuel Lourenzo e dirixida por X\u00falio Lago, foi a primeira montaxe do Centro Dram\u00e1tico Galego.\nHistoria e fontes.\nConsiderado un precursor do expresionismo, B\u00fcchner relata na obra os efectos deshumanizadores dos poderes sociais, seguindo a Woyzeck, un soldado explotado polos doutores e os oficiais do ex\u00e9rcito. Denominada \"traxedia da clase obreira\", \u00e9 un exemplo temper\u00e1 de peza protagonizada polos obreiros na literatura moderna alem\u00e1.\nA peza publicouse por vez primeira en 1879, nunha versi\u00f3n moi modificada realizada polo editor Karl Emil Franzos, por\u00e9n a primeira montaxe non foi ata o 8 de novembro de 1913 no Residenztheater de M\u00fanic. A historia bas\u00e9ase vagamente na vida de Johann Christian Woyzeck, un rapaz que queda orfo moi novo e que para subsistir traballa nunha f\u00e1brica de perrucas, pero non \u00e9 quen de se adaptar e ingresa no ex\u00e9rcito, e acabou matando a Christiane Woost, unha vi\u00fava coa que viv\u00eda, e finalmente foi decapitado en p\u00fablico o 27 de agosto de 1824. Cons\u00e9rvanse 31 escenas sen numerar da man de B\u00fcrcher escritas en folios tam\u00e9n sen numerar e que se asocian a catro estapas de desenvolvemento diferente, sen que quede claro como as quer\u00eda organizar, a\u00ednda m\u00e1is moitas das escenas son moi curtas e sen elaborar. O seu irm\u00e1n Ludwig non inclu\u00edu o manuscrito na edici\u00f3n das obras completas que publicou en 1850 por consideralo ilexible. Anos despois o editor Franzos tratou quimicamente as follas para facelas lexibles de novo e publicou unha versi\u00f3n moi modificada en \"Georg B\u00fcchner: S\u00e4mmtliche Werke und handschriftlicher Nachla\u00df\", d\u00e1ndolle ao personaxe principal o nome de Wozzeck por un erro de transcrici\u00f3n. En 1909 Paul Landau publicou outra versi\u00f3n en \"Georg B\u00fcchners gesammelte Schriften\" que foi a que Alban Berg tomou como base para a s\u00faa \u00f3pera Wozzeck. "}
{"id": "269795", "revid": "1131", "url": "https://gl.wikipedia.org/wiki?curid=269795", "title": "Conde de Bugallal", "text": ""}
{"id": "269796", "revid": "1888", "url": "https://gl.wikipedia.org/wiki?curid=269796", "title": "Francisco de Federico y Riestra", "text": ""}
{"id": "269797", "revid": "1888", "url": "https://gl.wikipedia.org/wiki?curid=269797", "title": "Alejandro Mon Landa y Landa", "text": ""}
{"id": "269798", "revid": "1888", "url": "https://gl.wikipedia.org/wiki?curid=269798", "title": "Alejandro Mon y Landa", "text": ""}
{"id": "269799", "revid": "1888", "url": "https://gl.wikipedia.org/wiki?curid=269799", "title": "Mariano Ord\u00f3\u00f1ez y Garc\u00eda", "text": ""}
{"id": "269805", "revid": "1888", "url": "https://gl.wikipedia.org/wiki?curid=269805", "title": "Rafael Vega Barrera", "text": ""}
{"id": "269809", "revid": "1888", "url": "https://gl.wikipedia.org/wiki?curid=269809", "title": "Ubaldo Azpiazu y Artazu", "text": ""}
{"id": "269811", "revid": "1888", "url": "https://gl.wikipedia.org/wiki?curid=269811", "title": "Eduardo O'Shea y Verdes Montenegro", "text": ""}
{"id": "269815", "revid": "5863", "url": "https://gl.wikipedia.org/wiki?curid=269815", "title": "Tesouro de Caldas", "text": ""}
{"id": "269818", "revid": "23204", "url": "https://gl.wikipedia.org/wiki?curid=269818", "title": "G\u00f6sta Rehn", "text": "Lars G\u00f6sta Rehn, nado en 1913 e finado o 1 de decembro de 1996, foi un economista sueco.\nTraxectoria.\nEstudou na Universidade e o \u201dInstituto de Investigaci\u00f3n Social\u201d (Socialinstitutet) de Estocolmo. Comezou a traballar como economista para a federaci\u00f3n sindical sueca na d\u00e9cada de 1930, adic\u00e1ndose a este traballo a tempo completo desde 1943. Foi profesor do Instituto de investigaci\u00f3n social desde 1973 at\u00e9 que se retirou.\nXunto con Rudolf Meidner, creou o chamado Modelo Rehn-Meidner, unha parte do denominado \"Modelo sueco\""}
{"id": "269826", "revid": "1888", "url": "https://gl.wikipedia.org/wiki?curid=269826", "title": "Raimundo Fern\u00e1ndez Villaverde Roca de Togores", "text": ""}
{"id": "269827", "revid": "45804", "url": "https://gl.wikipedia.org/wiki?curid=269827", "title": "HC Lev Poprad", "text": ""}
{"id": "269830", "revid": "1131", "url": "https://gl.wikipedia.org/wiki?curid=269830", "title": "Museo de Rande", "text": ""}
{"id": "269831", "revid": "98629", "url": "https://gl.wikipedia.org/wiki?curid=269831", "title": "Francisco Barber S\u00e1nchez", "text": "Francisco Barber S\u00e1nchez, nado en Zaragoza o 1 de decembro de 1873 e finado en Madrid o 25 de xullo de 1923, foi un avogado e pol\u00edtico espa\u00f1ol.\nTraxectoria.\nAvogado e secretario de Eduardo Cobi\u00e1n Roffignac, presentouse como candidato a deputado polo distrito de Chantada nas elecci\u00f3ns de 1910, pero non foi elixido. Foi designado deputado polo distrito de Xinzo de Limia polo artigo 29, en substituci\u00f3n do seu xefe Eduardo Cobi\u00e1n que renunciou \u00e1 acta por resultar elixido simultaneamente por Santa Cruz de Tenerife. Continuou sendo elixido deputado polo distrito de Xinzo de Limia nas sucesivas elecci\u00f3ns at\u00e9 1923. Foi redactor de \"Heraldo de Madrid\", \"El Imparcial\" e \"La Correspondencia de Espa\u00f1a\". Foi nomeado gobernador civil de Barcelona en maio de 1923."}
{"id": "269832", "revid": "5863", "url": "https://gl.wikipedia.org/wiki?curid=269832", "title": "Crism\u00f3n da Ermida", "text": ""}
{"id": "269839", "revid": "6279", "url": "https://gl.wikipedia.org/wiki?curid=269839", "title": "Jorge Fern\u00e1ndez", "text": ""}
{"id": "269840", "revid": "89787", "url": "https://gl.wikipedia.org/wiki?curid=269840", "title": "Carniv\u00e0le", "text": "Carniv\u00e0le \u00e9 unha serie de televisi\u00f3n estadounidense ambientada na Gran Depresi\u00f3n e no Dust Bowl. Conta a historia das vidas de dous disparatados grupos de persoas, o tempo que trata os temas da loita entre o ben e o mal, e o dilema do libre albedr\u00edo e do destino. Tam\u00e9n aparecen mesturados a teolox\u00eda cristi\u00e1 co gnosticismo e a masoner\u00eda, particularmente a da Orde dos templarios. A serie foi filmada en Santa Clarita (California), e noutras localizaci\u00f3n do sur de California.\n\"Carniv\u00e0le\" foi producida pola HBO e tivo d\u00faas tempadas entre o 14 de setembro de 2003 e o 27 de marzo de 2005.\nFoi creada por Daniel Knauf, que tam\u00e9n foi o seu produtor executivo canda Ronald D. Moore e Howard Klein. A m\u00fasica foi composta por Jeff Beal. Nick Stahl e Clancy Brown interpretan \u00f3s protagonistas Ben Hawkins e Justin Crowe, respectivamente.\nA cr\u00edtica louvou o estilo de \"Carniv\u00e0le\" pero cuestionou o enfoque e a execuci\u00f3n da historia. O seu primeiro episodio acadou un r\u00e9cord de audiencia para unha serie orixinal da HBO, pero a serie non foi quen de manter os espectadores na segunda tempada. \"Carniv\u00e0le\" foi cancelada despois de 24 episodios, acabando con catro das seis tempadas pretendidas. Ga\u00f1ou cinco premios Emmys no 2004, foi nomeada a outros dez, e recibiu outros moitos nomeamentos entre 2004 e 2006."}
{"id": "269841", "revid": "1888", "url": "https://gl.wikipedia.org/wiki?curid=269841", "title": "Eduardo Gasset y Chinchilla", "text": ""}
{"id": "269842", "revid": "1888", "url": "https://gl.wikipedia.org/wiki?curid=269842", "title": "Eugenio Montero y Villegas", "text": ""}
{"id": "269843", "revid": "1888", "url": "https://gl.wikipedia.org/wiki?curid=269843", "title": "Enrique Abella y Casariego", "text": ""}
{"id": "269845", "revid": "1888", "url": "https://gl.wikipedia.org/wiki?curid=269845", "title": "Francisco de Federico y Mart\u00ednez", "text": ""}
{"id": "269846", "revid": "12452", "url": "https://gl.wikipedia.org/wiki?curid=269846", "title": "\u00c1ngel Urzaiz y Cuesta", "text": ""}
{"id": "269847", "revid": "1888", "url": "https://gl.wikipedia.org/wiki?curid=269847", "title": "Augusto Gonz\u00e1lez Besada y Mein", "text": ""}
{"id": "269848", "revid": "1888", "url": "https://gl.wikipedia.org/wiki?curid=269848", "title": "Benigno Quiroga L\u00f3pez Ballesteros", "text": ""}
{"id": "269849", "revid": "1888", "url": "https://gl.wikipedia.org/wiki?curid=269849", "title": "Sen\u00e9n Canido y Pardo", "text": ""}
{"id": "269851", "revid": "1888", "url": "https://gl.wikipedia.org/wiki?curid=269851", "title": "Manuel Linares Astray", "text": ""}
{"id": "269852", "revid": "1888", "url": "https://gl.wikipedia.org/wiki?curid=269852", "title": "Guillermo Joaqu\u00edn de Osma y Scull", "text": ""}
{"id": "269853", "revid": "1888", "url": "https://gl.wikipedia.org/wiki?curid=269853", "title": "Constantino Velarde y Pla", "text": ""}
{"id": "269854", "revid": "1888", "url": "https://gl.wikipedia.org/wiki?curid=269854", "title": "Carlos Mar\u00eda Cortezo y Prieto", "text": ""}
{"id": "269855", "revid": "1888", "url": "https://gl.wikipedia.org/wiki?curid=269855", "title": "\u00c1lvaro L\u00f3pez de Carrizosa y de Giles", "text": ""}
{"id": "269856", "revid": "1888", "url": "https://gl.wikipedia.org/wiki?curid=269856", "title": "Ram\u00f3n Sanjurjo Neira y Pardi\u00f1as", "text": ""}
{"id": "269857", "revid": "1888", "url": "https://gl.wikipedia.org/wiki?curid=269857", "title": "Andr\u00e9s Avelino Montero y Villegas", "text": ""}
{"id": "269858", "revid": "1888", "url": "https://gl.wikipedia.org/wiki?curid=269858", "title": "Vicente P\u00e9rez y P\u00e9rez", "text": ""}
{"id": "269859", "revid": "1131", "url": "https://gl.wikipedia.org/wiki?curid=269859", "title": "Alejandro Quereizaeta Gonz\u00e1lez", "text": ""}
{"id": "269860", "revid": "6279", "url": "https://gl.wikipedia.org/wiki?curid=269860", "title": "Mireia Belmonte Garc\u00eda", "text": ""}
{"id": "269863", "revid": "98629", "url": "https://gl.wikipedia.org/wiki?curid=269863", "title": "Thubten Gyatso", "text": "Thubten Gyatso ou Thupten Gyatso (en tibetano \u0f0b, Wylie : Thub-bstan rgya-mtsho), nado o 12 de febreiro de 1876 en Thakpo Langdun e finado o 17 de decembro de 1933 en Lhasa, foi o 13\u00ba Dalai Lama. Entronizado en 1879, chegou ao poder en 1895 tras o rexente Demo Rinpoche."}
{"id": "269864", "revid": "17467", "url": "https://gl.wikipedia.org/wiki?curid=269864", "title": "Afonso S\u00e1nchez", "text": ""}
{"id": "269869", "revid": "98629", "url": "https://gl.wikipedia.org/wiki?curid=269869", "title": "Arquidiocese cat\u00f3lica latina de Toledo", "text": "A arquidiocese de Toledo (en lat\u00edn: \"Archidioecesis Toletana\") \u00e9 unha s\u00e9 metropolitana cat\u00f3lica de rito latino. En 2010 ti\u00f1a 636.477 bautizados sobre unha poboaci\u00f3n total de 719.482 habitantes. En 2009 foi nomeado arcebispo Braulio Rodr\u00edguez Plaza.\nHistoria.\nComezos e \u00e9poca visigoda.\nA diocese de Toledo foi erixida no s\u00e9culo I, e consid\u00e9rase fundador da mesma ao ap\u00f3stolo Santiago o Maior.\nNo s\u00e9culo IV foi elevada ao rango de arquidiocese metropolitana. \u00c9 segundo a tradici\u00f3n a diocese de maior importancia de Espa\u00f1a, polo que o seu arcebispo leva tam\u00e9n o t\u00edtulo de Primado de Espa\u00f1a.\nCoa chegada dos visigodos e, especialmente, logo da designaci\u00f3n de Toledo como capital do reino, a diocese estendeu a s\u00faa xurisdici\u00f3n sobre territorios da Cartaxinense que depend\u00edan eclesi\u00e1sticamente da s\u00faa capital, Carthago Spartaria (hoxe Cartagena). Como a s\u00e9 metropolitana de Carthago Spartaria estaba no territorio dominado polos bizantinos, o rei visigodo Gundemaro promoveu a celebraci\u00f3n dun s\u00ednodo que acordou elevar a Toledo ao rango de arquidiocese metropolitana.\nEntre o 400 e o 702 suced\u00e9ronse dezaoito concilios de Toledo, entre os cales salienta, pola s\u00faa importancia, o Terceiro Concilio de Toledo, pola conversi\u00f3n de Recaredo e da s\u00faa corte.\nDominaci\u00f3n musulm\u00e1 e reconquista.\nDurante a dominaci\u00f3n musulm\u00e1, Toledo deveu un basti\u00f3n do cristianismo, e mant\u00edvose a arquidiocese e a sucesi\u00f3n episcopal. No s\u00e9culo VIII tivo lugar unha persecuci\u00f3n aos cristi\u00e1ns que permanec\u00edan en Al-Andalus(os moz\u00e1rabes), que provocou migraci\u00f3ns cara aos reinos cristi\u00e1ns do norte da pen\u00ednsula. O rito da Igrexa hispana, ou rito moz\u00e1rabe, por\u00e9n, perviviu en Toledo, grazas aos moz\u00e1rabes que quedaron na cidade.\nO rei Afonso VI e os cristi\u00e1ns reconquistaron a cidade de Toledo en 1085, devolv\u00e9ndolle \u00e1 arquidiocese o seu antigo poder. O primeiro arcebispo deste per\u00edodo foi Bernardo de Cluny, membro da orde de Cluny. A s\u00e9 episcopal participou activamente na Reconquista, controlando o territorio conquistado e alentando \u00e1 expansi\u00f3n das ordes militares de Santiago, de Calatrava e de Alc\u00e1ntara.\nO 6 de marzo de 1101 o papa Pascual II confirmou Toledo como s\u00e9 primacial coa bula \"Actorum synodalium\". Neste per\u00edodo foi iniciada a construci\u00f3n da actual Catedral de Santa Mar\u00eda.\nDende a Reconquista.\nLogo da reconquista, durante o reinado dos Reis Cat\u00f3licos, foi nomeado arcebispo de Toledo Francisco Jim\u00e9nez de Cisneros, quen inaugurou a Universidade de Alcal\u00e1, cuxo territorio pertenc\u00eda ent\u00f3n \u00e1 arquidiocese; e participou activamente na pol\u00edtica do reino. Durante o reinado de Filipe II a corte foi trasladada a Madrid, mais a cidade seguiu a depender eclesi\u00e1sticamente de Toledo.\nDurante os dous \u00faltimos s\u00e9culos a arquidiocese sufriu varios episodios complicados. Coa invasi\u00f3n de Napole\u00f3n a arquidiocese foi saqueada, e o arcebispo fuxiu a Sevilla. Coas desamortizaci\u00f3ns de Mendiz\u00e1bal e Madoz comezou un conflito entre o goberno de Espa\u00f1a e a Santa S\u00e9, quedando durante un tempo a s\u00e9 vacante. Finalmente, a guerra civil espa\u00f1ola supuxo a destruci\u00f3n de gran parte do patrimonio art\u00edstico do arcebispado e a morte de 281 sacerdotes.\nLiturxia.\nCalendario particular.\nAdemais das celebraci\u00f3ns lit\u00farxicas com\u00fans \u00e1 Igrexa Cat\u00f3lica Latina, a arquidiocese celebra as seguintes festas no seu calendario:"}
{"id": "269871", "revid": "839", "url": "https://gl.wikipedia.org/wiki?curid=269871", "title": "Braulio Rodr\u00edguez Plaza", "text": ""}
{"id": "269884", "revid": "5863", "url": "https://gl.wikipedia.org/wiki?curid=269884", "title": "Feira de Betanzos", "text": "A feira de Betanzos \u00e9 un encontro comercial que se celebra na vila de Betanzos os d\u00edas 1 e 16 de cada mes (ag\u00e1s o 1 de decembro que pasa ao 30 de novembro). Est\u00e1 organizada polo concello, e regulada pola \"Ordenanza reguladora da venda ambulante\" de 2005. Ten lugar no Campo da Feira, entre a Praza dos irm\u00e1ns Garc\u00eda Naveira, o Cant\u00f3n de Claudino Pita e a r\u00faa do Castro.\nHistoria.\nO campo da feira de Betanzos ten a s\u00faa orixe no traslado da vila \u00e1 localizaci\u00f3n actual en 1219. O terreo, situado f\u00f3ra da muralla que protex\u00eda a vila, foi mercado ao mosteiro de Sobrado dos Monxes.\nEn 1341 o rei Fernando III de Castela concedeu un privilexio para realizar unha feira o primeiro d\u00eda de cada mes. En 1467 o rei Henrique IV de Castela concedeu a celebraci\u00f3n dunha feira franca do 1 ao 30 de novembro, na que se pod\u00eda comerciar con todo tipo de produtos sen necesidade de pagar impostos. En 1871 o municipio estableceu a celebraci\u00f3n dunha feira tam\u00e9n cada d\u00eda 16.\nDestacan as feiras que coinciden cun d\u00eda festivo, como o 1 de xaneiro (Aninovo), en que aumenta o consumo de chocolate con churros. O 1 de maio, D\u00eda Internacional dos Traballadores e Festa dos maios, adoita venderse flores, plantas e produtos da horta de primavera. O 16 de agosto, d\u00eda de San Roque son as Festas de San Roque de Betanzos. O 1 de novembro, D\u00eda de T\u00f3dolos Santos, adoitan venderse flores e casta\u00f1as coincidindo co magosto. O 30 de novembro, Santo Andr\u00e9, ten moita tradici\u00f3n por ser antigamente o d\u00eda final da feira franca."}
{"id": "269885", "revid": "22570", "url": "https://gl.wikipedia.org/wiki?curid=269885", "title": "Pantalone", "text": "Pantalone \u00e9 unha m\u00e1scara veneciana e un personaxe da Commedia dell\u2019arte.\nOrixe.\nPantalone nace en Venecia a mediados do s\u00e9culo XVI, representando o t\u00edpico comerciante, vellouqueiro, avarento e luxurioso; a s\u00faa orixe est\u00e1 no personaxe do \"Magnifico\" que recitaba co seu servo Zanni creando un contraste c\u00f3mico moi exitoso, como no canto carnavalesco de Anton Francesco Grazzini \"De' Zanni e de' Magnifichi\" (1559).\nA figura.\nA figura e a tipolox\u00eda do personaxe de Pantalone derivan directamente da do comerciante veneciano do s\u00e9culo XVI, unha longa zamarra negra que cobre uns calz\u00f3ns longos de cor vermella axustados \u00e1s pernas e cinxido ata os xeonllos como se poden ver representados en obras de numerosos pintores venecianos renacentistas como Vittore Carpaccio, Jacopo Bellini e seu fillo Giovanni, Veronese etc.\nUn dos primeiros actores da Commedia dell'Arte en actuar caracterizado de comerciante veneciano foi o c\u00e9lebre Giulio Pasquati de Padua, integrado na m\u00e1is famosa compa\u00f1\u00eda c\u00f3mica de principios do XVII, a Gelosi. En orixe Pantalone, como Arlequ\u00edn, sa\u00eda a escena s\u00f3 cos calz\u00f3ns vermellos, baril e agraciado, a m\u00e1scara negra co nariz curvo, unha barba cabr\u00faa, e un cinto no que pendura unha bolsa con di\u00f1eiro e un pequeno pu\u00f1al con dobre gume, cl\u00e1sica ferramenta de comerciantes e artes\u00e1ns locais, denominado pistolese.\nO car\u00e1cter.\nO car\u00e1cter de Pantalone est\u00e1 enteiramente baseado nos cartos e o ego, un vello vicioso que persegue \u00e1s mulleres pero que sempre \u00e9 rexeitado, fachendoso consid\u00e9rase de intelixencia brillante, pero que a cada paso conv\u00e9rtese en albo de toda clase de bromas e enganos. A pesar do seu car\u00e1cter sinistro e o tratamento inhumano que lle d\u00e1 aos que o rodean, Pantalone \u00e9 unha parte fundamental da comedia, frecuentemente aparecendo xa desde o comezo, e convert\u00e9ndose nunha das m\u00e1scaras m\u00e1is lonxevas da Commedia dell'Arte. Superou a reforma da comedia que supuxo a obra de Carlo Goldoni, a\u00ednda que perdeu o aspecto m\u00e1is c\u00f3mico para se aproximar ao pai arisco e avaro como aparece en \"I rusteghi\" e \"Sior Todero brontolon,\" chegando ao drama burgu\u00e9s como un m\u00e1is realista pai de familia que xa non se expresa en veneciano."}
{"id": "269888", "revid": "1131", "url": "https://gl.wikipedia.org/wiki?curid=269888", "title": "Froitos secos", "text": ""}
{"id": "269889", "revid": "56817", "url": "https://gl.wikipedia.org/wiki?curid=269889", "title": "Festa do requeixo de Corredoira", "text": "A festa do requeixo de Corredoira \u00e9 unha festa gastron\u00f3mica que ten lugar en Corredoira (Cerdedo-Cotobade) para exaltar o requeixo. Cel\u00e9brase desde 1980 a medidados de xu\u00f1o, coincidindo coas festas de Santo Ant\u00f3n (13 de xu\u00f1o) e Santa B\u00e1rbara.\nCaracter\u00edsticas.\nCorredoira \u00e9 unha parroquia de media monta\u00f1a, con gando vac\u00fan alimentado de pastos. O requeixo faise deixando callar o leite durante 24 e 36 horas. Despois d\u00e1selle forma deix\u00e1ndoo dous d\u00edas nun recipiente cil\u00edndrico de 12\u00a0cm de di\u00e1metro e 35\u00a0cm de altura, con buratos polos que vai soltando o soro. Cando est\u00e1 o suficientemente s\u00f3lido ret\u00edrase, para comelo en fresco con azucre, mel ou froitos secos. Tam\u00e9n se toma regado con vi\u00f1o ou con brandy."}
{"id": "269890", "revid": "1131", "url": "https://gl.wikipedia.org/wiki?curid=269890", "title": "Carlos Gonz\u00e1lez Besada", "text": "Carlos Gonz\u00e1lez Besada Gir\u00e1ldez, finado en Madrid en xaneiro de 1946, foi un avogado, diplom\u00e1tico e pol\u00edtico galego.\nTraxectoria.\nFillo de Augusto Gonz\u00e1lez Besada. Foi Vicec\u00f3nsul de Espa\u00f1a en Par\u00eds. Foi elixido deputado polo distrito de Lugo en 1919. Continuou como deputado por Lugo nas elecci\u00f3ns de 1920, e foi elixido deputado polo distrito de Monforte nas elecci\u00f3ns de 1923. Foi c\u00f3nsul de Espa\u00f1a en Matanzas, Porto Alegre e Bogot\u00e1. Herdou o t\u00edtulo de Marqu\u00e9s de Gonz\u00e1lez Besada \u00e1 morte da s\u00faa nai Carolina Gir\u00e1ldez en 1940."}
{"id": "269891", "revid": "1888", "url": "https://gl.wikipedia.org/wiki?curid=269891", "title": "Carlos Gonz\u00e1lez-Besada Gir\u00e1ldez", "text": ""}
{"id": "269892", "revid": "1888", "url": "https://gl.wikipedia.org/wiki?curid=269892", "title": "Carlos Gonz\u00e1lez Besada y Gir\u00e1ldez", "text": ""}
{"id": "269893", "revid": "89787", "url": "https://gl.wikipedia.org/wiki?curid=269893", "title": "Glomerulonefrite membranoproliferativa", "text": "A glomerulonefrite membranoproliferativa (GMP), tam\u00e9n co\u00f1ecida coma glomerulonefrite mesanxiocapilar \u00e9 unha glomerulonefrite (inflamaci\u00f3n do glom\u00e9rulo renal) caracterizada por dep\u00f3sitos na membrana basal glomerular e no mesanxio do ril.\nEsta glomerulonefrite \u00e9 a respons\u00e1bel dun 4% dos casos de s\u00edndrome nefr\u00edtica en nenos, e dun 7% destas en adultos.\nNon ha de ser confundida coa glomerulonefrite membranosa, onde a membrana basal glomerular est\u00e1 afecta, mais non o mesanxio.\nPatolox\u00eda.\nNa glomerulonefrite membranoproliferativa prod\u00facense dep\u00f3sitos intraglomerulares no mesanxio e na membrana basal glomerular.\n\u00c9 tam\u00e9n a nefropat\u00eda que m\u00e1is adoita estar asociada \u00e1 hepatite C.\nClasificaci\u00f3n.\nExisten tres tipos de GMP.\nTipo I.\n\u00c9, de lonxe, o tipo m\u00e1is com\u00fan. \u00c9 causado por dep\u00f3sitos de inmunocomplexos no ril. Est\u00e1 caracterizada polo dep\u00f3sito mesanxial e subendotelial destes inmunocomplexos.\nCrese que est\u00e1 asociado \u00e1 [[v\u00eda cl\u00e1sica do complemento.\nTipo II.\nA tipo II (\u00e1s veces chamada tam\u00e9n \"doenza de dep\u00f3sitos densos\") \u00e9 semellante \u00e1 tipo I. Por\u00e9n, crese asociada \u00e1 [[v\u00eda alternativa do complemento]].\nA remision espont\u00e1nea neste tipo \u00e9 infrecuente. De feito, o 50% dos doentes evolucionar\u00e1n a [[insuficiencia renal]] cr\u00f3nica terminal nun prazo de 10 anos.\nTipo III.\nA tipo III \u00e9 moi infrecuente, e \u00e9 caracterizada por unha mestura entre os dous tipos anteriores.\nIdentificouse un [[xene]] no [[cromosoma 1]] coma pos\u00edbel candidato a ser a orixe da doenza.\nV\u00e9xase tam\u00e9n.\nLigaz\u00f3ns externas.\n[[Categor\u00eda:Doenzas renais]]"}
{"id": "269894", "revid": "2520", "url": "https://gl.wikipedia.org/wiki?curid=269894", "title": "Glomerulonefrite mesanxiocapilar", "text": ""}
{"id": "269898", "revid": "98629", "url": "https://gl.wikipedia.org/wiki?curid=269898", "title": "Nicol\u00e1s V\u00e1zquez de Parga de la Riva", "text": "Nicol\u00e1s V\u00e1zquez de Parga de la Riva, nado en Lugo e finado en Madrid o 23 de febreiro de 1914, foi un pol\u00edtico galego.\nTraxectoria.\nFillo de Manuel V\u00e1zquez de Parga, foi elixido deputado polo distrito de Lugo en 1896. Continuou sendo elixido deputado polo distrito de Lugo at\u00e9 a s\u00faa morte en 1914. No momento da s\u00faa morte era director xeral de Propiedades e Dereitos.\nVida familiar.\nCasou con Mar\u00eda Valenzuela, e tivo cinco fillos."}
{"id": "269899", "revid": "1888", "url": "https://gl.wikipedia.org/wiki?curid=269899", "title": "Nicol\u00e1s V\u00e1zquez de Parga y de la Riva", "text": ""}
{"id": "269900", "revid": "98629", "url": "https://gl.wikipedia.org/wiki?curid=269900", "title": "Orde dos Carmelitas Descalzos", "text": "A Orde dos Carmelitas Descalzos (en lat\u00edn: \"Ordo Fratrum Discalceatorum Beatissimae Mariae Virginis de Monte Carmelo\") \u00e9 unha orde mendicante cat\u00f3lica, estabelecida en 1593 como unha reforma da Orde Carmelita por dous santos espa\u00f1ois, Tareixa de \u00c1vila e Xo\u00e1n da Cruz. Os membros desta orde engaden as sigas O.C.D ao final do seu nome. \nHistoria.\nO 24 de agosto de 1562 Tareixa de \u00c1vila fundou o primeiro mosteiro feminino de tipo erem\u00edtico en \u00c1vila, dedicado a San Xos\u00e9, co obxectivo de iniciar unha reforma dos carmelitas e de volver \u00e1 regra de 1247.\nEn 1566 Giovanni Rossi, padre xeneral dos carmelitas que recibira do Papa P\u00edo V o encargo de reformar a orde, autorizou a Tareixa de \u00c1vila fundar dous conventos masculinos, co nome de \"reformados\" ou \"descalzos\". Tareixa confiou ao frade Xo\u00e1n da Cruz o encargo de fundar o primeiro dos conventos en Duruelo.\nCatro anos m\u00e1is tarde o gran n\u00famero de vocaci\u00f3ns levaron \u00e1 fundaci\u00f3n dun colexio en Alcal\u00e1 de Henares para o estudo da reforma (dirixido por Xo\u00e1n da Cruz) e doutros dous conventos.\nEn 1587 o papa Sisto V erixiu \u00e1 secci\u00f3n reformada como congregaci\u00f3n aut\u00f3noma dentro da Orde Carmelita, dirixida por un vigairo xeral. En 1593 Clemente VIII deu total autonom\u00eda \u00e1 nova orde, separ\u00e1ndoa permanentemente da Orde Carmelita. \nA rama masculina da orde contaba, en 2021, con 3 978 frades, dos que 2 897 tam\u00e9n eran sacerdotes, o que significa un incremento con respecto os datos de 1950, cando sumaban un total de 3 128 membros."}
{"id": "269902", "revid": "89787", "url": "https://gl.wikipedia.org/wiki?curid=269902", "title": "Lu\u00eds Bar\u00e1", "text": "Xos\u00e9 Lu\u00eds Bar\u00e1 Torres, nado en Vilaboa o 9 de maio de 1965, \u00e9 un pol\u00edtico, fil\u00f3logo e profesor galego.\nTraxectoria.\nEstudou o Bacharelato no IES S\u00e1nchez Cant\u00f3n de Pontevedra, formando parte da 1\u00aa promoci\u00f3n que estudou Lingua Galega e Literatura no curso 1979-1980. Licenciouse en Filolox\u00eda Hisp\u00e1nica e Galego-Portuguesa pola Universidade de Santiago de Compostela.\nFoi profesor de Lingua Galega e Literatura no IES Torrente Ballester desde 1988 ata 1999 en que pediu a excedencia ao pasar a formar parte da corporaci\u00f3n municipal trala elecci\u00f3n de Miguel Anxo Fern\u00e1ndez Lores coma alcalde de Pontevedra, se ben xa vi\u00f1a exercendo como concelleiro na oposici\u00f3n desde 1995. En 2005, ao formarse o Bipartito na Xunta de Galicia, foi designado Director Xeral de Creaci\u00f3n e Difusi\u00f3n Cultural da Conseller\u00eda de Cultura. En 2009, ao non acadarse o suficiente n\u00famero de escanos para manter o Goberno nas elecci\u00f3ns ao Parlamento, foi destitu\u00eddo do seu cargo, sendo nomeado concelleiro non electo en Pontevedra (2009-2011). Tralas elecci\u00f3ns municipais de 2011 continuou no goberno grazas \u00e1 coalici\u00f3n do BNG e do PSdeG. Nas municipais de 2015 repetiu como concelleiro asumindo as \u00e1reas de Mobilidade, Patrimonio cultural e etnogr\u00e1fico e Centro Hist\u00f3rico, pero dende a s\u00faa elecci\u00f3n coma deputado no Parlamento de Galicia polo BNG, tralos comicios de 2016, as s\u00faas competencias quedaron reducidas a Patrimonio e Memoria Hist\u00f3rica. No ano 2019, tralas elecci\u00f3ns municipais, abandona a s\u00faa acta de concelleiro para continuar o seu labor como deputado, que v\u00e9n exercendo ata actualidade trala reelecci\u00f3n nas elecci\u00f3ns auton\u00f3micas de 2020.\nImpulsou a creaci\u00f3n da Feira Franca de Pontevedra, apoiado polo traballo de documentaci\u00f3n por parte do seu equipo de colaboradores. Tam\u00e9n traballou na declaraci\u00f3n do Ano Castelao (premio Voces de Pontevedra 2000), no Ano da M\u00fasica (premio da Cr\u00edtica de Galicia), no Sal\u00f3n do Libro infantil e Xuvenil e na Rede de Entidades Amigas da Lingua (REAL).\nColabora na recuperaci\u00f3n da memoria hist\u00f3rica, primeiro desde o seu cargo de Director Xeral de Creaci\u00f3n e Difusi\u00f3n Cultural e despois continuou o labor a trav\u00e9s do seu blog.\nColabora con artigos na publicaci\u00f3n dixital \"Pontevedra Viva\".\nVida persoal.\nLu\u00eds Bar\u00e1 \u00e9 o pai do poeta Diego Bar\u00e1 e de Sabela Bar\u00e1.\nPublicaci\u00f3ns.\nLimiar de: \"Cego\u00f1as no fondo da r\u00eda\" (Manuel Lourenzo Gonz\u00e1lez, 2015)"}
{"id": "269905", "revid": "98629", "url": "https://gl.wikipedia.org/wiki?curid=269905", "title": "Templo do Pobo", "text": "O Templo do Pobo, foi unha organizaci\u00f3n relixiosa fundada nos Estados Unidos no ano 1955 polo reverendo James Warren Jones (Jim Jones), baixo a denominaci\u00f3n de \"Igrexa Cristiana de Pentecostal\", pero que en cuesti\u00f3n de anos cambiou as s\u00faas crenzas relixiosas para chegar a soster unha mestura de comunismo e cristianismo, cunha doutrina ecl\u00e9ctica que integraba a oposici\u00f3n ao racismo, a deificaci\u00f3n do seu l\u00edder, a organizaci\u00f3n dunha comunidade marxista aut\u00e1rquica e a efectiva prohibici\u00f3n da apostas\u00eda dentro de dito culto.\nO Templo do Pobo estaba afiliado coa denominaci\u00f3n protestante Disc\u00edpulos de Cristo \u00e1 cal se uniu Jim Jones en 1952, at\u00e9 que fundou a s\u00faa propia comunidade relixiosa no ano 1955, usando a denominaci\u00f3n de Templo do Pobo na cidade de Indian\u00e1polis, Illinois, nos Estados Unidos onde Jones patrocinaba programas de beneficiencia en favor de pobres e xente sen fogar, ademais de abrir a s\u00faa congregaci\u00f3n \u00e1 poboaci\u00f3n negra da cidade, rexeitando as\u00ed a segregaci\u00f3n racial imperante ent\u00f3n no pa\u00eds. Cara a 1959 o Templo do Pobo comezou a requirirlle \u00f3s seus adherentes que intensificasen os seus v\u00ednculos deixando as\u00ed de lado as relaci\u00f3ns cos seus familiares alleos a congregaci\u00f3n, prohibindo que as festividades relixiosas fosen celebradas con persoas alleas a congregaci\u00f3n. Mentres tanto as ideas comunistas de Jones pasaron a ser o fundamento da orde relixiosa, a\u00ednda que os l\u00edderes do \"Templo do Pobo\" (inclu\u00eddo o propio Jim Jones) loitaron por evitar que a doutrina marxista da s\u00faa congregaci\u00f3n fose demasiado visible para os seus fieis.\nEn 1963, o Templo do Pobo comezou a aceptar oficialmente a idea de crear unha comunidade agraria autosuficiente e illada do resto da sociedade, baseada no comunismo e convocando todos os seus crentes a unirse a este esforzo e sa\u00edr da zona de Indian\u00e1polis. O punto elixido por Jim Jones para a nova sede da organizaci\u00f3n relixiosa foi a localidade de Ukiah en California, en 1965, cando xa a metade da congregaci\u00f3n estaba formada por xente de raza negra. A partir desta data, rotas as relacions amigables e familiares dos fregueses, Jim Jones manifestou a ruptura coa Biblia cristi\u00e1 e denunciou os Estados Unidos e o capitalismo coma o anticristo, proclamando que tan s\u00f3 o comunismo era a doutrina que aseguraba a salvaci\u00f3n dos seguidores do Templo do Pobo."}
{"id": "269907", "revid": "98629", "url": "https://gl.wikipedia.org/wiki?curid=269907", "title": "Ellie Goulding", "text": "Elena Jane Goulding, nada en Herefordshire o 30 de decembro de 1986, \u00e9 unha cantante, compositora e multiinstrumentista inglesa, m\u00e1is co\u00f1ecida como Ellie Goulding. Saltou \u00e1 fama en 2009 logo de ga\u00f1ar a enquisa \u00abSound of 2010\u00bb realizada pola BBC. Ademais por recibir o premio \u00e1 elecci\u00f3n dos cr\u00edticos nos premios Brit.1\nTraxectoria.\nDende moi xove, Ellie mostrou grande interese pola m\u00fasica. Aprendeu a tocar o clarinete e a guitarra antes dos quince anos, ademais de graduarse na Universidade de Kent en teatro. Sen moito \u00e9xito, comezou a promocionarse no seu pa\u00eds natal co lanzamento do seu primeiro EP chamado \"An Introduction to Ellie Goulding\" e o seu primeiro sinxelo \u00abUnder the Sheets\u00bb. Posteriormente lanzou \u00abStarry Eyed\u00bb e o seu primeiro \u00e1lbum de estudio\" Lights. \"\u00c1mbolos dous situ\u00e1ronse nas cinco primeiras posici\u00f3ns do \"UK Singles Chart\" e \"UK Albums Chart\". Concretamente,\" Lights \"debutou como n\u00famero un. Os dous sinxelos que seguiron, \u00abGuns and Horses\u00bb e \u00abThe Writer\u00bb, non puideron lograr os dez primeiros postos no Reino Unido. Tras a s\u00faa participaci\u00f3n no iTunes Festival de 2010, publicou un EP coas canci\u00f3ns en vivo que interpretou e ademais \u00abRun Into the Light\u00bb. Dado o pouco tempo que tivo para traballar no seu disco, Ellie comezou unha reedici\u00f3n de\" Lights\" chamada \"Bright Lights, \"cunha versi\u00f3n de \" \u00abYour Song\u00bb \"e un novo tema chamado\" \u00abLights\u00bb \"como principais sinxelos. O primeiro destes situouse na segunda posici\u00f3n das listas do Reino Unido, mentres que o segundo a cuadrax\u00e9simo novena. A pesar disto, \"\u00abLights\u00bb \"converteuse nun \u00e9xito en Norteam\u00e9rica, xa que alcanzou a segunda posici\u00f3n nas listas estadounidenses e a s\u00e9tima nas do Canad\u00e1. Ademais, vendeu m\u00e1is de tres mill\u00f3ns de copias nos Estados Unidos.\nGrazas a todo o \u00e9xito obtido no 2010, Ellie recibiu dous nomeamentos \u00f3s premios Brit de 2011, a\u00ednda que non resultou ga\u00f1adora en ning\u00fan deles. Igualmente ga\u00f1ou un Glamour Award \u00e1 revelaci\u00f3n do ano. Logo, \"\u00abAnything Could Happen\u00bb \"converteuse no s\u00e9timo sinxelo da cantante. Este logrou a quinta posici\u00f3n no Reino Unido e a\u00ednda que non acadou unha alta posici\u00f3n nos Estados Unidos, vendeu un mill\u00f3n de copias. Para seguir coa promoci\u00f3n de\" Halcyon\", o seu novo \u00e1lbum, Ellie lanzou \u00abFigure 8\u00bb e \u00abExplosions\u00bb. O primeiro sinxelo non tivo \u00e9xito comercial, salvo en Finlandia e Nova Zelandia, mentres que o segundo contou cunha boa recepci\u00f3n no Reino Unido. Con todo, o \u00e1lbum debutou como n\u00famero dous en \"UK Albums Chart. \"Logo a cantante recibiu un nomeamento \u00f3s Teen Choice Awards, coma artista revelaci\u00f3n, pero non conseguiu ga\u00f1ar. Ao igual que co seu primeiro disco, Ellie reeditou e relanzou\" Halcyon \"como \"Hacyon Days\". O sinxelo l\u00edder, \"\u00abBurn\u00bb \"logrou unha boa recepci\u00f3n comercial ao redor do mundo. Concretamente, converteuse no primeiro n\u00famero 1 de Ellie no Reino Unido ademais do seu primeiro top dez en Alema\u00f1a e Australia.\nPremios e nomeamentos.\nAo longo da s\u00faa carreira Ellie foi nomeada a gran variedade de premios. A pesar de que a gran maior\u00eda das veces non resultou vitoriosa, ten no seu poder un BRIT, o premio m\u00e1is importante outorgado no Reino Unido. A continuaci\u00f3n, unha lista con todas as candidaturas da cantante:"}
{"id": "269908", "revid": "56817", "url": "https://gl.wikipedia.org/wiki?curid=269908", "title": "Breve inversa", "text": "A breve inversa ( \u0311 ) \u00e9 un sinal diacr\u00edtico con forma de semicircunferencia aberta por baixo. A s\u00faa forma \u00e9 inversa da do breve. Tam\u00e9n \u00e9 similar ao acento circunflexo, pero con forma arredondada e non apuntada.\nUsos non ling\u00fc\u00edsticos.\nEn Matem\u00e1ticas un sinal an\u00e1logo indica un arco.\nColocado sobre unha cifra da parte decimal dun n\u00famero indica que \u00e9 un n\u00famero decimal peri\u00f3dico."}
{"id": "269910", "revid": "20959", "url": "https://gl.wikipedia.org/wiki?curid=269910", "title": "Daniel L\u00f3pez L\u00f3pez", "text": "Daniel L\u00f3pez L\u00f3pez, nado na Coru\u00f1a o 6 de outubro de 1859 e finado en Madrid o 8 de marzo de 1933, foi un xornalista, escritor, tradutor e pol\u00edtico galego.\nTraxectoria.\nEmigrou a Am\u00e9rica sendo mozo, instal\u00e1ndose en Montevideo. Viaxou por Am\u00e9rica e Europa e estableceuse en Madrid en 1881. En 1887 obtivo a c\u00e1tedra de lingua inglesa do Instituto de Biscaia. Ao ano seguinte pasou a ser catedr\u00e1tico de ingl\u00e9s da Escola Superior de Comercio en Madrid. Despois desempe\u00f1ou a c\u00e1tedra de ingl\u00e9s nos institutos San Isidro e Cardenal Cisneros. Foi secretario e despois vicepresidente da Secci\u00f3n de Ciencias Hist\u00f3ricas do Ateneo de Madrid. Amigo de Jos\u00e9 Canalejas M\u00e9ndez, militou no Partido Liberal e despois figurou entre os partidarios do conde de Romanones. Nas elecci\u00f3ns a Cortes de 1898 foi elixido deputado polo distrito de Ordes. Volveu ser elixido deputado polo distrito de Ordes nas elecci\u00f3ns de 1901. Despois foi elixido polo distrito da Coru\u00f1a (1905), Daimiel en Cidade Real (1907), Ferrol (1910), Murcia (1914) e Coru\u00f1a (1916). Foi senador polas provincias da Coru\u00f1a (1918) e Guadalaxara (1921), e senador vitalicio (1923). Foi director xeral de Agricultura, Industria e Comercio. Foi redactor xefe e despois director de \"El Correo\" e director do \"Diario Universal\"."}
{"id": "269916", "revid": "98629", "url": "https://gl.wikipedia.org/wiki?curid=269916", "title": "Javier Garc\u00eda de Leaniz", "text": "Francisco Javier Garc\u00eda de Leaniz Arias de Quiroga, nado en Sevilla o 3 de decembro de 1870 e finado en Madrid o 6 de febreiro de 1945, foi un pol\u00edtico espa\u00f1ol.\nTraxectoria.\nEstudou o Bacharelato no Colexio dos Xesu\u00edtas. Licenciouse en Dereito na Universidade de Sevilla aos 19 anos. Ingresou no Corpo de Letrados do Tribunal de Contas do Reino e no Corpo da Administraci\u00f3n do Estado. Traballou en varios ministerios e foi director do Gabinete particular do ministro Guillermo J. de Osma. Foi elixido deputado polo distrito de Chantada nas elecci\u00f3ns xerais de 1907. Volveu ser elixido deputado polo mesmo distrito en 1910 e 1914. Foi nomeado Director Xeral de Comercio, Industria e Traballo en 1915. Foi Tesoureiro e Secretario xeral da Asemblea Suprema da Cruz Vermella, Director Xeral de Belas Artes (1920). Na ditadura de Primo de Rivera foi Subsecretario de Instruci\u00f3n P\u00fablica e Belas Artes e Gobernador do Banco de Cr\u00e9dito Local de Espa\u00f1a en 1928 (permanecendo no cargo at\u00e9 1936). Durante a Guerra Civil refuxiouse no Instituto de Valencia de Don Juan.\nReco\u00f1ecementos.\nRecibiu as Grandes Cruces de Carlos III, Isabel II e da Cruz Vermella, e foi nomeado Fillo predilecto de Sevilla, Albacete e Lopera.\nVida persoal.\nCasou en 1898 con Mar\u00eda del Pilar Aparici Cabezas-Altamirano, que finou en 1916 e volveu casar con Rosal\u00eda Mena."}
{"id": "269917", "revid": "1888", "url": "https://gl.wikipedia.org/wiki?curid=269917", "title": "Francisco Javier Garc\u00eda de Leaniz Arias de Quiroga", "text": ""}
{"id": "269919", "revid": "1888", "url": "https://gl.wikipedia.org/wiki?curid=269919", "title": "Javier Garc\u00eda de Leaniz y Arias de Quiroga", "text": ""}
{"id": "269926", "revid": "111586", "url": "https://gl.wikipedia.org/wiki?curid=269926", "title": "Ciclo do Ulster", "text": "O Ciclo do Ulster (en irland\u00e9s \"an R\u00fara\u00edocht\"), co\u00f1ecido anteriormente como Ciclo da rama vermella, \u00e9 un gran conxunto de escritos en prosa e verso centrados nos heroes tradicionais dos Ulaid, os poboadores do leste da provincia irlandesa moderna do Ulster, que toma o seu nome deles. Este \u00e9 un de catro grandes ciclos da mitolox\u00eda irlandesa, xuntamente co \"Ciclo mitol\u00f3xico\", o \"Ciclo feniano\" e o \"Ciclo hist\u00f3rico\".\nO ciclo explica a historia do reino de Conchobar mac Nessa, rei do Ulster disque contempor\u00e1neo con Xes\u00fas Cristo. O seu mandato estend\u00edase desde Emain Macha (a actual Navan Fort preto de Armagh), e era un forte rival da ra\u00ed\u00f1a Medb e o rei Ailill de Connacht e do seu aliado, Fergus mac R\u00f3ich, anterior rei do Ulster. O heroe principal do ciclo \u00e9 o sobri\u00f1o de Conchobar, C\u00fachulainn.\nA sociedade descrita nos contos do Ciclo de Ulster parece en gran parte \u00e1 Idade precristi\u00e1 do Ferro (a\u00ednda que vista a trav\u00e9s da \u00f3ptica dos seus redactores cristi\u00e1ns medievais) e cont\u00e9n numerosos paralelismos coa sociedade celta europea, tal e como a describen os autores cl\u00e1sicos. Os guerreiros loitan desde carros, toman como trofeo as cabezas dos seus rivais, compiten polas preferencias nas festas, d\u00e9ixanse aconsellar por dru\u00eddas e loitan corpo a corpo nos vaos dos r\u00edos. Aos poetas atrib\u00faenselles grandes poderes e privilexios e a riqueza contabil\u00edzase polo gando.\nO ciclo consiste en aproximadamente oitenta historias, cuxo centro \u00e9 a de \"T\u00e1in B\u00f3 C\u00faailnge\", ou o \"Roubo de Gando de Cooley\", na que Medb, encabezando un ex\u00e9rcito enorme, invade o Ulster para roubar o Touro Pardo de Cooley, atop\u00e1ndose con C\u00fachulainn como \u00fanica oposici\u00f3n."}
{"id": "269931", "revid": "5863", "url": "https://gl.wikipedia.org/wiki?curid=269931", "title": "Fernando Soldevilla", "text": "Fernando Soldevilla Ruiz, nado en Escalona de Alberche (Toledo) o 30 de maio de 1854 e finado en Madrid o 5 de abril de 1931, foi un escritor e pol\u00edtico espa\u00f1ol.\nTraxectoria.\nAlto funcionario dos ministerios de Gobernaci\u00f3n e Traballo. Foi elixido deputado polo distrito de Becerre\u00e1 en 1893. Volveu ser elixido deputado polo distrito de Lugo en 1910. Foi gobernador civil de Xirona e A Coru\u00f1a (1901). Empezou como xornalista en \"La Linterna\", foi redactor de \"El D\u00eda\", \"El Imparcial\" e \"La Correspondencia de Espa\u00f1a\" e colaborou en \"La Voz\" e \"La Esfera\". Entre 1895 e 1928 publicou \"El a\u00f1o pol\u00edtico\", unha serie de volumes anuais que recollen os acontecementos pol\u00edticos, sociais, militares e econ\u00f3micos de Espa\u00f1a."}
{"id": "269932", "revid": "1888", "url": "https://gl.wikipedia.org/wiki?curid=269932", "title": "Fernando Soldevilla Ruiz", "text": ""}
{"id": "269933", "revid": "1888", "url": "https://gl.wikipedia.org/wiki?curid=269933", "title": "Fernando Soldevilla y Ruiz", "text": ""}
{"id": "269934", "revid": "23204", "url": "https://gl.wikipedia.org/wiki?curid=269934", "title": "Presencia de Am\u00e9rica Latina", "text": "A Presencia de Am\u00e9rica Latina, tam\u00e9n co\u00f1ecida como Integraci\u00f3n de Am\u00e9rica Latina, \u00e9 unha pintura mural de 300 metros cadrados, pintada en acr\u00edlico sobre estuco \u00e1spero, polo artista mexicano Jorge Gonz\u00e1lez Camarena entre novembro de 1964 e abril de 1965. A obra \u00e9 localizada no vest\u00edbulo de acceso da Casa del Arte da Cidade Universitaria de Concepci\u00f3n, Chile, e a s\u00faa tem\u00e1tica principal, de forte car\u00e1cter simb\u00f3lico, \u00e9 a unidade e a fraternidade das distintas culturas de Am\u00e9rica Latina.\nA pintura mural foi declarada Monumento Hist\u00f3rico polo Decreto 147 do 30 de abril do 2009. No 2010, no bicentenario de Chile, a obra foi reco\u00f1ecida baixo o presente status polo Goberno de Chile, situ\u00e1ndose na obra unha placa de reco\u00f1ecemento."}
{"id": "269937", "revid": "1888", "url": "https://gl.wikipedia.org/wiki?curid=269937", "title": "C\u00e9sar Luaces Alonso", "text": "C\u00e9sar Luaces Alonso-Magad\u00e1n, nado o 31 de xaneiro de 1859 e finado en Madrid o 18 de decembro de 1916, foi un pol\u00edtico e enxe\u00f1eiro naval galego.\nTraxectoria.\nXeneral de brigada de Enxe\u00f1eiros da Armada. Militante do Partido Conservador e amigo de Gabino Bugallal, foi elixido deputado polo distrito da Fonsagrada nas elecci\u00f3ns de 1899. Foi senador pola provincia de Ourense de 1903 a 1916. Finou en Madrid o 18 de decembro de 1916."}
{"id": "269938", "revid": "1888", "url": "https://gl.wikipedia.org/wiki?curid=269938", "title": "C\u00e9sar Luaces Alonso-Magad\u00e1n", "text": ""}
{"id": "269947", "revid": "1131", "url": "https://gl.wikipedia.org/wiki?curid=269947", "title": "Punjab, Paquist\u00e1n", "text": "Punjab \u00e9 unha das catro provincias de Paquist\u00e1n. Est\u00e1 situada no leste do pa\u00eds, facendo fronteira coa India. Con preto de 100 mill\u00f3ns de habitantes, \u00e9 a rexi\u00f3n m\u00e1is poboada e desenvolvida de Paquist\u00e1n. A s\u00faa capital \u00e9 Lahore, cidade que supera os 10 mill\u00f3ns de habitantes. Outras cidades millonarias en Punjab son Faisalabad, Rawalpindi, Multan e Gujranwala.\nO nome da provincia ten a s\u00faa orixe no s\u00e9culo XVII cando os mongois mesturaron as palabras persas \"punj\" (cinco) e \"\u0101b\" (auga) facendo referencia \u00f3s cinco r\u00edos que percorren o territorio antes de desembocar no r\u00edo Indo. Hai un Punjab na India, pois a rexi\u00f3n hist\u00f3rica quedou dividida trala separaci\u00f3n dos estados indio e paquistan\u00ed en 1947."}
{"id": "269948", "revid": "98629", "url": "https://gl.wikipedia.org/wiki?curid=269948", "title": "Wesendonck-Lieder", "text": "Wesendonck Lieder, WWV 91, de Richard Wagner, \u00e9 un ciclo de cinco canci\u00f3ns para voz feminina con acompa\u00f1amento de piano (posteriormente orquestrado por Felix Mottl) composto polo compositor alem\u00e1n inspirado en cinco poemas de Mathilde Wesendonck, dona do banqueiro e mecenas Otto Wesendonck. Esta e \"Siegfried Idyll\" son as s\u00faas \u00fanicas composici\u00f3ns non oper\u00edsticas que a\u00ednda se interpretan regularmente. Os \"Wesendonck Lieder\" foron publicados baixo o t\u00edtulo F\u00fcnf Gedichte von Mathilde Wesendonk f\u00fcr eine Frauenstimme und Klavier en 1857 e 1858 por C. F. Peters.\nHistoria.\nO ciclo \u00e9 unha escolma de poemas de Mathilde Wesendonck, a dona dun dos mecenas de Wagner. Wagner entablara amizade con Otto Wesendonck en Z\u00faric, cando escapara de Saxonia despois da Revoluci\u00f3n de maio en Dresde en 1849. Durante un tempo Wagner e a s\u00faa dona Minna viviron xuntos no \"Asyl\" (do alem\u00e1n \"Asylum\" no sentido de \"santuario\"), unha pequena casa de campo na propiedade dos Wesendonck.\nEn outubro de 1857, Wagner comezara o borrador da composici\u00f3n do primeiro acto de \"Tristan und Isolde\". En novembro, non obstante, musicalizou cinco poemas de Mathilde no que hoxe se co\u00f1ecen como os Wesendonck Lieder. Isto era algo infrecuente en Wagner, que case nunca puxo m\u00fasica a textos alleos, e que raramente se sent\u00eda inspirado por ning\u00fan tema que non fose dram\u00e1tico. D\u00faas destas canci\u00f3ns musicadas que m\u00e1is tarde ter\u00edan papeis importantes en \"Tristan und Isolde\" e que Wagner marcou como \"Estudos para Trist\u00e1n e Isolda\" foron \"Tr\u00e4ume\" e \"Im Treibhaus\". \"Tr\u00e4ume\" emprega un motivo que forma o d\u00fao de amor no Acto II de \"Tristan\", mentres que \"Im Treibhaus\" (o \u00faltimo dos cinco que escribiu) introduce un tema que posteriormente se converter\u00eda no Preludio ao Acto III de \"Tristan\".\nNamorado plat\u00f3nicamente de Mathilde, Wagner empregou d\u00faas das canci\u00f3ns -\"Im Treibhaus\" e \"Tr\u00e4ume\"- como bosquexos (ou estudos) para escenas do segundo e terceiro acto da s\u00faa \u00f3pera \"Tristan und Isolde\". Fose certo ou non o namoramento de Wagner e Mathilde, a situaci\u00f3n e o namoramento contribu\u00edu sen d\u00fabida na intensidade da composici\u00f3n de \"Tristan und Isolde\"; e tam\u00e9n sen d\u00fabida nos poemas de Mathilde.\nWagner inicialmente escribiu as canci\u00f3ns para voz feminina e piano s\u00f3, mais realizou unha versi\u00f3n completamente orquestrada de \"Tr\u00e4ume\" para ser interpretada por unha orquestra de c\u00e1mara baixo a fiestra de Mathilde polo seu aniversario o 23 de decembro de 1857. O ciclo foi interpretado por primeira vez en p\u00fablico cerca de Maguncia o 30 de xullo de 1862 baixo o t\u00edtulo de \"Cinco Canci\u00f3ns para unha Voz Feminina\".\nA orquestraci\u00f3n do ciclo completo foi realizada para grande orquestra por Felix Mottl, o director de Wagner. En 1972 o compositor italiano Vieri Tosatti reorquestrou o ciclo por completo. En 1976 alem\u00e1n Hans Werner Henze realizou outra orquestraci\u00f3n do ciclo completo para orquestra de c\u00e1mara. Cada un dos m\u00fasicos ten unha parte distinta, con alg\u00fan rexistro do vento pouco usual. En 2013 o compositor franc\u00e9s Alain Bonardi realizou unha nova versi\u00f3n para voz, piano, clarinete e violonchelo, inclu\u00edndo interludios instrumentais con percusi\u00f3ns resonantes orientais.\nA orquestraci\u00f3n de Mottl \u00e9 a empregada habitualmente e son interpretadas por sopranos ou mezzosopranos: Lauritz Melchior gravou \"Schmerzen\" e \"Tr\u00e4ume\" (gravadas para HMV en 1923). Moi ocasionalmente por tenores: \"Der Engel\" foi gravada por Franco Corelli (en franc\u00e9s), Pl\u00e1cido Domingo, Jonas Kaufmann (gravou o ciclo completo dirixido por Donald Runnicles en Berl\u00edn), Andrea Bocelli, Lauritz Melchior gravou a cuarta e quinta, e Ren\u00e9 Kollo o ciclo. Nalgunha ocasi\u00f3n por bar\u00edtonos como Matthias G\u00f6rne. E por baixos como Paata Burchuladze. Uns poucos tentaron interpretar todo o ciclo.\nTextos.\n2. Stehe still!\n3. Im Treibhaus\n4. Schmerzen\n5. Tr\u00e4ume\nCaracter\u00edsticas.\nOs poemas est\u00e1n escritos nun estilo melanc\u00f3lico, pathos-laden influenciado por Wilhelm M\u00fcller, o autor dos poemas empregados por Schubert a principios do s\u00e9culo. Mais a linguaxe \u00e9 m\u00e1is enrarecida e intensa do que no estilo rom\u00e1ntico se desenvolvera. Musicalmente, o estilo crom\u00e1tico-harm\u00f3nico de \"Tristan und Isolde\" imprega os cinco Lieder e unif\u00edcaos."}
{"id": "269950", "revid": "5132", "url": "https://gl.wikipedia.org/wiki?curid=269950", "title": "Jos\u00e9 Maria E\u00e7a de Queiroz", "text": ""}
{"id": "269952", "revid": "56817", "url": "https://gl.wikipedia.org/wiki?curid=269952", "title": "Audiovisual", "text": "O termo audiovisual (AV, ou A/V) fai referencia a obras cos compo\u00f1entes do son e da imaxe, \u00e1 produci\u00f3n ou uso desas obras, ou \u00f3 equipamento empregado para a creaci\u00f3n das devanditas. Exemplos de ditas produci\u00f3ns son os filmes e os programas de televisi\u00f3n.\nNos \u00faltimos tempos as presentaci\u00f3ns de negocios adoitan ser audiovisuais, cunha persoa proporcionando o son mediante a fala, acompa\u00f1ando a exposici\u00f3n con series de imaxes proxectadas nunha pantalla.\nPercepci\u00f3n do audiovisual.\nPercepci\u00f3n visual.\nO ollo humano percibe a luz, unha parte do espectro electromagn\u00e9tico. O ollo recibe os est\u00edmulos dos raios de luz procedentes da contorna que atravesan o cristalino incidindo na parte posterior do ollo co\u00f1ecida como retina. Al\u00ed estimulan uns foto-receptores (bast\u00f3ns e conos), estes de tres tipos diferentes, sens\u00edbeis a tres lonxitudes de onda distintas que permiten ver en tricrom\u00eda, e que env\u00edan impulsos nerviosos a trav\u00e9s do nervio \u00f3ptico cara \u00e1 cortiza cerebral encargada da visi\u00f3n, cre\u00e1ndose as\u00ed as imaxes percibidas. Xa que cada un dos ollos ten unha visi\u00f3n lixeiramente diferente dun obxecto, o cerebro debe encargarse de fusionar as imaxes para crear un efecto tridimensional (estereosc\u00f3pico), permitindo percibir de forma instant\u00e1nea a profundidade e a distancia. Na retina, ademais, d\u00e1se o fen\u00f3meno da persistencia retiniana, que permite crear a sensaci\u00f3n de movemento, a\u00ednda que realmente o percibido sexa unha sucesi\u00f3n de imaxes fixas a unha determinada velocidade.\nPercepci\u00f3n auditiva.\nO son \u00e9 unha vibraci\u00f3n que se transmite a trav\u00e9s dun medio. Estas vibraci\u00f3ns transm\u00edtense pola orella a trav\u00e9s dos \u00f3sos do o\u00eddo, dos cales dependen o rango de audici\u00f3n do suxeito. \u00c9 distinto para os humanos e para outros animais, e \u00e9 maior nos individuos mozos que nos adultos ou anci\u00e1ns, xa que co paso do tempo p\u00e9rdense as frecuencias agudas. Estas vibraci\u00f3ns transf\u00f3rmanse en impulsos nerviosos que chegan \u00f3 cerebro."}
{"id": "269954", "revid": "89787", "url": "https://gl.wikipedia.org/wiki?curid=269954", "title": "Juv\u00e9nal Habyarimana", "text": "Juv\u00e9nal Habyarimana, nado o 8 de marzo de 1937 e finado o 6 de abril de 1994, foi o terceiro Presidente da Rep\u00fablica de Ruanda dende 1973 ata 1994. Ti\u00f1a por alcume \"Kinani\", unha verba ruanda que significa \"invencible\".\nTraxectoria.\nHabyarimana foi un l\u00edder ditatorial, sospeitoso de fraude electoral polas s\u00faas reelecci\u00f3ns sen oposici\u00f3n: 98,99% dos votos o 24 de decembro de 1978, 99,97% dos votos o 19 de decembro de 1983, e 99,98% dos votos o 19 de decembro de 1988. Durante o seu mandato, Ruanda tivo un r\u00e9xime totalitario no que as forzas do partido MRND instaban \u00e1 xente a cantar e bailar para louvar \u00f3 Presidente en desfiles de masas de \"animaci\u00f3n\" pol\u00edtica. Se ben o pa\u00eds no seu conxunto foi un pouco menos pobre durante o mandato de Habyarimana, a meirande parte dos ruandeses viv\u00edan en circunstancias de extrema pobreza.\nO 6 de abril de 1994 foi asasinado cando o seu avi\u00f3n, que tam\u00e9n levaba \u00f3 Presidente de Burundi, Cyprien Ntaryamira, foi derribado preto do Aeroporto Internacional de Kigali. O seu asasinato foi a fa\u00edsca que prendeu a violencia \u00e9tnica e motivou o Xenocidio de Ruanda."}
{"id": "269956", "revid": "50011", "url": "https://gl.wikipedia.org/wiki?curid=269956", "title": "Goleadores do Deportivo da Coru\u00f1a", "text": "A continuaci\u00f3n l\u00edstanse os m\u00e1ximos dos goleadores do Deportivo da Coru\u00f1a en competici\u00f3n ligueira."}
{"id": "269985", "revid": "23204", "url": "https://gl.wikipedia.org/wiki?curid=269985", "title": "Noches en los jardines de Espa\u00f1a", "text": "Noches en los jardines de Espa\u00f1a \u00e9 unha obra musical do compositor espa\u00f1ol Manuel de Falla (1876-1946). A orixe andaluza de Falla refl\u00edctese nalg\u00fans elementos da m\u00fasica da obra. A s\u00faa duraci\u00f3n aproximada est\u00e1 entre os 22 e os 26 minutos.\nHistoria.\nFalla comezou esta obra como un conxunto de nocturnos para piano s\u00f3 en 1909, mais c\u00f3ntase que confiou o proxecto a Isaac Alb\u00e9niz (quen daquela resid\u00eda en Par\u00eds, como o compositor andaluz), e que este, xunto co pianista Ricardo Vi\u00f1es convenceron a Falla para que transformara os nocturnos nunha obra para piano e orquestra. A\u00ednda coa obra inconclusa, Falla volveu a Espa\u00f1a, instal\u00e1ndose na casa do pintor catal\u00e1n Santiago Rusi\u00f1ol na localidade de Sitges, e crese que a visi\u00f3n dos 30 lenzos do pintor titulados \"Jardines de Espa\u00f1a\" supuxo a inspiraci\u00f3n definitiva para completar a obra. Outros non concordan con esta afirmaci\u00f3n e afirman que Falla xa comezara a traballar na obra varios anos antes de ver os cadros de Rusi\u00f1ol. Henri Collet, que co\u00f1eceu ao compositor en Par\u00eds, suxeriu que un poema de ambiente franc\u00e9s pertencente a Francis James foi o motor real da composici\u00f3n.\nFalla rematou a obra en 1915, adic\u00e1ndolla a Ricardo Vi\u00f1es. A s\u00faa estrea tivo lugar no Teatro Real de Madrid o 9 de abril de 1916 coa Orquestra Sinf\u00f3nica de Madrid dirixida por Enrique Fern\u00e1ndez Arb\u00f3s, e con Jos\u00e9 Cubiles ao piano.\nVi\u00f1es tocou por primeira vez a obra na s\u00faa estrea en Donostia, pouco despois da s\u00faa estrea mundial, cos mesmos protagonistas. Arthur Rubinstein estaba entre a audiencia aquela noite, e foi quen introduciu a obra en Buenos Aires. A estrea en Par\u00eds tivo lugar en xaneiro de 1920 co pianista Joaqu\u00edn Nin e coa direcci\u00f3n de Fern\u00e1ndez Arb\u00f3s. O propio compositor foi o solista na estrea da obra en Londres en 1921 no Queen's Hall baixo a batuta de Edward Clark.\nMovementos.\nA obra describe 3 xard\u00edns:\nSemella que Falla propuxo a posibilidade de engadir un cuarto movemento baseado no tango de C\u00e1diz, mais finalmente ese movemento ser\u00eda empregado en El amor brujo.\nCaracter\u00edsticas.\nFalla describiu as \"Noches en los jardines de Espa\u00f1a\" como \"impresi\u00f3ns sinf\u00f3nicas\". O propio Falla escribiu sobre a obra:\nA parte do piano \u00e9 elaborada, brillante e elocuente, mais raramente dominante, sendo o piano unha parte integrante mais diferenciada dunha grande orquestra, empregando recursos t\u00edpicos do impresionismo como os arpexios con transposici\u00f3ns sucesivas a oitavas superiores ou \"glissandi\". A partitura orquestral \u00e9 exuberante.\nTr\u00e1tase da obra m\u00e1is impresionista do mestre gaditano, na que as influencias espa\u00f1olas e francesas se mostran evidentes, cunhas escalas e motivos espa\u00f1ois moldeados nunha orquestraci\u00f3n francesa.\nSe ben na obra Falla ensaia novas formas musicais, non abandona a influencia do concerto sinf\u00f3nico de compositores como C\u00e9sar Franck, Vincent d'Indy ou Claude Debussy. Nesta obra apr\u00e9ciase como o compositor se afasta cada vez m\u00e1is da forma sonata para achegarse a un car\u00e1cter raps\u00f3dico.\nInstrumentaci\u00f3n.\nA obra orixinal est\u00e1 escrita para:"}
{"id": "269986", "revid": "1131", "url": "https://gl.wikipedia.org/wiki?curid=269986", "title": "Francisco Mart\u00ednez Gonz\u00e1lez-Bengoechea", "text": "Francisco Mart\u00ednez Gonz\u00e1lez-Bengoechea, finado en Par\u00eds en novembro de 1900, foi un banqueiro e pol\u00edtico galego.\nTraxectoria.\nBanqueiro en Ribadeo. Militante do Partido Liberal, foi elixido deputado polo distrito de Ribadeo nas elecci\u00f3ns de 1893. Nas elecci\u00f3ns de 1896 volveu presentarse, pero foi derrotado polo candidato conservador Manuel Baamonde Guiti\u00e1n. Volveu ser elixido deputado polo mesmo distrito nas elecci\u00f3ns de 1898 e 1899. Finou en novembro de 1900, durante unha viaxe a Par\u00eds, debido a febre tifoide."}
{"id": "269987", "revid": "1888", "url": "https://gl.wikipedia.org/wiki?curid=269987", "title": "Francisco Mart\u00ednez y Gonz\u00e1lez Bengoechea", "text": ""}
{"id": "269989", "revid": "31997", "url": "https://gl.wikipedia.org/wiki?curid=269989", "title": "Orde de Santa Mar\u00eda do Monte Carmelo", "text": "A Orde dos Irm\u00e1ns da Benaventurada Virxe Mar\u00eda do Monte Carmelo (en lat\u00edn: \"Ordo Fratrum Beatissimae Mariae Virginis de Monte Carmelo\"), m\u00e1is co\u00f1ecida como Orde Carmelita, \u00e9 unha orde mendicante cat\u00f3lica, que ten a s\u00faa orixe nas comunidades erem\u00edticas que exist\u00edan no s\u00e9culo XII no Monte Carmelo, en Palestina. En 2020, a rama masculina da orde sumaba 2 077 frades, dos que 1 310 eran tam\u00e9n sacerdotes. Os membros desta orde engaden as siglas O.carm ao final do seu nome. \nOrixe.\nO \"Primeiro Libro dos Reis\", un libro hist\u00f3rico da Biblia, relata como o profeta El\u00edas reuniu unha comunidade de homes no Monte Carmelo, que en arameo significa \"xard\u00edn\", e dende al\u00ed traballou na defensa da pureza da fe no Deus de Israel, vencendo ao desaf\u00edo dos sacerdotes de Baal.\nInspir\u00e1ndose en El\u00edas, estabelec\u00e9ronse moi pronto al\u00ed comunidades mon\u00e1sticas cristi\u00e1s, e cando os cruzados chegaron en 1099, atoparon xa relixiosos estabelecidos, de rito maronita e que segu\u00edan a regra de San Basilio. Arredor de 1154 retirouse al\u00ed o nobre franco San Bertoldo, chegado a Palestina xunto ao seu curm\u00e1n Aimery de Limoges, patriarca latino de Antioqu\u00eda, e reuniu aos eremitas para levar unha vida cenob\u00edtica. Os relixiosos edificaron unha pequena igrexa en medio das s\u00faas celas e a dedicaron \u00e1 Virxe Mar\u00eda, tomando o nome de \"Irm\u00e1ns de Santa Mar\u00eda do Monte Carmelo\".\nBertoldo converteuse no primeiro prior da orde. Cando rematou a terceira cruzada, alg\u00fans cruzados e peregrinos un\u00edronse a el, para levar unha vida erem\u00edtica."}
{"id": "270000", "revid": "89787", "url": "https://gl.wikipedia.org/wiki?curid=270000", "title": "Ibrahim Sissoko", "text": "Ibrahim Sissoko, nado en Abidjan o 29 de novembro de 1991, \u00e9 un futbolista marfil\u00e9s. Xoga de extremo no VfL Wolfsburg.\nTraxectoria.\nO 29 de xaneiro de 2014 anunciouse a s\u00faa contrataci\u00f3n polo Deportivo da Coru\u00f1a at\u00e9 o final da campa\u00f1a, convert\u00e9ndose na cuarta incorporaci\u00f3n do equipo coru\u00f1\u00e9s no mercado invernal da tempada 2013\u201314. Debutou como branquiazul na xornada 24, nunha vitoria fronte o Sabadell en Riazor (2\u20131). O seu primeiro, e \u00fanico, gol como branquiazul chegou na xornada 35, nunha vitoria fronte o Mallorca a domicilio (0\u20133). Ao rematar a campa\u00f1a o equipo ascendeu a Primeira Divisi\u00f3n, retornando Sissoko ao Wolfsburg."}
{"id": "270004", "revid": "89787", "url": "https://gl.wikipedia.org/wiki?curid=270004", "title": "Festa da filloa de Valongo", "text": "A festa da filloa de Valongo \u00e9 unha festa gastron\u00f3mica que ten lugar en Valongo (Cerdedo-Cotobade) para exaltar a filloa. Cel\u00e9brase desde 1979 o primeiro s\u00e1bado de setembro, a v\u00e9spera da romar\u00eda da Nosa Se\u00f1ora do Libramento.\nCaracter\u00edsticas.\nA festa comeza o venres cunha churrascada. O s\u00e1bado ten lugar o concurso degustaci\u00f3n, con filloas preparadas en tixola ou \u00e1 pedra. Os doces, elaborados con fari\u00f1a, leite, ovos e sal, adoitan ir recheos de produtos como chocolate fundido, mel, crema pasteleira, marmelada ou nata.\nA celebraci\u00f3n comezou en 1979 da man de Amadeo Redondo Fraguas, e posteriormente potenciada por amigos seus entre os que destaca Manuel Antas Fraga, un veci\u00f1o da parroquia emigrado a Salvador de Bahia (Brasil). A festa acomp\u00e1\u00f1ase de actos relixiosos e dunha verbena, na que actuaron orquestras como a Sinton\u00eda, ou Los Sat\u00e9lites e artistas como Georgie Dann, Conchita Bautista ou Fuxan os Ventos."}
{"id": "270011", "revid": "29398", "url": "https://gl.wikipedia.org/wiki?curid=270011", "title": "Juca", "text": ""}
{"id": "270032", "revid": "1888", "url": "https://gl.wikipedia.org/wiki?curid=270032", "title": "Casimiro P\u00e9rez Garc\u00eda", "text": "Casimiro P\u00e9rez Garc\u00eda, finado o 21 de xaneiro de 1923, foi un avogado e pol\u00edtico galego.\nTraxectoria.\nMilitante do Partido Liberal, logo da morte de Benigno \u00c1lvarez Bugallal, foi elixido deputado polo distrito de Chantada na elecci\u00f3n parcial de 6 de maio de 1894. Volveu ser elixido deputado polo mesmo distrito nas elecci\u00f3ns de 1898 e 1905. Foi vocal do Consello de Sanidade. Finou o 21 de xaneiro de 1923.\nVida persoal.\nCasou con Carmen de la Mata Guti\u00e9rrez en 1897."}
{"id": "270034", "revid": "56817", "url": "https://gl.wikipedia.org/wiki?curid=270034", "title": "Mr. Degrees", "text": "Mr. Degrees \u00e9 unha banda de hard rock creada en Betanzos en xu\u00f1o de 2011. Est\u00e1 formada por Alfonso R. \u00e1 bater\u00eda, Diego L. \u00f3 baixo e coros, I\u00f1aki L. \u00e1 guitarra e coros, Marcos L. \u00e1 guitarra e coros e Jose P. \u00e1 voz.\nHistoria.\nAs s\u00faas orixes est\u00e1n intimamente ligadas \u00e1 banda Casual Troupe, banda da mesma cidade e da que prove\u00f1en a maior\u00eda dos seus membros, activa desde agosto de 2007. En xu\u00f1o de 2011 Diego L. substitu\u00edu a Nacho no baixo, e a banda decidiu mudar o nome. Mr. Degrees \u00e9 o nome dunha das primeiras composici\u00f3ns da banda.\nInfluencias.\nA\u00ednda que cada un dos membros da banda pos\u00fae influencias moi diferentes, na procura dun estilo propio chegaron a un nexo com\u00fan, apousentado sobre os estilos do hard rock dos anos setenta coma Deep Purple, Rainbow ou U.F.O., canda a toques do hard rock m\u00e1is oitenteiro como Van Halen ou Scorpions e outros do blues rock coma Rory Gallagher."}
{"id": "270039", "revid": "89787", "url": "https://gl.wikipedia.org/wiki?curid=270039", "title": "VG-1.3", "text": "A VG-1.3 ou V\u00eda \u00c1rtabra \u00e9 unha v\u00eda para autom\u00f3biles dependente da Xunta de Galicia. Parte do cruzamento da estrada AC-163 coa AC-526 en Veigue e remata na autov\u00eda AG-13, no lugar do Castelo. O primeiro tramo inaugurouse entre Veigue e Meir\u00e1s o 28 de febreiro de 2012, o resto foi aberto canda a AG-13, o 6 de setembro de 2013."}
{"id": "270040", "revid": "89787", "url": "https://gl.wikipedia.org/wiki?curid=270040", "title": "AG-13", "text": "A AG-13 ou V\u00eda \u00c1rtabra \u00e9 unha autov\u00eda dependente da Xunta de Galicia. Actualmente da continuidade \u00e1 VG-1.3 desde o P. K. 6 at\u00e9 a N-VI, xusto nos lindeiros entre as parroquias de So\u00f1eiro (Sada) e I\u00f1\u00e1s (Oleiros). No futuro ligar\u00e1 coa AP-9 e ter\u00e1 unha conexi\u00f3n directa co pol\u00edgono industrial do Esp\u00edrito Santo.\nFoi inaugurada en 2013 canda a VG-1.3 e boa parte da AC-527 e a s\u00faa construci\u00f3n custou 71 mill\u00f3ns de euros. D\u00e1se a particularidade de que os fitos quilom\u00e9tricos sinalan a mesma orixe c\u00e1 da VG-1.3, en Veigue, non a partir do desdobramento que se produce no punto onde ha conflu\u00edr co futuro acceso a Sada.\nEn 2010 a Xunta de Galicia tomou a decisi\u00f3n de suprimir a continuaci\u00f3n deste corredor de alta capacidade at\u00e9 a A-6, inicialmente prevista, por motivos econ\u00f3micos. Por\u00e9n en 2017, desde a Axencia Galega de Infraestruturas, volv\u00edan deixar aberta a posibilidade dunha futura conexi\u00f3n coa autov\u00eda do Noroeste."}
{"id": "270041", "revid": "89787", "url": "https://gl.wikipedia.org/wiki?curid=270041", "title": "V\u00eda \u00c1rtabra", "text": "A V\u00eda \u00c1rtabra \u00e9 un corredor para veh\u00edculos no Arco \u00c1rtabro dependente da Xunta de Galicia, concibido para canalizar cara \u00e1 AP-9 o crecente tr\u00e1fico xerado polas zonas rururbanas e barrios dormitorio de Oleiros, Sada e norte de Cambre, as\u00ed como para desconxestionar a N-VI e as estradas das redes primaria complementaria, secundaria e provincial que integran a trama viaria deses concellos.\nConsta dun tronco central, conformado pola AG-13 (parcialmente en servizo), a partir do cal xorden ramificaci\u00f3ns para dotar de accesos e/ou circunvalar asentamentos de poboaci\u00f3n e comerciais-industriais que conforman a \u00e1rea metropolitana da cidade da Coru\u00f1a. As d\u00faas principais ramificaci\u00f3ns son a VG-1.3, xa en servizo e que da continuidade \u00e1 AG-13 cara ao norte, e a v\u00eda de acceso e variante de Sada, pendente dos estudos informativos e de impacto ambiental desde febreiro de 2015 mais sobre o que xa se leva a traballar desde 2012.\nCanda estas novas v\u00edas de alta capacidade, e como parte integrante do corredor, foron constru\u00eddas d\u00faas novas estradas pertencentes \u00e1 rede primaria b\u00e1sica: a AC-526 (Acceso ao porto de Lorb\u00e9, considerado como o \"treito III\" da V\u00eda \u00c1rtabra) e a AC-527 (Variante de Oleiros). Asemade, fix\u00e9ronse conexi\u00f3ns coas estradas AC-163, DP-5815, AC-183 DP-7508, DP-5812, DP-1707, DP-5813 e N-VI, onde remata a AG-13 en espera da s\u00faa prolongaci\u00f3n cara a AP-9.\nAdicionalmente, os concellos da zona ve\u00f1en reclamando desde hai anos que o proxecto se estenda at\u00e9 a A-6 para dotar de maior utilidade esta infraestrutura. O feito \u00e9 que nos seus primeiros anos de posta en funcionamento, a V\u00eda \u00c1rtabra v\u00e9n amosando uns \u00edndices de tr\u00e1fico por debaixo do agardado. Se ben o proxecto inicial si ti\u00f1a prevista esta conexi\u00f3n, en 2010 a Xunta de Galicia tomou a decisi\u00f3n de suprimir a continuaci\u00f3n deste corredor de alta capacidade at\u00e9 a A-6, inicialmente prevista, por motivos econ\u00f3micos. Por\u00e9n en 2017, desde a Axencia Galega de Infraestruturas, volv\u00edan deixar aberta a posibilidade dunha futura conexi\u00f3n coa autov\u00eda do Noroeste."}
{"id": "270046", "revid": "89787", "url": "https://gl.wikipedia.org/wiki?curid=270046", "title": "Monte Penide", "text": "O Monte Penide \u00e9 un macizo monta\u00f1oso de 450 metros de altura que se atopa no concello pontevedr\u00e9s de Redondela. O complexo do monte Penide at\u00f3pase nas elevaci\u00f3ns monta\u00f1osas situadas no extremo suroeste do concello, nas parroquias de Negros, Trasma\u00f1\u00f3 e Cedeira.\nPatrimonio arquel\u00f3xico.\nNo seu cumio pos\u00fae un conxunto arqueol\u00f3xico conformado por petr\u00f3glifos, m\u00e1moas, gravados rupestres e outros elementos arqueol\u00f3xicos que converten a este conxunto na necr\u00f3pole con m\u00e1is sitios arqueol\u00f3xicos da provincia de Pontevedra. Os primeiros deles datados na era paleol\u00edtica inferior, no per\u00edodo do plistoceno.\nM\u00e1moas.\nOs t\u00famulos son construci\u00f3ns de pedra e terras baixo as que as culturas prehist\u00f3ricas enterraban os seus mortos. Estas construci\u00f3ns megal\u00edticas foron moi estendidas na costa atl\u00e1ntica galega durante o neol\u00edtico at\u00e9 a idade de Bronce. Entre os t\u00famulos ou m\u00e1moas m\u00e1is importantes destacan:\nPetr\u00f3glifos.\nAdemais do fen\u00f3meno tumulario, no monte Penide as culturas que al\u00ed se desenvolveron a creaci\u00f3n de petr\u00f3glifo, unhas representaci\u00f3ns gr\u00e1ficas gravadas nas rochas ou pedras. No monte Penide est\u00e1n os seguintes petr\u00f3glifos:"}
{"id": "270049", "revid": "1131", "url": "https://gl.wikipedia.org/wiki?curid=270049", "title": "Julio C\u00e9sar Garc\u00eda-Luengo", "text": "O nome de Julio C\u00e9sar Garc\u00eda-Luengo pode referirse a:"}
{"id": "270054", "revid": "1131", "url": "https://gl.wikipedia.org/wiki?curid=270054", "title": "Forcarei (hom\u00f3nimos)", "text": "O top\u00f3nimo galego Forcarei pode referirse a:"}
{"id": "270055", "revid": "7523", "url": "https://gl.wikipedia.org/wiki?curid=270055", "title": "Fabi\u00e1n Canobbio", "text": ""}
{"id": "270057", "revid": "6279", "url": "https://gl.wikipedia.org/wiki?curid=270057", "title": "Seraf\u00edn Mart\u00ednez", "text": ""}
{"id": "270060", "revid": "1131", "url": "https://gl.wikipedia.org/wiki?curid=270060", "title": "O Grove (hom\u00f3nimos)", "text": "O top\u00f3nimo galego O Grove pode referirse a:"}
{"id": "270061", "revid": "23204", "url": "https://gl.wikipedia.org/wiki?curid=270061", "title": "T\u00famulo", "text": "Un t\u00famulo \u00e9 o nome que recibe unha morea de terra e pedras sobre unha tumba ou varias, e que se remonta \u00e1 \u00e9poca das Idades de Pedra, de Bronce e de Ferro. En Galicia atopamos restos de t\u00famulos en todo o territorio.\nOrixinariamente consist\u00eda nunha morea de rochas que recubr\u00edan directamente o corpo, mais a s\u00faa estrutura foi modificada e estes soterramentos foron cubertos por terra at\u00e9 formar verdadeiras monta\u00f1as artificiais, ao longo dos s\u00e9culos, e medrando en tama\u00f1o at\u00e9 chegar a se converter en c\u00e1maras funerarias nas que repousaban tanto o guerreiro morto como as s\u00faas armas e as s\u00faas principais pertenzas. En ocasi\u00f3ns acoll\u00edan o soterramento de numerosos individuos. A aparici\u00f3n dos t\u00famulos est\u00e1 habitualmente relacionada cunha forma de reivindicaci\u00f3n de dereitos sobre as terras nas que se situaban. Canto menos vis\u00edbeis desde o lonxe eran os asentamentos, m\u00e1is vis\u00edbeis se fac\u00edan os t\u00famulos, a xeito de indicadores de que o territorio estaba ocupado.\nClasificaci\u00f3n pola s\u00faa forma.\nAd\u00f3itanse distinguir pola s\u00faa forma e reciben os nomes a seguir:"}
{"id": "270062", "revid": "1131", "url": "https://gl.wikipedia.org/wiki?curid=270062", "title": "Lal\u00edn (hom\u00f3nimos)", "text": "O top\u00f3nimo galego Lal\u00edn pode referirse a:"}
{"id": "270063", "revid": "6279", "url": "https://gl.wikipedia.org/wiki?curid=270063", "title": "Mar\u00edn, Mar\u00edn", "text": ""}
{"id": "270064", "revid": "785", "url": "https://gl.wikipedia.org/wiki?curid=270064", "title": "Mar\u00edn (hom\u00f3nimos)", "text": "O top\u00f3nimo galego Mar\u00edn pode referirse a:\nF\u00f3ra de Galiza"}
{"id": "270066", "revid": "23204", "url": "https://gl.wikipedia.org/wiki?curid=270066", "title": "La Soci\u00e9t\u00e9 du spectacle", "text": "La Soci\u00e9t\u00e9 du spectacle (\"A sociedade do espect\u00e1culo\") \u00e9 unha obra da filosof\u00eda e da teor\u00eda cr\u00edtica marxista de Guy Debord. Foi publicado orixinalmente o 14 de novembro de 1967 por Buchet/Chastel. O libro foi un impacto considerable tras os acontecementos de maio do 68.\nIdeas.\nA degradaci\u00f3n da vida humana.\nDebord traza o desenvolvemento dunha sociedade moderna na que a aut\u00e9ntica vida social foi substitu\u00edda pola s\u00faa representaci\u00f3n: \"Todo o que unha vez foi vivido directamente converteuse nunha mera representaci\u00f3n\". Debord sost\u00e9n que a historia da vida social se pode entender como \"a degradaci\u00f3n de ser en ter, e de ter en simplemente parecer\". Esta condici\u00f3n, segundo Debord, \"\u00e9 o momento hist\u00f3rico no que a mercanc\u00eda completa a s\u00faa colonizaci\u00f3n da vida social\".\nO espect\u00e1culo \u00e9 a imaxe invertida da sociedade na que as relaci\u00f3ns entre os produtos b\u00e1sicos suplantaron as relaci\u00f3ns entre as persoas, na que \"a identificaci\u00f3n pasiva co espect\u00e1culo suplanta a actividade real\". O espect\u00e1culo non \u00e9 unha colecci\u00f3n de imaxes, Debord descr\u00edbea, m\u00e1is ben, \"como unha relaci\u00f3n social entre a xente que est\u00e1 mediada polas imaxes\".\nNa s\u00faa an\u00e1lise da sociedade espectacular, Deborb sinala que a calidade de vida empobr\u00e9cese, con esa falta de autenticidade as percepci\u00f3ns humanas vense afectadas, e tam\u00e9n hai unha degradaci\u00f3n do co\u00f1ecemento, coa obstaculizaci\u00f3n do pensamento cr\u00edtico. Debord analiza o uso do co\u00f1ecemento para calmar a realidade: o espect\u00e1culo ofusca o pasado, a implosi\u00f3n co futuro nunha masa indiferenciada, unha especie de interminable presente, desta maneira o espect\u00e1culo impide aos individuos darse de conta de que a sociedade do espect\u00e1culo \u00e9 s\u00f3 un momento da historia, un non pode ser revogado pola revoluci\u00f3n.\nO obxectivo e a proposta de Debord \u00e9 \"espertar ao espectador que foi drogado polas imaxes espectaculares, e a trav\u00e9s dunha acci\u00f3n radical na forma da construci\u00f3n de situaci\u00f3ns, situaci\u00f3ns que traen unha reordenaci\u00f3n revolucionaria da vida, a pol\u00edtica e a arte\". Na vista situacionista caracterizada por \"un sentido de auto-conciencia da existencia dentro dun contorno ou ambiente determinado\".\nDebord alentou o uso da terxiversaci\u00f3n, \"que implica o uso das imaxes e a linguaxe espectaculares para interromper o fluxo do espect\u00e1culo\".\nOs medios de comunicaci\u00f3n de masa e fetichismo da mercador\u00eda.\nA sociedade do espect\u00e1culo \u00e9 unha cr\u00edtica da cultura de consumo contempor\u00e1nea e do fetichismo da mercador\u00eda. Antes de que o termo \"globalizaci\u00f3n\" se popularizase, Debord estaba discutindo sobre cuesti\u00f3ns como a alienaci\u00f3n de clase, a homoxeneizaci\u00f3n cultural, e os medios de comunicaci\u00f3n de masas.\nCando Debord di que \"todo o que se viviu directamente converteuse en mera representaci\u00f3n\", est\u00e1 refer\u00edndose \u00e1 importancia central da imaxe na sociedade contempor\u00e1nea. Imaxes que suplantaron \u00e1 aut\u00e9ntica interacci\u00f3n humana.\nAs\u00ed, a cuarta tese de Debord \u00e9: \"O espect\u00e1culo non \u00e9 un conxunto de imaxes, sen\u00f3n que \u00e9 unha relaci\u00f3n social entre persoas, mediada por imaxes\".\nNunha sociedade de consumo, a vida social non \u00e9 sobre a vida, pero si sobre ter; o espect\u00e1culo utiliza a imaxe para transmitir o que as persoas precisan e deben ter. Consecuentemente, a vida social m\u00f3vese m\u00e1is, deixando un estado de \"ter\" e procedendo a un estado de \"opini\u00f3n\"; en particular a aparencia da imaxe.\n\"No mundo realmente invertido, o verdadeiro \u00e9 un momento do falso\".\nComparaci\u00f3n entre a relixi\u00f3n e a comercializaci\u00f3n.\nDebord tam\u00e9n fai unha chamada a unha equivalencia entre o papel da comercializaci\u00f3n dos medios de comunicaci\u00f3n no presente e o papel das relixi\u00f3ns no pasado. A difusi\u00f3n de produtos b\u00e1sicos polos medios de comunicaci\u00f3n de masas, produce \"ondas de interese para un produto determinado\" obtendo \"momentos de fervorosa exaltaci\u00f3n semellantes ao \u00e9xtase das convulsi\u00f3ns e milagres do vello fetichismo relixioso\".\nOutras observaci\u00f3ns que Debord fai sobre a relixi\u00f3n: \"Os restos da relixi\u00f3n e da familia -que seguen a ser a forma principal de transmisi\u00f3n do poder de clase- e polo que as d\u00faas representan, poden combinarse, como se fosen a mesma cousa, como a afirmaci\u00f3n redundante do goce deste mundo, un mundo que s\u00f3 se produce, xustamente, como o seudogoce que conserva no seu seo a represi\u00f3n\". \"As relixi\u00f3ns monote\u00edstas foron un compromiso entre o mito e a historia... Estas relixi\u00f3ns xurdiron no chan da historia, e al\u00ed se estabeleceron. Pero a\u00ednda al\u00ed pres\u00e9rvanse en oposici\u00f3n radical \u00e1 historia\". Debord def\u00ednea como relixi\u00f3n semi-hist\u00f3rica. \"A expansi\u00f3n dos co\u00f1ecementos da sociedade, que incl\u00fae a comprensi\u00f3n da historia como o n\u00facleo da cultura, ten un punto de non-retorno na s\u00faa autoconciencia, o que \u00e9 expresado pola destruci\u00f3n de Deus\".\nEstrutura do libro.\nO traballo \u00e9 unha serie de 221 pequenas teses. Cada unha delas est\u00e1 formada por un par\u00e1grafo, aproximadamente. Est\u00e1n recollidas en nove cap\u00edtulos da seguinte forma:\nEdici\u00f3n de 1983.\nA portada do libro na edici\u00f3n de 1983 \u00e9 derivada dunha fotograf\u00eda do fot\u00f3grafo da revista \"Life\", JR Eyerman. O 26 de novembro de 1952, no Teatro Paramount (Oakland, California), estreouse a pel\u00edcula \"Bwana devil\" por Arch Oboler, a primeira longametraxe en 3-D (tam\u00e9n co\u00f1ecido como 'Visi\u00f3n Natural'). Eyerman tomou unha serie de fotograf\u00edas do p\u00fablico usando lentes 3-D.\nA revista \"Life\" usou unha das fotos como portada dun folleto sobre a d\u00e9cada de 1946-1955. A fotograf\u00eda empregada por Debord mostra ao p\u00fablico en \"estado practicamente transo de absorci\u00f3n, as caras escuras, os seus beizos franzidos\". Non obstante, na escollida pola revista \"Life\", \"os espectadores est\u00e1n rindo, as s\u00faas expresi\u00f3ns de alegr\u00eda transmiten o pracer dun espectador activo\". Unha imaxe totalmente distinta \u00e1 escollida por Debord."}
{"id": "270069", "revid": "1505", "url": "https://gl.wikipedia.org/wiki?curid=270069", "title": "Susa de Breto\u00f1a", "text": ""}
{"id": "270070", "revid": "1131", "url": "https://gl.wikipedia.org/wiki?curid=270070", "title": "Jorge Larena", "text": "Jorge Larena-Avellaneda Roig, nado o 29 de setembro de 1981 nas Palmas de Gran Canaria \u00e9 un futbolista que xoga na demarcaci\u00f3n de centrocampista ofensivo.\nTraxectoria.\nFormouse nas categor\u00edas inferiores do UD Las Palmas, debutando no primeiro equipo no ano 1999 en Segunda Divisi\u00f3n e fac\u00e9ndose coa titularidade ao ano seguinte, xa na m\u00e1xima categor\u00eda.\nDe cara \u00e1 tempada 2002/03 fichou polo Atl\u00e9tico de Madrid, a\u00ednda que contou con minutos nunca chegou a asentarse no equipo titular, polo que foi traspasado ao Celta de Vigo no ver\u00e1n de 2005. O equipo vigu\u00e9s clasificouse esa tempada para disputar a Copa da UEFA pero Larena non contou con moito protagonismo.\nCo descenso do equipo en 2007 e a venda de moitas das estrelas do equipo a importancia relativa de Larena no equipo aumentou, facendo moi boa tempada a\u00ednda que o equipo finalmente non conseguiu ascender. Este fracaso fixo que o Celta se tivera que desfacer dos xogadores con fichas m\u00e1is altas, entre eles Jorge Larena, as\u00ed no ver\u00e1n de 2008 fichou polo seu club de orixe, o UD Las Palmas.\nNo ver\u00e1n de 2011 rescinde o contrato que o un\u00eda ao UD quedando sen equipo nese momento, polo que adestrar\u00eda co UD Vecindario para manter o estado de forma. O 31 de xaneiro de 2012 fichou polo SD Huesca e de a\u00ed ser\u00eda traspasado ao Recreativo de Huelva."}
{"id": "270079", "revid": "1131", "url": "https://gl.wikipedia.org/wiki?curid=270079", "title": "Padrenda (hom\u00f3nimos)", "text": "O top\u00f3nimo galego Padrenda pode referirse a:"}
{"id": "270080", "revid": "1131", "url": "https://gl.wikipedia.org/wiki?curid=270080", "title": "Moa\u00f1a (hom\u00f3nimos)", "text": "O top\u00f3nimo galego Moa\u00f1a pode referirse a:"}
{"id": "270081", "revid": "6279", "url": "https://gl.wikipedia.org/wiki?curid=270081", "title": "Moa\u00f1a, Moa\u00f1a", "text": ""}
{"id": "270083", "revid": "27155", "url": "https://gl.wikipedia.org/wiki?curid=270083", "title": "Secuencia Shine-Dalgarno", "text": "A secuencia Shine-Dalgarno (secuencia SD) \u00e9 un sitio de uni\u00f3n ao ribosoma que se encontra nos ARNm procari\u00f3ticos, xeralmente localizado a unhas 8 bases \"augas arriba\" do cod\u00f3n de iniciaci\u00f3n AUG, que foi proposta polos cient\u00edficos australianos John Shine e Lynn Dalgarno. Esta secuencia existe en bacterias e arqueas, e est\u00e1 tam\u00e9n presente nalg\u00fans transcritos de cloroplastos e de mitocondrias. A secuencia consenso de seis bases \u00e9 AGGAGG; en \"Escherichia coli\", por exemplo, a secuencia \u00e9 AGGAGGU, mentres que a subsecuencia GAGG domina nos xenes temper\u00e1s do virus bacteri\u00f3fago T4 de \"E. coli\". A secuencia SD axuda a unir o ribosoma ao ARNm para que se inicie a s\u00edntese de prote\u00ednas ao alinealo co cod\u00f3n de iniciaci\u00f3n.\nReco\u00f1ecemento do sitio de inicio da traduci\u00f3n polo ARNr.\nUtilizando un procedemento de degradaci\u00f3n paso a paso e etiquetado terminal desenvolvido por J. A. Hunt, os cient\u00edficos Shine e Dalgarno demostraron que o tracto de nucle\u00f3tidos no extremo 3' do ARNr 16S de \"E. coli\" \u00e9 rico en pirimidinas (Py) e ten unha secuencia -PyACCUCCUUA 3'OH. Propuxeron que este tramo de nucle\u00f3tidos reco\u00f1ec\u00eda unha secuencia rica en purinas (AGGAGGU) situada na rexi\u00f3n \"augas arriba\" do iniciador correcto AUG que se encontra nos sitios de uni\u00f3n ao ribosoma de diversos ARNms de colifagos.\nAs secuencias terminais 3' do ARNr 16S de \"Pseudomonas aeruginosa\", \"Bacillus stearothermophilus\" e \"Caulobacter crescentus\" son tam\u00e9n ricas en pirimidinas, pero difiren unhas das outras e da secuencia de \"E. coli\". Base\u00e1ndose nas relaci\u00f3ns de complementariedade entre estas secuencias e as secuencias ricas en purinas no sitio de uni\u00f3n ao ribosoma de diferentes ARNm de bacterias prop\u00faxose que a secuencia precisa do extremo 3' do ARNr determina a capacidade intr\u00ednseca do ribosoma procari\u00f3tico de traducir un cistr\u00f3n particular dun ARNm. O apareamento de bases espec\u00edfico entre o extremo 3' do ARNr e a secuencia que precede a un iniciador AUG proporciona un mecanismo polo cal a c\u00e9lula pode distinguir entre os iniciadores AUG e as secuencias AUG internas ou f\u00f3ra de fase (pauta). O grao de apareamento de bases tam\u00e9n xoga un papel na determinaci\u00f3n da taxa de iniciaci\u00f3n en distintos cod\u00f3ns iniciadores AUG en ARNms policistr\u00f3nicos.\nEsta hip\u00f3tese foi reforzada pola demostraci\u00f3n de que os ribosomas de \"E. coli\" usan o apareamento de bases para identificar os sitios de inicio para a traduci\u00f3n do ARNm de bacteri\u00f3fagos. Este estudo aproveita que o antibi\u00f3tico colicina E3 induce unha r\u00e1pida detenci\u00f3n da s\u00edntese de prote\u00ednas en bacterias \"E. coli\" susceptibles debido \u00e1 eliminaci\u00f3n duns 50 nucle\u00f3tidos do extremo 3' do ARN de 16S como resultado dunha soa clivaxe endonucleot\u00eddica. Utilizando colicina E3, illouse un complexo ARNm-ARNr unido por enlaces de hidr\u00f3xeno despois da formaci\u00f3n de complexos de iniciaci\u00f3n entre os ribosomas de \"E. coli\" e unha rexi\u00f3n iniciadora do fago R17. Este complexo inclu\u00eda os \u00faltimos 50 nucle\u00f3tidos de ARNr 16S e a s\u00faa temperatura de \"fusi\u00f3n\" era concordante coa estrutura predita.\nMoitos estudos confirmaron que o apareamento de bases entre a secuencia SD nos ARNm e o extremo 3' do ARNr 16S \u00e9 da m\u00e1xima importancia para a iniciaci\u00f3n da traduci\u00f3n nos ribosomas bacterianos.\nO nivel de adenilaci\u00f3n 3'-terminal do ARNr 16S de \"P. aeruginosa\" \u00e9 unha funci\u00f3n da taxa de crecemento bacteriano.\nMutaci\u00f3ns na secuencia Shine-Dalgarno.\nAs mutaci\u00f3ns na secuencia Shine-Dalgarno poden reducir ou incrementar a traduci\u00f3n en procariotas. Este cambio d\u00e9bese a unha reduci\u00f3n ou incremento na eficiencia do apareamento ARNm-ribosoma, como se demostra polo feito de que as mutaci\u00f3ns complementarias na secuencia 3'-terminal do ARNr 16S poden restaurar a traduci\u00f3n.\nSecuencias Shine-Dalgarno en cloroplastos.\nA\u00ednda que os plastidios descenden de procariotas e a\u00ednda conservan unha maquinaria de traduci\u00f3n procariota, as secuencias do tipo SD non son necesarias nos cloroplastos da alga verde unicelular \"Chlamydomonas reinhardtii\".\nReco\u00f1ecemento do cod\u00f3n de terminaci\u00f3n da traduci\u00f3n polo ARNr.\nEn 1973 Dalgarno e Shine propuxeron que nos eucariotas, o extemo 3' do ARNr pequeno de 18S pod\u00eda xogar un papel na terminaci\u00f3n da s\u00edntese de prote\u00ednas por apareamento de bases complementario cos cod\u00f3ns de terminaci\u00f3n. Isto deduciuse da observaci\u00f3n de que as secuencias 3'-terminais do ARNr 18S da mosca \"Drosophila melanogaster\", o l\u00e9vedo \"Saccharomyces cerevisiae\" e os reticulocitos de coello son id\u00e9nticas: GAUCAUUA -3'OH. A conservaci\u00f3n desta secuencia entre ditos eucariotas tan afastados evolutivamente implica que este tracto nucleot\u00eddico desempe\u00f1ou unha importante funci\u00f3n na c\u00e9lula. Como esta secuencia conservada conti\u00f1a o complemento de cada un dos tres cod\u00f3ns de terminaci\u00f3n eucari\u00f3ticos (UAA, UAG e UGA) prop\u00faxose que ti\u00f1an unha funci\u00f3n na terminaci\u00f3n da s\u00edntese proteica en eucariotas. Shine e Dalgarno propuxeron un papel similar para o extremo 3' do ARNr 16S nos tripletes de reco\u00f1ecemento da terminaci\u00f3n de \"E. coli\" en 1974 base\u00e1ndose nas relaci\u00f3ns de complementariedade entre o UUA-OH 3'-terminal do ARNr 16S e os cod\u00f3ns de terminaci\u00f3n de \"E. coli\". No fago f1, a secuencia que codifica os primeiros amino\u00e1cidos a mi\u00fado cont\u00e9n tripletes de terminaci\u00f3n nos dous marcos de letura sen usar. Nun comentario a esta publicaci\u00f3n, indic\u00e1base que o apareamento de bases complementario co extremo 3' do ARNr 16S poder\u00eda servir para abortar a formaci\u00f3n de enlaces pept\u00eddicos despois dunha iniciaci\u00f3n f\u00f3ra de fase ou pauta."}
{"id": "270085", "revid": "98629", "url": "https://gl.wikipedia.org/wiki?curid=270085", "title": "Les Passions de l'\u00e2me", "text": "Les passions de l'\u00e2me, publicado en Par\u00eds no ano 1649, \u00e9 o \u00faltimo tratado publicado en vida, do fil\u00f3sofo, matem\u00e1tico e f\u00edsico franc\u00e9s Ren\u00e9 Descartes. Foi dedicado \u00e1 princesa Isabel de Bohemia e est\u00e1 escrito en franc\u00e9s.\nNel, o autor contrib\u00fae a unha longa tradici\u00f3n de teorizaci\u00f3n das \"paix\u00f3ns\", asoci\u00e1ndoo deste xeito, \u00e1 filosof\u00eda moral. Estas paix\u00f3ns eran experiencias co\u00f1ecidas actualmente como emoci\u00f3ns e constitu\u00edan dende a \u00e9poca de Plat\u00f3n unha raz\u00f3n de debate entre fil\u00f3sofos. Aborda o punto de vista fisiol\u00f3xico como novidade, sendo precursor da neurofisiolox\u00eda.\nEsta obra perm\u00edtelle tam\u00e9n aclarar cuesti\u00f3ns formuladas en obras anteriores. Por exemplo, para o problema da interacci\u00f3n mente-corpo proponse a teor\u00eda dos \"esp\u00edritos animais\". Por outra parte, en relaci\u00f3n coa teor\u00eda da acci\u00f3n, Descartes presenta un regulamento provisional m\u00e1is logrado, baseado no co\u00f1ecemento das leis fisiol\u00f3xicas, que o esbozado na obra \"Discurso do m\u00e9todo\".\nOrixe da obra.\nDescartes mantivo unha correspondencia escrita coa princesa Isabel de Bohemia, na que respond\u00eda as s\u00faas cuesti\u00f3ns morais, fundamentalmente \u00e1s relacionadas coa natureza da felicidade, das paix\u00f3ns e da \u00e9tica, como levar a cabo a s\u00faa vida. O tratado pode interpretarse, deste xeito, como unha s\u00edntese dese intercambio epistolar entre ambos os dous.\nRelaci\u00f3n entre filosof\u00eda moral e ciencia.\nNo s\u00e9culo XVII, dentro do contexto de desenvolvemento do pensamento cient\u00edfico abandonouse a idea do cosmos a favor dun universo aberto formado por leis inviolables, as acci\u00f3ns humanas xa non dependen da comprensi\u00f3n da orde e o mecanismo do universo, sen\u00f3n do co\u00f1ecemento da natureza, da que o home forma parte.\nFoi as\u00ed como Descartes quixo tratar as paix\u00f3ns non dende un punto moralista, nin dende unha perspectiva psicol\u00f3xica, sen\u00f3n como un m\u00e9todo de explorar un aspecto fundamental da ciencia natural. Facendo isto, non rompe soamente coa tradici\u00f3n aristot\u00e9lica, tam\u00e9n cos estoicos e cristi\u00e1ns que as definen coma enfermidades da alma e que deben ser tratadas como tales. Pode o autor polo tanto afirmar que as paix\u00f3ns \"todas son boas por natureza e simplemente temos que evitar o seu mal uso e os seus excesos\" (art. 211).\nNo concepto da visi\u00f3n mecanicista da vida, vinculado \u00e1 aparici\u00f3n da ciencia moderna no s\u00e9culo XVII, Descartes percibe o corpo coma unha m\u00e1quina aut\u00f3noma: pode moverse de xeito independente da alma. Foi a partir desa percepci\u00f3n psicol\u00f3xica do corpo que desenvolveu as s\u00faas teor\u00edas sobre as paix\u00f3ns. Anteriormente consideradas coma unha anomal\u00eda, convert\u00e9ronse nun fen\u00f3meno da natureza, o que esixe unha explicaci\u00f3n cient\u00edfica.\nA noci\u00f3n da paix\u00f3n.\nO tratado bas\u00e9ase na filosof\u00eda que Descartes desenvolveu nos seus libros anteriores, especialmente na distinci\u00f3n entre alma e corpo: a alma pensa pero \u00e9 incorp\u00f3rea, o corpo def\u00ednese principalmente pola s\u00faa forma e movemento. Isto \u00e9 o que se co\u00f1ece como dualismo cartesiano. \u00c9 unha oportunidade para profundar sobre todo o misterio entre a uni\u00f3n destas d\u00faas substancias (mente e corpo).\nAs paix\u00f3ns como as entende o autor, aprox\u00edmanse \u00e1s agora co\u00f1ecidas emoci\u00f3ns; con todo, hai diferenzas significativas entre o entendido na s\u00faa \u00e9poca como paix\u00f3n e o que actualmente \u00e9 unha emoci\u00f3n. A principal delas \u00e9 que a paix\u00f3n, como a etimolox\u00eda da palabra suxire, \u00e9 pasiva ou sostida, \u00e9 dicir, que a experiencia \u00e9 causada por un obxecto externo ao suxeito. Pola contra, a psicolox\u00eda moderna considera que as emoci\u00f3ns son concibidas como un evento que prov\u00e9n do interior do suxeito, e polo tanto, m\u00e1is ben producido por el.\nEn \"As paix\u00f3ns da alma\", Descartes def\u00edneas como \"percepci\u00f3ns, sentimentos ou emoci\u00f3ns da alma, referidas especificamente a ela, e que son causadas, mantidas e fortalecidas por alg\u00fan movemento dos esp\u00edritos\" (art. 27). Os esp\u00edritos mencionados nesta definici\u00f3n son aqueles \u00f3s que o autor chama \"esp\u00edritos animais\", e son a noci\u00f3n clave para entender a s\u00faa fisiolox\u00eda. Estes funcionan de xeito similar \u00e1 forma na que a medicina agora incl\u00fae o sistema nervioso. Explica que estes esp\u00edritos animais son producidos polo sangue e \u00e9 o responsable da estimulaci\u00f3n dos movementos do corpo. No que afecta \u00f3s m\u00fasculos, por exemplo, os esp\u00edritos animais \"moven o corpo das diversas maneiras en que pode moverse\" (art. 10).\nDescartes non rexeita as paix\u00f3ns, en principio, no seu lugar, destaca o seu papel beneficioso para a existencia humana. Sost\u00e9n que os seres humanos deben traballar para entender mellor a s\u00faa funci\u00f3n coa fin de controlalas e non ser controlados por elas. As\u00ed \"os que te\u00f1en a alma m\u00e1is feble poder\u00edan adquirir un dominio completamente absoluto sobre todas as s\u00faas paix\u00f3ns, se empregaran suficiente habilidade ao formalas e gu\u00edalas\" (art. 50)\nOrganizaci\u00f3n do Tratado.\nA organizaci\u00f3n da obra \u00e9 indicativa da filosof\u00eda do autor. Aplica o seu famoso m\u00e9todo da filosof\u00eda moral, Descartes divide as\u00ed o problema das paix\u00f3ns da alma nos seus compo\u00f1entes m\u00e1is simples e b\u00e1sicos. Faise unha distinci\u00f3n entre seis paix\u00f3ns primarias ou primitivas: marabilla, amor, odio, desexo, alegr\u00eda e tristeza. A partir destas, Descartes comeza a investigaci\u00f3n dos seus efectos fisiol\u00f3xicos e as s\u00faas repercusi\u00f3ns no comportamento humano. A continuaci\u00f3n realiza a s\u00faa combinaci\u00f3n para atopar todo o espectro das paix\u00f3ns.\nO libro div\u00eddese en tres secci\u00f3ns principais:\nDentro desas tres partes p\u00f3dense atopar 212 artigos de pouca extensi\u00f3n, que son rara vez m\u00e1is duns poucos par\u00e1grafos.\nProblemas filos\u00f3ficos.\nEstatuto do suxeito.\nA\u00ednda que poida resultar sorprendente \"As paix\u00f3ns da alma\" \u00e9 sen d\u00fabida o libro m\u00e1is importante de todas as obras de Descartes. De feito, escribiu este libro en resposta a unha inquietude filos\u00f3fica aguda, que mesmo poder\u00eda causar a destruci\u00f3n do anterior sistema cartesiano.\nO problema \u00e9 que paix\u00f3n, unida \u00e1 natureza humana, pon en perigo a supremac\u00eda do suxeito pensante que Descartes puxera no centro do seu sistema filos\u00f3fico, sobre todo no \"Discurso do m\u00e9todo\". O autor fixera do suxeito pensante o fundamento da certeza obxectiva que permitiu a posibilidade de co\u00f1ecer o mundo; na s\u00faa famosa frase: \"Penso, logo existo\". Pero se as paix\u00f3ns perturban \u00f3 home, tanto no seu comportamento, coma no seu pensamento, este viuse obrigado a dubidar da verdade das s\u00faas propias percepci\u00f3ns.\nAdemais, unha nova distinci\u00f3n entre os escritos de Descartes sobre f\u00edsica e natureza humana \u00e9 a relaci\u00f3n coa aristot\u00e9lica teleolox\u00eda. Mentres que el argumenta en contra da existencia dunha causa final da f\u00edsica, a natureza do seu traballo sobre o exame das orixes e funci\u00f3ns de desexos na alma humana necesita a existencia dunha meta final, cara a que o individuo est\u00e1 a traballar.\nA relaci\u00f3n mente-corpo.\nOutro problema \u00e9 a dualidade cartesiana. Na primeira parte do libro Descartes cuestiona a relaci\u00f3n entre a substancia pensante, a alma, e mais o corpo. Para el, o \u00fanico v\u00ednculo entre as d\u00faas substancias \u00e9 a gl\u00e1ndula pineal, onde a alma se une ao corpo dalgunha maneira.\nAs paix\u00f3ns que Descartes estuda son en realidade obras do corpo sobre a alma. Esta experimenta a influencia do corpo e, polo tanto, a das paix\u00f3ns. Na forma en que o autor o explica, os \"esp\u00edritos animais\" estimulan a gl\u00e1ndula pineal e causan moitos problemas (ou emoci\u00f3ns fortes) na alma.\nA combinaci\u00f3n das paix\u00f3ns.\nAs paix\u00f3ns atacan a alma e obrigan ao corpo a cometer acci\u00f3ns inapropiadas. Polo tanto, era necesario estudar, na segunda parte do seu tratado, os efectos particulares de cada unha delas por separado e as distintas formas nas que estas se pod\u00edan manifestar. O estudo das paix\u00f3ns permite comprender mellor e ter en conta estes elementos que, doutro modo, poden perturbar a capacidade de razoamento racional dun ser humano.\nAo mesmo tempo, a modernidade de Descartes tam\u00e9n debe ser apreciada. Incluso esbozando as paix\u00f3ns e o seu efecto, nunca emite unha prohibici\u00f3n xeral na s\u00faa contra como defectos humanos mortais que deben evitarse a toda costa. Son reco\u00f1ecidas coma un aspecto inherente da humanidade, que non debe tomarse coma unha aberraci\u00f3n. Por outra parte, o papel das paix\u00f3ns no corpo non \u00e9 insignificante. Descartes indica que deben ser aproveitadas coa fin de saber que \u00e9 bo e malo para o corpo, e, polo tanto, para o individuo (art. 211 e 212).\nDeste xeito, o traballo est\u00e1 dedicado maiormente \u00e1 enumeraci\u00f3n das paix\u00f3ns e os seus efectos. Comeza coas seis b\u00e1sicas ou primitivas e logo sobre as espec\u00edficas que derivan da s\u00faa combinaci\u00f3n. Por exemplo, o desprezo e a autoestima son d\u00faas das paix\u00f3ns derivadas da fundamental de admiraci\u00f3n. A m\u00e1is valorada por Descartes \u00e9 a xenerosidade.\nO control das paix\u00f3ns.\nPara Descartes, nada poder\u00eda ser m\u00e1is prexudicial para a alma, e polo tanto, para o proceso de pensamento, que o corpo. Sostivo que as paix\u00f3ns non son dani\u00f1as en si mesmas. Para protexer a independencia dos pensamentos e garantir a comprensi\u00f3n dun home da realidade, por\u00e9n, indicou que \u00e9 necesario co\u00f1ecer as paix\u00f3ns, e aprender a controlalas coa fin de outorgarlles o mellor uso posible. Tam\u00e9n \u00e9 necesario que o home se esforce por dominar a separaci\u00f3n que existe entre o corpo f\u00edsico e mais a mente."}
{"id": "270086", "revid": "1131", "url": "https://gl.wikipedia.org/wiki?curid=270086", "title": "Universidade de Buenos Aires", "text": "A Universidade de Buenos Aires (UBA) \u00e9 unha instituci\u00f3n de ensino superior da rep\u00fablica Arxentina. A universidade foi fundada o 12 de agosto de 1821 na cidade de Buenos Aires. Ten 13 facultades, 6 cl\u00ednicas e 10 museos, con\u00e9ctase con 3 escolas secundarias: o \"Colexio Nacional de Buenos Aires\", a \"Escola Superior de Comercio Carlos Pellegrini\" e o \"Instituto Libre de Segunda Ense\u00f1anza\".\nAsem\u00e9llase \u00e1s demais universidades p\u00fablicas do pa\u00eds por ser financeira dependente do Estado, por\u00e9n \u00e9 aut\u00f3noma, gratu\u00edta e laica para estudantes nacionais e estranxeiros.\nA UBA pos\u00fae o seu propio \"goberno\" que provi\u00f1a dunha reforma universitaria levada \u00e1 cabo por profesores, alumnos e *egressos en 1918."}
{"id": "270090", "revid": "23204", "url": "https://gl.wikipedia.org/wiki?curid=270090", "title": "Gabriel Tamas", "text": "Sebasti\u00e1n Gabriel Tamas, nado o 9 de novembro de 1983 en Bra\u0219ov, Roman\u00eda, \u00e9 un futbolista que xoga na demarcaci\u00f3n de defensa.\nTraxectoria.\nComezou xogando nos equipos da s\u00faa cidade, o FC Bra\u0219ov e o Tractorul Bra\u0219ov, de onde pasou ao FC Dinamo Bucure\u0219ti, un dos grandes equipos de Roman\u00eda. O seu bo papel neste equipo fai que en 2003 saia traspasado ao Galatasaray SK turco e ao pouco tempo ao FC Spartak Moscova. No equipo ruso non chegou a adaptarse polo que en 2004 foi cedido de novo ao Dinamo Bucure\u0219ti e en 2006 ao Celta de Vigo, por aquel ent\u00f3n disputando a Copa da UEFA.\nO Celta xogaba competici\u00f3n europea pero en liga rematou a tempada descendendo a Segunda Divisi\u00f3n, e Tamas nunca chegou a asentarse no once titular polo que o club non exerceu a opci\u00f3n de compra e no ver\u00e1n de 2007 asinou polo AJ Auxerre franc\u00e9s.\nPosteriormente xogou cedido outra vez no Dinamo Bucure\u0219ti e no West Bromwich Albion FC, equipo que se far\u00eda cos seus servizos. No ano 2013 firmou polo CFR Cluj pero non rematar\u00eda a tempada e o club rescindirialle o contrato por un esc\u00e1ndalo nocturno do xogador.\nCoa selecci\u00f3n.\nDebutou coa Selecci\u00f3n de f\u00fatbol de Roman\u00eda o 12 de febreiro de 2003 ante Eslovenia. Disputou co combiando nacional a Eurocopa Autria/Su\u00edza 2008, onde xogou t\u00f3dolos encontros que disputou a s\u00faa selecci\u00f3n."}
{"id": "270095", "revid": "27155", "url": "https://gl.wikipedia.org/wiki?curid=270095", "title": "Shine-Dalgarno", "text": ""}
{"id": "270100", "revid": "5863", "url": "https://gl.wikipedia.org/wiki?curid=270100", "title": "Orde de Santa Mar\u00eda Virxe do Monte Carmelo", "text": ""}
{"id": "270105", "revid": "5132", "url": "https://gl.wikipedia.org/wiki?curid=270105", "title": "G.N.R. (Grupo Novo Rock)", "text": ""}
{"id": "270110", "revid": "5132", "url": "https://gl.wikipedia.org/wiki?curid=270110", "title": "Fernando Lopes Gra\u00e7a", "text": ""}
{"id": "270112", "revid": "5132", "url": "https://gl.wikipedia.org/wiki?curid=270112", "title": "Fundaci\u00f3n Gulbenkian", "text": ""}
{"id": "270129", "revid": "89787", "url": "https://gl.wikipedia.org/wiki?curid=270129", "title": "Hang", "text": "O hang (pronunciaci\u00f3n alem\u00e1 [ha\u014b], e en plural: Hanghang) \u00e9 un instrumento musical idi\u00f3fono creado no ano 2000 por Felix Rohner e Sabina Sch\u00e4rer en Berna, Su\u00edza. O nome da s\u00faa empresa \u00e9 PANArt Hangbau AG. \nO instrumento est\u00e1 feito por d\u00faas medias cunchas de aceiro nitrurado pegadas xuntas nos bordos, deixando o interior oco, o que lle confire a s\u00faa caracter\u00edstica forma de 'OVNI'. O sa\u00ednte da parte superior (\"Ding\") \u00e9 a nota central e b\u00e1sica, e os outros sete ou oito tons sit\u00faanse arredor deste. A superficie lisa (\"Gu\") ten un burato no centro cunha nota sintonizado que pode ser executada cando se golpea o canto.\nA creaci\u00f3n do hang foi o resultado de varios anos de investigaci\u00f3n do steelpan e outros instrumentos. Os seus inventores continuaron a mellorar a forma e os materiais e produciron novas variaci\u00f3ns cos anos. O nome \"Hang\" prov\u00e9n da palabra do alem\u00e1n de Berna para \"man\". \u00c9 unha marca rexistrada propiedade de PANArt Hangbau AG."}
{"id": "270132", "revid": "1131", "url": "https://gl.wikipedia.org/wiki?curid=270132", "title": "Universidade Academia de Humanismo Cristiano", "text": "A Universidade Academia de Humanismo Cristi\u00e1n (en castel\u00e1n: \"Universidad Academia de Humanismo Cristiano\") \u00e9 unha instituci\u00f3n de ensino superior chilena fundada en 1988, pero cuxas orixes remontan a 1975, cando se crea a \"Academia de Humanismo Cristi\u00e1n\", liderada polo Cardeal Ra\u00fal Silva Henr\u00edquez (SDB), cuxo obxectivo era reunir un grupo de intelectuais para analizar a pol\u00edtica, social, econ\u00f3mica e cultural do pa\u00eds."}
{"id": "270139", "revid": "27155", "url": "https://gl.wikipedia.org/wiki?curid=270139", "title": "Secuencia de Shine-Dalgarno", "text": ""}
{"id": "270140", "revid": "5863", "url": "https://gl.wikipedia.org/wiki?curid=270140", "title": "William Congreve", "text": "William Congreve, nado en Bardsey, West Yorkshire o 24 de xaneiro de 1670 e finado en Londres o 19 de xaneiro de 1729, foi un dramaturgo e poeta ingl\u00e9s.\nTraxectoria.\nO seu pai William Congreve (1637\u20131708) era un partidario do rei Carlos II que se estableceu en Irlanda e al\u00ed pasou o novo Congreve a s\u00faa infancia, estudou no Trinity College en Dubl\u00edn, onde co\u00f1eceu a Jonathan Swift, co que manter\u00eda amizade ata o final. Logo da s\u00faa graduaci\u00f3n matriculouse no Middle Temple en Londres pera estudar leis, pero acabou interes\u00e1ndose pola literatura e o teatro, convert\u00e9ndose artisticamente en seguidor de John Dryden.\nCarreira literaria.\nWilliam Congreve escribiu antes dos trinta anos, algunhas das pezas teatrais m\u00e1is co\u00f1ecidas do per\u00edodo da Restauraci\u00f3n, as comedias \"Love for Love\" (estreada o 30 de abril de 1695) e \"The Way of the World\" ( 1700), e a traxedia, \"The Mourning Bride\" (1697). Pero os gustos do p\u00fablico estaban cambiando e a representaci\u00f3n sat\u00edrica da vida inglesa deu paso ao seu retrato sentimental, reaccionando o p\u00fablico contra o que consideraban obras indecentes pola s\u00faa natureza sexualmente expl\u00edcita , circulando varios panfletos contra este tipo de teatro, o m\u00e1is co\u00f1ecido o de Jeremy Collier, \"Short View of the Immorality and Profaneness of the English Stage\" (1698), contra o que reaccionou Congreve nunha longa r\u00e9plica, \"Amendments of Mr. Collier's False and Imperfect Citations.\" Politicamente era membro do Kit-Cat Club de ideolox\u00eda whig e ocupou alg\u00fans postos pol\u00edticos de importancia menor. \n\u00daltimos anos.\nCongreve retirouse do teatro, vivindo o resto da s\u00faa vida das rendas das s\u00faas obras, despois de 1700 tan s\u00f3 escribiu alg\u00fan poema e realizou algunha traduci\u00f3n, como \u00e9 o caso de \"Monsieur de Pourceaugnac\" de Moli\u00e8re e tam\u00e9n escribiu o libreto para a \u00f3pera \"Semele\" de John Eccles que non se estrar\u00eda ata o s\u00e9culo XX. En setembro de 1728 sufriu un accidente nunha carruaxe, da que non acabou de recuperarse e morreu uns meses despois."}
{"id": "270141", "revid": "98629", "url": "https://gl.wikipedia.org/wiki?curid=270141", "title": "Kutn\u00e1 Hora", "text": "Kutn\u00e1 Hora \u00e9 unha vila da Rep\u00fablica Checa, capital do distrito do mesmo nome na rexi\u00f3n de Bohemia Central. En 2013 ti\u00f1a 20.470 habitantes.\nHistoria.\nA vila naceu no s\u00e9culo XIII, ligada \u00e1s minas de prata que hai nas proximidades, se ben a explotaci\u00f3n das mesmas data polo menos do s\u00e9culo X, pois atop\u00e1ronse d\u00ednares de prata de finais dese s\u00e9culo no asentamento de Mal\u00edn. Tivo unha grande riqueza econ\u00f3mica por mor do t\u00edtulo outorgado por Venceslau II de Bohemia, e at\u00e9 o s\u00e9culo XVI tivo gran relevancia, chegando a competir con Praga en poder econ\u00f3mico, cultural e pol\u00edtico.\nEn 1420 o emperador Sexismundo estableceu na vila a base militar desde onde atacar aos Taboritas durante as guerras husitas. Esta campa\u00f1a militar acabou coa toma da cidade por Jan \u017di\u017eka, que a levou a outro per\u00edodo de esplendor econ\u00f3mico. Por\u00e9n, despois da reconciliaci\u00f3n das partes contendentes, a vila foi incendiada polas tropas imperiais para evitar que volvese caer en mans dos Taboritas.\nEn 1541 as minas sufriron unha inundaci\u00f3n, e a insurrecci\u00f3n de Bohemia contra Fernando I de Habsburgo fixo que a cidade perdese os seus privilexios. A Guerra dos Trinta Anos e varias epidemias de peste fixeron que a vila perdese definitivamente toda a importancia que tivera no pasado.\nPatrimonio.\nO centro hist\u00f3rico de Kutn\u00e1 Hora foi declarado Patrimonio da Humanidade pola Unesco en 1995, destacando nel a Igrexa de Santa B\u00e1rbara (iniciada en 1388 e rematada en 1905) e a Catedral da Nosa Se\u00f1ora en Sedlec.\nOutros lugares de interese son a capela do Corpus Christi, o Castelo Real (tam\u00e9n chamado Patio Italiano), o claustro das Ursulinas (s\u00e9culo XVIII), a colexiata de Santiago, o colegio dos Xesu\u00edtas, a columna votiva da peste e as igrexas de Santiago e San Xo\u00e1n Nepomuceno.\nNo barrio de Sedlec est\u00e1n dous dos monumentos m\u00e1is importantes da vila: a Capela funeraria de Todos os Santos, co seu osario, e a igrexa da Nosa Se\u00f1ora."}
{"id": "270147", "revid": "89787", "url": "https://gl.wikipedia.org/wiki?curid=270147", "title": "Elecci\u00f3ns xerais de Espa\u00f1a de 1898", "text": "As Elecci\u00f3ns Xerais do 27 de marzo de 1898 en Espa\u00f1a foron convocadas na minor\u00eda de idade de Afonso XIII, sendo rexente a s\u00faa nai, Mar\u00eda Cristina de Habsburgo-Lorena. A s\u00faa base legal foi a Constituci\u00f3n espa\u00f1ola de 1876, vixente ata 1931, que define a \u00e9poca hist\u00f3rica co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nEn base ao Pacto do Pardo de 24 de novembro de 1885, queda institu\u00eddo o sistema de quendas pac\u00edficas en exercicio do poder entre liberais e conservadores, que consolidou a Restauraci\u00f3n ata finais do s\u00e9culo XIX e principios do XX.\nO 26 de xu\u00f1o de 1890 o goberno liberal-fusionista reimplanta oficialmente o sufraxio universal na lexislaci\u00f3n electoral.\nC\u00e1novas del Castillo foi asasinado o 8 de agosto de 1897, no balneario de Santa \u00c1gueda, no municipio de Arrasate, Guip\u00fascoa, polo anarquista italiano Michele Angiolillo.\nO estoupido do buque estadounidense \"Maine\" o 15 de febreiro de 1898 desatou a Guerra Hispano-Americana.\nCaracter\u00edsticas.\nO 4 de marzo de 1898, seguindo o proceso de \"normalizaci\u00f3n\" conforme ao pactado entre as principais forzas pol\u00edticas, procedeuse \u00e1 disoluci\u00f3n das C\u00e1maras e \u00e1 convocatoria de elecci\u00f3ns lexislativas.\nDesco\u00f1\u00e9cese o n\u00famero de votantes nestas elecci\u00f3ns, todos var\u00f3ns maiores de 25 anos de idade (sufraxio universal masculino). Elix\u00edronse 401 deputados o d\u00eda 27 de marzo de 1898.\nPor mor da Guerra Hispano-Estadounidense trala cal Cuba e Porto Rico\u00a0deixaron de formar parte de Espa\u00f1a, estas foron as \u00faltimas elecci\u00f3ns nas que houbo representaci\u00f3n destas provincias no Congreso dos Deputados.\nResultados nas circunscrici\u00f3ns galegas.\nA Coru\u00f1a.\nA provincia da Coru\u00f1a contaba con 14 deputados repartidos en distritos electorais \nLugo.\nA provincia de Lugo contaba con 11 deputados repartidos en distritos electorais:\nOurense.\nA provincia de Ourense ti\u00f1a 9 deputados repartidos en distritos electorais:\nPontevedra.\nA provincia de Pontevedra ti\u00f1a 13 deputados repartidos en distritos electorais:"}
{"id": "270149", "revid": "5312", "url": "https://gl.wikipedia.org/wiki?curid=270149", "title": "Elecci\u00f3ns xerais de Espa\u00f1a de 1914", "text": "As elecci\u00f3ns xerais de Espa\u00f1a de 1914 celebr\u00e1ronse o 8 de marzo, meses antes da primeira guerra mundial, na que Espa\u00f1a se declarar\u00eda neutral, baixo sufraxio universal masculino para a elecci\u00f3n de 409 deputados, e a forza m\u00e1is votada foi a coalici\u00f3n das d\u00faas facci\u00f3ns do Partido Conservador, dirixido por Eduardo Dato mentres as d\u00faas facci\u00f3ns do Partido Liberal quedaron bastante lonxe. Tam\u00e9n se presentou unha Conxunci\u00f3n Republicano-Socialista, que reun\u00eda os diferentes partidos republicanos e mais o Partido Socialista Obrero Espa\u00f1ol. Os Radicais de Lerroux e a Uni\u00f3n Federal Nacionalista Republicana \u00edan en coalici\u00f3n electoral, tras do Pacto de Sant Gervasi, a\u00ednda que en Catalu\u00f1a non conseguiron desbancar a hexemon\u00eda da Lliga Regionalista.\nFoi elixido presidente do Congreso o conservador Augusto Gonz\u00e1lez Besada e presidente do Senado Marcelo Azc\u00e1rraga, falecido en 1915 e substitu\u00eddo por Joaqu\u00edn S\u00e1nchez de Toca Calvo. O xefe de goberno foi Eduardo Dato, pero o 9 de decembro de 1915 dimitiu por diferenzas internas no partido e cedeu o goberno ao conde de Romanones, quen convocar\u00eda novas elecci\u00f3ns o 6 de abril de 1916. Durante esta lexislatura constitu\u00eduse a Mancomunidade de Catalu\u00f1a, presidida por Enric Prat de la Riba."}
{"id": "270150", "revid": "1888", "url": "https://gl.wikipedia.org/wiki?curid=270150", "title": "Jos\u00e9 Cavalcanti de Albuquerque y Padierna", "text": ""}
{"id": "270151", "revid": "1888", "url": "https://gl.wikipedia.org/wiki?curid=270151", "title": "Joaqu\u00edn Chapaprieta y Torregrosa", "text": ""}
{"id": "270152", "revid": "1888", "url": "https://gl.wikipedia.org/wiki?curid=270152", "title": "Antero Rub\u00edn y Homent", "text": ""}
{"id": "270153", "revid": "1888", "url": "https://gl.wikipedia.org/wiki?curid=270153", "title": "Andr\u00e9s Avelino de Montero y Villegas", "text": ""}
{"id": "270154", "revid": "1888", "url": "https://gl.wikipedia.org/wiki?curid=270154", "title": "Alfredo Vicenti Rey", "text": ""}
{"id": "270155", "revid": "7802", "url": "https://gl.wikipedia.org/wiki?curid=270155", "title": "Pedro de Miranda y de C\u00e1rcer", "text": ""}
{"id": "270156", "revid": "1888", "url": "https://gl.wikipedia.org/wiki?curid=270156", "title": "Ram\u00f3n Bustelo y Gonz\u00e1lez", "text": ""}
{"id": "270158", "revid": "89787", "url": "https://gl.wikipedia.org/wiki?curid=270158", "title": "Santiago de Andr\u00e9s Moreno", "text": "Santiago de Andr\u00e9s Moreno Garc\u00eda, nado en 1843 e finado en Santiago de Compostela o 19 de marzo de 1901, foi un avogado e pol\u00edtico galego.\nTraxectoria.\nFoi elixido deputado polo distrito de Muros nas elecci\u00f3ns de agosto de 1872. Volveu ser elixido deputado polo mesmo distrito nas elecci\u00f3ns de 1873, 1886, 1893 e 1898. Foi secretario da Real Sociedade Econ\u00f3mica de Amigos do Pa\u00eds de Santiago."}
{"id": "270159", "revid": "22570", "url": "https://gl.wikipedia.org/wiki?curid=270159", "title": "Salsa t\u00e1rtara", "text": "O mollo t\u00e1rtaro \u00e9 un prebe feito a base de maionesa, con mostaza e cogombros pequenos en vinagre moi finamente picados xunto a alcaparras, olivas, cebolas e ravo. \u00c1s veces eng\u00e1deselle pirixel.\nEsta salsa empr\u00e9gase frecuentemente como acompa\u00f1amento doutros pratos, adubo de pratos que conte\u00f1en peixe ou \u00e1s de polo. O vinagre b\u00f3taselle como reforzador do sabor. A mestura normalmente d\u00e9ixase repousar nun sitio fresco durante un par de horas. O nome desta salsa prov\u00e9n das tribos t\u00e1rtaras de Mongolia, a\u00ednda que o apelativo \"t\u00e1rtaro\" v\u00e9n a significar en franc\u00e9s \"cru\". Nalg\u00fans pa\u00edses como no Per\u00fa b\u00f3taselle ovo e cebola chinesa (\"Allium fistulosum\") cortada en cadradi\u00f1os."}
{"id": "270160", "revid": "1888", "url": "https://gl.wikipedia.org/wiki?curid=270160", "title": "Santiago de Andr\u00e9s Moreno Garc\u00eda", "text": ""}
{"id": "270161", "revid": "1888", "url": "https://gl.wikipedia.org/wiki?curid=270161", "title": "Santiago de Andr\u00e9s Moreno y Garc\u00eda", "text": ""}
{"id": "270162", "revid": "27249", "url": "https://gl.wikipedia.org/wiki?curid=270162", "title": "Alcaparreira", "text": ""}
{"id": "270163", "revid": "1888", "url": "https://gl.wikipedia.org/wiki?curid=270163", "title": "Raimundo Riestra y Calder\u00f3n", "text": ""}
{"id": "270164", "revid": "1888", "url": "https://gl.wikipedia.org/wiki?curid=270164", "title": "Joaqu\u00edn Caro y Arroyo", "text": ""}
{"id": "270165", "revid": "1131", "url": "https://gl.wikipedia.org/wiki?curid=270165", "title": "Flesinga", "text": ""}
{"id": "270168", "revid": "98629", "url": "https://gl.wikipedia.org/wiki?curid=270168", "title": "Elecci\u00f3ns xerais de Espa\u00f1a de 1879", "text": "As elecci\u00f3ns xerais de 20 de abril de 1879 en Espa\u00f1a foron convocadas baixo o reinado de Afonso XII en base ao disposto na Constituci\u00f3n espa\u00f1ola de 1876, vixente ata 1931, na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nO 28 de decembro de 1878 ref\u00f3rmase a lei electoral para volver ao sufraxio censatario, polo que o n\u00famero de electores quedaba reducido a uns 874.000 individuos.\nO 7 de marzo de 1879 o xeneral Arsenio Mart\u00ednez Campos substit\u00fae na presidencia do Goberno a C\u00e1novas del Castillo. Tal como era habitual tralo cambio, o rei Afonso XII asina o decreto de Disoluci\u00f3n das Cortes o 10 de marzo dese ano."}
{"id": "270169", "revid": "1131", "url": "https://gl.wikipedia.org/wiki?curid=270169", "title": "Est\u00e1dio Municipal de Braga", "text": "O Est\u00e1dio Municipal de Braga \u00e9 un estadio de f\u00fatbol portugu\u00e9s localizado en Braga, con capacidade para 30.286 espectadores. Serve de local\u00eda ao Sporting Clube de Braga.\nEurocopa 2004.\nPartidos.\nO Est\u00e1dio Municipal de Braga albergou durante o campionato dous encontros da fase de grupos. Os partidos foron os seguintes:"}
{"id": "270170", "revid": "15490", "url": "https://gl.wikipedia.org/wiki?curid=270170", "title": "Pedro Calder\u00f3n de la Barca Ceruelo", "text": "Pedro Calder\u00f3n de la Barca Ceruelo, II marqu\u00e9s de Algara de Gres, nado en Madrid o 12 de abril de 1874 e finado na mesma cidade en 1940, foi un pol\u00edtico espa\u00f1ol.\nTraxectoria.\nFillo de Pedro Calder\u00f3n de la Barca Herce Collantes. Foi nomeado profesor da Real Academia de Xurisprudencia e Lexislaci\u00f3n en 1888. Foi xefe de negociado do Ministerio de Graza e Xustiza. Membro do Partido Conservador, foi elixido deputado polo distrito de Ortigueira nas elecci\u00f3ns de 1896. Volveu ser elixido deputado polo distrito de Arz\u00faa nas elecci\u00f3ns de 1899. Nas elecci\u00f3ns de 1907 foi elixido deputado polo distrito de Corcubi\u00f3n, e nas de 1914 foi elixido polo distrito de Muros.\nHerdou o t\u00edtulo de marqu\u00e9s de Algara de Gres \u00e1 morte do seu t\u00edo Manuel Calder\u00f3n de la Barca Herce Collantes.\nVida persoal.\nCasou con Carmen M\u00e9lida Labaig e foi pai de Pedro Calder\u00f3n de la Barca M\u00e9lida."}
{"id": "270171", "revid": "1888", "url": "https://gl.wikipedia.org/wiki?curid=270171", "title": "Antonio del Moral y L\u00f3pez", "text": ""}
{"id": "270172", "revid": "1888", "url": "https://gl.wikipedia.org/wiki?curid=270172", "title": "Domingo Caram\u00e9s y Garc\u00eda", "text": ""}
{"id": "270174", "revid": "1888", "url": "https://gl.wikipedia.org/wiki?curid=270174", "title": "Benito Mar\u00eda Hermida y Verea", "text": ""}
{"id": "270176", "revid": "1888", "url": "https://gl.wikipedia.org/wiki?curid=270176", "title": "Joaqu\u00edn Botana M\u00ednguez", "text": ""}
{"id": "270177", "revid": "1888", "url": "https://gl.wikipedia.org/wiki?curid=270177", "title": "Casiano P\u00e9rez Batall\u00f3n y Losada", "text": ""}
{"id": "270179", "revid": "1131", "url": "https://gl.wikipedia.org/wiki?curid=270179", "title": "Helena Juntunen", "text": "Helena Juntunen, nada en Kiiminki (Oulu) o 9 de marzo de 1976, \u00e9 unha soprano finesa.\nTraxectoria.\nHelena Juntunen naceu na pequena localidade de Kiiminki (daquela un concello independente e actualmente integrado no concello de Oulu). Aos 15 anos comezou os seus estudos no Conservatorio de Oulu, onde estudou con Airi Tokola. En 1996 ingresou na Sibelius-Akatemia de Helsinqui, onde se graduou tras estudar con Anita V\u00e4lkki. Entre os seus mestres destacan Anita V\u00e4lkki, Jeffrey Goldberg, Renata Scotto e Hartmut H\u00f6ll.\nEn 2002 ga\u00f1ou o Lappeenrannan valtakunnalliset laulukilpailut (Concurso Nacional de Canto de Lappeenranta), e ese mesmo ano cantou o papel de Marguerite en \"Faust\" de Gounod durante o Savonlinnan Oopperajuhlat (Festival de \u00d3pera de Savonlinna), o que se pode considerar como o inicio da s\u00faa carreira solista profesional. Logo de ter debutado na tempada 2003-04 na Connecticut Opera e en X\u00e9nova encarnando a Marguerite (\"Faust\", Gounod) e a Madame Coretese (\"Il viaggio a Reims\", Rossini), realizou o seu debut na S\u00e4chsische Staatsoper de Dresden encarnando a Pamina en \"Die Zauberfl\u00f6te\" de Mozart. Tam\u00e9n en 2003 ofreceu o seu primeiro concerto no Carnegie Hall de Nova York e posteriormente en Toquio. En 2006 debutou no Wiener Festwochen co papel de Pamina (\"Die Zauberfl\u00f6te\", Mozart).\nO ver\u00e1n de 2008 destacou pola s\u00faa interpretaci\u00f3n do papel protagonista da nova \u00f3pera de Veli-Matti Puumala, \"Anna Liisa\". Na tempada 2008-09 interpretou o papel de Liisa na \u00f3pera de Leevi Madetoja \"Pohjalaisia\" na Suomen Kansallisooppera, coa que colabora dende 1999.\nTen cantado coa maior\u00eda das grandes orquestras finlandesas e alg\u00fans dos directores m\u00e1is destacados do seu pa\u00eds como Esa-Pekka Salonen, Jukka-Pekka Saraste, Leif Segerstam, Mikko Franck ou Osmo V\u00e4nsk\u00e4."}
{"id": "270180", "revid": "1131", "url": "https://gl.wikipedia.org/wiki?curid=270180", "title": "Francisco Javier Boguer\u00edn Acedillo", "text": "Francisco Javier Boguer\u00edn Acedillo, nado en Madrid o 1 de decembro de 1824 e finado na mesma cidade o 2 de xullo de 1886, foi un enxe\u00f1eiro e pol\u00edtico espa\u00f1ol.\nTraxectoria.\nEnxe\u00f1eiro de Cami\u00f1os, foi inspector de cami\u00f1os, canais e portos e traballou no dese\u00f1o da v\u00eda ferroviaria entre Vigo e Ourense. Foi elixido deputado polo distrito de Tui nas elecci\u00f3ns de 1876, e polo distrito de Redondela nas elecci\u00f3ns de 1879 e 1884."}
{"id": "270181", "revid": "1888", "url": "https://gl.wikipedia.org/wiki?curid=270181", "title": "Bartolom\u00e9 Basanta y Miranda", "text": ""}
{"id": "270182", "revid": "89787", "url": "https://gl.wikipedia.org/wiki?curid=270182", "title": "Secuencia Kozak", "text": "A secuencia Kozak, secuencia consenso Kozak ou consenso Kozak \u00e9 unha secuencia que aparece no ARNm de eucariotas, ten a secuencia consenso (gcc)gccRccAUGG, e xoga un importante papel na iniciaci\u00f3n da traduci\u00f3n de prote\u00ednas. Recibe o seu nome de Marilyn Kozak, que deu a co\u00f1ecer a secuencia.\nA secuencia identif\u00edcase pola notaci\u00f3n (gcc)gccRccAUGG, que resume os datos analizados por Kozak dunha ampla variedade de fontes (699 en total) da seguinte maneira:\nA publicaci\u00f3n de Kozak ofrec\u00eda datos que se limitaban a un conxunto de vertebrados, como humanos, vacas, gatos, cans, pitos, coellos de indias, h\u00e1msteres, ratos, porcos, coellos, ovellas e o anfibio \"Xenopus\".\nIntroduci\u00f3n.\nEsta secuencia dos ARNm eucari\u00f3ticos \u00e9 reco\u00f1ecida polo ribosoma como o sitio de inicio da traduci\u00f3n, a partir do cal a prote\u00edna est\u00e1 codificada no ARNm. O ribosoma necesita esta secuencia (ou unha variaci\u00f3n dela) para iniciar a traduci\u00f3n de prote\u00ednas. A secuencia Kozak non debe confundirse co sitio de uni\u00f3n ao ribosoma (RBS), que pode ser o extremo 5' cap do ARNm ou un sitio de entrada ao ribosoma interno (IRES).\n\"In vivo\", este sitio a mi\u00fado non coincide exactamente en distintos ARNms e a cantidade de prote\u00edna sintetizada a partir dun determinado ARNm depende da forza coa que se une a secuencia Kozak. Alg\u00fans nucle\u00f3tidos desta secuencia son m\u00e1is importantes que outros: o cod\u00f3n AUG \u00e9 o m\u00e1is importante porque \u00e9 o cod\u00f3n de iniciaci\u00f3n real, que codifica o amino\u00e1cido metionina no extremo N-terminal da prote\u00edna. (M\u00e1is raramente, o CUG pode usarse como un cod\u00f3n de iniciaci\u00f3n, que codifica unha leucina en vez da t\u00edpica metionina). Ao nucle\u00f3tido A do cod\u00f3n \"AUG\" d\u00e1selle o n\u00famero 1. Para que haxa unha secuencia consenso \"forte\", os nucle\u00f3tidos nas posici\u00f3ns +4 (\u00e9 dicir G no consenso) e -3 (\u00e9 dicir, A ou G no consenso) en relaci\u00f3n co nucle\u00f3tido n\u00famero 1 deben ambas coincidir co consenso (non hai posici\u00f3n 0). Un consenso \"adecuado\" ten s\u00f3 un destes sitios, mentres que un consenso \"feble\" non ten ning\u00fan. O cc en -1 e -2 non est\u00e1n conservados, pero contrib\u00faen \u00e1 forza global da secuencia. Hai tam\u00e9n evidencias de que unha G na posici\u00f3n -6 \u00e9 importante na iniciaci\u00f3n da traduci\u00f3n.\nHai exemplos \"in vivo\" de cada un destes tipos de secuencia Kozak, e problemente evolucionaron como outro mecanismo de regulaci\u00f3n xen\u00e9tica. Lmx1b \u00e9 un exemplo de xene cunha secuencia consenso Kozak feble. Para a iniciaci\u00f3n da traduci\u00f3n dese sitio, requ\u00edrense outras caracter\u00edsticas na secuencia do ARNm para que o ribosoma reco\u00f1eza o cod\u00f3n de iniciaci\u00f3n.\nMutaci\u00f3ns.\nAs mutaci\u00f3ns G\u2014&gt;C na posici\u00f3n -6 do xene da \u03b2-globina (\u03b2+45; humana) alteran a funci\u00f3n fenot\u00edpica hematol\u00f3xica e biosint\u00e9tica. Esta foi a primeira mutaci\u00f3n que se detectou na secuencia Kozak, que se atopou nunha familia do sur de Italia que sufr\u00eda talasemia intermedia.\nVariaci\u00f3ns da secuencia consenso.\n (gcc)gccRccAUGG\n AGNNAUGN\n ANNAUGG\n ACCAUGG\n GACACCAUGG"}
{"id": "270183", "revid": "27155", "url": "https://gl.wikipedia.org/wiki?curid=270183", "title": "Secuencia de Kozak", "text": ""}
{"id": "270184", "revid": "27155", "url": "https://gl.wikipedia.org/wiki?curid=270184", "title": "Secuencia consenso Kozak", "text": ""}
{"id": "270185", "revid": "27155", "url": "https://gl.wikipedia.org/wiki?curid=270185", "title": "Secuencia consenso de Kozak", "text": ""}
{"id": "270187", "revid": "1888", "url": "https://gl.wikipedia.org/wiki?curid=270187", "title": "Elecci\u00f3ns xerais de Espa\u00f1a de 1936", "text": "Os d\u00edas 16 e 23 de febreiro de 1936 celebr\u00e1ronse en Espa\u00f1a as terceiras e derradeiras elecci\u00f3ns xerais da Segunda Rep\u00fablica Espa\u00f1ola. As elecci\u00f3ns deron o triunfo \u00e1 coalici\u00f3n de esquerdas denominada Fronte Popular (Front d'Esquerres en Catalu\u00f1a e Valencia), que, con m\u00e1is do 60% dos deputados electos, agrupaba a PSOE, Izquierda Republicana, Uni\u00f3n Republicana, ERC, PCE, Acci\u00f3 Catalana, POUM, Partido Sindicalista e outros. Con todo, non obtiveron o 50% en canto a voto se refire. \u00c9 dif\u00edcil calcular cantos votos recibiu cada partido, xa que a lei electoral era por listas abertas, e non \u00e9 posible dicir cantos votos obtivo cada candidatura, xa que os votantes pod\u00edan elixir candidatos de distintas listas para cada un dos escanos da s\u00faa circunscrici\u00f3n. O certo \u00e9 que o goberno nunca publicou os resultados na s\u00faa integridade.\nSegundo dispo\u00f1\u00eda a Lei electoral vixente daquela, a mec\u00e1nica de adxudicaci\u00f3n das actas de deputados era complexa e necesitaba de tempo para levar a cabo o escrutinio xeral, unha segunda volta onde fose necesario e a discusi\u00f3n das Actas no Parlamento. En 1933 o presidente do Goberno dirixiu a segunda volta presentando ao Parlamento os resultados. A dimisi\u00f3n de Portela Valladares o 19 de febreiro vai permitir \u00e1 Fronte Popular a ocupaci\u00f3n do Goberno para, desde el, acabar de redondear os resultados e forzar a maior\u00eda. A dimisi\u00f3n de Portela arrastrou a de moitos gobernadores provinciais que dimitiron aterrados sen esperar a chegada duns substitutos adecuados.\nAs coalici\u00f3ns electorais.\nEn abril de 1935, Manuel Aza\u00f1a alcanzou un pacto de \"Conjunci\u00f3n Republicana\" entre o seu propio partido Izquierda Republicana, a Uni\u00f3n Republicana de Diego Mart\u00ednez Barrio e o Partido Nacional Republicano de Felipe S\u00e1nchez-Rom\u00e1n. A mediados de novembro de 1935 Aza\u00f1a ofreceu ao PSOE a formaci\u00f3n dunha coalici\u00f3n electoral en base a ese acordo, pero mentres que o sector socialista encabezado por Indalecio Prieto apoi\u00e1bao, o sector encabezado por Francisco Largo Caballero era reticente ao mesmo e para reforzar a parte obreira da coalici\u00f3n impuxo a inclusi\u00f3n do Partido Comunista de Espa\u00f1a (PCE) no mesmo, o que motivou a sa\u00edda da Conjunci\u00f3n Republicana do partido de S\u00e1nchez Rom\u00e1n. A firma do pacto da coalici\u00f3n electoral entre os republicanos de esquerda e os socialistas tivo lugar o 15 de xaneiro de 1936. O PSOE cando o asinou f\u00edxoo tam\u00e9n en nome do PCE e doutras organizaci\u00f3ns obreiras (o Partido Sindicalista de \u00c1ngel Pesta\u00f1a e o POUM).\nO programa da coalici\u00f3n, que comezou a ser chamada \"Fronte Popular\", malia que ese termo non aparec\u00eda no documento asinado o 15 de xaneiro e de que era un nome que nunca aceptou Aza\u00f1a, era o dos republicanos de esquerda (e s\u00f3 se mencionaban as aspiraci\u00f3ns das forzas \"obreiras\" coas que os republicanos de esquerda non estaban de acordo). O programa inclu\u00eda, en primeiro lugar, a amnist\u00eda para os delitos \"pol\u00edticos e sociais\" (o excarcelamiento de todos os detidos pola Revoluci\u00f3n de 1934), a continuidade da lexislaci\u00f3n reformista do primeiro bienio e a reanudaci\u00f3n dos procesos de autonom\u00eda das \"rexi\u00f3ns\", que levaba aparellada a reforma do Tribunal de Garant\u00edas Constitucionais. O goberno estar\u00eda formado exclusivamente por republicanos de esquerda e o socialistas dar o seu apoio desde o parlamento para cumprir o programa pactado. As\u00ed pois, a alianza de 1936 era circunstancial, limitada \u00e1s elecci\u00f3ns, e xa que logo ben diferente \u00e1 de 1931.\nFronte \u00e1 coalici\u00f3n electoral das esquerdas, as dereitas non puideron opo\u00f1er como en 1933 unha fronte homog\u00e9neo, porque a CEDA, no seu intento de obter o poder e evitar o triunfo da esquerda, aliouse nunhas circunscrici\u00f3ns coas forzas antirepublicanas (mon\u00e1rquicos afonsinos, carlistas) e noutras co centro-dereita republicano (radicais, dem\u00f3crata-liberais, republicanos progresistas), polo que foi imposible presentar un programa com\u00fan. O que pretend\u00eda formar Gil-Robles era unha \"Fronte Nacional Antirrevolucionario\" ou unha \"Fronte da Contrarrevoluci\u00f3n\", baseado m\u00e1is en consignas \"anti\" que nun programa concreto de goberno, para sumar o maior n\u00famero de forzas pol\u00edticas e impedir o triunfo da esquerda (\"Contra a revoluci\u00f3n e os seus c\u00f3mplices\", foi un dos seus slogans; \"\u00a1Por Deus e por Espa\u00f1a!\" foi outro; e suscitou a campa\u00f1a como unha batalla entre a \"Espa\u00f1a cat\u00f3lica... e a revoluci\u00f3n espantosa, b\u00e1rbara, atroz\"). Non se reeditou, pois, a Uni\u00f3n de Dereitas de 1933 como esix\u00edan os mon\u00e1rquicos, polo que os afonsinos de Renovaci\u00f3n Espa\u00f1ola present\u00e1ronse en varias circunscrici\u00f3ns en solitario co nome de Bloque Nacional, cuxo l\u00edder era Jos\u00e9 Calvo Sotelo.\n\u00c1s elecci\u00f3ns tam\u00e9n se presentou unha terceira opci\u00f3n \"centrista\" encabezada polo presidente do goberno Portela Valladares e auspiciada por quen lle nomeou, o presidente da Rep\u00fablica Niceto Alcal\u00e1-Zamora, que pretend\u00eda consolidar un centro republicano que superase a bipolarizaci\u00f3n xurdida da Revoluci\u00f3n de 1934. Esta foi unha das raz\u00f3ns da convocatoria de elecci\u00f3ns.\nCandidatos proclamados.\nO 9 de febreiro faise a proclamaci\u00f3n de candidatos. En total 1.025 para cubrir os 473 postos.\nO distrito que aportaba o maior n\u00famero de deputados era o correspondente \u00e1 cidade de Barcelona con 20 deputados, 16 asignados \u00e1 maior\u00eda e 4 \u00e1 minor\u00eda. \u00c1 candidatura do Fronte Popular de Llu\u00eds Companys enfr\u00f3ntase o Fronte Catalana de Orden de Juan Ventosa Calvell.\nNo distrito de Madrid, capital elix\u00edanse 17 deputados, correspondendo 13 \u00e1 maior\u00eda e 4 \u00e1 minor\u00eda. Optaban \u00e1 maior\u00eda d\u00faas candidaturas, a do Fronte Popular encabezada por Francisco Largo Caballero e a do autodenominado Frente Nacional Contrarrevolucionario de Jos\u00e9 Mar\u00eda Gil-Robles. A terceira, Falange Espa\u00f1ola, de Jos\u00e9 Antonio Primo de Rivera, era testimonial e estaba formada por s\u00f3 catro candidatos.\nO Frente Nacional Contrarrevolucionario denunciou o roubo e desaparici\u00f3n de actas electorais favorables en nove provincias, a\u00ednda que non proporcionou probas \u00e1s s\u00faas denuncias.\nVoto popular.\nA participaci\u00f3n foi do 76% do censo, a\u00ednda que outros historiadores dan a cifra do 72,9%. De todos os xeitos foron as elecci\u00f3ns que rexistraron a participaci\u00f3n m\u00e1is alta das tres que tiveron lugar durante a Segunda Rep\u00fablica, o que se atribu\u00edu ao voto obreiro que non seguiu as habituais consignas abstencionistas dos anarquistas.\nO sistema electoral de listas abertas en vigor durante a Segunda Rep\u00fablica permit\u00eda a cada elector repartir os seus votos entre candidatos de todas as tendencias pol\u00edticas. Por iso, a\u00ednda que se co\u00f1ecen con exactitude os votos obtidos por cada candidato individualmente, \u00e9 dif\u00edcil cuantificar o apoio popular recibido por cada partido ou coalici\u00f3n. No entanto realiz\u00e1ronse c\u00e1lculos que tratan de estimar cantos electorais votaron \"a esquerdas\", \"a dereitas\" ou \"a centro\". A primeira estimaci\u00f3n foi realizada pola Secretar\u00eda Xeral da Presidencia da Rep\u00fablica \nO estudo m\u00e1is completo sobre os resultados e en xeral sobre as elecci\u00f3ns de 1936, que segue sendo o que realizou nos anos 70 o historiador Javier Tusell, d\u00e1 unhas cifras similares, \u00e9 dicir, unha repartici\u00f3n moi equilibrada de votos cunha leve vantaxe das esquerdas (47,1%) sobre as dereitas (45.6%), mentres o centro limitouse ao 5,3%. Pero como o sistema electoral republicano primaba aos ganadores isto traduciuse nunha folgada maior\u00eda para a coalici\u00f3n da \"Fronte Popular\".\nComposici\u00f3n do Congreso dos Deputados.\nA segunda volta electoral efectuouse naqueles sitios onde a lista electoral m\u00e1is votada recibira menos do 40% dos votos: \u00c1raba, Guip\u00fascoa, Biscaia, Castell\u00f3 e Soria. As coacciones provocaron a retirada dos candidatos dereitistas ou a s\u00faa derrota ata naqueles lugares en que se obtivo a vitoria parcial na primeira volta. As\u00ed, nas provincias vascongadas o doutor Ber\u00e1stegui, vicario xeral do bispado de Vitoria, declarou que os reaccionarios eran tan cat\u00f3licos como as chamadas dereitas e que l\u00edcitamente pod\u00edaselles votar. Ante esta declaraci\u00f3n o Frente Nacional Contrarrevolucionario retira as s\u00faas candidaturas recomendando que votasen a candidatura nacionalista.\nPor fraudes atribu\u00eddas \u00e1s dereitas durante a emisi\u00f3n dos votos, declar\u00e1ronse nulas as elecci\u00f3ns de Cuenca e Granada.\nO 3 de abril quedaba constituidan as Cortes Espa\u00f1olas con 21 postos vacantes. A comezos de maio repet\u00edronse as elecci\u00f3ns en Cuenca e Granada. En Granada as dereitas retir\u00e1ronse e, en Cuenca rexistrouse un triunfo da Fronte Popular. Trala segunda volta, os recortes da Comisi\u00f3n de Actas e a repetici\u00f3n das elecci\u00f3ns en Granada e Cuenca, a composici\u00f3n da C\u00e1mara quedaba as\u00ed:\nAnulaci\u00f3ns.\nA tarde do 15 de marzo de 1936 as Cortes celebran sesi\u00f3n preparatoria, acordando a s\u00faa constituci\u00f3n interina para o d\u00eda seguinte. Os deputados do Fronte Popular incorporados, prorrompen en v\u00edtores \u00e1 Rep\u00fablica e en insultos ao presidente, o deputado de maior idade Ram\u00f3n de Carranza:\nCando os te\u00f3ricos vencedores po\u00f1en o grito no ceo e presentan unha serie de recursos, os distintos grupos parlamentarios crean unha Comisi\u00f3n de Validez das Actas Parlamentarias presidida por Indalecio Prieto. A partir deste momento comeza o exame de actas protestadas, cuxo n\u00famero supera as duascentas, a maior\u00eda das cales correspond\u00edan a deputados de dereitas adiante, o que supuxo a anulaci\u00f3n de escanos \u00e1 dereita.\nDas 456 actas presentadas, unicamente 187 son sen protesta. As\u00ed no primeiro reconto a CEDA obtivo 101 deputados; ao final obtivo 88. A Comisi\u00f3n retira a condici\u00f3n de deputado a 12 electos (once deles da oposici\u00f3n parlamentaria e un do PSOE), proclamando ao seguinte m\u00e1is votado no seu lugar (sete deles da Fronte Popular, 2 de dereitas e 3 de centro). Tam\u00e9n anula o resultado nalgunhas mesas da provincia de Cuenca e ordena repetir na provincia de Granada.\nValoraci\u00f3ns.\nDitame franquista.\nA ditadura franquista tratou de xustificar retrospectivamente o golpe de Estado que acabou coa Rep\u00fablica. Un dos elementos do \"Ditame da Comisi\u00f3n sobre ilexitimidade de poderes actuantes o 18 de xullo de 1936\", que se fixo p\u00fablico a principios de abril de 1939, \u00e9 que houbera fraude nestas elecci\u00f3ns, xa que os resultados ser\u00edan falseados para favorecer ao Fronte Popular: falsificaci\u00f3ns de votos, violencias, novo goberno formado antes da segunda volta electoral e \u00e1 arbitraria revisi\u00f3n posterior de actas en prexu\u00edzo das dereitas, por\u00e9n, nun primeiro momento anterior ao golpe do 18 de xullo os partidos de dereitas aceptaron os resultados.\nAlcal\u00e1 Zamora.\nPara o ent\u00f3n presidente da rep\u00fablica, Niceto Alcal\u00e1 Zamora, os resultados sufriron alteraci\u00f3ns fundamentais no transcurso das horas, e nos d\u00edas seguintes \u00e1 elecci\u00f3n pola fuxida dos gobernadores, intromisi\u00f3n dos Comit\u00e9s da Fronte Popular na falsificaci\u00f3n de actas, por ama\u00f1os nas votaci\u00f3ns e por outras fraudes.\nPor\u00e9n, o presidente do goberno da Rep\u00fablica, nomeado polo propio Alcal\u00e1 Zamora coa pretensi\u00f3n de que este crease unha forza pol\u00edtica de centro que puidera competir coas dereitas ou esquerdas declarou:"}
{"id": "270189", "revid": "89787", "url": "https://gl.wikipedia.org/wiki?curid=270189", "title": "Mel de abell\u00f3n", "text": "Mel de abell\u00f3n \u00e9 unha novela de Torgny Lindgren, publicada por vez primeira en 1995 co t\u00edtulo orixinal en lingua sueca de Hummelhonung.\nTrama.\nUnha escritora, logo de dar unha charla nunha vila de V\u00e4sterbotten, no norte de Suecia, remata vivindo nunha aldea illada cun home anci\u00e1n que a vai recoller. O home, Hadar, ten un irm\u00e1n chamado Olof que vive noutra casa a unha curta distancia, pero os irm\u00e1ns ev\u00edtanse como \u00e1 peste e levan moitos anos sen teren contacto. Doentes os dous, a s\u00faa \u00fanica esperanza \u00e9 sobrevivir \u00f3 outro. O \u00fanico modo que ten Hadar para saber que Olof segue vivo \u00e9 ver se sae fume da s\u00faa cheminea.\nA chegada da escritora conv\u00e9rtese en catalizador: os irm\u00e1ns comezan a desvelarlle o seu pasado, e ao tempo ela s\u00e9rvelles de canle de comunicaci\u00f3n por primeira vez en d\u00e9cadas, a\u00ednda que sexa de forma indirecta.\nAdaptaci\u00f3ns.\nA novela foi adaptada a \u00f3pera en 2001 por Carl Unander-Scharin. Foi traducida ao galego por Marta Dahlgren, publicada en 2013 pola Editorial Hugin e Munin."}
{"id": "270194", "revid": "23204", "url": "https://gl.wikipedia.org/wiki?curid=270194", "title": "Jacob Roggeveen", "text": "Jacob Roggeveen, nado en Middelburg o 1 de febreiro de 1659 e finado na mesma cidade o 31 de xaneiro de 1729, foi un explorador neerland\u00e9s, comisionado para atopar a Terra Australis que descubriu accidentalmente a Illa de Pascua.\nTraxectoria.\nEra fillo de Arend Roggeveen, erudito que interesado pola cartograf\u00eda e a navegaci\u00f3n, estudou a localizaci\u00f3n da m\u00edtica Terra Australis e en 1675 chegou a propo\u00f1erlle a s\u00faa procura ao parlamento holand\u00e9s Jacob estudou dereito e foi desde 1683 notario na s\u00faa cidade natal. En 1706 entrou nas Compa\u00f1\u00eda Holandesa das Indias Orientais, exercendo como\"Raadsheer van Justitie\" (\"xu\u00edz supremo\") en Batavia desde 1707 ata a s\u00faa volta \u00e1 s\u00faa cidade natal en 1714. Al\u00ed entrou nas controversias relixiosas locais da \u00e9poca, apoiando a\u00f3 predicador liberal Pontiaan van Hattem co panfleto \"De val van 's werelds afgod\" (\"A ca\u00edda do \u00eddolo mundial\") que publicou na s\u00faa primeira parte en 1718, por\u00e9n o concello confiscou a tiraxe, queim\u00e1ndoa en p\u00fablico. Jacob estableceuse na localidade pr\u00f3xima de Vlissingen e m\u00e1is tarde na pequena vila de Arnemuiden tam\u00e9n pr\u00f3xima, onde publicou a segunda e terceira parte do seu panfleto.\nExploraci\u00f3ns.\nSeguindo as ideas do seu pai, o 1 de agosto de 1721 partiu ao servizo da Compa\u00f1\u00eda Holandesa das Indias Occidentais cunha expedici\u00f3n que ti\u00f1a o prop\u00f3sito de atopar a Terra Australis. Consist\u00eda de tres barcos, o \"Arend\", o \"Thienhoven\", e o \"Afrikaansche Galey\" e contaba con 223 tripulantes, entre eles o seu irm\u00e1n Jan.\nRoggeveen dirixiuse cara \u00e1s Canarias seguiu por Trindade para se dirixir cara ao Estreito de Le Maire continuando ao sur ao longo do paralelo 60 sur para entrar no Oc\u00e9ano Pac\u00edfico aportando preto de Valdivia. Visitou o Arquip\u00e9lago Juan Fern\u00e1ndez, onde permaneceu do 24 de febreiro ao 17 de marzo, avistando a illa co\u00f1ecida pola poboaci\u00f3n local como Rapa Nui o 5 de abril de 1722, domingo de Pascua e que bautizaron illa de Pascua A expedici\u00f3n seguiu cami\u00f1o polo Arquip\u00e9lago Tuamotu, as Illas da Sociedade e Samoa, tras perder un dos nav\u00edos, o \"Afrikaansche Galey\" e coa tripulaci\u00f3n exhausta, os nav\u00edos restantes dir\u00edxonse a Batavia, chegando o 5 de outubro, al\u00ed as autoridades arrestaron a Roggeveen por violar o monopolio da Compa\u00f1\u00eda das Indias Orientais, confiscaron os nav\u00edos e venderon a carga. Posteriormente liber\u00e1rono e compensaron \u00e1 expedici\u00f3n polas perdas causadas, amais de pagar \u00e1 tripulaci\u00f3n. En 1723 Roggeveen volveu aos Pa\u00edses Baixos e publicou a cuarta parte de \"De val van 's werelds afgod\"."}
{"id": "270195", "revid": "38330", "url": "https://gl.wikipedia.org/wiki?curid=270195", "title": "Jakob Roggeveen", "text": ""}
{"id": "270198", "revid": "89787", "url": "https://gl.wikipedia.org/wiki?curid=270198", "title": "M\u00e1moa do Rei (Redondela)", "text": "A M\u00e1moa do Rei \u00e9 unha m\u00e1moa pertencente ao complexo arqueol\u00f3xico de Monte Penide, na parroquia de Trasma\u00f1\u00f3 ou na de Negros (Redondela).\nCaracter\u00edsticas.\nA m\u00e1moa pos\u00fae planta poligonal orientada cara ao leste e conserva seis ort\u00f3statos ou lousas que forman no seu interior unha c\u00e1mara. O t\u00famulo de terra \u00e9 dun di\u00e1metro de 15 metros e uns 2,5 de altura.\nO estado de conservaci\u00f3n est\u00e1 alterado por mor de causas humanas, coma estradas asfaltadas ou postes telef\u00f3nicos. Ademais, existen diversas raposeiras e vexetaci\u00f3n propia do bosque que altera o t\u00famulo. No seu interior foron atopados restos arqueol\u00f3xicos prehist\u00f3ricos, coma cer\u00e1micas, ferramentas de pedra, punta de frecha de s\u00edlex e outros enxovais..\nNa actualidade est\u00e1 catalogada coma Ben de Interese Cultural.."}
{"id": "270208", "revid": "6279", "url": "https://gl.wikipedia.org/wiki?curid=270208", "title": "As Portas", "text": ""}
{"id": "270213", "revid": "1888", "url": "https://gl.wikipedia.org/wiki?curid=270213", "title": "Antonio Alonso R\u00edos", "text": ""}
{"id": "270214", "revid": "1888", "url": "https://gl.wikipedia.org/wiki?curid=270214", "title": "Bibiano Fern\u00e1ndez Osorio y Tafall", "text": ""}
{"id": "270215", "revid": "1888", "url": "https://gl.wikipedia.org/wiki?curid=270215", "title": "Ram\u00f3n Villarino de Saa", "text": ""}
{"id": "270216", "revid": "1987", "url": "https://gl.wikipedia.org/wiki?curid=270216", "title": "Secuencia consenso", "text": "En biolox\u00eda molecular e bioinform\u00e1tica, unha secuencia consenso \u00e9 unha secuencia de nucle\u00f3tidos ou amino\u00e1cidos que se encontra en \u00e1cidos nucleicos ou prote\u00ednas, que indica a orde calculada dos residuos de nucle\u00f3tidos ou amino\u00e1cidos m\u00e1is frecuentes que se encontran en cada posici\u00f3n nun ali\u00f1amento de secuencias. Representa os resultados dun ali\u00f1amento de secuencia m\u00faltiple na cal as secuencias relacionadas se comparan unhas con outras e calc\u00falanse as secuencias motivo similares. Dita informaci\u00f3n \u00e9 importante cando se consideran encimas dependentes de secuencia como as ARN polimerases.\nAn\u00e1lise de secuencia.\nO desenvolvemento de software para o reco\u00f1ecemento de patr\u00f3ns \u00e9 un dos principais campos da xen\u00e9tica, biolox\u00eda molecular, e bioinform\u00e1tica. Os motivos de secuencia espec\u00edficos poden funcionar como secuencias reguladoras que controlan a bios\u00edntese, ou como secuencias sinal que dirixen unha mol\u00e9cula a un sitio espec\u00edfico da c\u00e9lula ou regulan a s\u00faa maduraci\u00f3n. Como a funci\u00f3n regulatoria destas secuencias \u00e9 importante, p\u00e9nsase que se conservan ao longo de grandes per\u00edodos de tempo na evoluci\u00f3n. Nalg\u00fans casos, o parentesco evolutivo pode estimarse pola cantidade que haxa destes sitios de conservaci\u00f3n.\nNotaci\u00f3n.\nOs motivos de secuencia conservados denom\u00ednanse secuencias consenso e mostran que residuos est\u00e1n conservados e cales son variables. Consideremos o seguinte exemplo de secuencia de ADN:\nNesta notaci\u00f3n, A significa que sempre se encontra unha A (adenina) nesta posici\u00f3n; [CT] indica que pode ser C (citosina) ou T (timina); N significa calquera base; e {A} indica que \u00e9 calquera base excepto A. Y representa calquera pirimidina, e R indica calquera purina.\nNeste exemplo, a notaci\u00f3n [CT] no d\u00e1 ningunha indicaci\u00f3n da frecuencia relativa da aparici\u00f3n de C ou T nesa posici\u00f3n. Un m\u00e9todo alternativo de representar unha secuencia consenso \u00e9 utilizar un logo de secuencia, que \u00e9 unha representaci\u00f3n gr\u00e1fica da secuencia consenso, na cal o tama\u00f1o de cada s\u00edmbolo est\u00e1 relacionado coa frecuencia coa que un determinado nucle\u00f3tido (ou amino\u00e1cido) aparece en determinada posici\u00f3n. Nos logos de secuencia canto m\u00e1is conservado est\u00e1 o residuo, m\u00e1is grande \u00e9 o s\u00edmbolo con que se debuxa ese residuo, e canto menos frecuente, menor \u00e9 o tama\u00f1o do s\u00edmbolo. Os logos de secuencia poden xerarse utilizando WebLogo, ou Gestalt Workbench, unha ferramenta de visualizaci\u00f3n dispo\u00f1ible para o p\u00fablico de Gustavo Glusman no Institute for Systems Biology.\nImportancia biol\u00f3xica.\nUn sitio de uni\u00f3n de prote\u00ednas, representado por unha secuencia consenso, pode ser unha secuencia curta de nucle\u00f3tidos, que se encontra repetida varias veces no xenoma e p\u00e9nsase que desempe\u00f1a a mesma funci\u00f3n nas s\u00faas distintas localizaci\u00f3ns. Por exemplo, moitos factores de transcrici\u00f3n reco\u00f1ecen patr\u00f3ns particulares nos promotores dos xenes que regulan. Do mesmo modo, os encimas de restrici\u00f3n xeralmente te\u00f1en secuencias consenso palindr\u00f3micas, que normalmente coinciden co sitio onde estes encimas cortan o ADN. Os transpos\u00f3ns act\u00faan en grande medida do mesmo xeito na s\u00faa identificaci\u00f3n das secuencias diana para a transposici\u00f3n. Finalmente os sitios de empalme (secuencias que rodean os l\u00edmites ex\u00f3n-intr\u00f3n, para o splicing) poden ser consideradas tam\u00e9n secuencias consenso.\nAs\u00ed, unha secuencia consenso \u00e9 un modelo para un sitio de uni\u00f3n ao ADN suposto: obtense alineando todos os exemplos co\u00f1ecidos dun certo sitio de reco\u00f1ecemento e definidos como a secuencia idealizada que representa a base que \u00e9 predominante en cada posici\u00f3n. Todos os exemplos reais non deber\u00edan diferir do consenso en m\u00e1is dunhas poucas substituci\u00f3ns, pero contar as faltas de coincidencias deste modo pode levar a inconsistencias.\nAs mutaci\u00f3ns que permiten que un nucle\u00f3tido mutado no centro (\"core\") da secuencia dun promotor se pareza m\u00e1is \u00e1 secuencia consenso denom\u00ednanse mutaci\u00f3ns \"up\" (\u00e1 alza). Este tipo de mutaci\u00f3ns xeralmente fan que o promotor se faga m\u00e1is \"forte\", \u00e9 dicir, que a ARN polimerase se una m\u00e1is estreitamente ao ADN que ten que transcribir e a transcrici\u00f3n \u00e9 regulada \u00e1 alza. Polo contrario, as mutaci\u00f3ns que destr\u00faen nucle\u00f3tidos conservados na secuencia consenso denom\u00ednanse mutaci\u00f3ns \"down\" (\u00e1 baixa). Estes tipos de mutaci\u00f3n regulan \u00e1 baixa a transcrici\u00f3n, xa que a ARN polimerase xa non pode unirse tan estreitamente ao centro da secuencia promotora."}
{"id": "270217", "revid": "125162", "url": "https://gl.wikipedia.org/wiki?curid=270217", "title": "Vox", "text": "Vox \u00e9 un partido pol\u00edtico espa\u00f1ol conservador. Foi fundado en decembro de 2013 coa intenci\u00f3n de presentar candidatura nas Elecci\u00f3ns ao Parlamento Europeo de 2014, o seu presidente \u00e9 Santiago Abascal\u200b e o seu secretario xeral \u00e9 Javier Ortega Smith. \u00c9 considerado por moitos como unha formaci\u00f3n de ultradereita, a\u00ednda que tam\u00e9n foi situado por alg\u00fans medios na dereita do espectro pol\u00edtico. O partido ten representaci\u00f3n nas Cortes Xerais, xa que obtivo 24 deputados nas elecci\u00f3ns xerais do 28 de abril de 2019. Tam\u00e9n ten representaci\u00f3n no Parlamento de Andaluc\u00eda, ademais de ter alg\u00fans cargos electos de \u00e1mbito municipal.\nNaceu grazas \u00f3 pulo de antigos militantes do Partido Popular; entre eles Santiago Abascal Conde, Jos\u00e9 Antonio Ortega Lara, Jose Luis Gonz\u00e1lez Quir\u00f3s, Enrique \u00c1lvarez, Cristina Segu\u00ed, Ana Velasco Vidal-Abarca, Ignacio Camu\u00f1as Sol\u00eds, Iv\u00e1n Espinosa de los Monteros e Mar\u00eda Jes\u00fas Prieto-Laffargue.\nIdeolox\u00eda.\nNo seu manifesto fundacional, o partido defende a necesidade de rexeneraci\u00f3n pol\u00edtica do Estado constitucional e exp\u00f3n como principios inspiradores do partido a indisoluble unidade da Naci\u00f3n espa\u00f1ola, a reforma do Estado das autonom\u00edas e a recentralizaci\u00f3n do Estado, o fomento da separaci\u00f3n de poderes e a independencia da xustiza, o impulso dunha nova lei de partidos e unha nova lei electoral, a mellora do papel internacional de Espa\u00f1a e a reforma da lei do aborto, entre outros.\nNa s\u00faa mensaxe, Vox inclu\u00edu elementos islam\u00f3fobos,\u200b reivindicaci\u00f3n de valores tradicionais como a caza e a tauromaquia,\u200b nacionalismo centralista, rexeitamento do aborto e propostas econ\u00f3micas liberais,\u200b en contraste neste \u00faltimo aspecto coas posici\u00f3ns m\u00e1is estatistas de partidos n\u00f3rdicos de dereita coma os Verdadeiros Finlandeses ou o Partido Popular Dan\u00e9s."}
{"id": "270218", "revid": "5132", "url": "https://gl.wikipedia.org/wiki?curid=270218", "title": "Rui Manuel C\u00e9sar Costa", "text": ""}
{"id": "270219", "revid": "5132", "url": "https://gl.wikipedia.org/wiki?curid=270219", "title": "Pedro Pauleta", "text": ""}
{"id": "270220", "revid": "1888", "url": "https://gl.wikipedia.org/wiki?curid=270220", "title": "Jos\u00e9 Mar\u00eda D\u00edaz y D\u00edaz Villamil", "text": ""}
{"id": "270221", "revid": "1888", "url": "https://gl.wikipedia.org/wiki?curid=270221", "title": "Luis Cornide Quiroga", "text": ""}
{"id": "270222", "revid": "1888", "url": "https://gl.wikipedia.org/wiki?curid=270222", "title": "Jos\u00e9 Mar\u00eda M\u00e9ndez Gil-Brand\u00f3n", "text": ""}
{"id": "270223", "revid": "23204", "url": "https://gl.wikipedia.org/wiki?curid=270223", "title": "Germ\u00e1n D\u00edaz", "text": "Germ\u00e1n D\u00edaz, nado en Valladolid (Castela e Le\u00f3n) o 13 de decembro de 1978, \u00e9 un m\u00fasico espa\u00f1ol residente en Arneiro (Cospeito) que destaca como zanfonista, sendo considerado como un dos int\u00e9rpretes deste instrumento m\u00e1is innovadores de Europa, chamado por alg\u00fans \"O Jimi Hendrix da zanfona\". Ao longo da s\u00faa traxectoria ten tocado en numerosos pa\u00edses de todo o mundo. Destaca pola s\u00faa fusi\u00f3n da m\u00fasica tradicional co jazz, x\u00e9nero no que destacan as s\u00faas colaboraci\u00f3ns co contrabaixista galego Baldo Mart\u00ednez.\nTraxectoria.\nGerm\u00e1n D\u00edaz naceu en Valladolid en 1978, cursando os seus estudos musicais na capital castel\u00e1-leonesa na especialidade de guitarra cl\u00e1sica, as\u00ed como Filolox\u00eda Cl\u00e1sica na Universidade de Valladolid e o Curso de Posgrao de Especialista Universitario en Estudos sobre a Tradici\u00f3n. Posteriormente estudou zanfona con mestres como Rafael Mart\u00edn, Pascal Lefeuvre, Laurent Tixier, Isabelle Pignol, Gilles Chabenat, Nigel Eaton, Patrick Boufard, Laurence Bourdin, ou Valentin Clastrier entre outros.\nEn 1996 ga\u00f1ou un concurso de canto tradicional que promov\u00eda a Xunta de Castela e Le\u00f3n, e decidiu empregar os cartos do premio en comprar no \u00fanico instrumento decente que se axustaba ao seu presuposto, unha zanfona de segunda man que vend\u00eda Carlos Beceiro, do grupo folk La Musga\u00f1a. Comezou a s\u00faa formaci\u00f3n zanfon\u00edstica da man do seu t\u00edo, o etn\u00f3grafo e folclorista Joaqu\u00edn D\u00edaz, e o cantautor berciano Amancio Prada. Froito do seu labor de recompilaci\u00f3n e difusi\u00f3n da m\u00fasica tradicional, recibiu en 1999 o premio Racimo de Oro da m\u00fasica.\nGerm\u00e1n D\u00edaz foi o \u00fanico zanfonista do Estado espa\u00f1ol que pertenceu \u00e1 Viellistic Orchestra, unha orquestra de zanfonas francesa integrada por alg\u00fans dos mellores zanfonistas do mundo e que desaparecer\u00eda no ano 2004. Trala desaparici\u00f3n da agrupaci\u00f3n francesa, Germ\u00e1n, formou un d\u00fao xunto co director art\u00edstico da orquestra, Pascal Lefeuvre, amais de cofundar o Symphon\u00eda Quartet, e o cuarteto ib\u00e9rico de zanfonas, xunto con Rafael Mart\u00edn, Marc Egea e Pascal Lefeuvre. Ese mesmo ano creou a s\u00faa propia discogr\u00e1fica, Producciones Ef\u00edmeras xunto con Fernando Fuentes, prestando especial atenci\u00f3n aos traballos de novos zanfonistas.\nRepresentou a Castela e Le\u00f3n no PopKomm de Berl\u00edn (Alema\u00f1a) en 2005, ao ano seguinte foi escollido para representar o Estado espa\u00f1ol no 27\u00ba Festival da Uni\u00f3n Europea de Radiodifusi\u00f3n celebrado en Finlandia, e en 2009 foi seleccionado pola Embaixada Espa\u00f1ola para representar ao pa\u00eds nas prestixiosas European Jazz Nights en Oslo (Noruega). Ese mesmo ano recibiu o premio \u00e1 mellor banda sonora no Festival de Cortometrajes La Fila, por \"Art\u00edculo 349\".\nO m\u00fasico aparece citado na novela de Domingo Villar \"Ollos de auga\" (2006).\nFoi declarado \u201cMellor artista 2014\u201d polos XIV Premios Opini\u00f3n (A Coru\u00f1a)\nNos Premios Mestre Mateo 2018 levou o galard\u00f3n \u00e1 mellor m\u00fasica orixinal pola banda sonora de \"Dhogs\"\nBandas sonoras.\nGerm\u00e1n D\u00edaz tam\u00e9n ten composto numerosas bandas sonoras para curtametraxes, obras teatrais e documentais:"}
{"id": "270224", "revid": "23204", "url": "https://gl.wikipedia.org/wiki?curid=270224", "title": "Het Goede Doel", "text": "Het Goede Doel (HGD en galego: \"A Boa Causa\") \u00e9 un grupo de pop holand\u00e9s, que foi creado no ano 1979 na cidade de Utrecht e nos inicios da d\u00e9cada dos noventas xa estaba activo. No ano 2001 uniuse de novo. O grupo foi m\u00e1is co\u00f1ecido cos n\u00fameros de Belgi\u00eb, Vriendschap e Gijzelaar."}
{"id": "270225", "revid": "56817", "url": "https://gl.wikipedia.org/wiki?curid=270225", "title": "Acanthops parafalcata", "text": "Acanthops parafalcata \u00e9 unha especie de insecto da orde Mantodea, da familia Acanthopidae, da subfamilia Acanthopinae e da tribo Acanthopini.\nDenominaci\u00f3n.\nEsta especie foi descrita por Lombardo e Ippolito en 2004.\nLocalizaci\u00f3n.\n\"Acanthops parafalcata\" foi descuberta en Trindade e Tobago."}
{"id": "270230", "revid": "1131", "url": "https://gl.wikipedia.org/wiki?curid=270230", "title": "Pasantes", "text": "O top\u00f3nimo galego Pasantes pode referirse a:"}
{"id": "270234", "revid": "88215", "url": "https://gl.wikipedia.org/wiki?curid=270234", "title": "Ikechukwu Uche", "text": "Ikechukwu Uche, nado en Lagos o 5 de xaneiro de 1984, \u00e9 un futbolista nixeriano. Xoga de dianteiro. \u00c9 irm\u00e1n do tam\u00e9n futbolista Kalu Uche.\nTraxectoria.\nComeza a xogar en Espa\u00f1a no SD O Val, fichando ao ano seguinte polo Racing de Ferrol, co que disputar\u00eda 24 encontros en Segunda Divisi\u00f3n no primeiro ano. Tralo descenso do equipo a Segunda Divisi\u00f3n B fichou polo Recreativo de Huelva, co que ascendeu a Primeira Divisi\u00f3n no ano 2006 e se proclamou m\u00e1ximo anotador de Segunda Divisi\u00f3n.\nAo final da tempada seguinte fichou polo Getafe CF, tam\u00e9n en Primeira Divisi\u00f3n, e ao cabo de dous anos polo Real Zaragoza, onde sufriu d\u00faas importantes lesi\u00f3ns consecutivas, rotura do ligamento cruzado anterior superior e rotura do menisco interno, o que impediu que tivera continuidade e se fixera cun oco no equipo titular.\nEn agosto de 2011 ficha polo Villarreal CF, quen o cede ao Granada CF o primeiro ano. Na tempada 2012/13 volve ao Villareal, co que acada o ascenso a Primeira Divisi\u00f3n."}
{"id": "270259", "revid": "23204", "url": "https://gl.wikipedia.org/wiki?curid=270259", "title": "Rocha, Uruguai", "text": "Rocha \u00e9 unha cidade do Uruguai. \u00c9 a capital do departamento hom\u00f3nimo con 25.538 habitantes (2004). \nSituado na marxe do r\u00edo hom\u00f3nimo, ata 210\u00a0km da capital Montevideo."}
{"id": "270262", "revid": "98629", "url": "https://gl.wikipedia.org/wiki?curid=270262", "title": "Juan Bautista Antequera y Bobadilla", "text": "Juan Bautista Antequera y Bobadilla nado en San Crist\u00f3bal de la Laguna, Tenerife o 1 de xu\u00f1o de 1823 e finado en Alhama de Murcia, Murcia no 1890. Foi un militar e pol\u00edtico espa\u00f1ol, Vicealmirante da Armada Espa\u00f1ola e Ministro de Mari\u00f1a.\nCarreira militar.\nIngresou na Real Armada Espa\u00f1ola como gardamari\u00f1a en 1838. Distinguiuse nos sitios das sublevadas Alacant e Cartagena, polo que lle foi concedida a Cruz de San Fernando. Ao mando do berganti\u00f1o \"Galiano\" na Habana loitou contra as expedici\u00f3ns piratas. Na guerra de \u00c1frica, en 1859, tomou parte nos combates de R\u00edo Mart\u00edn, Larache e Arcila, s\u00e9ndolle concedido polo seu comportamento o emprego de Coronel de Infanter\u00eda de mari\u00f1a. Durante a guerra hispano-suramericana de 1865, tomou o mando da fragata blindada \"Numancia\" \u00e1s ordes do Almirante Casto M\u00e9ndez N\u00fa\u00f1ez asistindo ao bombardeo de Valpara\u00edso e ao combate do Callao. Efectuou co seu buque a viaxe de circunnavegaci\u00f3n \u00e1 terra.\nXa co emprego de Contralmirante, foi nomeado Comandante Xeral do Apostadeiro de Filipinas.\nCarreira pol\u00edtica.\nFoi elixido senador do Reino pola provincia das Canarias nas Cortes de 1871, 1872 e 1876, por Alacant en 1877 e nomeado senador vitalicio en 1884.\nComo Ministro de Mari\u00f1a, foi o creador da Revista Xeral de Mari\u00f1a, a Colecci\u00f3n Lexislativa, c\u00f3digos e regulamentos.\nFoi inhumado no Pante\u00f3n de Mari\u00f1os Ilustres o 4 de setembro de 1922."}
{"id": "270263", "revid": "85894", "url": "https://gl.wikipedia.org/wiki?curid=270263", "title": "Rafael Antonio Orense", "text": "Rafael Antonio de Orense Figueroa, nado en Padr\u00f3n en 1845 e finado en Santiago de Compostela o 27 de abril de 1887, foi un pol\u00edtico galego.\nTraxectoria.\nFoi deputado provincial da Coru\u00f1a. Foi elixido deputado polo distrito de Padr\u00f3n nas elecci\u00f3ns de abril de 1872 e volveu ser elixido deputado polo mesmo distrito nas elecci\u00f3ns de 1876. Nas elecci\u00f3ns de 1881 foi elixido deputado polo distrito de Cambados e nas de 1886 volveu ser elixido polo distrito de Padr\u00f3n.\nVida persoal.\nCasou con Benigna Artime Santamarina, filla de Benigno Artime \u00c1lvarez, que finou en 1876."}
{"id": "270265", "revid": "1888", "url": "https://gl.wikipedia.org/wiki?curid=270265", "title": "Rafael Antonio de Orense Figueroa", "text": ""}
{"id": "270266", "revid": "1888", "url": "https://gl.wikipedia.org/wiki?curid=270266", "title": "Rafael Antonio de Orense y Figueroa", "text": ""}
{"id": "270267", "revid": "5312", "url": "https://gl.wikipedia.org/wiki?curid=270267", "title": "Elecci\u00f3ns xerais de Espa\u00f1a de 1920", "text": "As elecci\u00f3ns xerais de Espa\u00f1a de 1920 foron convocadas para o 13 de decembro de 1920 e celebradas baixo o sufraxio universal masculino.\nOstentaba o cargo de presidente do Goberno ata a data das elecci\u00f3ns Joaqu\u00edn S\u00e1nchez de Toca Calvo.\nAs elecci\u00f3ns estiveron marcadas pola debilidade extrema do sistema pol\u00edtico e a gran conflitividade social debido \u00e1 guerra do Rif e os disturbios en Barcelona. O Partido Conservador estaba dirixido nese momento por Eduardo Dato, mentres o Partido Liberal est\u00e1bao por Manuel Garc\u00eda Prieto.\nA maior\u00eda conservadora permitiu que os principais l\u00edderes dese partido ocupasen as principais maxistraturas do Estado. Jos\u00e9 S\u00e1nchez Guerra foi nomeado presidente do Congreso dos Deputados e Joaqu\u00edn S\u00e1nchez de Toca y Calvo foi o presidente do Senado. O xefe do goberno foi Eduardo Dato.\nEntre 1920 e 1921 endureceuse a violencia anarquista en Barcelona, o que derivou na represi\u00f3n militar do xeneral Severiano Mart\u00ednez Anido, gobernador militar da cidade, e ao fin, co asasinato do presidente Dato o 8 de marzo de 1921. Dato foi substitu\u00eddo por Manuel Allendesalazar, un conservador ciervista, quen abandonou o goberno en xullo dese mesmo ano polo Desastre de Annual. Formouse ent\u00f3n un goberno de concentraci\u00f3n nacional entre os conservadores, os liberais de Romanones e a Lliga Regionalista dirixido por Antonio Maura, cuxa finalidade resid\u00eda en ocuparse do problema marroqu\u00ed. Jos\u00e9 S\u00e1nchez Guerra formou un novo goberno en marzo de 1922 con apoio da maior\u00eda de conservadores e mauristas xunto \u00e1 Lliga, a\u00ednda que foi destitu\u00eddo por orde de Afonso XIII debido a que S\u00e1nchez Guerra autorizou ao Congreso a investigar o resultado do Expediente Picasso, que acusaba ao xeneral D\u00e1maso Berenguer do Desastre de Annual. Tras isto foi nomeado presidente Manuel Garc\u00eda Prieto.\nResultados en Galicia.\nOs deputados que resultaron elixidos en Galicia foron os seguintes:"}
{"id": "270272", "revid": "1888", "url": "https://gl.wikipedia.org/wiki?curid=270272", "title": "Asemblea de Monforte", "text": "Co termo Asemblea de Monforte podemos referirnos a:"}
{"id": "270273", "revid": "1888", "url": "https://gl.wikipedia.org/wiki?curid=270273", "title": "Ricardo Gasset y Alzugaray", "text": ""}
{"id": "270274", "revid": "1888", "url": "https://gl.wikipedia.org/wiki?curid=270274", "title": "Jos\u00e9 Mar\u00eda Param\u00e9s y Garc\u00eda Barros", "text": ""}
{"id": "270276", "revid": "1888", "url": "https://gl.wikipedia.org/wiki?curid=270276", "title": "Felipe Lazcano y Morales de Seti\u00e9n", "text": ""}
{"id": "270279", "revid": "5312", "url": "https://gl.wikipedia.org/wiki?curid=270279", "title": "Juan de la Cierva Pe\u00f1afiel", "text": "Juan de la Cierva Pe\u00f1afiel, nado en Mula, Murcia o 11 de marzo de 1864 e finado en Madrid o 11 de xaneiro de 1938, foi un avogado e pol\u00edtico espa\u00f1ol, ministro de Instruci\u00f3n P\u00fablica e Belas Artes, de Gobernaci\u00f3n, de Guerra, de Facenda e de Fomento durante o reinado de Afonso XIII e, novamente ministro de Fomento no \u00faltimo goberno da monarqu\u00eda.\nTraxectoria.\nFillo do avogado e notario Juan de la Cierva Soto, residente en Murcia e casado cunha filla do banqueiro Eleuterio Pe\u00f1afiel, quen desenvolveu a s\u00faa actividade entre 1860 e 1890, licenciouse en Dereito pola Universidade de Madrid, iniciando a s\u00faa carreira pol\u00edtica no seo do Partido Conservador co que foi concelleiro e, en 1895, alcalde de Murcia \u00e1 vez que xefe provincial dos conservadores. En 1896, obtivo acta de deputado no Congreso pola s\u00faa provincia natal e, tras non resultar elixido no seguinte proceso electoral, volveu obter un escano pola circunscrici\u00f3n murciana en todas as elecci\u00f3ns celebradas at\u00e9 1923 e, en 1927 como \"Representante por Dereito Propio\".\nCarreira pol\u00edtica.\nA partir de 1902, estruturou unha rede de caciques que mantiveron un poder omn\u00edmodo sobre os concellos a cambio de fidelidade pol\u00edtica \u00e1 familia. Este per\u00edodo co\u00f1\u00e9cese en Murcia como \"ciervismo\". A hexemon\u00eda de Juan de la Cierva cedeu ante a presi\u00f3n da loita obreira e a instauraci\u00f3n da Segunda Rep\u00fablica. Foi ministro de Instruci\u00f3n P\u00fablica e Belas Artes entre o 16 de decembro de 1904 e o 8 de abril de 1905 en senllos gobernos presididos por Azc\u00e1rraga e Villaverde. Posteriormente, entre o 25 de xaneiro de 1907 e o 21 de outubro de 1909, ocupou a carteira de ministro de Gobernaci\u00f3n. Tam\u00e9n foi ministro de Guerra en d\u00faas ocasi\u00f3ns: entre o 3 de novembro de 1917 e o 22 de marzo de 1918 nun gabinete Garc\u00eda Prieto, e entre o 14 de agosto de 1921 e o 8 de marzo de 1922 nun goberno Maura, pol\u00edtico baixo cuxa presidencia tam\u00e9n foi ministro de Facenda entre o 15 de abril e o 20 de xullo de 1919.\nO preito das Xuntas de Defensa.\nO d\u00eda 14 de agosto de 1921, catro d\u00edas despois da ca\u00edda de Monte Arruit, constit\u00faiuse o gabinete de concentraci\u00f3n presidido por Antonio Maura, do que formou parte como ministro da Guerra, Juan de la Cierva. \u00c1 fronte de devandito ministerio, dirixiu con man firme a reconquista dos territorios perdidos tralo desastre de Annual. Para iso, nomeou comandante militar de Melilla ao xeneral Cavalcanti. O seu labor, apoiado polos militares africanistas, viuse enturbiado pola campa\u00f1a de desprestixio que levaron a cabo as Xuntas Militares de Defensa, a trav\u00e9s do seu portavoz, o xornal \"La Correspondencia Militar\". Intentou, sen conseguilo que as Cortes aprobasen unha lei que reco\u00f1ecese os m\u00e9ritos dos militares que levaron a cabo a reconquista dos territorios perdidos.\nNomeou en substituci\u00f3n de Cavalcanti, ao xeneral Sanjurjo, como comandante militar de Melilla, fronte \u00e1 opini\u00f3n das Xuntas de Defensa, que propugnaban que o mando deb\u00eda ser conferido ao xeneral de maior antig\u00fcidade na escala. A finais de decembro de 1921, realizou unha viaxe ao Protectorado de Marrocos, no transcurso da cal, produciuse un incidente ao visitar un hospital de campa\u00f1a. A situaci\u00f3n sanitaria do hospital era tan deplorable, que al\u00ed mesmo, en presenza dos directores dos m\u00e1is importantes diarios madrile\u00f1os que o acompa\u00f1aban, amoestou os oficiais de sanidade encargados de devandito establecemento. Para m\u00e1is inri, o xeneral Weyler, xefe do Estado Maior Central do Ex\u00e9rcito, o d\u00eda 5 de xaneiro de 1922, presentou a s\u00faa dimisi\u00f3n, aducindo que non se ti\u00f1a en conta a este alto organismo do ex\u00e9rcito, na planificaci\u00f3n e direcci\u00f3n dos asuntos relativos \u00e1 campa\u00f1a de \u00c1frica. Todos estes feitos produciron tal esc\u00e1ndalo no seo das Xuntas de Defensa, que se dirixiron directamente ao rei Afonso XIII, esixindo a inmediata substituci\u00f3n do ministro.\nComo reacci\u00f3n \u00e1 indisciplina das Xuntas, De la Cierva presentou ao rei un decreto no que se establec\u00eda o encadramento org\u00e1nico de ditas Xuntas no seo do Ministerio da Guerra, onde deb\u00edan residir as s\u00faas sedes. Igualmente, os dirixentes de ditas Xuntas de Defensa, deb\u00edan ser elixidos polo propio ministro. O rei, nun primeiro momento, negouse a asinar o decreto e o goberno de Antonio Maura en pleno, solidariz\u00e1ndose co ministro da Guerra, presentou a s\u00faa dimisi\u00f3n o d\u00eda 12 de xaneiro. O d\u00eda 14 de xaneiro, Estado Maior, Artiller\u00eda e Enxe\u00f1eiros disolveron as s\u00faas Xuntas. O resto das forzas pol\u00edticas consultadas polo rei, neg\u00e1ronse a formar goberno, mentres non se solucionase o problema das Xuntas. Finalmente, o d\u00eda 15 de xaneiro, o rei volveu chamar a Antonio Maura, confirmando no seu cargo a todos os ministros. Ese mesmo d\u00eda, o Ex\u00e9rcito de \u00c1frica, telegrafou ao goberno expres\u00e1ndolle a s\u00faa adhesi\u00f3n.\nGuerra civil.\nO comezo da guerra civil sorprendeuno en Madrid, v\u00e9ndose obrigado, ante o perigo da s\u00faa vida, a refuxiarse na embaixada de Noruega, onde a escaseza de medicinas e as privaci\u00f3ns por mor da guerra empeoraron a s\u00faa sa\u00fade, finando o 11 de xaneiro de 1938.\nRelaci\u00f3n familiar.\nJuan de la Cierva Pe\u00f1afiel foi pai de Juan de la Cierva Codorn\u00edu, enxe\u00f1eiro, inventor do autoxiro e pol\u00edtico, e irm\u00e1n de Isidoro, tam\u00e9n enxe\u00f1eiro e notable pol\u00edtico do seu tempo, especialmente relevante en Murcia. Son membros da seguinte xeraci\u00f3n o historiador e ministro Ricardo de la Cierva Hoces e o seu irm\u00e1n Juan, quen obtivo o primeiro Oscar do cine espa\u00f1ol."}
{"id": "270281", "revid": "56817", "url": "https://gl.wikipedia.org/wiki?curid=270281", "title": "Juan de la Cierva", "text": "Co nome Juan de la Cierva podemos referirnos a:"}
{"id": "270283", "revid": "85894", "url": "https://gl.wikipedia.org/wiki?curid=270283", "title": "IV Asemblea Nacionalista", "text": "A IV Asemblea Nacionalista celebrouse en Monforte de Lemos do 18 ao 20 de febreiro de 1922.\nHistoria e caracter\u00edsticas.\nA partir da I Asemblea Nacionalista produc\u00edronse diverxencias entre o grupo de Ourense, conservador e contrario \u00e1 participaci\u00f3n electoral e o da Coru\u00f1a de tendencia liberal-progresista e partidaria da v\u00eda pol\u00edtica e da colaboraci\u00f3n con outros partidos non nacionalistas.\nNa Asemblea de Monforte produciuse a ruptura das Irmandades da Fala. A Irmandade da Coru\u00f1a e algunhas da Comarca mantiveron as f\u00f3rmulas orixinais, mentres que a maior\u00eda constitu\u00edu a Irmandade Nazonalista Galega dirixida por Vicente Risco."}
{"id": "270286", "revid": "89787", "url": "https://gl.wikipedia.org/wiki?curid=270286", "title": "Metabolismo das purinas", "text": "O metabolismo das purinas comprende as s\u00faas v\u00edas de s\u00edntese e degradaci\u00f3n. As purinas m\u00e1is importantes son as bases nitroxenadas adenina e a guanina dos \u00e1cidos nucleicos. Os trastornos xen\u00e9ticos destas v\u00edas poden orixinar doenzas con s\u00edntomas como a gota, anemia e outros. Moitos organismos te\u00f1en v\u00edas metab\u00f3licas para sintetizar e degradar purinas.\nBios\u00edntese.\nAs purinas son sintetizadas bioloxicamente como nucle\u00f3tidos e en concreto como rib\u00f3tidos, \u00e9 dicir, bases unidas \u00e1 ribosa 5-fosfato. Un paso regulador fundamental \u00e9 a producii\u00f3n de 5-fosfo-\u03b1--ribosil 1-pirofosfato (PRPP) pola PRPP sintetase, a cal \u00e9 activada polo fosfato inorg\u00e1nico e inactivada polos ribonucle\u00f3tidos pur\u00ednicos. O PRPP util\u00edzase tam\u00e9n na s\u00edntese de pirimidinas e nas v\u00edas de salvamento ou reciclaxe. O primeiro paso obrigado \u00e9 a reacci\u00f3n do PRPP, glutamina e auga para formar 5'-fosforribosilamina, glutamato, e pirofosfato, reacci\u00f3n catalizada pola pirofosfato amidotransferase, a cal \u00e9 activada polo PRPP e inhibida polo AMP, GMP e IMP.\nTanto a adenina coma a guanina derivan do nucle\u00f3tido inosina monofosfato (IMP), o cal \u00e9 o primeiro composto da ruta que ten completamente formado o anel de purina.\nA inosina monofosfato sintet\u00edzase a partir dunha ribosa-fosfato por unha complexa ruta, que se mostra na imaxe. A fonte de \u00e1tomos de carbono e nitr\u00f3xeno do anel de purina, concretamente dos que est\u00e1n nas posici\u00f3ns 5 e 4 respectivamente, pode ser diversa. O amino\u00e1cido glicina contrib\u00fae con todos os seus \u00e1tomos de carbono (2) e nitr\u00f3xeno (1), e outros nitr\u00f3xenos adicionais ve\u00f1en da glutamina (2) e \u00e1cido asp\u00e1rtico (1), e outros carbonos proceden de grupos formilo (2), que se transfiren desde o coencima tetrahidrofolato como 10-formiltetrahidrofolato, e, finalmente, un \u00e1tomo de carbono procede do bicarbonato (1). Os grupos formilo fornecen os carbonos 2 e 8 do anel de purina, que son os que act\u00faan como pontes entre os dous \u00e1tomos de nitr\u00f3xeno.\nA partir da IMP xa se pode formar AMP e GMP, no cal interve\u00f1en os seguintes encimas:\nDegradaci\u00f3n.\nAs purinas son metabolizadas orixinando \u00e1cido \u00farico pola acci\u00f3n de diversos encimas, que son:\nV\u00eda de salvamento.\nAs purinas resultantes da degradaci\u00f3n dos \u00e1cidos nucleicos na c\u00e9lula (ou procedentes dos alimentos) poden ser recicladas (\"salvadas\") para volver ser utilizadas na s\u00edntese de novos nucle\u00f3tidos.\nTrastornos.\nCando un xene defectuoso causa fallos no proceso de reciclaxe metab\u00f3lica das purinas e pirimidinas, estes compostos non poden ser metabolizados axeitadamente, e os adultos e nenos poden sufrir alg\u00fans dos 28 trastornos hereditarios relacionados (posiblemente hai m\u00e1is a\u00ednda desco\u00f1ecidos). Os s\u00edntomas destes trastornos xen\u00e9ticos poden inclu\u00edr gota, anemia, epilepsia, retardo no crecemento, xordeira, auto-mordedelas compulsivas, insuficiencia renal ou c\u00e1lculos renais, ou perda de inmunidade.\nFarmacoterapia.\nA modulaci\u00f3n do metabolismo das purinas ten un valor farmacoterap\u00e9utico.\nOs \"inhibidores da s\u00edntese das purinas\" inhiben a proliferaci\u00f3n de c\u00e9lulas, especialmente leucocitos. Entre estes inhibidores est\u00e1n a azatioprina, un inmunosupresor utilizado no transplante de \u00f3rganos, enfermidades autoimmunes como a artrite reumatoide ou enfermidades intestinais inflamatorias como a enfermidade de Crohn e a colite ulcerosa.\nO micofenolato mofetil \u00e9 unha droga inmunosupresora utilizada para impedir o rexeitamento de \u00f3rganos trasplantados, que inhibe a s\u00edntese de purinas ao bloquear a inositol monofosfato deshidroxenase.\nTam\u00e9n o metotrexato inhibe indirectamente a s\u00edntese de purinas ao bloquear o metabolismo do \u00e1cido f\u00f3lico, e \u00e9 un inhibidor da dihidrofolato redutase.\nO alopurinol \u00e9 unha droga que inhibe o encima xantina oxidorredutase e, deste xeito, dimin\u00fae o nivel de \u00e1cido \u00farico no corpo. Isto pode ser \u00fatil no tratamento da gota, que \u00e9 unha doenza causada por un exceso de \u00e1cido \u00farico, que forma cristais nas articulaci\u00f3ns e outras partes."}
{"id": "270316", "revid": "1888", "url": "https://gl.wikipedia.org/wiki?curid=270316", "title": "Juan de la Cierva y Pe\u00f1afiel", "text": ""}
{"id": "270328", "revid": "23204", "url": "https://gl.wikipedia.org/wiki?curid=270328", "title": "Corno (diacr\u00edtico)", "text": "O corno ( \u031b ) \u00e9 un sinal diacr\u00edtico que se coloca na parte superior dereita das vogais.\nUsos.\nEn vietnamita o corno, chamado \"m\u00f3c\" empr\u00e9gase no \"o\" e no \"u\" para formar os grafemas \"\u01a1\" e \"\u01b0\", considerados letras independentes no alfabeto vietnamita. Estas letras representan a versi\u00f3n arredondada das vogais \"o\" e \"u\"."}
{"id": "270331", "revid": "23204", "url": "https://gl.wikipedia.org/wiki?curid=270331", "title": "Joachim Chreptowicz", "text": "Joachim Chreptowicz, nado o 4 de xaneiro de 1729 e finado o 4 de marzo de 1812, foi un nobre, pol\u00edtico e escritor polaco-lituano.\nTraxectoria.\nNaceu preto da cidade de Navahrudak, hoxe parte de Belar\u00fas. Estudou as primeiras letras na casa familiar de Szczorsy e m\u00e1is tarde cos xesu\u00edtas na Academia de Vilnius e despois durante tres anos en Braniewo e outro ano m\u00e1is en Nesvizh, logo serviu no escuadr\u00f3n de h\u00fasares do pr\u00edncipe Carlos. En 1752 foi nomeado stolnik, oficial de distrito, na s\u00faa cidade natal e foi elixido membro do Tribunal Lituano, con xurisdici\u00f3n sobre a nobreza, para o ano 1753 e ao ano seguinte entrou no Sejm. En 1764 apoiou a elecci\u00f3n de Estanislau Augusto Poniatowski como monarca e na cerimonia de coroaci\u00f3n actuou como secretario maior do Gran Ducado de Lituania e en 1765 presidiu o Tribunal Lituano, ano no que foi feito cabaleiro da Orde de Santo Estanislau. Tras a morte do seu pai en 1766, influ\u00eddo polas ideas ilustradas, reformou as s\u00faas propiedades d\u00e1ndolle un mellor acceso \u00e1s terras aos campesi\u00f1os, constru\u00edndo escolas, contratando doutores e en xeral mellorando as condici\u00f3ns do campesi\u00f1ado. Entre 1769 e 1772 viaxou por Europa en misi\u00f3n diplom\u00e1tica, visitando Alema\u00f1a, Francia, Inglaterra, Pa\u00edses Baixos e Austria, mentres constru\u00eda na s\u00faa propiedade de Szczorsy un palacio ao estilo franc\u00e9s, cunha enorme biblioteca, para a \u00e9poca, de m\u00e1is de 10.000 volumes.\nEn 1773 asumiu o posto de vicechanceler de Lituania e recibiu a Orde da Aguia Branca. Membro do Sejm da Partici\u00f3n (1773-1775) que ti\u00f1a como misi\u00f3n ratificar a primeira partici\u00f3n de Polonia realizada por Rusia, Austria e Alema\u00f1a en 1772, e foi tam\u00e9n membro da comisi\u00f3n encargada de liguidar os bens da Compa\u00f1\u00eda de Xes\u00fas logo da supresi\u00f3n da orde e un dos fundadores da Comisi\u00f3n de Educaci\u00f3n Nacional, considerado o primeiro ministerio de educaci\u00f3n da historia. Tras 1775 foi membro do Consello Permanente, equivalente a un consello de ministro, e presidente do departamento de asuntos exteriores. Durante a Guerra ruso-polaca de 1792 urxiu ao rei a se unir \u00e1 Confederaci\u00f3n de Targowica que se opu\u00f1a \u00e1 constituci\u00f3n do 3 de maio de 1791 negociando secretamente por orde do rei o cesamento de hostilidades co embaixador ruso Yakov Bulgakov.\nEn 1793 recibiu o cargo de chanceler de Liturania, entre 1793 e 1795 viaxou por Europa e en 1795 estableceuse en Varsovia, retirado da vida p\u00fablica, dedic\u00e1ndose ao traballo literario e cient\u00edfico. Escribiu poemas en polaco, e alg\u00fan en belaruso, partidario das teor\u00edas fisi\u00f3cratas, escribiu artigos sobre agricultura e fundou a Asociaci\u00f3n de Amigos da Ciencia."}
{"id": "270332", "revid": "6279", "url": "https://gl.wikipedia.org/wiki?curid=270332", "title": "Xos\u00e9 Lu\u00eds Garc\u00eda L\u00f3pez", "text": ""}
{"id": "270333", "revid": "1888", "url": "https://gl.wikipedia.org/wiki?curid=270333", "title": "Jos\u00e9 Luis Garc\u00eda", "text": ""}
{"id": "270334", "revid": "85894", "url": "https://gl.wikipedia.org/wiki?curid=270334", "title": "Elecci\u00f3ns xerais de Espa\u00f1a de 1901", "text": "As Elecci\u00f3ns Xerais de 19 de maio de 1901 en Espa\u00f1a foron convocadas na minor\u00eda de idade de Afonso XIII, sendo rexente a s\u00faa nai Mar\u00eda Cristina de Habsburgo-Lorena. A s\u00faa base legal foi a Constituci\u00f3n espa\u00f1ola de 1876, vixente ata 1931 na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nEn base ao Pacto do Pardo de 24 de novembro de 1885 queda institu\u00eddo o sistema de quendas pac\u00edficas en exercicio do poder entre liberais e conservadores, que consolidou a Restauraci\u00f3n ata finais do s\u00e9culo XIX e principios do XX.\nO 26 de xu\u00f1o de 1890 o goberno liberal-fusionista reimplanta oficialmente o sufraxio universal na lexislaci\u00f3n electoral.\nO 17 de novembro de 1900 Mar\u00eda Cristina de Habsburgo-Lorena autorizaba o matrimonio da princesa de Asturias, Mar\u00eda das Mercedes de Borb\u00f3n e Habsburgo-Lorena, con Carlos de Borb\u00f3n-D\u00faas Sicilias, pretendente carlista, esta decisi\u00f3n provoca graves disturbios en Madrid a principios do mes de febreiro.\nO 2 de marzo de 1901 cesa Marcelo Azc\u00e1rraga Palmero como Presidente do Goberno de Espa\u00f1a, ocupando o seu posto novamente Sagasta\nCaracter\u00edsticas.\nO 25 de abril de 1901 seguindo o proceso de \"normalizaci\u00f3n\" conforme ao pactado entre as principais forzas pol\u00edticas, procedeuse \u00e1 disoluci\u00f3n das C\u00e1maras e \u00e1 convocatoria de elecci\u00f3ns lexislativas.\nDesco\u00f1\u00e9cese o n\u00famero de votantes para estas elecci\u00f3ns, todos var\u00f3ns maiores de 25 anos de idade (sufraxio universal masculino). Elix\u00edronse 402 deputados os d\u00edas 19 de maio e 2 de xu\u00f1o de 1899.\nResultados en Galicia.\nOs deputados elixidos en Galicia foron:\nFinal da Rexencia.\nO 17 de maio de 1902, ao cumprir os 16 anos de idade, Afonso XIII foi declarado maior de idade e asumiu as funci\u00f3ns constitucionais de Xefe de Estado."}
{"id": "270335", "revid": "56817", "url": "https://gl.wikipedia.org/wiki?curid=270335", "title": "Heraldo de Galicia (1913)", "text": "Heraldo de Galicia foi un xornal editado en Ourense en 1913.\nHistoria e caracter\u00edsticas.\nSubtitulado \"Diario independiente\", pareceu a principios de xaneiro de 1913. Peri\u00f3dico de tendencia agrarista fundado por Adolfo Merelles Martel, estaba dirixido por Benito Serantes Echegaray. Foron os seus redactores Justo Hermida, Antonio Docampo e Vicente Dom\u00ednguez. Entre os seus colaboradores figurou Amando Losada D\u00edaz. En outubro de 1913 Benito Serantes dimitiu como director, sendo substitu\u00eddo polo fundador Adolfo Merelles. Nos \u00faltimos meses de 1913 substitu\u00edu \u00e1 revista \"Acci\u00f3n Gallega\" como portavoz do movemento Acci\u00f3n Gallega durante un per\u00edodo curto de tempo. Cesou a s\u00faa publicaci\u00f3n o 11 de novembro de 1913. Foi continuado por \"El Heraldo Gallego\"."}
{"id": "270337", "revid": "25871", "url": "https://gl.wikipedia.org/wiki?curid=270337", "title": "Pablo Gabriel Garc\u00eda P\u00e9rez", "text": "Pablo Gabriel Garc\u00eda P\u00e9rez, nado o 11 de maio de 1977 en Pando, Uruguai, \u00e9 un futbolista que xoga na demarcaci\u00f3n de mediocentro defensivo.\nTraxectoria.\nComezou a xogar no Montevideo Wanderers FC e tras un breve paso polo CA Pe\u00f1arol fichou polo Atl\u00e9tico de Madrid, xogando no seu segundo equipo. O equipo madrile\u00f1o cedeuno ao AC Milan e posteriormente ao FBC Unione Venezia. No ver\u00e1n de 2002 ficha polo CA Osasuna, baixo as ordes de Javier Aguirre. No club navarro pasar\u00eda os mellores anos da s\u00faa carreira, ese bo papel far\u00eda que o Real Madrid se fixase nel, fich\u00e1ndoo no ano 2005.\nNo Real Madrid nunca chegou a convencer os t\u00e9cnicos polo que ao ano seguinte \u00e9 cedido ao Celta de Vigo, que buscaba reforzarse de cara ao seu retorno a Copa da UEFA, por\u00e9n as lesi\u00f3ns non lle permitiron ter continuidade e o seu paso polo Celta ser\u00eda testemu\u00f1al, a tempada rematar\u00eda co descenso do equipo a Segunda Divisi\u00f3n\nAo ano seguinte foi cedido de novo ao Real Murcia, onde ofreceu un mellor rendemento pero sen chegar ao nivel demostrado en Pamplona. O 10 de xullo de 2008 remata o contrato co Real Madrid, cando fichou polo PAOK Tesal\u00f3nica FC. No 2013 fichou polo AC Skoda Xanthi."}
{"id": "270342", "revid": "27155", "url": "https://gl.wikipedia.org/wiki?curid=270342", "title": "Guanosina monofosfato", "text": ""}
{"id": "270344", "revid": "10599", "url": "https://gl.wikipedia.org/wiki?curid=270344", "title": "Estadio de Mendizorroza", "text": ""}
{"id": "270346", "revid": "785", "url": "https://gl.wikipedia.org/wiki?curid=270346", "title": "El Heraldo de Galicia", "text": "El Heraldo de Galicia foi un peri\u00f3dico editado na Coru\u00f1a entre 1901 e 1902.\nHistoria e caracter\u00edsticas.\nApareceu a principio de agosto de 1901. Diario cat\u00f3lico dirixido por Francisco Rey Blanco, public\u00e1base con censura eclesi\u00e1stica. Entre os seus colaboradores figurou Wenceslao Fern\u00e1ndez Fl\u00f3rez. Cesou a s\u00faa edici\u00f3n en novembro de 1902."}
{"id": "270347", "revid": "75439", "url": "https://gl.wikipedia.org/wiki?curid=270347", "title": "\u00c1cido tetrahidrof\u00f3lico", "text": "O \u00e1cido tetrahidrof\u00f3lico (THF), ou tetrahidrofolato (ionizado), \u00e9 un derivado do \u00e1cido f\u00f3lico que funciona como coencima.\nMetabolismo.\nS\u00edntese en humanos.\nProd\u00facese a partir do \u00e1cido dihidrof\u00f3lico (\u00e1 s\u00faa vez derivado do \u00e1cido f\u00f3lico) pola acci\u00f3n do encima dihidrofolato redutase. Esta reacci\u00f3n \u00e9 inhibida polo f\u00e1rmaco metotrexato.\n\u00c9 convertido en 5,10-metilenotetrahidrofolato pola serina hidroximetiltransferase.\nS\u00edntese en bacterias.\nMoitas bacterias utilizan a dihidropteroato sintetase para producir dihidropteroato, unha mol\u00e9cula que carece de funci\u00f3n no organismo humano. Isto fai que sexa unha \u00fatil diana para as sulfamidas, que compiten co precursor PABA.\nFunci\u00f3ns.\nO tetrahidrofolato funciona como cofactor en moitas reacci\u00f3ns, especialmente no metabolismo de amino\u00e1cidos e \u00e1cidos nucleicos, nas que act\u00faa como doante de grupos cun \u00e1tomo de carbono. Obt\u00e9n ese \u00e1tomo de carbono do formaldehido que se forma noutros procesos.\nO metotrexato act\u00faa sobre a dihidrofolato redutase como inhibidor e as\u00ed reduce a cantidade tetrahidrofolato producido. Isto orixina escaseza de THF, que pode orixinar anemia megalobl\u00e1stica.\nO \u00e1cido tetrahidrof\u00f3lico est\u00e1 implicado na conversi\u00f3n de \u00e1cido formiminoglut\u00e1mico en \u00e1cido glut\u00e1mico; isto pode causar a reduci\u00f3n da cantidade de histidina dispo\u00f1ible para as descarboxilaci\u00f3ns e s\u00edntese de prote\u00ednas, e poden diminu\u00edr os niveis de histamina e \u00e1cido formiminoglut\u00e1mico."}
{"id": "270349", "revid": "5863", "url": "https://gl.wikipedia.org/wiki?curid=270349", "title": "San Miguel de Eir\u00e9", "text": ""}
{"id": "270350", "revid": "27155", "url": "https://gl.wikipedia.org/wiki?curid=270350", "title": "Tetrahidrofolato", "text": ""}
{"id": "270352", "revid": "1888", "url": "https://gl.wikipedia.org/wiki?curid=270352", "title": "Rafael Gasset y Chinchilla", "text": ""}
{"id": "270353", "revid": "1888", "url": "https://gl.wikipedia.org/wiki?curid=270353", "title": "Eduardo Cobi\u00e1n y Roffignac", "text": ""}
{"id": "270354", "revid": "1888", "url": "https://gl.wikipedia.org/wiki?curid=270354", "title": "Benito Serantes Echegaray", "text": "Benito Serantes Echegaray, finado en Ourense o 16 de xaneiro de 1959, foi un xornalista e pol\u00edtico galego.\nTraxectoria.\nFoi redactor de \"El Derecho\" e dirixiu \"Heraldo de Galicia\". Militante do Partido Conservador, foi elixido deputado provincial en 1917."}
{"id": "270355", "revid": "89787", "url": "https://gl.wikipedia.org/wiki?curid=270355", "title": "Juan Carlos Escotet Rodr\u00edguez", "text": "Juan Carlos Escotet Rodr\u00edguez, nado en Madrid en 1959, \u00e9 un banqueiro venezolano de orixe espa\u00f1ola.\nTraxectoria.\nJuan Carlos Escotet, fillo de nai asturiana e pai leon\u00e9s residente en Asturias, naceu en Madrid en 1959 cando a s\u00faa familia xa emigrara desde Asturias a Venezuela. Parte da s\u00faa infancia transcorreu en Espa\u00f1a, onde fixo os seus primeiros estudos, e pasou moitos ver\u00e1ns cos seus t\u00edos en Asturias.\nTras estudar Econom\u00eda en Venezuela fixo unha Mestr\u00eda en Ciencias de Xerencia Profesional na Universidade de Miami (Florida). Iniciou a s\u00faa vida profesional en 1976, como Corredor P\u00fablico de T\u00edtulos Valores e Asesor de Investimentos, desempe\u00f1ando tam\u00e9n altos cargos executivos en diferentes empresas da \u00e1rea financeira at\u00e9 1991. Neste \u00faltimo ano fundou Banesco Organizaci\u00f3n Financiera, a trav\u00e9s da cal desenvolve Banesco Banco Universal, unha das marcas bancarias m\u00e1is importantes do sistema bancario venezolano. En 1995 adquire un grupo de seis entidades de aforro e pr\u00e9stamo, que posteriormente fusionou para dar paso \u00e1 Caja Familia E.A.P., que pasou a ser a primeira entidade de aforro e pr\u00e9stamo do seu pa\u00eds, con m\u00e1is do 30 % de cota de mercado en dito sector.\nEn maio de 2000 esa entidade fusi\u00f3nase co Banco Uni\u00f3n Banco Comercial, 4\u00b0 banco do sistema bancario venezolano, para dar paso a Unibanca Banco Universal e, con iso, converterse na segunda organizaci\u00f3n bancaria de Venezuela. Posteriormente Banesco Banco Universal absorbe en proceso de fusi\u00f3n a Unibanca dando como resultado a nova instituci\u00f3n denominada Banesco Banco Universal, que ocupa o primeiro lugar do mercado venezolano.\nBanesco Organizaci\u00f3n Financiera inicia a s\u00faa presenza internacional a partir de 1992 coa fundaci\u00f3n de Banesco Internacional Panam\u00e1 (Banesco, S.A.). A este sumouse en xaneiro de 2006, BBU Bank, en Miami, Florida, que m\u00e1is tarde opera tam\u00e9n en Porto Rico, e a finais dese ano o Grupo iniciou operaci\u00f3ns na Rep\u00fablica Dominicana.\nNo transcurso deses anos, adicionalmente Escotet exerceu cargos na \u00e1rea financeira, tales como presidente do Comit\u00e9 de Mercadeo da Federaci\u00f3n Latinoamericana de Bancos, at\u00e9 2001, vicepresidente segundo do Consello Bancario Nacional de Venezuela (2002-2003), vicepresidente segundo da Asociaci\u00f3n Bancaria Nacional Venezolana de 1996 a 2001, e de membro da Xunta Directiva de Visa Internacional para Am\u00e9rica Latina e o Caribe desde 2003 a 2007. Desde marzo de 2010 \u00e9 o presidente da Asociaci\u00f3n Bancaria de Venezuela.\nDed\u00edcase tanto persoal como profesionalmente \u00e1 axuda de instituci\u00f3ns sen fins de lucro tales como \"Fundana\", organizaci\u00f3n ben\u00e9fica a favor de nenos abandonados, da cal \u00e9 presidente da Xunta Consultiva, e \"Fe y Alegr\u00eda\", organizaci\u00f3n dedicada \u00e1 educaci\u00f3n de nenos de escasos recursos, entre outras.\nActividades en Espa\u00f1a e en Galicia.\nAs compa\u00f1\u00edas de Escotet utilizan desde 2007 o paraugas financeiro do Banco de Espa\u00f1a por varios motivos, entre eles o tratamento do r\u00e9xime fiscal para as sociedades detentoras de acci\u00f3ns e a seguridade xur\u00eddica para os seus investimentos noutros pa\u00edses, \u00e1 marxe das autoridades financeiras venezolanas. \nO holding Grupo Banesco en Espa\u00f1a conta coas participaci\u00f3ns en entidades en Panam\u00e1, a Rep\u00fablica Dominicana, os Estados Unidos, Porto Rico e Colombia. As\u00ed, desde Madrid controla o 100 % de Banesco Panam\u00e1, de Banesco Banco M\u00faltiple (Santo Domingo) e de varias filiais de medios de pago. Nos \u00faltimos meses (2013), de forma discreta, o banco presidido por Escotet procedeu a impulsar cambios na s\u00faa estrutura societaria en Espa\u00f1a, coa vista posta en crecer. As\u00ed, o grupo procedeu en agosto a constitu\u00edr Banesco Holding Hispania, froito da integraci\u00f3n doutras filiais, entre elas Banesco Holding Latinoam\u00e9rica, Banesco Corporaci\u00f3n Holding Hispania e Banesco Holding Financiero 2. As\u00ed mesmo, en marzo, procedeu \u00e1 fusi\u00f3n do seu holding en Espa\u00f1a con Banesco Dutch Holding BV, domiciliada en Holanda polas s\u00faas grandes vantaxes fiscais. O patrimonio absorbido pola matriz ascendeu a 77 mill\u00f3ns de euros, dos cales 71 mill\u00f3ns pertenc\u00edan \u00e1s participaci\u00f3ns de Banesco.\nEn Galicia.\nO banco de Escotet procedeu a realizar estas operaci\u00f3ns cando xa ti\u00f1a medio p\u00e9 en Espa\u00f1a. De feito, o Banco Etcheverr\u00eda alcanzou en 2012 un acordo coa entidade venezolana para que se incorporase ao seu accionariado. A entrada do primeiro banco privado de Venezuela inclu\u00eda a compra do 44,7 % que posu\u00eda Novagalicia. Posteriormente, coa sa\u00edda de parte da familia fundadora, os Etcheverr\u00eda, Juan Carlos Escotet fac\u00edase con m\u00e1is do 70 % do centenario banco. \nCoa s\u00faa sa\u00edda do Etcheverr\u00eda, Novagalicia iniciaba un novo plan de desinvestimentos segundo os mandatos de Bruxelas e, \u00e1 s\u00faa vez, a entidade con sede en Betanzos aceleraba o seu crecemento na nosa comunidade aut\u00f3noma coa apertura de 50 oficinas e a creaci\u00f3n de ao redor de 200 postos de traballo. Tras a entrada de Banesco, Javier Etcheverr\u00eda contin\u00faa como presidente, e o conselleiro delegado, Francisco Botas, lidera o novo proxecto, \u00e1 fronte do seu actual equipo. \nO 18 de decembro de 2013, o FROB anunciou a adxudicaci\u00f3n da poxa por Novagalicia Banco, ante a sorpresa da maior\u00eda dos observadores, que apostaban por un banco espa\u00f1ol, especialmente La Caixa, ao banco venezolano Banesco, que presentou a oferta como Banco Etcheverr\u00eda/Grupo Banesco. A adxudicaci\u00f3n foi por 1.003 mill\u00f3ns de euros, e sen solicitude de axudas p\u00fablicas. Banco Etcheverr\u00eda/Grupo Banesco asumiu o control da entidade galega co compromiso de manter a xesti\u00f3n, a sede e a obra social en Galicia, e o emprego, as\u00ed como abordar a concesi\u00f3n de novos cr\u00e9ditos a familias e PEMEs por un importe superior aos 9.000 mill\u00f3ns de euros.\nO 8 de abril de abril de 2014, Banesco, anunciou que, unha vez rematada a compra ao FROB de Novagalicia Banco suprimir\u00eda esta marca, que se substituir\u00eda por unha nova. O 26 de xu\u00f1o de 2014, a nova marca Abanca foi presentada en Santiago de Compostela.\n\u00d3 d\u00eda seguinte a marca comercial Novagalicia Banco foi substitu\u00edda pola marca Abanca.\nEst\u00e1 previsto que as oficinas de Banco Etcheverr\u00eda pasen a operar tam\u00e9n, nuns meses, baixo a marca Abanca. A marca Banco Etcheverr\u00eda poder\u00eda quedar para banca privada a partir do pr\u00f3ximo ano."}
{"id": "270356", "revid": "22795", "url": "https://gl.wikipedia.org/wiki?curid=270356", "title": "Juan Carlos Escotet", "text": ""}
{"id": "270357", "revid": "7802", "url": "https://gl.wikipedia.org/wiki?curid=270357", "title": "Ministro de Mari\u00f1a de Espa\u00f1a", "text": ""}
{"id": "270358", "revid": "89787", "url": "https://gl.wikipedia.org/wiki?curid=270358", "title": "Ministerio de Mari\u00f1a de Espa\u00f1a", "text": "O Ministerio de Mari\u00f1a foi o departamento ministerial encargado da Armada en Espa\u00f1a, e existiu en varias \u00e9pocas da historia, a \u00faltima entre 1939 e 1977.\nProcedente do Despacho de Mari\u00f1a que modificou a s\u00faa denominaci\u00f3n mediante o Real Decreto de 20 de setembro de 1851, foi d\u00faas veces eliminado, e restaurado polo xeneral Franco ao finalizar a Guerra Civil Espa\u00f1ola en 1939 por Lei de 8 de agosto de 1939, cuxa organizaci\u00f3n e funci\u00f3ns quedaron delimitadas por Decreto de 1 de setembro de 1939.\nExistiu ata 1977 en que se suprimiu co R.D. 1558/77, de 4 de xullo, cando o presidente do goberno Adolfo Su\u00e1rez creou o Ministerio de Defensa que integrou aos ministerios do Aire, Ex\u00e9rcito e Mari\u00f1a, durante a Transici\u00f3n pol\u00edtica, tralas primeiras elecci\u00f3ns xerais.\nEdificio.\nNun primeiro momento o Ministerio de Mari\u00f1a tivo a s\u00faa sede no Palacio de Godoy, xunto cos Ministerios de Facenda, Xustiza e Guerra, polo que devandito palacio era co\u00f1ecido como Casa dos Ministerios. Con todo, cando chegou o s\u00e9culo XX o edificio atop\u00e1base xa en estado ruinoso.\nPor iso a sede do Ministerio de Mari\u00f1a pasou a ser o edificio situado no Paseo do Prado de Madrid, constru\u00eddo entre 1925 e 1928, en terreos pertencentes aos Xard\u00edns do Bo Retiro, e que despois se converteu no Cuartel Xeral da Armada. Parte das s\u00faas instalaci\u00f3ns son ocupadas polo Museo Naval de Madrid."}
{"id": "270361", "revid": "98629", "url": "https://gl.wikipedia.org/wiki?curid=270361", "title": "O demoledor", "text": "O demoledor (en ) \u00e9 un filme estadounidense dirixido por Marco Brambilla que se estreou en 1993.\nSinopse.\nUn perigoso asasino chamado Simon Phoenix \u00e9 conxelado nun c\u00e1rcere criox\u00e9nico. Anos despois \u00e9 espertado nunha cidade sen crimes e cunha sociedade amable e respetuosa, onde ningu\u00e9n pode evitar que cometa crimes. S\u00f3 Spartan, o polic\u00eda que o detivo en 1996 e que foi conxelado canda el, pode acabar con Phoenix.\nPersonaxes.\nJack Black interpreta a un dos \"Wasteland Scraps\" nunha das escenas nos sumidoiros, e Rob Schneider interpreta a Erwin, un dos operadores na sala de control do Departamento de polic\u00eda de San \u00c1nxeles."}
{"id": "270362", "revid": "23204", "url": "https://gl.wikipedia.org/wiki?curid=270362", "title": "Demolition Man", "text": ""}
{"id": "270365", "revid": "5863", "url": "https://gl.wikipedia.org/wiki?curid=270365", "title": "Modill\u00f3n", "text": ""}
{"id": "270373", "revid": "5863", "url": "https://gl.wikipedia.org/wiki?curid=270373", "title": "Adolfo Merelles Martel", "text": "Adolfo Merelles Martel, nado en Madrid en 1883 e finado na mesma cidade o 16 de xaneiro de 1962, foi un pol\u00edtico galego.\nTraxectoria.\nFillo de Adolfo Merelles Caula, dono do Pazo de Porteli\u00f1a en Beariz. Foi elixido deputado polo distrito de Ribadavia nas elecci\u00f3ns de 1910. Participou na Asemblea Agraria de Ribadavia (1912) e fundou en 1913 o peri\u00f3dico agrarista \"Heraldo de Galicia\" que dirixiu a finais dese ano. Promoveu o inicio das obras da estrada OU-213, que une San Cristovo con Beariz. Volveu ser candidato a deputado polo distrito de Ribadavia nas elecci\u00f3ns de 1914, 1916, 1920 e 1923, pero foi derrotado polo candidato conservador Jos\u00e9 Est\u00e9vez Carrera que ti\u00f1a o apoio de Gabino Bugallal Araujo.\nVida persoal.\nCasou con Carmen Eguiluz Ullibarri."}
{"id": "270374", "revid": "1131", "url": "https://gl.wikipedia.org/wiki?curid=270374", "title": "Juan Jos\u00e9 M\u00e9ndez Lema", "text": "Juan Jos\u00e9 M\u00e9ndez Lema, nado en Caranto\u00f1a (Vimianzo) o 18 de outubro de 1919, foi un militar galego.\nTraxectoria.\nFillo de Alonso M\u00e9ndez Vali\u00f1a e Generosa Lema Canosa, ti\u00f1a cinco irm\u00e1ns: C\u00e1ndido, Herminia, Manuel, Carmen e Valent\u00edn. Alistouse como voluntario para combater na guerra civil espa\u00f1ola canda as tropas nacionais. Desde maio de 1938 formoi parte da 2\u00aa Compa\u00f1\u00eda de Padiolas do VII Grupo de Sanidade Militar, afecta \u00e1 I Divisi\u00f3n de Cabaler\u00eda. O 30 de setembro de 1939 recibiu a Medalla de Campa\u00f1a. En decembro de 1939 estaba no rexemento de artiller\u00eda.\nAlistouse como voluntario na Divisi\u00f3n Azul. Combateu en Rusia entre o 3 de febreiro de 1942 e o 6 de agosto de 1943. Pertenceu \u00e1 bater\u00eda da plana maior do III grupo de artiller\u00eda 250, baixo o mando de Agust\u00edn Mu\u00f1oz Grandes e do xeneral Emilio Esteban Infantes. Formou parte no sitio de Leningrado, e o 10 de febreiro de 1943 participou na batalla de Krasny Bor, pola que recibiu a Cruz Vermella do M\u00e9rito Militar o 7 de marzo de 1943 de mans do xeneral xefe da divisi\u00f3n. Recibiu tam\u00e9n a condecoraci\u00f3n \"Winterschlacht in ostem\" por sobrevivir ao inverno de 1942, con autorizaci\u00f3n para levar lazo distintivo negrivermello, e mais a \"Erinnerungsmedaille\" de mans de Georg Lindemann.\nTralo seu regreso a Espa\u00f1a, foi licenciado o 28 de xullo de 1944. En 1948 emigrou a Arxentina, en 1954 a Venezuela e posteriormente a Su\u00edza. Formaba parte da irmandade Spanki Jarasho, o grupo coru\u00f1\u00e9s de ex combatentes da Divisi\u00f3n Azul."}
{"id": "270375", "revid": "1131", "url": "https://gl.wikipedia.org/wiki?curid=270375", "title": "Xos\u00e9 M\u00e9ndez Lema", "text": ""}
{"id": "270381", "revid": "56817", "url": "https://gl.wikipedia.org/wiki?curid=270381", "title": "Adolfo Merelles", "text": "Co nome Adolfo Merelles podemos referirnos a:"}
{"id": "270383", "revid": "36474", "url": "https://gl.wikipedia.org/wiki?curid=270383", "title": "\u00c1cido dihidrof\u00f3lico", "text": "O \u00e1cido dihidrof\u00f3lico (dihidrofolato) \u00e9 un derivado do \u00e1cido f\u00f3lico, que \u00e9 convertido no coencima \u00e1cido tetrahidrof\u00f3lico (tetrahidrofolato) pola dihidrofolato redutase. Como o tetrahidrofolato \u00e9 necesario para producir purinas e pirimidinas, que son constitu\u00edntes do ADN e ARN, o dihidrofolato redutase \u00e9 a diana de varios f\u00e1rmacos utilizados para impedir a s\u00edntese de \u00e1cidos nucleicos. As sulfamidas impiden a s\u00edntese de dihidrofolato. O metotrexato \u00e9 un inhibidor da dihidrofolato redutase, polo que impide a produci\u00f3n de dihidrofolato."}
{"id": "270387", "revid": "27155", "url": "https://gl.wikipedia.org/wiki?curid=270387", "title": "Dihidrofolato", "text": ""}
{"id": "270388", "revid": "1131", "url": "https://gl.wikipedia.org/wiki?curid=270388", "title": "Argentina", "text": ""}
{"id": "270390", "revid": "6279", "url": "https://gl.wikipedia.org/wiki?curid=270390", "title": "Jos\u00e9 Luis Garc\u00eda Mu\u00f1oz", "text": ""}
{"id": "270391", "revid": "98629", "url": "https://gl.wikipedia.org/wiki?curid=270391", "title": "Dean Reed", "text": "Dean Cyril Reed, nado en Lakewood (Colorado) o 22 de setembro de 1938 e finado en Dahme-Spreewald (Berl\u00edn) o 13 de xu\u00f1o de 1986, foi un cantante, actor e compositor estadounidense. Viviu parte da s\u00faa vida en Suram\u00e9rica e Alema\u00f1a Oriental at\u00e9 a s\u00faa morte, e recibiu o alcume de \"Red Elvis\" por acadar boa parte do seu \u00e9xito en pa\u00edses pertencentes \u00e1 \u00f3rbita comunista e socialista.\nTraxectoria.\nDean Reed estudou meteorolox\u00eda na Universidade de Colorado, e trasladouse a California para comezar a s\u00faa carreira como m\u00fasico. En 1958 firmou un acordo co selo Capitol Records, que intentou facer del un \u00eddolo xuvenil e encargouse da produci\u00f3n de varios sinxelos como \"I Kissed a Queen\" ou \"Our Summer Romance\". Amais, fixo as s\u00faas primeiras aparici\u00f3ns televisivas como estrela convidada nalgunhas telecomedias.\nCon todo, non chegou a triunfar nos Estados Unidos, pero alg\u00fans dos seus temas como \"Our Summer Romance\" lograran chegar aos primeiros postos nas listas de vendas da Arxentina e Chile. Reed iniciou unha xira por Suram\u00e9rica, acadando popularidade. Estableceuse en Chile, aprendeu castel\u00e1n, gravou varias pel\u00edculas para o mercado suramericano e chegou a ter un programa na televisi\u00f3n arxentina. Ao tempo, comezou a po\u00f1erse en contacto con intelectuais e artistas de esquerda como V\u00edctor Jara, e empezou a facer declaraci\u00f3ns e discursos apoiando as s\u00faas teor\u00edas pol\u00edticas, tocando gratuitamente nos barrios pobres, ou criticando acci\u00f3ns realizadas polo Goberno dos Estados Unidos como a Guerra de Vietnam.\nTras ser deportado da Arxentina en 1966, estableceuse en Roma un par de anos, rodando pel\u00edculas de \"spaghetti western\", at\u00e9 que foi convidado pola Organizaci\u00f3n Xuvenil Socialista da URSS para viaxar a Moscova e comezar unha xira polo estado, onde tivo bastante \u00e9xito. O seu acto foi usado con fins propagand\u00edsticos, motivo polo que durante varios anos non puido regresar aos EUA. A s\u00faa postura a favor do marxismo radicalizouse trala morte de Salvador Allende e o asasinato de V\u00edctor Jara, cantante ao que admiraba. Volveu a Chile baixo o r\u00e9xime militar en 1983 con visado de turista, pero foi expulsado tras actuar en d\u00faas ocasi\u00f3ns.\nEstableceuse de forma definitiva en Berl\u00edn Leste, na Rep\u00fablica Democr\u00e1tica Alem\u00e1. Durante a s\u00faa estancia non chegou a afiliarsse ao Partido Socialista Unificado de Alema\u00f1a (el defin\u00edase como marxista antes ca comunista) e nunca renunciou \u00e1 nacionalidade estadounidense, afirmando que era \"un patriota\" a quen non gustaba o seu sistema pol\u00edtico, a pesar de que fora considerado por moitos dos seus compatriotas como un traidor polo seu apoio a medidas como a construci\u00f3n do Muro de Berl\u00edn ou a Guerra de Afganist\u00e1n. Por\u00e9n, puido volver ao seu pa\u00eds invitado polo director Will Roberts, que gravara un documental titulado \"Dean Reed: American Rebel\", e concedeu unha entrevista para o programa \"60 minutes\" da CBS na que defend\u00eda as s\u00faas posturas.\nEn 1986 \u00eda comezar a rodaxe dunha produci\u00f3n cinematogr\u00e1fica sobre o Masacre de Wounded Knee. A noite anterior ao inicio da rodaxe Reed foi reunirse co produtor. Por\u00e9n, nunca chegou ao sitio e desapareceu. Cinco d\u00edas despois apareceu o seu cad\u00e1ver flotando nun lago de Zeuthen. A polic\u00eda atribu\u00edu a s\u00faa morte a un accidente, a\u00ednda que realmente foi un suicidio (o goberno da RDA non contabilizaba as mortes por suicidio como tales). Existe certa controversia sobre a s\u00faa morte ao non quedar esclarecida por completo. As s\u00faas amizades de Berl\u00edn e a s\u00faa esposa Renate afirmaron que Reed ti\u00f1a un cadro depresivo e que quixo suicidarse, mais a s\u00faa familia e amizades dos Estados Unidos afirmaron que poder\u00eda ser un asasinato.\nReed casou en tres ocasi\u00f3ns: con Patty (con quen tivo a s\u00faa primeira filla, chamada Ramona), a modelo Frau Wiebke (con qune tivo outra filla, Natasha) e a actriz Renate Blume.\nLegado.\nAmais dos documentais e biograf\u00edas sobre a s\u00faa persoa, est\u00e1 prevista a rodaxe dunha pel\u00edcula estadounidense baseada na s\u00faa vida, chamada \"Comrad Rockstar\" e protagonizada por Tom Hanks, que pos\u00fae os dereitos cinematogr\u00e1ficos de calquera filme tras llos mercar \u00e1 s\u00faa vi\u00fava Renate Blume."}
{"id": "270392", "revid": "89787", "url": "https://gl.wikipedia.org/wiki?curid=270392", "title": "Exuvia", "text": "A exuvia \u00e9 a cut\u00edcula ou cuberta exterior (exoesqueleto), abandonada polos artr\u00f3podos (insectos, crust\u00e1ceos e ar\u00e1cnidos) tras a muda. A exuvia dun artr\u00f3podo pode ser ben \u00fatil para identificar a especie e tam\u00e9n o sexo do animal.\nNon \u00e9 sempre pr\u00e1ctico estudar insectos, crust\u00e1ceos ou ar\u00e1cnidos directamente; en ocasi\u00f3ns \u00e9 m\u00e1is f\u00e1cil recoller e estudar as s\u00faas exuvias coas que poden determinarse varios aspectos xerais do seu ciclo biol\u00f3xico, a s\u00faa distribuci\u00f3n, n\u00famero de individuos por sexo, poboaci\u00f3ns presentes nun ecosistema etc."}
{"id": "270393", "revid": "56817", "url": "https://gl.wikipedia.org/wiki?curid=270393", "title": "Gran Premio de B\u00e9lxica de 1977", "text": "O Gran Premio de B\u00e9lxica de F\u00f3rmula 1 de disputouse en Zolder o 5 de xu\u00f1o de 1977. Foi a s\u00e9tima carreira da tempada de F\u00f3rmula Un de , o 35\u00ba Gran Premio de B\u00e9lxica e a cuarta, que se celebrou no Aut\u00f3dromo de Zolder. A carreira disputouse sobre 70 voltas nos catro quil\u00f3metros do circu\u00edto para unha distancia de carreira de 280 quil\u00f3metros.\nResumo da carreira.\nNa cualificaci\u00f3n Mario Andretti logrou unha c\u00f3moda pole. A carreira foi comezou sobre mollado pola choiva ao principio do d\u00eda, e Watson tomou a dianteira na primeira curva, pero pouco m\u00e1is tarde na primeira volta, Andretti e Watson bateron cando o primeiro recuperar a posici\u00f3n v\u00e9ndose obrigados a retirarse, o que deixou a Jody Scheckter na cabeza.\nScheckter liderou as primeiras voltas por diante de Nilsson. A pista comezou a secarse e todo o mundo tivo que entrar en boxes para cambiar os pneum\u00e1ticos, os que se detiveron antes foron os que se beneficiaron, Niki Lauda lideraba por diante de Jochen Mass e Scheckter caeu a quinta posici\u00f3n. Mass trompeou, deixando segundo a Nilsson, que logo pasou a Lauda para lograr a primeira vitoria da s\u00faa carreira. Detr\u00e1s e segundo clasificado, foi Lauda, Ronnie Peterson completou o podio para o equipo Tyrrell logo da retirada de Scheckter por un fallo no motor."}
{"id": "270394", "revid": "5132", "url": "https://gl.wikipedia.org/wiki?curid=270394", "title": "Faro, Algarve", "text": ""}
{"id": "270395", "revid": "89787", "url": "https://gl.wikipedia.org/wiki?curid=270395", "title": "The Internship", "text": "The Internship \u00e9 un filme estadounidense dirixido por Shawn Levy que se estreou no 2013. Foi escrito por Vince Vaughn e Jared Stern, e producido por Vaughn e Levy. O filme est\u00e1 protagonizado por Vince Vaughn e Owen Wilson, na que \u00e9 a s\u00faa terceira colaboraci\u00f3n despois de \"Starsky and Hutch\" (2004) e \"Wedding Crashers\" (2005). A principal localizaci\u00f3n do filme \u00e9 o Googleplex, as oficinas de Google preto de San Jose, California.\nSinopse.\nBilly (Vince Vaughn) e Nick (Owen Wilson), dous comerciais de cuarenta anos que perderon o seu emprego, chegan \u00e1 conclusi\u00f3n de que o seu problema consiste en non terse adaptado \u00e1s novas tecnolox\u00edas. Deciden ent\u00f3n buscar traballo na empresa m\u00e1is popular de Internet: Google. Cando conseguen un contrato en pr\u00e1cticas como bolseiros, veranse obrigados a competir con espelidos mozos universitarios que o saben todo sobre o mundo dixital."}
{"id": "270396", "revid": "85894", "url": "https://gl.wikipedia.org/wiki?curid=270396", "title": "Aurelio Enr\u00edquez Gonz\u00e1lez", "text": "Aurelio Enr\u00edquez Gonz\u00e1lez, nado en Vilanova de Valdeorras (O Barco de Valdeorras) o 18 de xullo de 1845 e finado en Ba\u00f1os de Montemayor (C\u00e1ceres) o 30 de xullo de 1910, foi un m\u00e9dico e pol\u00edtico galego.\nTraxectoria.\nEstudou Medicina na Universidade de Santiago de Compostela, recibindo o grao de Licenciado\nen 1868. Obtivo o t\u00edtulo de Doutor en 1869 en Madrid. Foi m\u00e9dico titular de Ponferrada en 1869, m\u00e9dico do ferrocarril do Noroeste e profesor do Instituto de Terap\u00e9utica operativa. M\u00e9dico Director interino de Elorrio. Ingresou no Corpo de M\u00e9dicos-Directores de Ba\u00f1os en 1874 e desempe\u00f1ou a praza nos balnearios de Puente Viesgo (Cantabria), Betelu (Navarra), Archena (Murcia), Zestoa (Guip\u00fascoa) e Ba\u00f1os de Montemayor (C\u00e1ceres). Foi membro fundador da Sociedad Espa\u00f1ola de Hidrolog\u00eda M\u00e9dica da que foi presidente en 1897. Foi elixido deputado polo distrito de Valdeorras nas elecci\u00f3ns de agosto de 1872. Na Restauraci\u00f3n, nas elecci\u00f3ns de 1886, foi elixido deputado polo distrito de Ponferrada e foi reelixido polo mesmo distrito nas elecci\u00f3ns de 1893. Nas elecci\u00f3ns de 1896 foi elixido senador pola provincia da Coru\u00f1a. Nas elecci\u00f3ns de 1898 volveu ser elixido deputado polo distrito de Valdeorras, o mesmo que nas de 1901. En xu\u00f1o de 1910 foi nomeado senador vitalicio. Finou en Ba\u00f1os de Montemayor onde era director do seu balneario."}
{"id": "270401", "revid": "27155", "url": "https://gl.wikipedia.org/wiki?curid=270401", "title": "Folato", "text": ""}
{"id": "270402", "revid": "98629", "url": "https://gl.wikipedia.org/wiki?curid=270402", "title": "Cool Runnings", "text": "Cool Runnings \u00e9 un filme estadounidense dirixido por Jon Turteltaub que se estreou en 1993.\nSinopse.\nDerice, Sanka, Junio Bevil e Yul son catro atletas xamaicanos, sen case recursos e sen ter co\u00f1ecemento do bobsleigh, est\u00e1n dispostos a conseguir unha dif\u00edcil meta: ga\u00f1ar a medalla de ouro nos Xogos Ol\u00edmpicos de inverno de Calgary, Canad\u00e1. Para, iso recrutan como adestrador a un ex-campi\u00f3n norteamericano (John Candy), quen aceptar\u00e1 a imposible tarefa debido \u00e1 s\u00faa precaria situaci\u00f3n econ\u00f3mica."}
{"id": "270405", "revid": "22570", "url": "https://gl.wikipedia.org/wiki?curid=270405", "title": "5-Metiluridina", "text": "A 5-metiluridina, tam\u00e9n chamada ribotimidina, \u00e9 un nucle\u00f3sido de pirimidina. \u00c9 o equivalente como ribonucle\u00f3sido do desoxirribonucle\u00f3sido timidina, ao cal lle falta un grupo hidroxilo na posici\u00f3n 2'. A 5-metiluridina cont\u00e9n unha base timina enlazada ao azucre ribosa. Pode obterse ao degradar os ARNt, xa que \u00e9 unha das bases raras que se encontra no brazo T (ou T\u03a8C) do ARNt."}
{"id": "270406", "revid": "27155", "url": "https://gl.wikipedia.org/wiki?curid=270406", "title": "Ribotimidina", "text": ""}
{"id": "270407", "revid": "27155", "url": "https://gl.wikipedia.org/wiki?curid=270407", "title": "5-metiluridina", "text": ""}
{"id": "270408", "revid": "98629", "url": "https://gl.wikipedia.org/wiki?curid=270408", "title": "Aladdin (filme de 1992)", "text": "Aladdin \u00e9 un filme estadounidense de Walt Disney Pictures dirixido por Ron Clements e John Musker que se estreou en 1992. Bas\u00e9ase no conto \"Aladino e a l\u00e1mpada marabillosa\" da compilaci\u00f3n \"As mil e unha noites\".\nSinopse.\nAladdin \u00e9 un enxe\u00f1oso rapaz que, malia vivir nun estado de extrema pobreza, so\u00f1a con casar coa fermosa filla do sult\u00e1n, a princesa Jasmine. O destino interv\u00e9n cando o astuto visir do Sult\u00e1n, Yafar, recruta a Aladdin para que lle axude a recuperar unha l\u00e1mpada m\u00e1xica das profundidades da Cova das Marabillas. O mozo atopa a l\u00e1mpada, na que vive un xenio que concede tres desexos a quen o libere."}
{"id": "270410", "revid": "1131", "url": "https://gl.wikipedia.org/wiki?curid=270410", "title": "Castro de Castrelo", "text": "O Castro de Castrelo \u00e9 un castro galaico, datado aproximadamente entre a Segunda Idade de Ferro e o cambio de era, pertencente \u00e1 denominada cultura castrexa.\nSituaci\u00f3n.\nO castro est\u00e1 situado no lugar de Castrelo, na parroquia de Soesto, no concello coru\u00f1\u00e9s de Laxe, moi cerca da estrada AC-433, que une Laxe coa Ponte do Porto.\nDescrici\u00f3n.\nA escavaci\u00f3n, realizada entre varias casas da aldea, amosa un gran muro dun ancho superior aos tres metros, cunha grande entrada de car\u00e1cter monumental, similares \u00e1 do pr\u00f3ximo Castro de Borneiro ou ao de Elvi\u00f1a, con grandes laxes que cobren o seu chan. A muralla pos\u00fae un caracter\u00edstico escalonado com\u00fan a outras escavaci\u00f3ns da Idade de Ferro en Galiza. Ao car\u00f3n da entrada monumental, \u00e1 s\u00faa esquerda, adv\u00edrtese unha segunda porta que est\u00e1 tapiada, algo que se repite uns metros m\u00e1is ao norte, onde atopamos outra porta tapiada.\nNa zona interior do castro apr\u00e9cianse os posibles inicios dun corpo de garda, un achado pouco habitual nas escavaci\u00f3ns de castros galegos. O castro presenta unha interesante configuraci\u00f3n de plataformas e parapetos, agochados baixo un pi\u00f1eiral.\nEscavaci\u00f3ns.\nA\u00ednda que o castro xa estaba catalogado por Patrimonio, non foi ata o inicio das obras de ampliaci\u00f3n da estrada AC-433, en 2009, cando o poboado sa\u00edu \u00e1 luz. As escavaci\u00f3ns do Castrelo inici\u00e1ronse a ra\u00edz da resoluci\u00f3n da Delegaci\u00f3n Provincial da Conseller\u00eda de Cultura na Coru\u00f1a do 28 de abril de 2009, na que se expu\u00f1a que o trazado das obras proxectadas para a mellora da estrada afectaba \u00e1 \u00e1rea de cautela do xacemento arqueol\u00f3xico. A lexislaci\u00f3n galega implicaba a realizaci\u00f3n dunha serie de intervenci\u00f3ns arqueol\u00f3xicas previas para avaliar as implicaci\u00f3ns do proxecto sobre o patrimonio hist\u00f3rico da zona, se ben as primeiras escavaci\u00f3ns comezaron en febreiro dese mesmo ano. As escavaci\u00f3ns comezaron no ver\u00e1n dese mesmo ano, centr\u00e1ndose na parte do xacemento m\u00e1is pr\u00f3xima ao trazado inicial da v\u00eda.\nO descubrimento do castro fixo \u00e1 Conseller\u00eda de Medio Ambiente, Territorio e Infraestruturas planificar a modificaci\u00f3n do trazado da estrada.\nAs investigaci\u00f3ns desenvolv\u00e9ronse en tres fases sucesivas:"}
{"id": "270411", "revid": "98629", "url": "https://gl.wikipedia.org/wiki?curid=270411", "title": "A meiga novata", "text": "A meiga novata (en ) \u00e9 un filme estadounidense de Walt Disney Pictures dirixido por Robert Stevenson que se estreou en 1971.\nSinopse.\nA exc\u00e9ntrica Eglantine Price (Angela Lansbury) \u00e9 unha meiga afeccionada que ten que facerse cargo de tres nenos londinienses que foron evacuados por mor da guerra \u00e1 pequena vila costeira onde ela vive. Xuntos loitar\u00e1n contra o invasor alem\u00e1n, empregando para iso un feitizo maxistral de Eglantine."}
{"id": "270412", "revid": "23204", "url": "https://gl.wikipedia.org/wiki?curid=270412", "title": "Bedknobs and Broomsticks", "text": ""}
{"id": "270439", "revid": "23204", "url": "https://gl.wikipedia.org/wiki?curid=270439", "title": "King Edward Point", "text": "King Edward Point ou Ponta Coronel Zelaya (segundo a toponimia arxentina) \u00e9 a capital das Illas Xeorxia do Sur e Sandwich do Sur. \u00c1chase conectado por un cami\u00f1o costeiro dun quil\u00f3metro coa estaci\u00f3n baleeira abandonada de Grytviken.\nHistoria e caracter\u00edsticas.\nO lugar foi visitado polos cazadores de focas ingleses e estadounidenses nos s\u00e9culos XVIII e XIX, e explorado por unha expedici\u00f3n ant\u00e1rtica sueca de Otto Nordenski\u00f6ld en 1902. Foi nomeado polos brit\u00e1nicos cara a 1906 en honor do rei Eduardo VII. En 1909 o administrador brit\u00e1nico local foi transferido de Grytviken cara a King Edward Point, que \u00e9 considerada xeralmente como parte integrante de Grytviken.\nEste lugar \u00e9 tam\u00e9n a posici\u00f3n dunha estaci\u00f3n cient\u00edfica do Servizo Ant\u00e1rtico Brit\u00e1nico (British Antarctic Survey), especializada na investigaci\u00f3n da pesca para o Goberno das Illas Xeorxia do Sur e Sandwich do Sur, necesaria para a xerencia da Zona Econ\u00f3mica Exclusiva de 200 millas n\u00e1uticas dese territorio brit\u00e1nico ultramarino. A cal foi establecida como laboratorio mari\u00f1o en 1925 como parte da Discovery Investigations. O 1 de xaneiro de 1950 a propiedade da estaci\u00f3n foi asumida polo goberno brit\u00e1nico das Illas Malvinas e Dependencias. Dende o 1 de xaneiro de 1952 e o 13 de novembro de 1969, a estaci\u00f3n estivo deshabitada e logo o British Antarctic Survey subministroulle persoal ata 1982.\nAo comezo da Guerra das Malvinas, o 3 de abril de 1982, as forzas arxentinas desaloxaron os brit\u00e1nicos e pecharon a estaci\u00f3n, pero foron expulsadas durante a Operaci\u00f3n Paraquat polas forzas brit\u00e1nicas.\nUnha serie de oficiais civ\u00eds da Mari\u00f1a foron designados para levar a cabo tarefas de control de pesca para o goberno brit\u00e1nico das Illas Xeorxia do Sur e Sandwich do Sur dende 1991, protexidos por unha pequena gornici\u00f3n.\nO 22 de marzo de 2001, o British Antarctic Survey reabriu a estaci\u00f3n a cargo do Goberno das Illas Xeorxia do Sur e Sandwich do Sur. A maior\u00eda dos edificios antigos foron destru\u00eddos e constru\u00edronse outros novos, coa excepci\u00f3n da Discovery House (de 1925) e a Gaol (de 1912).\nActualmente nove integrantes do British Antarctic Survey permanecen durante a tempada invernal na estaci\u00f3n, alcanzando ao redor de dezaoito no ver\u00e1n. Dous funcionarios do goberno brit\u00e1nico est\u00e1n baseados en King Edward Point, permanecendo durante os preto de tres meses que dura a tempada de pesca invernal. O persoal do museo Georgia do sur de Grytviken, que opera de outubro a marzo, al\u00f3xase en King Edward Point.\nA Rep\u00fablica Arxentina rexeita a presenza brit\u00e1nica no lugar e xunto co resto das illas Xeorxias do Sur, faino parte do Departamento Illas do Atl\u00e1ntico Sur na Provincia de Tierra del Fuego, Ant\u00e1rtida e Islas del Atl\u00e1ntico Sur."}
{"id": "270442", "revid": "8758", "url": "https://gl.wikipedia.org/wiki?curid=270442", "title": "CyBee", "text": "CyBee \u00e9 un grupo de m\u00fasica catal\u00e1n, que tras facer versi\u00f3ns e maquetas con temas propios, gravaron e en outubro de 2013 publicaron o seu primeiro disco, \"CyBee\"."}
{"id": "270446", "revid": "1131", "url": "https://gl.wikipedia.org/wiki?curid=270446", "title": "Lavacolla", "text": "O top\u00f3nimo galego Lavacolla pode referirse a:\nV\u00e9xase tam\u00e9n.\nOutros artigos.\nAeroporto da Lavacolla, aeroporto de Santiago de Compostela."}
{"id": "270447", "revid": "98629", "url": "https://gl.wikipedia.org/wiki?curid=270447", "title": "V\u00edctor Manuel L\u00f3pez Quijada", "text": "V\u00edctor Manuel L\u00f3pez Quijada, nado en Ribadavia en 1928 e finado en Madrid o 30 de novembro de 2021, foi un pol\u00edtico galego.\nTraxectoria.\nFoi profesor do ciclo de Matem\u00e1ticas do Instituto Laboral de Ribadavia. Empregado na Caixa de Aforros Provincial de Ourense, foi fundador e directivo da Cooperativa Vitivin\u00edcola do Ribeiro. Foi nomeado alcalde de Ribadavia en xullo de 1970, permanecendo no cargo at\u00e9 1975. Afeccionado \u00e1 fotograf\u00eda, foi presidente da Agrupaci\u00f3n Art\u00edstico-Fotogr\u00e1fica de Ribadavia. \nFinou en Madrid o 30 de novembro de 2021."}
{"id": "270449", "revid": "98629", "url": "https://gl.wikipedia.org/wiki?curid=270449", "title": "Joaqu\u00edn Robla D\u00edez", "text": "Joaqu\u00edn Robla D\u00edez, nado en Santovenia de San Marcos (concello de Soto y Am\u00edo, Le\u00f3n) en 1911 e finado en Madrid en 1980, foi un pol\u00edtico espa\u00f1ol.\nTraxectoria.\nLicenciado en Filosof\u00eda e Letras. Director da Banca Nogueira en Ribadavia. Foi nomeado alcalde de Ribadavia en febreiro de 1955, permanecendo no cargo at\u00e9 1964. En 1961 foi nomeado procurador en Cortes como representante dos municipios da provincia de Ourense."}
{"id": "270450", "revid": "43749", "url": "https://gl.wikipedia.org/wiki?curid=270450", "title": "Cami\u00f1o de Santiago franc\u00e9s", "text": ""}
{"id": "270452", "revid": "85894", "url": "https://gl.wikipedia.org/wiki?curid=270452", "title": "A Igrexa, Cabeiro, Redondela", "text": "A Igrexa \u00e9 un lugar da parroquia de Cabeiro, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 426 habitantes (219 homes e 207 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "270453", "revid": "85894", "url": "https://gl.wikipedia.org/wiki?curid=270453", "title": "A Igrexa, Negros, Redondela", "text": "A Igrexa \u00e9 un lugar da parroquia de Negros, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 112 habitantes (57 homes e 55 mulleres).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "270455", "revid": "1131", "url": "https://gl.wikipedia.org/wiki?curid=270455", "title": "Fix\u00f3n, Negros, Redondela", "text": "Fix\u00f3n \u00e9 un lugar da parroquia de Negros, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 80 habitantes (40 homes e 40 mulleres)."}
{"id": "270456", "revid": "89787", "url": "https://gl.wikipedia.org/wiki?curid=270456", "title": "Negros, Negros, Redondela", "text": "Negros \u00e9 un lugar da parroquia de Negros, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 68 habitantes (35 homes e 34 mulleres)."}
{"id": "270457", "revid": "85894", "url": "https://gl.wikipedia.org/wiki?curid=270457", "title": "Pregal, Negros, Redondela", "text": "Pregal \u00e9 un lugar da parroquia de Negros, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 276 habitantes (142 homes e 134 mulleres).\nO lugar est\u00e1 atravesado pola estrada N-555, que une Redondela co aeroporto de Peinador. Amais, baixo a aldea discorren dous t\u00faneles de ferrocarril: o da li\u00f1a Redondela-O Porri\u00f1o e o da li\u00f1a Redondela-Vigo."}
{"id": "270458", "revid": "23204", "url": "https://gl.wikipedia.org/wiki?curid=270458", "title": "A Aldea, Cedeira, Redondela", "text": "A Aldea \u00e9 un lugar da parroquia de Cedeira, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 222 habitantes (99 homes e 123 mulleres)."}
{"id": "270459", "revid": "98629", "url": "https://gl.wikipedia.org/wiki?curid=270459", "title": "Emilio G\u00f3mez Casasnovas", "text": "Emilio G\u00f3mez Casasnovas, nado cara a 1918 e finado en Ribadavia o 22 de xullo de 1991, foi un pol\u00edtico galego.\nTraxectoria.\nFoi nomeado alcalde de Ribadavia en 1949, e tomou posesi\u00f3n o 22 de decembro, permanecendo no cargo at\u00e9 1955. Nas primeiras elecci\u00f3ns democr\u00e1ticas presentouse \u00e1 alcald\u00eda pola UCD e a pesar se ser o partido m\u00e1is votado, non conseguiu a alcald\u00eda. En 1979 foi elixido deputado provincial por Ribadavia. Finou en Ribadavia en 1991 aos 72 anos.\nVida persoal.\nCasou con Concepci\u00f3n Soto Lorenzo e foi pai de Emilio G\u00f3mez Soto."}
{"id": "270477", "revid": "98629", "url": "https://gl.wikipedia.org/wiki?curid=270477", "title": "Antonio Lorenzo Rodr\u00edguez", "text": "Antonio Lorenzo Rodr\u00edguez, nado en 1950 e finado en Ribadavia o 25 de maio de 2012, foi un pol\u00edtico galego.\nTraxectoria.\nArquitecto t\u00e9cnico de profesi\u00f3n. Candidato de Centristas de Galicia \u00e1s municipais de 1987, foi elixido alcalde de Ribadavia en 1989, logo dunha moci\u00f3n de censura presentada polo PPdeG, Centristas de Galicia e o Grupo Independiente del Ayuntamiento contra o socialista Miguel Fidalgo Areda. Permaneceu no cargo at\u00e9 as municipais de 1991. Foi presidente do Consello Regulador do Ribeiro (1992-1995)."}
{"id": "270486", "revid": "56817", "url": "https://gl.wikipedia.org/wiki?curid=270486", "title": "La Torrassa", "text": "La Torrassa \u00e9 un barrio de L'Hospitalet de Llobregat, na provincia de Barcelona, que forma parte do Distrito II da cidade xunto con Collblanc. Limita cos barrios de Santa Eul\u00e0lia e Sant Josep polo sur, con Collblanc polo norte, e con La Florida polo oeste.\nO barrio debe o seu nome ao castelo de Bellv\u00eds, unha torre de observaci\u00f3n ou defensa dunha casa, que foi residencia do Bar\u00f3n de Mald\u00e0. Nas s\u00faas orixes, e polo tanto ao longo da s\u00faa historia, foi un n\u00facleo vinculado a Collblanc. Hoxe, a praza Espanyola e o novo parque da Torrassa son o coraz\u00f3n deste barrio, e \u00e9 onde se articula a festa maior ao principio de cada ver\u00e1n.\nTen unha extensi\u00f3n de 0,46\u00a0km\u00b2 e ti\u00f1a en 2010 unha poboaci\u00f3n de 25.147 habitantes, sendo a s\u00faa densidade de 57.596 hab/km\u00b2.\nTransporte p\u00fablico.\nDisp\u00f3n de li\u00f1as de autobuses urbanos e interurbanos e disp\u00f3n dunha estaci\u00f3n do metro de Barcelona da li\u00f1a 1 chamada Torrassa. O barrio ver\u00e1 ampliados os seus destinos posibles desde esta estaci\u00f3n, cando entre en funcionamento o intercambiador coa li\u00f1a 9 do metro e con Rodalies Barcelona, onde parar\u00e1n trens das li\u00f1as de Martorell e Vilanova i la Geltr\u00fa."}
{"id": "270488", "revid": "89787", "url": "https://gl.wikipedia.org/wiki?curid=270488", "title": "Collblanc", "text": "Collblanc \u00e9 un barrio de L'Hospitalet de Llobregat, na provincia de Barcelona, que forma parte do distrito II da cidade xuntamente con La Torrassa, co que forma unha unidade en varios aspectos, tanto administrativos como de vida cidad\u00e1. Limita coa cidade de Esplugues de Llobregat polo norte, os distritos barceloneses de Les Corts e de Sants-Montju\u00efc polo nord\u00e9s e leste, La Torrassa ao sueste e La Florida ao suroeste.\nActualmente, a praza do Mercado e arredores son os principais n\u00facleos de vida cidad\u00e1. Cabe destacar no barrio o parque da Marquesa, o cemiterio de Sants, o teatro Joventut ou o ra\u00f1aceos do mesmo mercado, dese\u00f1ados estes dous \u00faltimos por Ramon Puig i Gairalt.\nO barrio ten unha superficie de 0,51\u00a0km\u00b2 e ti\u00f1a unha poboaci\u00f3n de 24.995 habitantes e unha densidade de 49.100 hab/km\u00b2 en 2012.\nTransporte p\u00fablico.\nHai unha estaci\u00f3n do metro de Barcelona, concretamente da li\u00f1a 5, chamada Collblanc, que d\u00e1 servizo ao barrio e tam\u00e9n \u00e9 unha das estaci\u00f3ns m\u00e1is utilizadas para chegar ao Camp Nou pola s\u00faa proximidade. Cabe destacar tam\u00e9n a rede de autobuses que comunican o barrio co centro da cidade de L'Hospitalet e tam\u00e9n a rede de autobuses de TMB que o unen con Barcelona."}
{"id": "270489", "revid": "85894", "url": "https://gl.wikipedia.org/wiki?curid=270489", "title": "Jos\u00e9 Mar\u00eda V\u00e1zquez P\u00e9rez", "text": "Jos\u00e9 Mar\u00eda V\u00e1zquez P\u00e9rez, nado en Carn\u00f3s (A Arnoia) en 1931, \u00e9 un m\u00e9dico e pol\u00edtico galego do PPdeG.\nTraxectoria.\nFoi m\u00e9dico na Arnoia e despois en Carballeda de Avia durante 15 anos. Pasou despois a Ribadavia. Presentouse \u00e1 alcald\u00eda de Ribadavia nas primeiras elecci\u00f3ns democr\u00e1ticas por Coalici\u00f3n Democr\u00e1tica e foi elixido alcalde. Nas municipais de 1983 presentouse por AP, pero a candidatura non acadou a maior\u00eda absoluta e non foi elixido alcalde. Unha moci\u00f3n de censura permitiulle volver \u00e1 alcald\u00eda en 1985. Nas municipais de 1991 encabezou a candidatura do PPdeG e foi elixido alcalde co apoio dos Centristas, pero unha moci\u00f3n de censura desbancouno da alcald\u00eda o 26 de maio de 1992."}
{"id": "270491", "revid": "89787", "url": "https://gl.wikipedia.org/wiki?curid=270491", "title": "Granvia L'H", "text": "Granvia L'H \u00e9 o distrito econ\u00f3mico da cidade de L'Hospitalet de Llobregat, na provincia de Barcelona. At\u00f3pase ao sur da avenida da Granvia de L'Hospitalet, que d\u00e1 nome ao distrito.\nO distrito econ\u00f3mico ten 303 hect\u00e1reas de superficie e \u00e9 o s\u00e9timo da cidade a\u00ednda que queda \u00e1 marxe da divisi\u00f3n administrativa, segundo aprobou o pleno municipal o 7 de febreiro de 2002."}
{"id": "270492", "revid": "98629", "url": "https://gl.wikipedia.org/wiki?curid=270492", "title": "Centre, L'Hospitalet de Llobregat", "text": "Centre \u00e9 un barrio de L'Hospitalet de Llobregat, na provincia de Barcelona. Pertence ao Distrito I da cidade xunto cos barrios de Sant Josep e Sanfeliu. \u00c9 un dos n\u00facleos hist\u00f3ricos da cidade, xunto co de Santa Eul\u00e0lia, e nel atopamos o Concello, o centro de actividades La Farga e parte dos equipamentos culturais, como o Museo de Historia, Can Sumarro e o Centro Cultural Barradas.\nLimita cos barrios de Sanfeliu e Can Serra ao norte, con Bellvitge polo sur, con Sant Josep polo leste, e co municipio de Cornell\u00e0 de Llobregat polo oeste. Ten unha superficie de 0,85\u00a0km\u00b2 e ti\u00f1a en 2006 unha poboaci\u00f3n de 24.752 habitantes e unha densidade de 32.568 hab/km\u00b2.\nCaracter\u00edsticas.\nA Rambla de Just Oliveras \u00e9 un dos espazos p\u00fablicos m\u00e1is destacados do barrio e de toda a cidade de L'Hospitalet. \u00c9 un punto de encontro e unha das principais zonas de ocio. O paseo cruza o barrio de norte a sur e nel podemos atopar terrazas, o Auditorio Barradas e L'Acollidora.\nOutros espazos do barrio son o parque de Can Boixeres, coroado por un palacio do s\u00e9culo XVIII, a praza de Llu\u00eds Companys, inaugurada en 1998 e no l\u00edmite da Rambla de Just Oliveras polo sur, ou tam\u00e9n a praza de l'Ajuntament, un dos principais escenarios dos grandes eventos cidad\u00e1ns e da Festa Maior, que se celebra cara a noite de San Xo\u00e1n. No contorno desta praza atopamos o Mercado do Centre, a Igrexa de Santa Eul\u00e0lia, o colexio Tecla Sala e a Biblioteca Can Sumarro, ademais do Museo de Historia, a r\u00faa Maior, e outros edificios e v\u00edas destacables na historia do barrio e da cidade.\nTransporte p\u00fablico.\n\u00c9 un barrio ben comunicado por autob\u00fas, tanto urbanos como interurbanos, metro e ferrocarril. Atopamos nel a estaci\u00f3n de L'Hospitalet de Llobregat de Rodalies Renfe, a estaci\u00f3n Rambla de Just Oliveras da li\u00f1a 1 do metro de Barcelona, e a estaci\u00f3n de Avinguda Carrilet da li\u00f1a 1 de metro e li\u00f1a 8 de FGC."}
{"id": "270493", "revid": "98629", "url": "https://gl.wikipedia.org/wiki?curid=270493", "title": "Teleolox\u00eda", "text": "A teleolox\u00eda \u00e9 un concepto filos\u00f3fico que establece que a finalidade existe na natureza. Isto significa que, a semellanza das finalidades encontradas nas acci\u00f3ns humanas, a natureza tende esencialmente cara fins concretos.\nA teleolox\u00eda foi investigada por Plat\u00f3n e Arist\u00f3teles, por Anselmo de Canterbury durante o s\u00e9culo XI, por Inmanuel Kant no s\u00e9culo XVIII, como un principio regulador no seu libro \"Cr\u00edtica do xu\u00edzo\", e por Jung. Tam\u00e9n foi fundamental para a especulaci\u00f3n filos\u00f3fica de Hegel.\nAlgo \u00e9 teleol\u00f3xico cando ten un motivo ou causa final. En xeral p\u00f3dese dicir que hai dous tipos de finalidade: intr\u00ednseca e extr\u00ednseca.\nDesde \"Novum Organum\", de Francis Bacon, as explicaci\u00f3ns teleol\u00f3xicas na ciencia tenden a ser deliberadamente eludidas por que se son verdadeiras ou non \u00e9 discutible m\u00e1is al\u00e1 da percepci\u00f3n humana e o noso entendemento para xulgar. Algunhas disciplinas, en especial dentro da biolox\u00eda evolutiva, son a\u00ednda propensas a usar palabras que semellan teleol\u00f3xicas cando describen tendencias naturais que van deica unhas *inudables condici\u00f3ns finais. Non obstante, eses argumentos p\u00f3dense traducir case sempre a formas non teleol\u00f3xicas.\nEtimolox\u00eda.\nA palabra procede do grego \u03c4\u03ad\u03bb\u03bf\u03c2, telos (fin, prop\u00f3sito) e -\u03bb\u03bf\u03b3\u03af\u03b1 (rama do aprendizaxe). O termo foi acu\u00f1ado en 1728 polo fil\u00f3sofo xermano Christian Wolff no seu traballo \"Philosof\u00eda rationalis sive logica\".\nTeleolox\u00eda cl\u00e1sica.\nPlatonismo.\nNo \"Fed\u00f3n\", Plat\u00f3n argumenta que as explicaci\u00f3ns verdadeiras para alg\u00fan fen\u00f3meno f\u00edsico te\u00f1en que ser teleol\u00f3xicas. As\u00ed mesmo, lamenta as equivocaci\u00f3ns para distinguir entre algo necesario e algo que \u00e9 suficiente, que el identifica respectivamente como causas materiais e finais.\nPlat\u00f3n razoa aqu\u00ed que os materiais que compo\u00f1en un corpo est\u00e1n necesariamente condicionados para realizar os seus movementos ou acci\u00f3ns dunha maneira segura, pero que eses materiais non poden estar suficientemente condicionados para actuar como act\u00faan. Por exemplo, se S\u00f3crates est\u00e1 sentado nunha prisi\u00f3n de Atenas, a elasticidade dos seus tend\u00f3ns \u00e9 o que lle permite sentar. Dese modo, a descrici\u00f3n f\u00edsica dos seus tend\u00f3ns pode ser definida como \"condici\u00f3ns necesarias ou motivos auxiliares da s\u00faa acci\u00f3n de sentarse.\" No entanto, estas s\u00f3 son condici\u00f3ns necesarias de que S\u00f3crates se sente. Para dar unha descrici\u00f3n f\u00edsica do corpo de S\u00f3crates dicimos que est\u00e1 sentado, pero isto non nos d\u00e1 unha idea de por que esta sentado no lugar inicial. Para dicir por que el estaba sentado temos que explicar o proveitoso desta acci\u00f3n en relaci\u00f3n \u00f3 que provoca (todas as consecuencias. Por iso, dar unha explicaci\u00f3n sobre o que \u00e9 algo \u00e9 igual ca decidir sobre o que \u00e9 bo. A s\u00faa bondade \u00e9 o motivo actual, e a s\u00faa resoluci\u00f3n, prop\u00f3sito ou raz\u00f3n para iso.\nAristotelismo.\nDe maneira similar, Arist\u00f3teles argumenta que Dem\u00f3crito de Abdera estaba equivocado intentando reducir todas as cousas ao soamente necesario, porque facendo iso descoidaba a finalidade, co cal xeraba estas necesarias condici\u00f3ns:\nNa \"F\u00edsica\", Arist\u00f3teles rebate a suposici\u00f3n de Plat\u00f3n de que o Universo foi creado por un intelixente dese\u00f1ador usando formas eternas como modelo. Para Arist\u00f3teles, os fin naturais son producidos pola natureza (principios de cambio interno para os seres vivos) e, polo tanto, non son deliberados.\nEstes argumentos de Plat\u00f3n e Arist\u00f3teles son contrarios aos presentados primeiro por Dem\u00f3crito e logo por Lucrecio, ambos respaldados polo que agora a mi\u00fado chamamos naturalismo metaf\u00edsico ou accidentalismo.\nTeleolox\u00eda moderna e contempor\u00e1nea.\nHistoricamente, a teleolox\u00eda foi identificada coa tradici\u00f3n filos\u00f3fica do Aristotelismo. O racional da teleolox\u00eda foi investigado por Immanuel Kant na \"Cr\u00edtica do xu\u00edzo\" e, logo, foi fundamental na teor\u00eda especulativa de Hegel e en varias das s\u00faas escolas, enunciando a historia das nosas especies como unha variante do dito por Darwin, as\u00ed como o materialismo dial\u00e9ctico de Karl Marx e Friedrich Engels o cal agora recibe o nome de filosof\u00eda anal\u00edtica. O punto de partida non \u00e9 unha l\u00f3xica demasiado formal nin un feito cient\u00edfico pero serve para \"identificar\" (Na terminolox\u00eda de Hegel: o obxectivo do esp\u00edrito).\nA conciencia humana, no proceso para conseguir autonom\u00eda e liberdade, non ten alternativa, pero trata cunha realidade obvia: as identidades colectivas (tales como a multitude de puntos de vista no mundo e as identidades \u00e9ticas, culturais e nacionais) que divide a raza humana e pon (e sempre os puxo) a diferentes grupos en conflito. Hegel pensaba que todo este mutuo antagonismo, con diferentes maneiras de ver o mundo e a vida ao longo da historia foron conducidas cunha finalidade. A contradici\u00f3n obxectiva entre suxeito e obxecto ao final nega unha forma de vida que deixe o conflito violento atr\u00e1s. Esta noci\u00f3n teleol\u00f3xica do proceso hist\u00f3rico como un conxunto est\u00e1 presente nunha variedade de autores do s\u00e9culo XX, a pesar de que a s\u00faa importancia diminu\u00edu drasticamente tras a II guerra mundial.\nEn contraste, a teleolox\u00eda e as grandes narrativas son evitadas na actitude contempor\u00e1nea e a teleolox\u00eda \u00e9 vista como reducida, exclu\u00edda e nociva.\nEn contra disto, Alasdair MacIntyre argumentou que o entendemento narrativo de cada quen, a s\u00faa capacidade de razoamento, a dependencia e as pr\u00e1cticas e tradici\u00f3ns sociais nas que se participa, tenden todas cara a un fin liberador. As pr\u00e1cticas sociais propias son entendidas como orientaci\u00f3ns teleol\u00f3xicas cara beneficios propios. Por exemplo: pr\u00e1cticas filos\u00f3ficas e enquisas cient\u00edficas son teleol\u00f3xicas para un correcto entendemento dos seus obxectivos. \"After Virtue\" de MacIntyre rexeita a teleolox\u00eda naturalista da biolox\u00eda metaf\u00edsica de Arist\u00f3teles. Este autor moveuse cautelosamente da ideolox\u00eda deste libro dunha teleolox\u00eda sociol\u00f3xica cara a unha exploraci\u00f3n no que segue sendo v\u00e1lido nunha teleolox\u00eda naturalista m\u00e1is tradicional.\nTeleolox\u00eda e \u00e9tica.\nA teleolox\u00eda forma parte do estudo da \u00e9tica.\n\u00c9tica profesional.\nOs empresarios, normalmente, pensan en termos de acci\u00f3n \u00fatiles como, por exemplo, a administraci\u00f3n de obxectivos. Unha an\u00e1lise teleol\u00f3xica da \u00e9tica profesional cond\u00facenos \u00e1 consideraci\u00f3n do rango de todas as persoas con interese nas decisi\u00f3ns dunha empresa, inclu\u00edndo a administraci\u00f3n, persoal, compradores, accionistas, pa\u00eds, habitantes e medio ambiente.\n\u00c9tica m\u00e9dica.\nA teleolox\u00eda disp\u00f3n uns fundamentos morais para a \u00e9tica na medicina. Os doutores est\u00e1n xeralmente preocupados polas secuelas e por dar medicamentos paradigm\u00e1ticos.\nConsecuencialismo.\nO amplo espectro da \u00e9tica consecuencialista, do cal o utilitarismo \u00e9 un bo exemplo, c\u00e9ntrase no resultado final ou consecuencia (segundo o fil\u00f3sofo utilitarista John Stuart Mill: \"O mellor para o maior n\u00famero\"), tam\u00e9n chamado Principio de Utilidade. Este principio \u00e9 teleol\u00f3xico, pero cun amplo significado, que \u00e9 entendido noutro aspecto da filosof\u00eda. Segundo a noci\u00f3n cl\u00e1sica, a teleolox\u00eda \u00e9 inherente na natureza, mentres que para o consecuencialismo, a teleolox\u00eda \u00e9 imposta polos humanos na mesma. As teor\u00edas consecuencialistas xustifican de maneira innata o que moita xente chama actos viles. Por exemplo, unha teor\u00eda consecuencialista di que ser\u00eda aceptable matar a unha persoa se con iso salvas a d\u00faas ou m\u00e1is. Estas teor\u00edas poden ser resumidas como \"o fin xustifica os medios\".\nO consecuencialismo mantense en contraste coas noci\u00f3ns m\u00e1is cl\u00e1sicas da \u00e9tica deontol\u00f3xica, tales como a \u00e9tica da virtude de Arist\u00f3teles e o Imperativo Categ\u00f3rico de Inmanuel Kant. Na \u00e9tica deontol\u00f3xica, sacar o mellor e o peor dos actos do individuo xustifica os malos actos. Para conseguir un final pleno, a \u00e9tica deontol\u00f3xica pos\u00fae unha \u00e9tica maior co consecuencialismo.\nMill tam\u00e9n se basea na \u00e9tica deontol\u00f3xica para guiar o comportamento pr\u00e1ctico, sempre e cando estea xustificado co Principio de Utilidade.\nTeleolox\u00eda e ciencia.\nNa ciencia moderna as explicaci\u00f3ns que utilizan a teleolox\u00eda son evitadas, xa sexa porque son innecesarias ou porque se son verdadeiras ou falsas \u00e9 relativo segundo a habilidade de percepci\u00f3n humana e o seu entendemento para xulgar. Emporiso, o uso da teleolox\u00eda, en particular na biolox\u00eda evolutiva \u00e9 a\u00ednda discutible.\nBiolox\u00eda.\nAparentemente a teleolox\u00eda \u00e9 recorrente na biolox\u00eda evolutiva, ante a consternaci\u00f3n dalg\u00fans autores.\nAs afirmaci\u00f3ns que din que a natureza pos\u00fae metas, por exemplo, cando se di dunha especie que fai algo para sobrevivir, utilizan a teleolox\u00eda e, polo tanto, non son v\u00e1lidas. Normalmente \u00e9 posible reescribir algunhas oraci\u00f3ns para as\u00ed eliminar a aparente teleolox\u00eda. De feito, alg\u00fans cursos de biolox\u00eda te\u00f1en incorporados exercicios requirindo aos estudantes que escriban de novo algunhas frases para que non se lean de maneira teleol\u00f3xica. As\u00ed e todo, os fil\u00f3sofos a\u00ednda escriben frecuentemente de maneira que se poida palpar a teleolox\u00eda cando realmente non existe ningunha intenci\u00f3n. Estas cuesti\u00f3ns foron discutidas recentemente por Jonh Reiss. Argumentaba que a biolox\u00eda evolutiva pod\u00eda ser limpada da teleolox\u00eda rexeitando a analox\u00eda da selecci\u00f3n natural como un reloxeiro. Outros argumentos en contra desta analox\u00eda son tam\u00e9n promovidos por escritores como Richard Dawkins.\nAlg\u00fans autores, como James G. Lennox, dixeron que Darwin fora teleoloxista, mentres que outros como Michael Ghiselin describ\u00edan as s\u00faas declaraci\u00f3ns como mitos fomentados pola mala interpretaci\u00f3n dos seus discursos e a mestura entre usar met\u00e1foras teleol\u00f3xicas e ser teleol\u00f3xico.\nO fil\u00f3sofo da biolox\u00eda Francisco J. Ayala argumentou que todas as afirmaci\u00f3ns sobre iso pod\u00edan ser trivialmente trasladadas a afirmaci\u00f3ns teleol\u00f3xicas e viceversa, pero que as teleol\u00f3xicas eran m\u00e1is explicativas e non se pod\u00edan desfacer. Karen Neander afirmou que o concepto moderno de funci\u00f3n biol\u00f3xica depende da selecci\u00f3n. As\u00ed, por exemplo, non \u00e9 posible dicir que algo simplemente palpita na existencia sen un proceso de selecci\u00f3n das s\u00faas funci\u00f3ns. N\u00f3s decidimos se un membro ten unha funci\u00f3n de an\u00e1lise do proceso de selecci\u00f3n que o guiou. Por conseguinte, falar de funci\u00f3ns ten que ser posterior \u00e1 selecci\u00f3n natural e a funci\u00f3n non pode ser definida da maneira manifestada por Reiss e Darkins. Ernst Mayr dixo que a adaptaci\u00f3n \u00e9 un resultado posterior mellor ca un af\u00e1n inicial. Varios comentadores viron as frases teleol\u00f3xicas utilizadas na moderna biolox\u00eda evolutiva como un tipo de taquigraf\u00eda. Por exemplo, S. H. P. Madrell escribiu que \"a apropiada pero embarazosa maneira de describir un cambio na evoluci\u00f3n \u00e9 substitu\u00edlo por pequenas afirmaci\u00f3ns teleol\u00f3xicas\" pero que isto non deber\u00eda implicar que a evoluci\u00f3n non prov\u00e9n de nada m\u00e1is que de mutaci\u00f3ns presentadas por cambios, que xorden para conservar a selecci\u00f3n natural.\"\nCibern\u00e9tica e teleonom\u00eda.\nJulian Bigelow, Arturo Rosenblueth e Norbert Wiener conciviron os mecanismos realimentadores como prestaci\u00f3ns dunha teleolox\u00eda para as m\u00e1quinas. Wiener, un matem\u00e1tico, acu\u00f1ou o termo cibern\u00e9tico para designar o estudo de \"m\u00e1quinas teleol\u00f3xicas\". A cibern\u00e9tica \u00e9 o estudo da comunicaci\u00f3n e o control dos reguladores da realimentaci\u00f3n nos seres vivos e nas m\u00e1quinas e a s\u00faa combinaci\u00f3n. Na clasificaci\u00f3n cibern\u00e9tica presentada en \"Comportamento, prop\u00f3sito e teleolox\u00eda\", a teleolox\u00eda da realimentaci\u00f3n \u00e9 controlada de cara a un prop\u00f3sito. Este sistema de clasificaci\u00f3n foi criticado e a necesidade dunha conservaci\u00f3n externa da conduta foi instaurada para validar as condutas e a obtenci\u00f3n dos logros. O prop\u00f3sito da observaci\u00f3n dos sistemas \u00e9 respectivamente distinguida pola autonom\u00eda subxectiva destes e un control obxectivo.\nRecentemente, a teleolox\u00eda end-driven foi contrastada coa aparente teleolox\u00eda, teleonom\u00eda ou process-drive."}
{"id": "270498", "revid": "23204", "url": "https://gl.wikipedia.org/wiki?curid=270498", "title": "Meganeura", "text": "Meganeura (gr. \u00abgrandes nervios\u00bb, en relaci\u00f3n \u00e1 rede de nervios das s\u00faas \u00e1s) \u00e9 un x\u00e9nero extinto de insectos protodonatos da familia Meganeuridae. Entre as s\u00faas especies enc\u00f3ntrase \"Meganeura monyi\", un insecto de gran parecido coas lib\u00e9lulas actuais, coas que est\u00e1 emparentado, que viviu no per\u00edodo Carbon\u00edfero (hai 300 Ma). Cunha envergadura de \u00e1s de m\u00e1is de 75\u00a0cm, constit\u00fae a maior especie co\u00f1ecida de insectos que xamais haxa existido sobre a Terra. A especie do Permiano \"Meganeuropsis permiana\" \u00e9 tam\u00e9n de gran tama\u00f1o. Eran insectos depredadores que se alimentaban doutros insectos e tam\u00e9n de pequenos anfibios.\nOs seus f\u00f3siles descubr\u00edronse nos estratos da edade Estefaniana de Commentry, en Francia, en 1880; en 1885, o paleont\u00f3logo franc\u00e9s Charles Brongniart describiu o f\u00f3sil e deulle nome. Outro bo esp\u00e9cime f\u00f3sil encontrouse en Bolsover, Derbyshire, en 1979. O holotipo al\u00f3xase no Museo de Historia Natural de Par\u00eds.\n\"M. americana\", descuberta en Oklahoma en 1940, \u00e9 unha especie representada pola maior \u00e1 de insecto xamais encontrada; cons\u00e9rvase no Museo de Historia Natural de Harvard."}
{"id": "270503", "revid": "85894", "url": "https://gl.wikipedia.org/wiki?curid=270503", "title": "Benito Gallego Montero", "text": "Benito Gallego Montero, nado en 1900 e finado en Ourense o 9 de febreiro de 1937, foi un pol\u00edtico galego, alcalde de Ribadavia ao final da Segunda Rep\u00fablica Espa\u00f1ola.\nTraxectoria.\nDedic\u00e1base a prestar di\u00f1eiro, converteuse en comisionista. Tam\u00e9n fixo di\u00f1eiro dedic\u00e1ndose ao xogo. Formou parte do Comit\u00e9 Republicano de Ribadavia (1930). Na Rep\u00fablica foi elixido concelleiro en Ribadavia en 1931 e en 1933 actuou como alcalde. Foi destitu\u00eddo logo da revoluci\u00f3n de Asturias. Militante de Izquierda Republicana. Coa vitoria da Fronte Popular nas elecci\u00f3ns de febreiro de 1936 foi nomeado alcalde de Ribadavia a principios de marzo. Logo da sublevaci\u00f3n do 18 de xullo trasladouse a Ourense, onde foi detido o 20 de xullo no edificio do Goberno civil. Xulgado en Ourense por rebeli\u00f3n militar, foi condenado a pena de morte e executado no Campo de Arag\u00f3n xunto cos veci\u00f1os de Ribadavia Celso Gonz\u00e1lez Rodr\u00edguez, Andr\u00e9s Centr\u00f3n Rodr\u00edguez e Fidel Blanco Leboso o 9 de febreiro de 1937."}
{"id": "270504", "revid": "1131", "url": "https://gl.wikipedia.org/wiki?curid=270504", "title": "Pazo de Torrecedeira", "text": "O Pazo de Torrecedeira, ou Pazo do Corredor, \u00e9 unha pazo da parroquia de Cedeira, no concello pontevedr\u00e9s de Redondela.\nDescrici\u00f3n.\nPertence aos descendentes de Manuel B\u00e1rcena Andr\u00e9s, II Conde de Torrecedeira.\nOs xard\u00edns incl\u00faen entre outras especies de interese bot\u00e1nico, un exemplar de cedro de California (\"Calocedrus decurrens\") que figura no cat\u00e1logo de \u00e1rbores senlleiras de Galiza elaborado pola Xunta de Galicia.\nNo pazo rod\u00e1ronse os interiores do filme \"A noiva de media noite\" de Antonio Sim\u00f3n."}
{"id": "270505", "revid": "5863", "url": "https://gl.wikipedia.org/wiki?curid=270505", "title": "Pazo de Torre-Cedeira", "text": ""}
{"id": "270506", "revid": "5863", "url": "https://gl.wikipedia.org/wiki?curid=270506", "title": "Pazo de Torre Cedeira", "text": ""}
{"id": "270507", "revid": "6279", "url": "https://gl.wikipedia.org/wiki?curid=270507", "title": "Tomi\u00f1o (hom\u00f3nimos)", "text": "Tomi\u00f1o pode referirse a:\nA partir desta planta xurdiu un fit\u00f3nimo que d\u00e1 nome aos seguintes lugares:"}
{"id": "270514", "revid": "75439", "url": "https://gl.wikipedia.org/wiki?curid=270514", "title": "Conflito de Gamonal de 2014", "text": "O conflito de Gamonal fai referencia a unha serie de protestas en forma de manifestaci\u00f3ns e disturbios que se sucederon a partir do 10 de xaneiro de 2014 en Gamonal, o barrio m\u00e1is extenso e con m\u00e1is poboaci\u00f3n da cidade de Burgos (aproximadamente un terzo da poboaci\u00f3n total da cidade), debido \u00e1 decisi\u00f3n do Concello de Burgos de gastar 8,5 mill\u00f3ns de euros en constru\u00edr un bulevar sobre a antiga r\u00faa Vitoria, un dos principais eixes da urbe burgalesa. A oposici\u00f3n veci\u00f1al \u00e1s obras base\u00e1base na falta de necesidade e o excesivo custo destas, a duraci\u00f3n das obras, fixada nuns 15 meses, a eliminaci\u00f3n de 2 carr\u00eds na estrada, pasando de 4 a 2, e a reduci\u00f3n significativa de prazas de aparcadoiro gratu\u00edtas, pois se perder\u00edan 300 prazas en superficie e se construir\u00eda un aparcadoiro subterr\u00e1neo de pagamento.\nEntre o 10 e o 14 de xaneiro desenvolv\u00e9ronse numerosas manifestaci\u00f3ns e asembleas pola banda dos veci\u00f1os para conseguir a paralizaci\u00f3n das obras. Durante algunhas desas noites varios centos de persoas protagonizaron disturbios coa queima de colectores e o ataque \u00e1s obras e sucursais bancarias, cun saldo de 46 detidos e varios feridos. En resposta, varios centos de polic\u00edas despreg\u00e1ronse polo barrio, entre eles uns 200 axentes das Unidades de Intervenci\u00f3n Policial (forzas antidisturbios) da Polic\u00eda Nacional. Tam\u00e9n foron varias as cidades no resto de Espa\u00f1a que acubillaron manifestaci\u00f3ns a prol do barrio.\nTras varios d\u00edas de protestas e altercados, o alcalde de Burgos, Javier Lacalle, anunciou primeiro a paralizaci\u00f3n temporal das obras e a creaci\u00f3n dun grupo de traballo para intentar chegar a un consenso, para despois, o d\u00eda 17 de xaneiro, anunciar o cesamento definitivo do proxecto no barrio de Gamonal.\nContexto e situaci\u00f3n.\nGamonal \u00e9 o barrio de maior n\u00famero de habitantes da cidade de Burgos. \u00c9 un barrio onde residen maioritariamente obreiros. O barrio xa vivira en anos recentes situaci\u00f3ns de protestas e tensi\u00f3ns similares, a\u00ednda que nunca acadaran tal magnitude. O conflito xurdiu trala decisi\u00f3n do Concello de Burgos de constru\u00edr un bulevar sobre a antiga r\u00faa Vitoria, un dos principais eixes da cidade. A maior\u00eda dos veci\u00f1os do barrio mostr\u00e1ronse rapidamente en contra desta obra, considerada polos seus detraedores como unha obra fara\u00f3nica innecesaria e inxustificada dado o seu elevado custo, uns 8,5 mill\u00f3ns de euros. Outro dos principais problemas era a perda de prazas de aparcadoiro gratu\u00edtas, unhas 300. No seu lugar crear\u00edanse prazas de aparcadoiro subterr\u00e1neas, pero estas ser\u00edan de pagamento e cun prezo de sa\u00edda de 19 800 \u20ac. A isto cumpre sumar que as prazas non ser\u00edan en propiedade, sen\u00f3n en alugueiro por un m\u00e1ximo de 40 anos. Outro punto pol\u00e9mico prov\u00e9n do empresario que encabeza o proxecto de reforma, Antonio Miguel M\u00e9ndez Pozo, implicado en numerosas pol\u00e9micas e casos de corrupci\u00f3n, como o caso de construci\u00f3n polo que foi condenado a sete anos de prisi\u00f3n en 1992 por un delito de falsidade documental. Amais \u00e9 propietario do \"Diario de Burgos\", un dos principais xornais da provincia e concesionario, ao car\u00f3n do empresario Jos\u00e9 Luis Ulibarri \u2014imputado no caso G\u00fcrtel\u2014, da radiodifusora auton\u00f3mica \"Radio Televisi\u00f3n de Castilla y Le\u00f3n, S.A.\", financiada polo goberno castel\u00e1n-leon\u00e9s. M\u00e9ndez Pozo \u00e9 sinalado como un dos principais beneficiarios da obra. A\u00ednda que as s\u00faas empresas non foron finalmente as adxudicatarias da construci\u00f3n, si o ser\u00e1n da direcci\u00f3n e dos posibles aumentos de presupostos, dunha obra cuxa concesi\u00f3n estar\u00eda enchida de irregularidades. O alcalde de Burgos Javier Lacalle, pertencente ao Partido Popular, tam\u00e9n foi obxecto das cr\u00edticas por non ter supostamente en conta a opini\u00f3n maioritaria dos veci\u00f1os. Segundo o diario \"\u00daltimo Cero\", Lacalle viuse implicado en 2006 nunha pol\u00e9mica despois de realizar unha viaxe \u00e1 Costa Azul francesa con todos os gastos pagados por varios construtores, encabezados polo fillo de M\u00e9ndez Pozo.\nA estes problemas un\u00edronse o elevado nivel de desemprego que azouta o barrio, a diminuci\u00f3n do gasto social, a indignaci\u00f3n froito da crise econ\u00f3mica en Espa\u00f1a e a percepci\u00f3n da existencia de corrupci\u00f3n pola banda da poboaci\u00f3n. Alg\u00fans dos veci\u00f1os declararon que o investimento no bulevar poder\u00eda destinarse a outros sectores e colectivos m\u00e1is desfavorecidos.\nCronolox\u00eda.\n2013.\nAntes de que o conflito de Gamonal transcendese aos medios, os veci\u00f1os e asociaci\u00f3ns do barrio xa protagonizaran varias acci\u00f3ns para pedir a paralizaci\u00f3n dos proxectos de construci\u00f3n. En xullo de 2013 a Asociaci\u00f3n Veci\u00f1al Las Eras de Gamonal e Cristina Bilbao Puente entregaran 3 715 sinaturas en contra do futuro bulevar. O 6 de novembro de 2013 celebrouse unha asemblea de veci\u00f1os na Casa da Cultura de Gamonal. Tam\u00e9n en novembro se celebrou unha manifestaci\u00f3n que contou coa participaci\u00f3n de m\u00e1is de 3 000 persoas.\n2014.\n9 de xaneiro.\nRealizouse o corte ao tr\u00e1fico da r\u00faa Vitoria e o valado perimetral do que \u00eda ser a primeira fase da obra, que nos d\u00edas posteriores ser\u00eda co\u00f1ecido como \"zona cero\".\nDurante a tarde-noite produciuse unha concentraci\u00f3n entre as r\u00faas Vitoria e San Bruno de 100 veci\u00f1os cortando o tr\u00e1fico, en protesta contra a obra do bulevar. Tras d\u00faas horas de manifestaci\u00f3n a protesta disolveuse pacificamente.\n10 de xaneiro.\nAo termo da xornada de traballo dos operarios de obra, grupos de veci\u00f1os reun\u00edronse fronte \u00e1 entrada da obra para tratar de impedir o paso da maquinaria. Foron desaloxados pola forza por axentes da polic\u00eda local e da polic\u00eda nacional. Isto produciu que empezase a reunirse xente e se trasladase dende as inmediaci\u00f3ns da obra ata o cruzamento da r\u00faa Vitoria coa estrada de Logro\u00f1o.\nPermaneceron al\u00ed durante unhas horas, vixiados polas unidades anti-disturbios da polic\u00eda nacional nunha tensa calma, ata que \u00e1s 22 horas se produciu un lanzamento de pedras por parte dos manifestantes e a polic\u00eda respondeu cunha carga que disolveu a concentraci\u00f3n, pero trasladou os alborotadores ao lado contrario da zona valada, empezando a realizar actos vand\u00e1licos, como xiro de colectores, queima destes, derrubamento do valado de obra, estrago de mobiliario p\u00fablico e rotura dunha l\u00faa dunha entidade bancaria. Unha hora m\u00e1is tarde as unidades anti-disturbios acudiron \u00e1 zona dos estragos e enfront\u00e1ronse cos alborotadores, realiz\u00e1ndose 17 detenci\u00f3ns \u2014entre eles un menor de idade\u2014 e varios feridos.\n11 de xaneiro.\nTralos feitos da noite anterior, a primeira hora da ma\u00f1\u00e1 os servizos de limpeza restauraron a situaci\u00f3n normal da r\u00faa e os operarios da construtora volveron levantar o valado de obra.\nPola tarde produciuse unha manifestaci\u00f3n de m\u00e1is de 1 000 persoas dende a zona de obras ata a comisar\u00eda de polic\u00eda nacional para pedir a liberdade dos detidos. Tras volver ao punto de partida a manifestaci\u00f3n disolveuse, permanecendo na zona un grupo de 200 persoas, que empezou a repetir os actos vand\u00e1licos do d\u00eda anterior, con xiro e queima de colectores, estrago de mobiliario p\u00fablico, rotura de vent\u00e1s da comisar\u00eda de polic\u00eda local do barrio, derrubamento do valado de obra e rotura de l\u00faas de 3 entidades bancarias. Volveron actuar as unidades anti-disturbios, co resultado de 23 detidos e 12 feridos.\n12 de xaneiro.\nNa tarde iniciouse unha marcha, \u00e1 que concorreron preto de 3 500 persoas, na confluencia das r\u00faas Vitoria e San Bruno e dirix\u00edronse \u00e1 sede do grupo Promecal. Posteriormente regresaron ao punto de partida e comezaron a tombar os valos que protexen as obras, logo moveron varios colectores ata a metade da r\u00faa Vitoria, incendi\u00e1ronos e causaron importantes danos nunha oficina do Banco Santander. A polic\u00eda abst\u00edvose de intervir contra os manifestantes a pesar dos estragos notables.\n13 de xaneiro.\nPara o 13 de xaneiro de 2014 foi convocada polos veci\u00f1os de Gamonal unha sentada a partir das 06:30 para impedir o avance das m\u00e1quinas. Preto das 13:00 segu\u00edan al\u00ed. O Partido Castellano (PCAS) esixiu \"a inmediata\" dimisi\u00f3n de Javier Lacalle, que demostrou unha \"evidente incapacidade\" para solucionar e negociar unha sa\u00edda pac\u00edfica ao conflito. O Partido Castellano asegura que Lacalle mostrou unha \"absoluta intransixencia\" o cal lle impide negociar co sector da sociedade que rexeita o proxecto do bulevar do barrio de Gamonal.\n14 de xaneiro.\nEn vista de que os disturbios non cesaran, a direcci\u00f3n da Polic\u00eda Nacional enviou un grupo procedente da Unidade de Intervenci\u00f3n Policial (UIP) de Madrid, composto por 50 polic\u00edas antidisturbios. Tras 4 noites de enfrontamentos, a cantidade de polic\u00edas emprazados en Gamonal elevouse a 200. Luis Escribano, voceiro do Grupo Socialista no concello de Burgos, solicitou a dimisi\u00f3n do alcalde Javier Lacalle, se non actuaba para encontrar soluci\u00f3ns ao conflito.\nPola tarde, o primeiro edil burgal\u00e9s anunciou a paralizaci\u00f3n temporal das obras do bulevar, para abrir un proceso de di\u00e1logo. A pesar da noticia, os veci\u00f1os non desconvocaron as protestas e insistiron que estas se manter\u00edan de forma indefinida.\n15 de xaneiro.\nMalia o anuncio do alcalde do d\u00eda anterior da paralizaci\u00f3n \"temporal\" das obras, os veci\u00f1os desconfiaban do devandito anuncio e volveron concentrarse \u00e1s 6:30 AM para impedir unha posible entrada das m\u00e1quinas \u00e1 obra. Pola tarde continuaron as manifestaci\u00f3ns en contra do proxecto.\n16 de xaneiro.\nOs veci\u00f1os deixaron de acudir de ama\u00f1ecida para evitar a entrada de maquinaria de obra, pero mantiveron as concentraci\u00f3ns matinais e vespertinas. Ademais prepar\u00e1ronse para acudir ao d\u00eda seguinte ao centro da cidade, onde se debat\u00eda o futuro da obra.\n17 de xaneiro.\nO 17 de xaneiro celebrouse un pleno extraordinario no Concello de Burgos onde se rexeitou, cos votos en contra do Partido Popular, a proposta dos partidos da oposici\u00f3n de renunciar definitivamente \u00e1 realizaci\u00f3n da obra. A celebraci\u00f3n do pleno, onde se debateron tam\u00e9n os actos de violencia acontecidos os d\u00edas anteriores, estivo seguida por unha manifestaci\u00f3n de d\u00faas mil persoas \u00e1 porta do Concello.\nNo ser\u00e1n do mesmo d\u00eda 17 de xaneiro, Javier Lacalle convocou unha rolda de prensa onde anunciou a suspensi\u00f3n definitiva das obras no barrio de Gamonal e a restituci\u00f3n da r\u00faa Vitoria ao estado anterior. Defendeu o cambio de postura co fin de manter a paz social na cidade. Con motivo da paralizaci\u00f3n das obras, o d\u00eda 17 realiz\u00e1ronse manifestaci\u00f3ns e protestas en varios puntos do pa\u00eds como Madrid, Vitoria, Donostia, Bilbao, Santander, Zaragoza, Valencia, Alacant, Barcelona. A Coru\u00f1a e Oviedo a prol dos veci\u00f1os de Gamonal, nas que se produciron diferentes altercados e detenci\u00f3ns."}
{"id": "270530", "revid": "89787", "url": "https://gl.wikipedia.org/wiki?curid=270530", "title": "Rosa Morena", "text": "Manuela Pulgar\u00edn Gonz\u00e1lez, nada en Badaxoz (Estremadura) o 11 de xullo de 1940 e finada na mesma cidade o 4 de decembro de 2019, foi unha cantante de copla, m\u00fasica popular, e actriz espa\u00f1ola, m\u00e1is co\u00f1ecida polo seu nome art\u00edstico Rosa Morena.\nConseguiu a s\u00faa popularidade en Espa\u00f1a na d\u00e9cada de 1970, logo de percorrer gran parte de Am\u00e9rica e os Estados Unidos cando a\u00ednda era unha moza con gran virtuosismo vocal pero pouco co\u00f1ecida no seu propio pa\u00eds.\nTraxectoria.\nInicios.\nRosa Morena naceu na r\u00faa Felipe Checa na cidade de Badaxoz, filla dun mineiro e integrante dunha familia numerosa que se completaba cun nutrido n\u00famero de irm\u00e1ns (oito). Comezou a cantar na s\u00faa terra ao seis anos, onde obtivo o primeiro premio nun concurso musical \"Jueves infantiles\", organizado polo locutor de radio Juli\u00e1n Mojedano, no Teatro L\u00f3pez de Ayala en 1953. En devandito certame imitaba a Antonio Molina, interpretando os temas \"El macetero\" e \"A la sombra de un bamb\u00fa\". Foi al\u00ed onde empezou a facerse co\u00f1ecida a trav\u00e9s de presentaci\u00f3ns en \"Radio Extremadura\", para logo, ao nove anos, presentarse no espect\u00e1culo teatral Los nardos extreme\u00f1os xunto aos fillos de Porrina de Badajoz, realizando xiras por localidades da provincia de Badaxoz. Momentos nos que se estaba xestando o fen\u00f3meno do nenos prodixio.\nAos doce anos debutou en Madrid \u00e1 beira do mestre Mill\u00e1n, na Cabalgata fin de semana de Bobby Deglan\u00e9 e Jos\u00e9 Lu\u00eds P\u00e9cker en Radio Madrid, interpretando \"24 Cascabeles\" de Antonio Molina. Onde tivo a oportunidade de co\u00f1ecer a Lola Flores, Concha Piquer e Anto\u00f1ita Moreno. Por devandita emisi\u00f3n uns produtores estranxeiros fix\u00e1ronse nela ao escoitala cantar, polo que se presentaron nos estudos para co\u00f1ecela persoalmente e ofrecerlle un contrato art\u00edstico.\nNesta etapa empezou a actuar en teatros como Circo Price, Victoria, Boite Micheleta entre outros. E empezou a choiva de contactos: Francia, B\u00e9lxica, As Am\u00e9ricas, Xap\u00f3n. Ademais, tivo o seu primeiro contacto co cine participando como figurante na pel\u00edcula \"Solomon and Sheba\" (1959), de King Vidor, antes de embarcarse \u00e1 conquista do continente americano.\nAm\u00e9rica.\nAm\u00e9rica Latina.\nO primeiro lugar no que chegou unha vez que cruzou o mar foi Buenos Aires, facendo o seu debut americano no programa \"Circulares con Mancera\", presentado por Pipo Mancera para Canal 9 (pas\u00e1ndose m\u00e1is tarde a Canal 13 e titul\u00e1ndose \u201cS\u00e1bados Circulares con Mancera\u201d). Foi tal a expectaci\u00f3n que causou na emisi\u00f3n, que Pipo Mancera a bautizou como a \u201cbomba de Espa\u00f1a\u201d, fac\u00e9ndose eco diso diarios arxentinos como o Clar\u00edn. Tempo m\u00e1is tarde Canal 13 de Buenos Aires f\u00edxoa unha das s\u00faas favoritas.\nNo Per\u00fa tivo oportunidade de co\u00f1ecer a Chubby Checker, fix\u00e1ndose nela o produtor do mesmo, polo que lle propuxo levala aos Estados Unidos.\nAsidua a actuar para hoteis de luxo como o Caribe Hilton, El Convento, o Casino de Vi\u00f1a del Mar, entre outros, reclam\u00e1ndoa en numerosas ocasi\u00f3ns e compartindo cartel con artistas como Pepito Arvelo. Facendo xiras por Ecuador, Venezuela, Costa Rica, O Salvador, Panam\u00e1, Rep\u00fablica Dominicana etc. Abriu mercado a artistas espa\u00f1ois , abrindo as portas dalgunhas salas de festas que permanec\u00edan pechadas aos mesmos.\nNova York.\nChegou aos EEUU, onde debutou no Liborio, o mellor cabaret latino de Nova York na d\u00e9cada de 1960, onde actuaba xunto a artistas como C\u00e1ndido Camero, Celia Cruz ou Olga Guillot, sendo descuberta pola \"Williams Morris\". Foi a\u00ed onde os xornalistas de diarios como \"The New York Times\", \"Variety\" ou \"The New Yorker\" a bautizaron como \u201cA cincenta de Espa\u00f1a\u201d, pois nunha das s\u00faas actuaci\u00f3ns no Liborio cheg\u00f3uselle a partir o tac\u00f3n dun zapato, perdendo o mesmo.\nParticipou durante unha gala ben\u00e9fica no Radio City Music Hall (Madison Square Garden), retransmit\u00edndose en formato de telet\u00f3n en WOR-TV (Channel 9). Actuou co bongosero cubano C\u00e1ndido Camero e o guitarrista espa\u00f1ol Sabicas. Tivo a oportunidade de co\u00f1ecer al\u00ed a Frank Sinatra, Dean Martin, Judy Garland e Sammy Davis, Jr., ademais de compartir cartel tam\u00e9n con outras celebridades. Este acontecemento foi organizado pola fundaci\u00f3n UCP (United Cerebral Palsy) de Nova York, presidida por Leo Hausman. A artista obtivo o reco\u00f1ecemento \u201cCitation for Humanitarian Service and Outstanding Cooperation from United Cerebral Palsy of New York\u201d. Posteriormente a esa gala, durante unha festa privada, chegou a actuar xunto a Ella Fitzgerald, coa que fusionou jazz e flamenco.\nFoi nomeada \u201cA mellor artista da Cidade dos Ra\u00f1aceos\u201d, sendo a primeira cantante de fala hispana en adquirir devandito galard\u00f3n, o cal, s\u00f3 ostentaba a bailaora Carmen Amaya.\nChegou a actuar en \"The Ed Sullivan Show\", programa estrela da televisi\u00f3n norteamericana, volvendo compartir cartel con Frank Sinatra, Dean Martin e Judy Garland. Traballou nalg\u00fans dos clubs m\u00e1is sofisticados de Manhattan, como The Blue Angel ou The Viennese Lantern, onde se conservaban testemu\u00f1os do paso de Rosa Morena, o bulebule da Espa\u00f1a moderna. Ademais, participou como figurante no filme \"Robin and the 7 Hoods\", protagonizado por Frank Sinatra, Dean Martin e Sammy Davis Jr., entre outros.\nRegreso a Espa\u00f1a.\nPosteriormente e ao seu regreso a Espa\u00f1a foi levada a Madrid onde comezou unha carreira sumamente popular. A compa\u00f1\u00eda discogr\u00e1fica Discos Belter enseguida contratouna para gravar no seu selo, con alg\u00fans dos mellores compositores do momento: O Mestre Quiroga, o Mestre Ja\u00e9n, Francisco Naranjo etc.\nFoi descuberta para o cine a trav\u00e9s do programa de televisi\u00f3n \"Gran Parada\". V\u00edrona uns produtores cinematogr\u00e1ficos, gustoulles e contrat\u00e1rona para dez pel\u00edculas. Das cales, s\u00f3 chegou a rodar \"Flor salvaje\" (1965), de Javier Set\u00f3 e \"El secreto de las esmeraldas\" (1966), de Sebasti\u00e1n Almeida, por decisi\u00f3n da artista. Traballando xunto a grandes actores da \u00e9poca como Lu\u00eds D\u00e1vila, Antonio Prieto Puerto, M\u00f3nica Randall, Julio P\u00e9rez-Tabernero, entre outros. Actuou nas salas de festa m\u00e1is importante de Espa\u00f1a, destacando Pasapoga Music Hall, onde chegou a ser primeira figura, destacando a s\u00faa imaxe na Gran V\u00eda de Madrid, durante unha longa tempada e logrando conquistar definitivamente ao pobo espa\u00f1ol.\n\u00c9poca de esplendor: Anos setenta.\nA s\u00faa consagraci\u00f3n chegou da man do tema \u201c\u00c9chale guindas al pavo\u201d en 1970, o cal, era unha versi\u00f3n pop da que interpretaron no seu momento Imperio Argentina e Lola Flores, pero con pouco \u00e9xito ambas. Con todo, a versi\u00f3n de Rosa Morena foi a que se popularizou, momentos nos que se empezaba a fusionar o flamenco e o pop, sendo ela unha das precursoras do x\u00e9nero, xunto a Dolores Vargas e Encarnita Polo. A canci\u00f3n coroouna como a ra\u00ed\u00f1a do flamenco pop.\nEsta canci\u00f3n chegou a ser n\u00ba 1 en Espa\u00f1a e gran parte de Am\u00e9rica latina, ademais, de ser co\u00f1ecida en gran parte de Europa, Norteam\u00e9rica e Xap\u00f3n.\nParticipou en numerosos programas de televisi\u00f3n especiais, destacando o programa \"A la espa\u00f1ola\", dirixido por Valerio Lazarov, para TVE en 1971. Sendo un programa musical que tivo como convidados tam\u00e9n a Lola Flores, Dolores Vargas, o Pr\u00edncipe Gitano, Maruja Garrido, Salvador Dal\u00ed, entre outros. Todos cantaban a ritmo de rumba canci\u00f3ns co\u00f1ecidas espa\u00f1olas ou estranxeiras. Este programa foi premiado en Nova York pola \"Asociaci\u00f3n de Cronistas de Espect\u00e1culos\", tras ver todo un ano de programaci\u00f3n nas canles de fala hispana desta cidade, destacando as interpretaci\u00f3ns de Rosa Morena.\nO momento cume da s\u00faa carreira chegou da man do programa de televisi\u00f3n \"A su aire\", de Chicho Ib\u00e1\u00f1ez Serrador para TVE, en 1974, onde a artista realizaba un concerto cos seus grandes \u00e9xitos na base militar de Alcal\u00e1 de Henares (Madrid), cantando para paracaidistas a ritmo de flamenco pop. Esta emisi\u00f3n tivo pol\u00e9mica polo malgaste de sensualidade que desprend\u00eda a cantante naqueles anos. Toda unha sex symbol na d\u00e9cada dos setenta, deixando constancia diso o escritor Camilo Jos\u00e9 Cela, e consider\u00e1ndoa o p\u00fablico como a Marilyn Monroe espa\u00f1ola.\nOutro acontecemento destacado na s\u00faa carreira, foi un festival musical que tivo lugar no Aai\u00fan, capital do S\u00e1hara Occidental, en honra das tropas espa\u00f1olas, durante a Marcha Verde. Celebrouse durante dous d\u00edas no \"Terceiro Terzo Sahariano da Lexi\u00f3n Don Juan de Austria\", onde actuou ante m\u00e1is de 12\u00a0000 persoas, entre xefes, oficiais e soldados. Tam\u00e9n participaron Karina, Lolita Sevilla, Peret, Arena Caliente e o humorista Chicho Gordillo.\nEra a imaxe sexy do flamenco pop de Espa\u00f1a que representaba todos os anos nos grandes programas de televisi\u00f3n que animaba Myrta Silva, a grande estrela de Porto Rico, nas principais estaci\u00f3ns do Caribe, Nova York, Os \u00c1nxeles, Chicago, Texas etc.\nNo ano 1975 foi a moza m\u00e1is fotografada e entrevistada de Espa\u00f1a, sendo a artista que m\u00e1is portadas protagonizou. Obtivo tal popularidade, que empresas de prestixio como a franqu\u00eda americana Burger King, demandaron a s\u00faa imaxe para a inauguraci\u00f3n do primeiro establecemento de toda Europa, localizado en Madrid. A vivaracha estreme\u00f1a, que se impuxo cantando andaluz, anunciou recitais, pel\u00edcula en Hollywood, viaxes, e a s\u00faa fe en que as s\u00faas canci\u00f3ns foron tremendamente populares en todas as partes. Foi considerada como a artista estreme\u00f1a que m\u00e1is lonxe chegou.\nAclamada polo colectivo gai nos 70, cheg\u00e1ndoa a coroar como \"ra\u00ed\u00f1a dos gais\" en 1977, en Madrid. Momentos nos que se estaban xestando movementos LGTB a favor da liberdade sexual en Espa\u00f1a.\nFestivais internacionais da canci\u00f3n.\nFestival espa\u00f1ol da canci\u00f3n de Benidorm.\nO \u201cFestival Espa\u00f1ol da Canci\u00f3n de Benidorm\u201d foi un certame musical anualmente organizado na cidade de Benidorm que tivo lugar cada ver\u00e1n entre 1959 e 2006. Era moi popular naqueles anos, polo que quixo presentarse no certame de 1967. O x\u00e9nero musical de devandito festival era basicamente a canci\u00f3n pop, polo que a artista tivo os seus primeiros contactos con devandito estilo. Interpretou \u201cMa\u00f1ana ser\u00e1 otro d\u00eda\u201d e \u201cCon dos barajas\u201d. A gala foi presentada por Joaqu\u00edn Soler Serrano, proclam\u00e1ndose ga\u00f1adora do certame a canci\u00f3n \u201cEntre os dous\u201d, interpretada, en senllas versi\u00f3ns, por Tony Dallara e Betina. Rosa Morena, a\u00ednda sendo unha das personalidades que m\u00e1is expectaci\u00f3n causou, non obtivo ning\u00fan dos primeiros postos nas votaci\u00f3ns.\nFestival de Split.\nO \u201cFestival de Split\u201d (Festival zabavne glazbe Split) \u00e9 un certame musical que se celebra cada ano na cidade de Split (Croacia) desde 1960, sendo o primeiro festival musical croata. Devandito certame cel\u00e9brase na Praza da Rep\u00fablica (\u201cProkurative\u201d).\nRosa Morena representou a Espa\u00f1a en 1970 co tema \u201cT\u00fa no me la das\u201d, composta por Aniano Alcalde e Joaqu\u00edn Alfonso, polo que lle outorgaron o \u201cPremio da cr\u00edtica de Split\u201d.\nEse ano alzouse coa vitoria do certame a cantante croata Radojka \u0160verko co tema \u201cKud plovi ovaj brod\u201d.\nFestival Internacional da Can\u00e7\u00e3o.\nO \"Festival Internacional da Can\u00e7\u00e3o\", coloquialmente co\u00f1ecido como \u00abFIC\u00bb, foi un certame musical anualmente organizado no \"Ximnasio de Maracan\u00e3zinho\" (R\u00edo de Xaneiro, Brasil) durante o per\u00edodo 1966-1972.\nA artista estreme\u00f1a formou parte dese festival en 1970, como representante de Andorra, interpretando o tema \"Como un p\u00e1jaro\", composto por Joaqu\u00edn Alfonso e Juan Bar\u00e7ons.\nConseguiu clasificarse, pero non obtivo un dos primeiros postos. Por outra banda, si que obtivo o \u201cPremio da cr\u00edtica de R\u00edo de Xaneiro\u201d, sendo a artista m\u00e1is fotografada do certame. O galard\u00f3n era un broche que consist\u00eda nun galo de ouro con pedras preciosas, dese\u00f1ado por Ziraldo e confeccionado pola xoiar\u00eda H. Stern.\nTam\u00e9n participaron no festival Carmen Sevilla e Augusto Alguer\u00f3, pero en condici\u00f3n de xurado en representaci\u00f3n de Espa\u00f1a e o cantante espa\u00f1ol Nino Bravo representando Espa\u00f1a co tema \"Elizabeth\", composto por Duo Din\u00e1mico. Ademais, doutras personalidades como a cantante croata Radojka \u0160verko, o director de orquestra Ray Conniff, entre outros.\nO primeiro premio, o \"Galo de ouro\", foi outorgado ao cantautor latinoamericano Piero, interpretando a canci\u00f3n \"Pedro nadie\", en representaci\u00f3n da Arxentina.\nEnfermidade e retirada da vida p\u00fablica.\nA s\u00faa traxectoria foi dilatada e importante, realizando varios discos e tam\u00e9n pel\u00edculas; pero lamentablemente viuse interrompida por unha grave enfermidade que lle provocou a perda dun pulm\u00f3n, raz\u00f3n pola que tivo que efectuarse dilatados tratamentos de radioterapia, e obrigarse a prolongados per\u00edodos de descanso para a s\u00faa recuperaci\u00f3n, raz\u00f3ns polas cales se viu afastada longo tempo dos escenarios. Ademais, deixando tras de si, un contrato millonario para traballar en Hollywood para a produtora cinematogr\u00e1fica Paramount.\n\u00daltimos anos.\nDespois de recuperarse da enfermidade continuou a vivir na s\u00faa terra natal e reiniciou clases de canto co prop\u00f3sito de poder volver retomar a s\u00faa carreira. En 2012 anunciou durante unha entrevista para o programa \"Nuestra tarde\" de Canal Extremadura Televisi\u00f3n, a posta en marcha dun novo proxecto titulado \u201cVolviendo con mi gente\u201d. En setembro do mesmo ano publicou o seu \u00e1lbum titulado \"Soy fuego\".\nFaleceu o 4 de decembro de 2019 a causa dun cancro no Hospital Universitario de Badaxoz.\nDiscograf\u00eda.\nA s\u00faa discograf\u00eda tivo a importancia necesaria como para levala ao triunfo e a popularidade, non s\u00f3 no seu pa\u00eds sen\u00f3n tam\u00e9n no estranxeiro. Un dos seus temas m\u00e1is co\u00f1ecidos, polo cal se fixo famosa en todo o mundo, foi \"\u00c9chale guindas al pavo\". Obtivo reco\u00f1ecementos como varios Discos de ouro, \"Ol\u00e9 70'\", \"Super canci\u00f3n nacional do ver\u00e1n 72'\", entre outros."}
{"id": "270534", "revid": "6279", "url": "https://gl.wikipedia.org/wiki?curid=270534", "title": "Dodro (hom\u00f3nimos)", "text": ""}
{"id": "270535", "revid": "98629", "url": "https://gl.wikipedia.org/wiki?curid=270535", "title": "Javier Meru\u00e9ndano Fermoso", "text": "Francisco Javier Meru\u00e9ndano Fermoso, nado en Ribadavia o 30 de novembro de 1894 e finado en outubro de 1940, foi un diplom\u00e1tico e pol\u00edtico galego.\nTraxectoria.\nEstudou Dereito na Universidade de Madrid, rematando en 1917. En 1919, fixo oposici\u00f3ns ao Corpo Consular. Foi destinado ao Consulado de Espa\u00f1a en Bucarest ata 1924. O Goberno do Xeneral Primo de Rivera destinouno ao corpo de Econom\u00eda Nacional. En setembro de 1926 foi nomeado c\u00f3nsul de Tampa at\u00e9 1928, cando pasou a ser Representante Diplom\u00e1tico na Rep\u00fablica de Santo Domingo. Durante a Rep\u00fablica, nome\u00e1rono c\u00f3nsul de Espa\u00f1a en Roma de 1931 a 1933, ano en que pasou a Agregado Comercial da Embaixada en Par\u00eds. En 1934 foi Director xeral de Comercio e Pol\u00edtica Arancelaria. Recibiu unha homenaxe en Ribadavia o 28 de agosto de 1935.\nEn novembro de 1936 foi destinado \u00e1 Secretar\u00eda do Xefe do Estado en Salamanca. Despois foi Director Xeral de Comercio at\u00e9 1939, cando pasou \u00e1 Embaixada de Par\u00eds. Regresando a Espa\u00f1a a finais de 1939 para ser conselleiro comercial do Ministerio de Industria."}
{"id": "270536", "revid": "1888", "url": "https://gl.wikipedia.org/wiki?curid=270536", "title": "Francisco Javier Meru\u00e9ndano Fermoso", "text": ""}
{"id": "270537", "revid": "56817", "url": "https://gl.wikipedia.org/wiki?curid=270537", "title": "Dumbr\u00eda (hom\u00f3nimos)", "text": "O top\u00f3nimo galego Dumbr\u00eda pode referirse a:"}
{"id": "270538", "revid": "1410", "url": "https://gl.wikipedia.org/wiki?curid=270538", "title": "Touro de Osborne", "text": "O touro de Osborne \u00e9 un reclamo publicitario do brandy de Xerez \"Veterano\", en forma de silueta dun touro de lida. Te\u00f1en un tama\u00f1o duns 14 metros de altura e est\u00e1n situadas en outeiros a car\u00f3n das estradas de Espa\u00f1a.\nA\u00ednda que a funci\u00f3n inicial era publicitaria, co paso do tempo e o arraigo cultural foi mudando, traspasando os l\u00edmites da marca comercial da empresa, nun s\u00edmbolo cultural de Espa\u00f1a. Existen reclamos similares, pero co nome do brandy Magno impreso sobre eles, nas estradas de M\u00e9xico. En 2011 colocouse o primeiro touro de Osborne en terras africanas, na cidade de Melilla, visible desde Marrocos.\nHistoria.\nEn 1956 a axencia Azor Publicidad realiza, por encargo do Grupo Osborne, o dese\u00f1o dun s\u00edmbolo que servise para representar o brandy \"Veterano\" en vallas publicitarias de estrada. O artista Manolo Prieto, director da axencia, foi quen propuxo a figura do touro bravo. Os primeiros carteis comezaron a colocarse en novembro de 1958. Estaban fabricados en madeira e med\u00edan 4 metros de altura. Ti\u00f1an os cornos pintados de branco e un r\u00f3tulo que anunciaba a bebida. En 1961 os carteis comezaron a constru\u00edrse en metal, xa que as condici\u00f3ns meteorol\u00f3xicas adversas danaban os de madeira. O seu tama\u00f1o aumentou at\u00e9 os 7 metros. En 1962 o seu tama\u00f1o pasou aos 14 metros de altura, logo dun cambio na normativa dos carteis publicitarios de estrada.\nEn xullo de 1988 a Ley Xeral de Estradas obrigaba a retirar a publicidade de calquera lugar visible desde as estradas estatais. Por\u00e9n, os touros de Osborne mantiv\u00e9ronse. En setembro de 1994 publicouse o Regulamento Xeral de Estradas, que ordenaba retirar estes reclamos. Varias comunidades aut\u00f3nomas, numerosos municipios, asociaci\u00f3ns culturais, artistas, pol\u00edticos e xornalistas pronunci\u00e1ronse a favor do mantemento dos reclamos. A Xunta de Andaluc\u00eda pediu a s\u00faa catalogaci\u00f3n como Ben Cultural e a Comunidade Foral de Navarra amparouse nunha Lei Foral para manter o touro existente no seu territorio. Nese mesmo ano foi declarado polo Congreso dos Deputados \u00abpatrimonio cultural e art\u00edstico dos pobos de Espa\u00f1a\u00bb.. Isto provocou que en decembro de 1997 o Tribunal Supremo ditase sentenza a favor do mantemento dos touros de Osborne. As\u00ed, desde 1998 o touro de Osborne deixou de ser un s\u00edmbolo estritamente comercial.\nEst\u00e1 considerado un s\u00edmbolo asociado ao nacionalismo espa\u00f1ol e \u00e1 identidade de Espa\u00f1a, e recibe boicot por parte de movementos nacionalistas. As\u00ed, o \u00fanico touro existente en Catalu\u00f1a foi derrubado en numerosas ocasi\u00f3ns. En 2008 o touro existente en Abavides (Trasmiras) foi pintado de laranxa nunha acci\u00f3n contra a simbolox\u00eda espa\u00f1ola.\nDistribuci\u00f3n.\nEn 2011 exist\u00edan 91 touros de Osborne. Existe unha concentraci\u00f3n arredor do Marco de Xerez, nas provincias de C\u00e1diz e Sevilla. O resto est\u00e1n dispersados de forma non sistem\u00e1tica: as\u00ed, mentres que algunhas comunidades aut\u00f3nomas carecen deles (Cantabria, Catalu\u00f1a, Ceuta e a Rexi\u00f3n de Murcia) ou te\u00f1en exclusivamente un (Baleares, Canarias, Melilla, Navarra e Pa\u00eds Vasco), existen outras pequenas concentraci\u00f3ns en torno a Asturias, Zaragoza ou Alacant.\nEn Galicia existen cinco touros de Osborne, situados en Abavides (Trasmiras) a car\u00f3n da N-525 e da A-52; Fe\u00e1s (Aranga) a car\u00f3n da N-VI; Pet\u00e1n (A Ca\u00f1iza) xunto \u00e1 N-120; Ponte Sampaio (Pontevedra) pegado \u00e1 N-550; e Cadoalla (Becerre\u00e1) a car\u00f3n da N-VI e da A-6.\nFolclore.\nA imaxe do touro de Osborne adoita aparecer noutros \u00e1mbitos \u00e1 marxe do publicitario: aparece en adhesivo en coches, en recordos de viaxe (camisetas, gorras, chaveiros, cinceiros, postais...). En ocasi\u00f3ns aparece sobreimpreso na bandeira espa\u00f1ola a modo de escudo, e \u00e9 portado por seareiros en eventos deportivos.\nPropiedade industrial e intelectual.\nDado que \u00e9 un logotipo comercial, ningunha empresa allea ao Grupo Osborne pode reproducir a imaxe do touro sen unha autorizaci\u00f3n. En setembro de 2005 unha xu\u00edz penal de Sevilla absolveu varios comerciantes acusados do seu uso ilegal en artigos de agasallo destinados a \"persoas que ven na figura do touro un s\u00edmbolo nacional e non a marca concreta dunha empresa\". Por\u00e9n, a Audiencia Provincial de Sevilla revogou a primeira sentenza en xaneiro de 2006, condenando aos comerciantes, aclarando que a carga cultural e simb\u00f3lica que o touro de Osborne indubidablemente ten, non pod\u00eda implicar un desapoderamento dos dereitos de autor\u00eda sobre a imaxe."}
{"id": "270539", "revid": "1131", "url": "https://gl.wikipedia.org/wiki?curid=270539", "title": "Touros de Osborne", "text": ""}
{"id": "270541", "revid": "6279", "url": "https://gl.wikipedia.org/wiki?curid=270541", "title": "Pontevedreses", "text": ""}
{"id": "270542", "revid": "6279", "url": "https://gl.wikipedia.org/wiki?curid=270542", "title": "Pontevedresas", "text": ""}
{"id": "270543", "revid": "6279", "url": "https://gl.wikipedia.org/wiki?curid=270543", "title": "Coru\u00f1eses", "text": ""}
{"id": "270544", "revid": "6279", "url": "https://gl.wikipedia.org/wiki?curid=270544", "title": "Coru\u00f1esas", "text": ""}
{"id": "270545", "revid": "6279", "url": "https://gl.wikipedia.org/wiki?curid=270545", "title": "Luguesas", "text": ""}
{"id": "270546", "revid": "6279", "url": "https://gl.wikipedia.org/wiki?curid=270546", "title": "Lugueses", "text": ""}
{"id": "270547", "revid": "6279", "url": "https://gl.wikipedia.org/wiki?curid=270547", "title": "Ourens\u00e1s", "text": ""}
{"id": "270548", "revid": "6279", "url": "https://gl.wikipedia.org/wiki?curid=270548", "title": "Ourens\u00e1n", "text": ""}
{"id": "270549", "revid": "89787", "url": "https://gl.wikipedia.org/wiki?curid=270549", "title": "Cinema de Portugal", "text": "O cinema de Portugal ou cinema portugu\u00e9s, ref\u00edrese esencialmente \u00f3s filmes realizados por autores portugueses. Son considerados tam\u00e9n portugueses alg\u00fans filmes de autores estranxeiros con participaci\u00f3n financeira portuguesa.\nS\u00e9culo XIX.\nA orixe.\nO inicio do cine portugu\u00e9s ten lugar coa exhibici\u00f3n das primeiras curtametraxes propiedade dun empresario da cidade do Porto, Aur\u00e9lio Paz dos Reis. A \"Sa\u00edda do Pessoal Oper\u00e1rio da F\u00e1brica Confian\u00e7a\", de 1896, \u00e9 unha r\u00e9plica s\u00faa do filme dos irm\u00e1ns Lumi\u00e8re (1894/1895), \"La Sortie de l'usine Lumi\u00e8re \u00e0 Lyon\", que \u00e9 considerado, o primeiro filme da historia do cine e, \u00f3 mesmo tempo, o primeiro documental.\nBuscando sacarlle rendemento, Paz dos Reis organiza algunhas proxecci\u00f3ns que non obte\u00f1en os resultados agardados e tenta sorte no Brasil. O \"Kinemat\u00f3grafo Portugu\u00eas\" ser\u00eda presentado no Teatro Lucinda do R\u00edo de Xaneiro o 15 de xaneiro de 1897. Regresa a Portugal desilusionado, despois de captar algunhas escenas na Avenida Rio Branco, das primeiras imaxes animadas filmadas no Brasil.\nO interese de Paz dos Reis polo cinemat\u00f3grafo prov\u00e9n do co\u00f1ecemento de Edwin Rousby, enviado do ingl\u00e9s Robert William Paul, fabricante de m\u00e1quinas de filmar e proxectar, o mesmo a quen Georges M\u00e9li\u00e8s, inventor do filme de ficci\u00f3n, mercou un proxector que el mesmo transformou nunha m\u00e1quina de filmar, aparello h\u00edbrido que ter\u00eda \u00e9xito no seu xa famoso \"Th\u00e9atre Robert Houdin\", en Par\u00eds. \u00c9 por influencia desa mesma persoa que, entre outros, Manuel Maria da Costa Veiga, volverase exhibidor de filmes en Lisboa. Ser\u00e1 \"O Segundo Ca\u00e7ador de Imagens Portugu\u00eas\". Paz dos Reis e Costa Veiga son os pais da tradici\u00f3n cinematogr\u00e1fica de Portugal."}
{"id": "270550", "revid": "17467", "url": "https://gl.wikipedia.org/wiki?curid=270550", "title": "Cine portugu\u00e9s", "text": ""}
{"id": "270551", "revid": "23204", "url": "https://gl.wikipedia.org/wiki?curid=270551", "title": "Santiago Garc\u00eda Rey", "text": "Santiago Garc\u00eda Rey, finado en Ribadavia en 1957, foi un avogado e pol\u00edtico galego.\nTraxectoria.\nFoi concelleiro de Ribadavia e nomeado primeiro tenente alcalde na corporaci\u00f3n presidida por Benito Puga Fermoso en 1914. Foi nomeado alcalde de Ribadavia por Real orde a principios de 1916, dimitindo en setembro dese ano. Membro do Partido Liberal, foi elixido alcalde de Ribadavia o 2 de abril de 1920, permanecendo no posta ata a ditadura de Primo de Rivera. Presidente do Comit\u00e9 Republicano Radical Socialista de Ribadavia. Na Rep\u00fablica foi proclamado alcalde de Ribadavia polo delegado da Federaci\u00f3n Republicana de Ourense Antonio Buj\u00e1n P\u00e9rez o 16 de abril de 1931. Elixido concelleiro nas elecci\u00f3ns de maio de 1931, o 5 de xu\u00f1o foi elixido alcalde. En 1933 foi substitu\u00eddo por un breve per\u00edodo por Benito Gallego Montero. Foi destitu\u00eddo en 1935.\nPublicou en 1904 un \"Almanaque judicial\" para 1905, e colaborou en \"El Tea\"."}
{"id": "270553", "revid": "1131", "url": "https://gl.wikipedia.org/wiki?curid=270553", "title": "Fene (hom\u00f3nimos)", "text": "O top\u00f3nimo galego Fene pode referirse a:"}
{"id": "270554", "revid": "1093", "url": "https://gl.wikipedia.org/wiki?curid=270554", "title": "Manuel Candocia Ramos", "text": ""}
{"id": "270555", "revid": "98629", "url": "https://gl.wikipedia.org/wiki?curid=270555", "title": "Gran Premio de Suecia de 1977", "text": "O Gran Premio de Suecia de 1977 foi unha carreira de F\u00f3rmula Un celebrada o 19 de xu\u00f1o de 1977 no Scandinavian Raceway en Anderstorp, Suecia. Foi a oitava carreira do Campionato do Mundo de pilotos de e o d\u00e9cimo Gran Premio de Suecia. A carreira disputouse sobre 72 voltas ao circu\u00edto de catro quil\u00f3metros para unha distancia total de carreira de 290 quil\u00f3metros.\nResumo da carreira.\nA carreira sueca estaba chea de expectaci\u00f3n logo da \u00faltima vitoria de Gunnar Nilsson, pero unha vez m\u00e1is a clasificaci\u00f3n, foi para o seu compa\u00f1eiro de equipo Mario Andretti por diante de John Watson, e James Hunt \u00e1 fronte da segunda fila. Na sa\u00edda, de novo foi Watson quen lideraba na primeira curva, seguido de Jody Scheckter, pero pronto Andretti pasou aos dous e logrou certa vantaxe. Watson e Scheckter loitaban polo segundo segundo ata que chocaron, Scheckter tivo que retirarse e Watson entrou en boxes. Hunt quedou segundo, pero comezou a caer de novo e foi pasado por Jacques Laffite, e despois polo seu compa\u00f1eiro de equipo Jochen Mass. Andretti, foi l\u00edder ata que tivo que entrar en boxes debido a un problema coa dosificaci\u00f3n do combustible a d\u00faas voltas do final, entregando o liderado a Laffite que logrou a s\u00faa primeira vitoria por diante de Mass e Reutemann.\nA vitoria de Laffite no seu Ligier - Matra patrocinado por Gitanes, foi a primeira vez que un coche franc\u00e9s cun motor franc\u00e9s, apoiado por unha empresa francesa, e conducido por un piloto franc\u00e9s ga\u00f1ou un Gran Premio. "}
{"id": "270557", "revid": "22570", "url": "https://gl.wikipedia.org/wiki?curid=270557", "title": "Tras\u00edmaco de Calcedonia", "text": "Tras\u00edmaco (Grecia: \u0398\u03c1\u03b1\u03c3\u03cd\u03bc\u03b1\u03c7\u03bf\u03c2; c. 459 \u2013 c. 400 BCE) foi un sofista da antiga Grecia, co\u00f1ecido por ser un personaxe do libro Rep\u00fablica de Plat\u00f3n.\nVida e carreira.\nTras\u00edmaco foi un cidad\u00e1n de Calcedonia, na provincia do B\u00f3sforo. A s\u00faa carreira desenvolveuse principalmente como un sofista de Atenas, a\u00ednda que logo a s\u00faa traxectoria da s\u00faa vida e a carreira o levaron a diversos lugares. O que si se pode destacar de Tras\u00edmaco \u00e9 que foi un mestre da oratoria grega.\nNils Rauhut da \"Encyclopedia of Philosophy\" destaca esta pasaxe no que se desvela que Tras\u00edmaco pasou varios anos da s\u00faa vida dedicados ao ensino en Atenas:\nEur\u00edpides dic\u00eda: \"Deber\u00edamos n\u00f3s, que somos gregos, ser servos dos b\u00e1rbaros?\" Ao que Tras\u00edmaco contestaba no seu di\u00e1logo para a xente de Larisa \"Deber\u00edamos n\u00f3s, gregos como somos, converternos en escravos dun b\u00e1rbaro como Arquelao?\" Este di\u00e1logo tam\u00e9n serviu para demostrar que Tras\u00edmaco mudara de ideais nas \u00faltimas d\u00e9cadas da V centuria.\nPero polo que de verdade destaca e \u00e9 co\u00f1ecido Tras\u00edmaco \u00e9 polas s\u00faas \"intervenci\u00f3ns\" en diferentes libros de varios fil\u00f3sofos e pensadores, como na \"Pol\u00edtica\" de Arist\u00f3teles, onde hai un home co mesmo nome ca Tras\u00edmaco que \u00e9 mencionado por derrocar a democracia en Cyme, pero en realidade non se co\u00f1ece ning\u00fan dato sobre ese suceso, e polo tanto non pode dicirse con certeza que estes dous personaxes fosen o mesmo. Arist\u00f3teles fala outra vez sobre Tras\u00edmaco en \"Refutaci\u00f3ns sof\u00edsticas\" onde se refire a el como un personaxe cun desenvolvemento redondo con referencia \u00e1 teor\u00eda ret\u00f3rica.\nEn canto \u00e1 s\u00faa relaci\u00f3n con Plat\u00f3n, Tras\u00edmaco aparece como sofista nun di\u00e1logo da s\u00faa \u00faltima etapa, onde o pensamento de Plat\u00f3n e o de S\u00f3crates xa estaba considerablemente separado. Este di\u00e1logo \u00e9 \"A Rep\u00fablica\" e fala sobre como se debe constru\u00edr un estado xusto, sendo a definici\u00f3n dun estado xusto como unha imposici\u00f3n dos gobernantes con respecto ao cumprimento das leis, en vistas \u00e1 s\u00faa propia conveniencia. No libro I, Tras\u00edmaco defende que a xustiza era s\u00f3 o que aproveitaba ao m\u00e1is forte e que ademais era obedecido. S\u00f3crates mostra que nalgunhas ocasi\u00f3ns a vontade do m\u00e1is forte remata prexudicando ao seu autor se esta se transforma nun dereito acatado pola sociedade.\nCitas.\n338c: \u1f0c\u03ba\u03bf\u03c5\u03b5 \u03b4\u03ae, \u1f26 \u03b4\u1fbd \u1f45\u03c2. \u03c6\u03b7\u03bc\u1f76 \u03b3\u1f70\u03c1 \u1f10\u03b3\u1f7c \u03b5\u1f36\u03bd\u03b1\u03b9 \u03c4\u1f78 \u03b4\u03af\u03ba\u03b1\u03b9\u03bf\u03bd \u03bf\u1f50\u03ba \u1f04\u03bb\u03bb\u03bf \u03c4\u03b9 \u1f22 \u03c4\u1f78 \u03c4\u03bf\u1fe6 \u03ba\u03c1\u03b5\u03af\u03c4\u03c4\u03bf\u03bd\u03bf\u03c2 \u03c3\u03c5\u03bc\u03c6\u03ad\u03c1\u03bf\u03bd..[1] (\u201cEscoitade--Dixen que a xustiza non \u00e9 nada m\u00e1is que a vantaxe do m\u00e1is forte.\u201d)\n344c: \u03bf\u1f55\u03c4\u03c9\u03c2, \u1f60\u0302 \u03a3\u03ce\u03ba\u03c1\u03b1\u03c4\u03b5\u03c2, \u03ba\u03b1\u1f76 \u1f30\u03c3\u03c7\u03c5\u03c1\u03cc\u03c4\u03b5\u03c1\u03bf\u03bd \u03ba\u03b1\u1f76 \u1f10\u03bb\u03b5\u03c5\u03b8\u03b5\u03c1\u03b9\u03ce\u03c4\u03b5\u03c1\u03bf\u03bd \u03ba\u03b1\u1f76 \u03b4\u03b5\u03c3\u03c0\u03bf\u03c4\u03b9\u03ba\u03ce\u03c4\u03b5\u03c1\u03bf\u03bd \u1f00\u03b4\u03b9\u03ba\u03af\u03b1 \u03b4\u03b9\u03ba\u03b1\u03b9\u03bf\u03c3\u03cd\u03bd\u03b7\u03c2 \u1f10\u03c3\u03c4\u1f76\u03bd \u1f31\u03ba\u03b1\u03bd\u03c9\u0302\u03c2 \u03b3\u03b9\u03b3\u03bd\u03bf\u03bc\u03ad\u03bd\u03b7*, \u03ba\u03b1\u1f76 \u1f45\u03c0\u03b5\u03c1 \u1f10\u03be \u1f00\u03c1\u03c7\u03b7\u0302\u03c2 \u1f14\u03bb\u03b5\u03b3\u03bf\u03bd, \u03c4\u1f78 \u03bc\u1f72\u03bd \u03c4\u03bf\u03c5\u0302 \u03ba\u03c1\u03b5\u03af\u03c4\u03c4\u03bf\u03bd\u03bf\u03c2 \u03c3\u03c5\u03bc\u03c6\u03ad\u03c1\u03bf\u03bd \u03c4\u1f78 \u03b4\u03af\u03ba\u03b1\u03b9\u03bf\u03bd \u03c4\u03c5\u03b3\u03c7\u03ac\u03bd\u03b5\u03b9 \u1f44\u03bd, \u03c4\u1f78 \u03b4' \u1f04\u03b4\u03b9\u03ba\u03bf\u03bd \u1f11\u03b1\u03c5\u03c4\u1ff3\u0302 \u03bb\u03c5\u03c3\u03b9\u03c4\u03b5\u03bb\u03bf\u03c5\u0302\u03bd \u03c4\u03b5 \u03ba\u03b1\u1f76 \u03c3\u03c5\u03bc\u03c6\u03ad\u03c1\u03bf\u03bd.3 (\"Ent\u00f3n, S\u00f3crates, a xustiza xeneralizada \u00e9 m\u00e1is forte, libre e algo superior \u00e1 inxustiza, e como dic\u00eda ao principio, \u00e9 o interese do m\u00e1is forte o que \u00e9 xusto, mentres que o inxusto \u00e9 o que beneficia ao home mesmo e \u00e9 para o seu beneficio.\""}
{"id": "270559", "revid": "1131", "url": "https://gl.wikipedia.org/wiki?curid=270559", "title": "Estaci\u00f3n de Ordes", "text": "A estaci\u00f3n de Ordes, tam\u00e9n co\u00f1ecida como Ordes-Fosado \u00e9 unha estaci\u00f3n de tren de Adif situada no lugar de Fosado, no concello de Ordes, provincia da Coru\u00f1a. Ten servizos de media distancia operados por Renfe.\nSituaci\u00f3n ferroviaria.\nA estaci\u00f3n at\u00f3pase no punto quilom\u00e9trico 401,323 da li\u00f1a f\u00e9rrea que une Zamora e A Coru\u00f1a a 238 metros de altitude, entre as estaci\u00f3ns de Cerceda-Meirama e Santiago de Compostela. At\u00f3pase nunha variante do trazado orixinal froito das obras do eixe atl\u00e1ntico de alta velocidade entre A Coru\u00f1a e Santiago de Compostela.\nHistoria.\nA estaci\u00f3n foi inaugurada en 2003 substitu\u00edndo \u00e1 antiga estaci\u00f3n de Ordes-A Pontraga que se constru\u00edu en 1943 no trazado orixinal da li\u00f1a Zamora-A Coru\u00f1a entre Santiago de Compostela e A Coru\u00f1a. Este novo recinto sit\u00faase a m\u00e1is de 6 quil\u00f3metros do casco urbano, o que dificulta o seu uso por parte da poboaci\u00f3n.\nEst\u00e1 formada por un moderno edificio constru\u00eddo a base de bloques de formig\u00f3n e con amplas zonas acristaladas. Disp\u00f3n de d\u00faas plataformas laterais e de catro v\u00edas, d\u00faas delas sen acceso a plataforma.\nServizos ferroviarios.\nMedia distancia.\n\"Actualizado a 1 de xaneiro de 2018.\""}
{"id": "270560", "revid": "1888", "url": "https://gl.wikipedia.org/wiki?curid=270560", "title": "Jos\u00e9 Rivera \u00c1lvarez", "text": "Jos\u00e9 Rivera \u00c1lvarez, nado o 1 de xullo de 1901, foi un mestre e pol\u00edtico galego.\nTraxectoria.\nMestre na Arnoia. Afiliado a Asociaci\u00f3n de Trabajadores de la Ense\u00f1anza de Orense. Foi detido e procesado con motivo da folga xeral revolucionaria de 1934, e condenado a prisi\u00f3n no Penal de San Crist\u00f3bal de Pamplona. Amnistiado logo da vitoria da Fronte Popular nas elecci\u00f3ns de febreiro de 1936, regresou \u00e1 Arnoia e reincorporouse ao seu posto de traballo. O seu regreso \u00e1 estaci\u00f3n de Ribadavia o 25 de febreiro de 1936 constitu\u00edu unha manifestaci\u00f3n dos partidos de esquerda e das organizaci\u00f3ns obreiras. Logo do golpe de Estado do 18 de xullo de 1936 foi cesado e no proceso de depuraci\u00f3n foi separado definitivamente do servizo."}
{"id": "270563", "revid": "25871", "url": "https://gl.wikipedia.org/wiki?curid=270563", "title": "Jos\u00e9 Meixengo Pereira", "text": "Jos\u00e9 Meixengo Pereira, nado en Castrelo de Mi\u00f1o en 1909 e finado en Vigo o 2 de xaneiro de 2000, foi un m\u00e9dico e pol\u00edtico galego.\nTraxectoria.\nM\u00e9dico na Arnoia. Coa vitoria da Fronte Popular nas elecci\u00f3ns de febreiro de 1936 foi nomeado alcalde da Arnoia a principios de marzo. Logo da sublevaci\u00f3n do 18 de xullo foi detido na Ca\u00f1iza e posto tempo despois en liberdade ao non se formular ning\u00fan cargo contra el. Posteriormente foi novamente detido e encarcerado no Mosteiro de Celanova. Xulgado en Ourense en Consello de Guerra por rebeli\u00f3n militar, foi absolto. Conseguiu zafarse das sacas nocturnas que periodicamente realizaban os falanxistas no convento-c\u00e1rcere celanov\u00e9s. Permaneceu al\u00ed durante uns meses e entrou en contacto co daquela sacerdote Fernando Quiroga Palacios. En 1937 foi trasladado ao Mosteiro de Santa Mar\u00eda de Oseira que funcionaba como prisi\u00f3n. Foi chamado a filas e despois de cumprir o servizo militar conseguiu destino como m\u00e9dico na zona de Celanova e Verea onde exerceu ata pouco antes da xubilaci\u00f3n. Trasladouse a Redondela en 1971 onde se xubilou como m\u00e9dico en 1974. Residiu en Vigo onde a agrupaci\u00f3n socialista da cidade tratou de convencelo para encabezar a candidatura ao concello nas primeiras elecci\u00f3ns democr\u00e1ticas. Meixengo non aceptou por motivos de idade."}
{"id": "270569", "revid": "56817", "url": "https://gl.wikipedia.org/wiki?curid=270569", "title": "Gran Premio de Francia de 1977", "text": "O Gran Premio de Francia de f\u00f3rmula 1 de celebrouse no Circu\u00edto de Dijon-Prenois en Francia o 3 de xullo de 1977. Foi a novena proba da tempada de F\u00f3rmula Un de , o 55\u00ba Gran Premio de Francia.\nResumo da carreira.\nUnha vez m\u00e1is Mario Andretti logrou a pole con James Hunt segundo e Gunnar Nilsson terceiro na grella. Hunt conseguiu a mellor sa\u00edda e lideraba na primeira curva por diante de John Watson e Jacques Laffite, con Andretti no cuarto lugar. Watson pasou a Hunt na quinta volta e empezou a constru\u00edr unha brecha ata que Andretti chegou ao segundo posto e comezou a recortar. Durante as \u00faltimas voltas, o l\u00edder Watson e Andretti corr\u00edan pegados, pero Watson o mantivo a raia ata a \u00faltima volta cando o seu motor fallou e inmediatamente Andretti pasouno. As\u00ed Andretti levouse a vitoria por diante dun abatido Watson e Hunt."}
{"id": "270570", "revid": "92340", "url": "https://gl.wikipedia.org/wiki?curid=270570", "title": "Benigno G\u00f3mez G\u00f3mez", "text": "Benigno G\u00f3mez G\u00f3mez foi un pol\u00edtico galego.\nTraxectoria.\nNa Rep\u00fablica, coa vitoria da Fronte Popular nas elecci\u00f3ns de febreiro de 1936 foi nomeado alcalde de Carballeda de Avia a principios de marzo. Logo da sublevaci\u00f3n do 18 de xullo fuxiu e estivo agochado. Capturado pola Garda civil a principios de 1939, foi xulgado en Ourense en xu\u00f1o por rebeli\u00f3n militar. Foi condenado a cadea perpetua."}
{"id": "270571", "revid": "23204", "url": "https://gl.wikipedia.org/wiki?curid=270571", "title": "Mes\u00eda (hom\u00f3nimos)", "text": "O top\u00f3nimo galego Mes\u00eda pode referirse a:"}
{"id": "270572", "revid": "1888", "url": "https://gl.wikipedia.org/wiki?curid=270572", "title": "Benigno G\u00f3mez", "text": "Co nome Benigno G\u00f3mez podemos referirnos a:"}
{"id": "270573", "revid": "98629", "url": "https://gl.wikipedia.org/wiki?curid=270573", "title": "Honey, I Shrunk the Kids", "text": "Honey, I Shrunk the Kids \u00e9 un filme estadounidense dirixido por Joe Johnston que se estreou en 1989.\nSinopse.\nWayne Szalinski \u00e9 un cient\u00edfico e inventor que crea unha m\u00e1quina que permite encoller o tama\u00f1o dos obxectos. Unha pelota de b\u00e9isbol activa accidentalmente a m\u00e1quina sobre os seus fillos, que vivir\u00e1n unha aut\u00e9ntica aventura intentando atravesar o c\u00e9spede do xard\u00edn ata a casa, convertido agora nunha aut\u00e9ntica \"xungla\" para eles."}
{"id": "270574", "revid": "88215", "url": "https://gl.wikipedia.org/wiki?curid=270574", "title": "Fernando Couto", "text": "Fernando Manuel Silva Couto, m\u00e1is co\u00f1ecido como Fernando Couto, nado o 2 de agosto de 1969 en Espinho (Portugal) \u00e9 un exfutbolista que xogaba na demarcaci\u00f3n de defensa.\nTraxectoria.\nFormouse nas categor\u00edas inferiores do FC Porto, debutando co primeiro equipo no ano 1988. Os dous anos seguintes pasounos cedido, primeiro no FC Famalic\u00e3o e despois no Acad\u00e9mica de Coimbra. No ano 1990 volveu a Porto, onde se fixo cun oco no equipo titular nas seguintes tempadas.\nEn 1994 fichou polo Parma FC, co que ga\u00f1ou a Copa da UEFA en 1995. En 1996 fichou polo FC Barcelona, onde militou d\u00faas tempadas.\nEn 1998 voleu a Italia, ao fichar polo SS Lazio. Xogando no equipo romano deu positivo nun control antidopaxe por nandrolona, polo que foi sancionado con entre catro e nove meses de inhabilitaci\u00f3n.\nNo ver\u00e1n de 2005 remata contrato coa Lazio e ficha outra vez polo Parma FC, club no que se retirou en 2008.\nDespois de deixar o f\u00fatbol en activo ocupou o posto de director deportivo do Sporting de Braga.\nCoa selecci\u00f3n.\nDebutou coa Selecci\u00f3n de f\u00fatbol de Portugal no ano 1990 e disputou un total de 110 encontros. Coa selecci\u00f3n disputou as Eurocopa de F\u00fatbol de Inglaterra 1996, B\u00e9lxica/Pa\u00edses Baixos 2000 e Portugal 2004.\nTralo certame de Portugal, no que o equipo se proclamou subcampi\u00f3n, Couto retirouse da selecci\u00f3n"}
{"id": "270576", "revid": "98629", "url": "https://gl.wikipedia.org/wiki?curid=270576", "title": "Honey, I Blew Up the Kid", "text": "Honey, I Blew Up the Kid \u00e9 un filme estadounidense dirixido por Randal Kleiser que se estreou en 1992. Secuela do filme de 1989 \"Honey, I Shrunk the Kids\".\nSinopse.\nUnha vez que devolveu \u00f3s seus fillos \u00f3 tama\u00f1o normal, o zoup\u00f3n cient\u00edfico Wayne Szalinski (Rick Moranis) reanuda as s\u00faas investigaci\u00f3ns, pero desta vez no sentido inverso: experimenta cun raio que sexa quen de aumentar o tama\u00f1o das mol\u00e9culas. Mais o pequeno Adam, un neno que tan s\u00f3 pretende xogar, interfire no seu traballo."}
{"id": "270578", "revid": "98629", "url": "https://gl.wikipedia.org/wiki?curid=270578", "title": "Honey, We Shrunk Ourselves", "text": "Honey, We Shrunk Ourselves \u00e9 un filme estadounidense dirixido por Dean Cundey que se estreou en 1997. Terceiro filme da trilox\u00eda iniciada en 1989 con \"Honey, I Shrunk the Kids\".\nSinopse.\nO profesor Wayne Szalinski e a s\u00faa incrible m\u00e1quina volven a facer das s\u00faas, xa que nesta ocasi\u00f3n enc\u00f3llese a si mesmo, \u00f3 seu irm\u00e1n e \u00e1s mulleres dos dous. Todos vivir\u00e1n divertidas aventuras intentando recuperar o seu tama\u00f1o orixinal."}
{"id": "270579", "revid": "89787", "url": "https://gl.wikipedia.org/wiki?curid=270579", "title": "Triticale", "text": "O triticale \u00e9 un cereal sint\u00e9tico que procede do cruzamento entre trigo e centeo.\nNome cient\u00edfico.\n\"\u00d7Triticosecale\" (sin\u00f3nimo : \"\u00d7Triticale\" ) , familia das Po\u00e1ceas, subfamilia Pooideae, tribo Triticeae.\nOrixe.\nO triticale \u00e9 un cereal sint\u00e9tico, \u00e9 dicir, que foi fabricado polo ser humano. Procede do cruzamento entre trigo e centeo. Consid\u00e9rase triticale tanto o centeo cruzado co trigo fari\u00f1eiro (brando), como o obtido por cruzamento co trigo duro, sendo os triticales comercializados hoxe en d\u00eda procedentes deste \u00faltimo cruzamento.\nFoi creado en laboratorio, a finais do s\u00e9culo XIX, e en 1876 obt\u00edvose por vez primeira, por\u00e9n era est\u00e9ril, r para 1888 xa se obtivo f\u00e9rtil. Cultivouse por primeira vez en Escocia e en Suecia.\nO interese do triticale consiste na posibilidade de reunir nunha mesma especie as caracter\u00edsticas favor\u00e1beis tanto do trigo como do centeo.\nOs estudos da mellora do triticale comezaron en M\u00e9xico en 1962 polo Doutor Norman Borlaung que albiscou o potencial competitivo co trigo en ambientes e solos marxinais malia os precarios recursos xen\u00e9ticos desta \u00e9poca como precocidade, fertilidade da espiga, bo enchido do gran e estabilidade xen\u00e9tica grazas \u00e1 mellora xen\u00e9tica realizada en M\u00e9xico por parte de investigadores durante m\u00e1is de 40 anos, o triticale primaveral deixou de ser unha curiosidade cient\u00edfica e tornouse unha cultura competitiva neste pa\u00eds.\nMorfolox\u00eda.\nEn moitos aspectos a planta de triticale ten unha aparencia intermedia entre a planta do trigo e a do centeo, por\u00e9n, polo xeral, asem\u00e9llase m\u00e1is ao primeiro. Normalmente \u00e9 m\u00e1is alto ca o trigo, pos\u00fae follas m\u00e1is grosas e grandes e as s\u00faas espigas son de gran lonxitude. O triticale presenta un gran vigor e a presenza de ceras epicuticulares e o seu xeito de cristalizaci\u00f3n fan que as plantas amosen unha cor verde-azulada que se maximiza pouco antes do espigado.\nFisiolox\u00eda e requirimentos ambientais.\nSegundo as s\u00faas necesidades de fr\u00edo para a diferenciaci\u00f3n floral (vernalizaci\u00f3n) os triticales (o mesmo que o resto de cereais de inverno) p\u00f3dense dividir en:\nO ciclo de cultivo \u00e9 bastante longo (semellante ao do trigo), sendo especialmente longo o seu per\u00edodo de maduraci\u00f3n. Este feito fai que a planta estea submetida a un gran risco de asurado, especialmente en situaci\u00f3ns de altas temperaturas e escasa reserva h\u00eddrica no solo.\nEstados fenol\u00f3xicos.\nUn exemplo de escala para a descrici\u00f3n fenol\u00f3xica do triticale (coma cereal que \u00e9) \u00e9 a escala decimal de Zadoks (1974). A escala BBCH \u00e9 a m\u00e1is axeitada no caso de realizar estudos cient\u00edficos.\nDistribuci\u00f3n.\nNon \u00e9 un cultivo frecuente en Galiza. Na pen\u00ednsula Ib\u00e9rica abunda m\u00e1is no suroeste.\nInterese forraxeiro.\nO triticale pode utilizarse tanto para gran como para forraxe en funci\u00f3n do seu manexo e das variedades utilizadas xa que, a\u00ednda que en xeral todas desenvolven unha gran cantidade de biomasa, non todas te\u00f1en aptitudes forraxeiras. En canto ao seu uso forraxeiro, os seus rendementos, tanto en verde como en ensilaxe, poden superar aos do trigo, centeo, orxo ou avea.\nEn principio as variedades de inverno son m\u00e1is axeitadas para o seu aproveitamento forraxeiro, xa que desenvolven maior cantidade de biomasa.\nO triticale pode utilizarse coma forraxe, s\u00f3 ou mesturado con leguminosas, a fin de mellorar o seu perfil de amino\u00e1cidos."}
{"id": "270580", "revid": "5863", "url": "https://gl.wikipedia.org/wiki?curid=270580", "title": "\u00d7Triticosecale", "text": ""}
{"id": "270583", "revid": "98629", "url": "https://gl.wikipedia.org/wiki?curid=270583", "title": "The Three Musketeers (filme de 1993)", "text": "The Three Musketeers \u00e9 un filme estadounidense dirixido por Stephen Herek que se estreou en 1993.\nSinopse.\nD'Artagnan, un habelencioso espadach\u00edn de provincias, viaxa a Par\u00eds para cumprir un so\u00f1o: unirse, comao fixo o seu pai antes que el, \u00f3 corpo de mosqueteiros da garda do Rei. Namentres, o endia\u00f1ado conselleiro real, o Cardeal Richelieu, coa axuda do Capit\u00e1n Rochefort, desmantelou a garda do Rei para usurpar o poder e gobernar Francia."}
{"id": "270586", "revid": "1131", "url": "https://gl.wikipedia.org/wiki?curid=270586", "title": "Est\u00e1dio Municipal de Aveiro", "text": "O Est\u00e1dio Municipal de Aveiro \u00e9 un estadio de f\u00fatbol portugu\u00e9s localizado en Aveiro, con capacidade para 30.127 espectadores. Serve de local\u00eda ao Sport Clube Beira-Mar.\nEurocopa 2004.\nPartidos.\nO Est\u00e1dio Municipal de Braga albergou durante o campionato dous encontros da fase de grupos, os dous correspondentes \u00f3 grupo D. Os partidos foron os seguintes:"}
{"id": "270590", "revid": "96271", "url": "https://gl.wikipedia.org/wiki?curid=270590", "title": "Jordi Sierra i Fabra", "text": "Jordi Sierra i Fabra, nado en Barcelona o 26 de xullo de 1947, \u00e9 un escritor catal\u00e1n. \u00c9 especialmente co\u00f1ecido pola s\u00faa obra no campo da literatura infantil e xuvenil, escrita tanto en catal\u00e1n como en castel\u00e1n.\nTraxectoria.\nComezou a escribir obras literarias con oito anos, e con doce xa escribira a s\u00faa primeira novela longa, de 500 p\u00e1xinas. Autor dunha obra inxente (m\u00e1is de 400 t\u00edtulos), foi traducido a 25 idiomas e recibiu diversos premios literarios. Entre eles destaca o [[Premio Nacional de Literatura infantil e xuvenil de Espa\u00f1a]] en [[2007]] pola novela \"Kafka e a boneca viaxeira\".\n\u00c9 tam\u00e9n un estudoso da [[m\u00fasica rock]] e [[M\u00fasica pop|pop]]. En [[1970]] abandonou os estudos e o traballo para comezar unha carreira como comentarista musical. Contribu\u00edu a crear diversas revistas, como \"Popular 1\" ou \"Super Pop\", amais do \"[[Trivial Pursuit]]\" de rock.\nNotas.\n[[Categor\u00eda:Escritores de Catalu\u00f1a]]\n[[Categor\u00eda:Escritores en lingua catal\u00e1]]\n[[Categor\u00eda:Escritores en lingua castel\u00e1]]\n[[Categor\u00eda:Nados en Barcelona]]\n[[Categor\u00eda:Nados en 1947]]"}
{"id": "270591", "revid": "29398", "url": "https://gl.wikipedia.org/wiki?curid=270591", "title": "EC Bahia", "text": ""}
{"id": "270593", "revid": "5298", "url": "https://gl.wikipedia.org/wiki?curid=270593", "title": "Econom\u00eda do Ir\u00e1n", "text": ""}
{"id": "270594", "revid": "5298", "url": "https://gl.wikipedia.org/wiki?curid=270594", "title": "13 Rue del Percebe", "text": ""}
{"id": "270598", "revid": "98629", "url": "https://gl.wikipedia.org/wiki?curid=270598", "title": "Da felicidade", "text": "Da felicidade (\"De vita beata\") \u00e9 un di\u00e1logo escrito por Lucio Anneo S\u00e9neca cara o ano 58. Est\u00e1 destinado ao seu irm\u00e1n m\u00e1is vello Gali\u00f3n, antes chamado Novato, \u00f3 que tam\u00e9n adicou o seu primeiro di\u00e1logo, titulado \"Da ira\".\nResumo.\nNesta obra S\u00e9neca fala, con respecto \u00e1 felicidade, de que a pesar de que toda a humanidade desexa ser feliz, as persoas son cegas para saber que \u00e9 o que as fai felices e que canto m\u00e1is a buscan, m\u00e1is a afastan. Por iso faise imprescind\u00edbel saber que \u00e9 o que queremos, parar poder tomar o cami\u00f1o correcto e chegar a alcanzala, sen deixarnos levar polas influencias externas que nos levan cara distintas direcci\u00f3ns.\nPara S\u00e9neca, a senda m\u00e1is transitada \u00e9 a menos confi\u00e1bel. Nada \u00e9 menos aconsellable que seguir \u00f3 raba\u00f1o, \u00e9 dicir, a opini\u00f3n da maior\u00eda crendo que \u00e9 o mellor para n\u00f3s. Iso ser\u00eda acomodarse e non actuar racionalmente, porque resulta enganoso seguir \u00f3s que van adiante, xa que nos poden dirixir \u00f3 precipicio. O mesmo pasa nas elecci\u00f3ns de gobernantes, conta S\u00e9neca, extr\u00e1nalles \u00f3s mesmos que votaron \u00f3 partido maior, que por iso \u00e9 o peor, que ga\u00f1aran os seus candidatos e aproban o mesmo que critican.\nHai que buscar o mellor, non o m\u00e1is com\u00fan e frecuente, para chegar a ser un pobo feliz e non o que aproba a maior\u00eda ou o vulgo, que non \u00e9 fiel int\u00e9rprete da verdade. Por que o home non busca o bo porque \u00e9 bo e non para que o vexan? Unha vida feliz \u00e9 s\u00f3 aquela que segue a s\u00faa propia natureza que se pode alcanzar coa alma sa e o corpo saud\u00e1bel. Ten que ser unha vida sen angustias, que se adapte \u00e1 \u00e9poca, atenta \u00e1s cousas pero sen deixarse levar por ningunha e disposta a gozar da fortuna sen ser o seu escravo, afastando as cousas que perturban.\nSentiremos pracer continuado, paz e harmon\u00eda espiritual no canto de pequenos deleites.\nAquel que \u00e9 honesto e virtuoso, que non se derruba polos cambios desfavorables, que ten unha alma libre, recta, audaz e estable, que non sente nin ambici\u00f3n nin medo, chegar\u00e1 a ser feliz. Todo o demais, que v\u00e9n e se vai, non aumenta nin dimin\u00fae a felicidade, porque non ten ning\u00fan valor e son praceres que producen dor.\nNingu\u00e9n pode ser feliz se non transita o cami\u00f1o da verdade e est\u00e1 contento co que ten, porque vivir en plenitude l\u00f3grase co xu\u00edzo recto e seguro da raz\u00f3n. Moitos son infelices debido \u00e1 mala vida, por causa dos praceres mesmos que son os que se encontran xeralmente en lugares tenebrosos.\nA natureza \u00e9 a que nos gu\u00eda e a raz\u00f3n \u00e9 a que observa. O home debe confiar na forza do seu esp\u00edrito e ser o art\u00edfice da s\u00faa propia vida. Deber\u00e1 manter as s\u00faas convicci\u00f3ns e non cambialas \u00e1 hora de tomar decisi\u00f3ns, obrando de forma xenerosa e af\u00e1bel.\nEstrutura.\nO di\u00e1logo est\u00e1 dividido en 28 cap\u00edtulos que representan o pensamento moral de S\u00e9neca en plena madurez."}
{"id": "270599", "revid": "89787", "url": "https://gl.wikipedia.org/wiki?curid=270599", "title": "Provincia mar\u00edtima da Coru\u00f1a", "text": "A provincia mar\u00edtima da Coru\u00f1a \u00e9 unha das 5 provincias coas que o Ministerio de Fomento divide as costas galegas. Limita ao norte coa de Provincia mar\u00edtima de Ferrol e ao sur coa de Vilagarc\u00eda.\nO seu porto m\u00e1is importante \u00e9 o Porto da Coru\u00f1a. De norte a sur consta dos seguintes distritos mar\u00edtimos:"}
{"id": "270603", "revid": "1131", "url": "https://gl.wikipedia.org/wiki?curid=270603", "title": "Diagonal TV", "text": "Diagonal TV, S.A. \u00e9 unha empresa catal\u00e1 de produci\u00f3n audiovisual pertencente ao grupo Endemol Espa\u00f1a.\nFundada en Barcelona en 1997 dedicouse a producir series de televisi\u00f3n en catal\u00e1n e en castel\u00e1n. \u00c9 unha das principais produtoras espa\u00f1olas, contando con varias produci\u00f3ns de grande \u00e9xito."}
{"id": "270604", "revid": "15490", "url": "https://gl.wikipedia.org/wiki?curid=270604", "title": "Elecci\u00f3ns xerais de Espa\u00f1a de 1903", "text": "As elecci\u00f3ns xerais de Espa\u00f1a de 1903 tiveron lugar o 30 de abril baixo o reinado de Afonso XII e por sufraxio universal restrinxido aos var\u00f3ns.\nNo panorama pol\u00edtico da \u00e9poca, creouse o novo Partido Liberal Conservador (froito da uni\u00f3n dos conservadores de Francisco Silvela e dos liberais disidentes dirixidos por Antonio Maura). En total foron elixidos 403 deputados, e obtivo a maior\u00eda absoluta o renovado Partido Conservador de Silvela. Os republicanos, agrupados nunha \u00fanica candidatura, Uni\u00f3n Republicana, obtiveron 30 escanos no Congreso. Unha parte dos votos conservadores se disgreg\u00f3 en pequenas formaci\u00f3ns pol\u00edticas como os denominados \"Tetuanistas\" (6 escanos) ou os \"Tradicionalistas\" (7 escanos).\nFoi elixido Presidente do Congreso o conservador Raimundo Fern\u00e1ndez Villaverde, substitu\u00eddo o 23 de outubro polo reformista Francisco Romero Robledo. Elixiuse Presidente do Senado a Marcelo de Azc\u00e1rraga, a quen substitu\u00edu en xaneiro de 1905 Luis Pidal y Mon.\nO primeiro Presidente do Consello de Ministros foi Silvela, pero meses m\u00e1is tarde, en decembro, Antonio Maura retomou o control dos conservadores e o gabinete. En decembro de 1904, Maura dimitiu o substit\u00fae Marcelo de Azc\u00e1rraga que apenas estivo un mes como xefe de Goberno para dar paso en xaneiro de 1905 a Raimundo Fern\u00e1ndez Villaverde, quen convocou elecci\u00f3ns 8 meses m\u00e1is tarde.\nResultados en Galicia.\nGalicia contaba cun total de 45 deputados"}
{"id": "270605", "revid": "5749", "url": "https://gl.wikipedia.org/wiki?curid=270605", "title": "Elecci\u00f3ns xerais de Espa\u00f1a de 1881", "text": "As Elecci\u00f3ns Xerais de 21 de agosto de 1881 en Espa\u00f1a foron convocadas baixo o reinado de Afonso XII en base ao disposto na Constituci\u00f3n espa\u00f1ola de 1876, vixente ata 1931, na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nEn 1878 o grupo de vellos unionistas dirixido por Manuel Alonso Mart\u00ednez abandona o Partido Liberal-Conservador e regresa \u00e1s filas do Partido Constitucional de Sagasta, que abandonara en 1875. En 1880, tras cinco anos consecutivos de goberno, contin\u00faa a erosi\u00f3n do Partido Liberal-Conservador. O 9 de marzo de 1880, o xeneral Arsenio Mart\u00ednez Campos, p\u00e1sase cos seus seguidores ao Partido Constitucional. Ese mesmo ano abandonan as filas conservadoras e s\u00famanse \u00e1s liberais Jos\u00e9 Pousada Herrera, antigo dirixente da Uni\u00f3n Liberal e presidente do Congreso nas primeiras Cortes da Restauraci\u00f3n, as\u00ed como un grupo de vellos notables do Partido Moderado que non atopan acomodo nas filas conservadoras, como o conde de Xiquena ou Balmaseda. A ra\u00edz destas incorporaci\u00f3ns, o Partido Constitucional pasou a denominarse Partido Liberal Fusionista.\nEn xaneiro de 1881 Sagasta, fortalecido o seu partido, reclama ao rei Afonso XII que cese aos conservadores e chame ao goberno aos liberal-fusionistas. O rei accede \u00e1 demanda de Sagasta e o 8 de 1881, Sagasta asume por primeira vez na Restauraci\u00f3n a presidencia do Consello de Ministros.\nCaracter\u00edsticas.\nO n\u00famero de votantes para estas elecci\u00f3ns era de 846.961 (o 4,99% da poboaci\u00f3n total), mediante sufraxio restrinxido. Elix\u00edronse 392 deputados o d\u00eda 20 de agosto de 1881."}
{"id": "270606", "revid": "25871", "url": "https://gl.wikipedia.org/wiki?curid=270606", "title": "Elecci\u00f3ns xerais de Espa\u00f1a de 1884", "text": "As Elecci\u00f3ns Xerais de 27 de abril de 1884 en Espa\u00f1a foron convocadas baixo o reinado de Afonso XII en base ao disposto na Constituci\u00f3n espa\u00f1ola de 1876, vixente ata 1931, na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nO 13 de outubro de 1883 o ministerio do Partido Liberal Fusionista presidido por Pr\u00e1xedes Mateo Sagasta asociado polos problemas que suscitaba a violenta intransigencia republicana, a axitaci\u00f3n social e as divisi\u00f3ns no seo do seu propio partido, entregaba a substituci\u00f3n a outro dirixido por Jos\u00e9 de Posada Herrera.\nO 18 de xaneiro de 1884 a crise do liberal-fusionismo carrexa a ca\u00edda de Jos\u00e9 de Posada Herrera e a volta dos conservadores do Partido Liberal-Conservador\ncon Antonio C\u00e1novas del Castillo quen o 31 de marzo disolve as Cortes.\nCaracter\u00edsticas.\nO n\u00famero de votantes para estas elecci\u00f3ns era de 808.243 (o 4,6% da poboaci\u00f3n total), mediante sufraxio restrinxido. Elix\u00edronse 392 deputados o d\u00eda 27 de abril de 1884.\nMorte de Afonso XII.\nO 25 de novembro de 1885 morre o rei Afonso XII de Espa\u00f1a comezando a rexencia de Mar\u00eda Cristina no nome do seu fillo o rei Afonso XIII."}
{"id": "270607", "revid": "5312", "url": "https://gl.wikipedia.org/wiki?curid=270607", "title": "Elecci\u00f3ns xerais de Espa\u00f1a de 1916", "text": "As elecci\u00f3ns xerais de Espa\u00f1a de 1916 foron convocadas no medio da primeira guerra mundial, na que Espa\u00f1a se declarou neutral, baixo sufraxio universal masculino. En total foron elixidos 409 deputados, e o partido m\u00e1is votado foi a coalici\u00f3n das d\u00faas facci\u00f3ns do Partido Liberal, dirixidas por Manuel Garc\u00eda Prieto e Romanones. O Partido Liberal-Conservador quedou a 115 escanos dos liberais. Tam\u00e9n se presentou unha Conjunci\u00f3n Republicano-Socialista, que reun\u00eda os diferentes partidos republicanos e o PSOE, pero non a Uni\u00f3n Federal Nacionalista Republicana e os radicais de Alejandro Lerroux, que \u00edan a\u00ednda unidos polo Pacto de Sant Gervasi.\nFoi elixido presidente do Congreso o liberal dem\u00f3crata Miguel Villanueva e presidente do Senado, Manuel Garc\u00eda Prieto. O presidente do Goberno foi o conde de Romanones, pero en xaneiro de 1917 dimitiu por mor de enfrontamentos co ex\u00e9rcito, que creara as Xuntas de Defensa. Ao mesmo tempo, rompeuse o Partido Liberal ao ser expulsados do partido Manuel Garc\u00eda Prieto e Santiago Alba Bonifaz. O goberno de Garc\u00eda Prieto, sucesor de Romanones, rompeuse e o 11 de xu\u00f1o de 1917 Eduardo Dato formou un novo goberno con conservadores, pero ti\u00f1a unha maior\u00eda inestable, o que provocou a convocatoria da Asemblea de Parlamentarios. A folga xeral de 1917, ademais, provocar\u00eda a dimisi\u00f3n de Dato o 3 de novembro de 1917. Formouse ent\u00f3n un goberno de concentraci\u00f3n nacional formado por liberais, conservadores e a Lliga Regionalista ata que se convocaron novas elecci\u00f3ns o 24 de febreiro de 1918."}
{"id": "270609", "revid": "1888", "url": "https://gl.wikipedia.org/wiki?curid=270609", "title": "Pedro de Miranda y C\u00e1rcer", "text": ""}
{"id": "270610", "revid": "1888", "url": "https://gl.wikipedia.org/wiki?curid=270610", "title": "Bernardo Mateo Sagasta y Echeverr\u00eda", "text": ""}
{"id": "270611", "revid": "1888", "url": "https://gl.wikipedia.org/wiki?curid=270611", "title": "Benigno Quiroga y L\u00f3pez Ballesteros", "text": " #REDIRECCI\u00d3N Benigno Quiroga Ballesteros"}
{"id": "270613", "revid": "6279", "url": "https://gl.wikipedia.org/wiki?curid=270613", "title": "Anxo Garc\u00eda Seoane", "text": ""}
{"id": "270622", "revid": "5312", "url": "https://gl.wikipedia.org/wiki?curid=270622", "title": "Elecci\u00f3ns xerais de Espa\u00f1a de 1918", "text": "As elecci\u00f3ns xerais de Espa\u00f1a de 1918 tiveron lugar o 24 de febreiro de 1918, convocadas no medio da crise pol\u00edtica e econ\u00f3mica provocada pola Asemblea de Parlamentarios e a folga xeral de 1917, baixo sufraxio universal masculino. En total foron elixidos 409 deputados ao Congreso, e o partido m\u00e1is votado foi o Liberal Conservador, dirixido ent\u00f3n por Eduardo Dato, pero as d\u00faas facci\u00f3ns do Partido Liberal dirixidas por Manuel Garc\u00eda Prieto e o conde de Romanones, en conxunto, obtiveron m\u00e1is votos.\nComo novidade, cabe destacar a presentaci\u00f3n dunha Alianza de Esquerdas, formada polo Partido Reformista (9 deputados), Federaci\u00f3n Republicana (10 escanos), Partido Socialista Obrero Espa\u00f1ol (6 escanos), Partit Republic\u00e0 Catal\u00e0 (4 escanos), Partido Republicano Radical (2 escanos), PURA (un escano), Partido Republicano Democr\u00e1tico Federal (un escano) e republicanos nacionalistas catal\u00e1ns independentes (2 escanos), que intentaron presentar unha alternativa ao turnismo baixo a direcci\u00f3n de Melqu\u00edades \u00c1lvarez. S\u00f3 obtivo 35 escanos, pero con certo eco en Catalu\u00f1a.\nFoi elixido presidente do Congreso o liberal dem\u00f3crata Miguel Villanueva e presidente do Senado Alejandro Groizard. O xefe de goberno foi Antonio Maura, quen dirixiu un gabinete de concentraci\u00f3n con conservadores, liberais e a Lliga Regionalista. O 9 de novembro foi substitu\u00eddo por un goberno de concentraci\u00f3n das forzas liberais dirixido por Manuel Garc\u00eda Prieto, pero aos 26 d\u00edas dimitiu e o 5 de decembro formouse un novo goberno dirixido polo conde de Romanones, quen en xaneiro de 1919 suspendeu as garant\u00edas constitucionais. O 15 de abril de 1919 foi cesado e convoc\u00e1ronse novas elecci\u00f3ns."}
{"id": "270623", "revid": "89787", "url": "https://gl.wikipedia.org/wiki?curid=270623", "title": "Pakantou", "text": "Pakantou, \u00e9 un illote situado no atol de Nui, pertencente a Tuvalu (na Polinesia), no Oc\u00e9ano Pac\u00edfico. A s\u00faa altura media con respecto ao nivel do mar \u00e9 de 13 metros. At\u00f3pase entre os illotes de Piliaieve e Talalolae."}
{"id": "270625", "revid": "89787", "url": "https://gl.wikipedia.org/wiki?curid=270625", "title": "Pongalei", "text": "Pongalei, \u00e9 un illote situado no atol de Nui, pertencente a Tuvalu, na Polinesia no Oc\u00e9ano Pac\u00edfico. A s\u00faa altura media sobre o nivel do mar son 13 metros."}
{"id": "270626", "revid": "29398", "url": "https://gl.wikipedia.org/wiki?curid=270626", "title": "Talalolae", "text": ""}
{"id": "270628", "revid": "98629", "url": "https://gl.wikipedia.org/wiki?curid=270628", "title": "CNB Rugby", "text": "A secci\u00f3n de rugby do Club Nataci\u00f3 Barcelona foi o segundo equipo de rugby fundado en Espa\u00f1a, trala UE Santboiana, en 1922, sendo polo tanto un dos clubs pioneiros deste deporte no pa\u00eds. Nese mesmo ano foi tam\u00e9n un dos equipos participantes no primeiro torneo disputado en Espa\u00f1a, que contou coa participaci\u00f3n da Uni\u00f3 Esportiva Santboiana, do Club Nataci\u00f3 Atl\u00e8tic e do Catalunya Sporting Club.\nA secci\u00f3n cesou a s\u00faa actividade en 2004, con d\u00faas Copas do Rei (1957 e 1963) e un subcampionato de Liga (1974) no seu palmar\u00e9s, ademais de cinco Campionatos de Catalu\u00f1a (1924, 1954, 1957, 1958 e 1970).\nHistoria.\nO Club Nataci\u00f3 Barcelona, fundado o 10 de novembro de 1907 con Bernat Picornell como primeiro presidente, foi o primeiro club de nataci\u00f3n creado en Espa\u00f1a. O 12 de xullo de 1908 organizou o primeiro encontro de w\u00e1ter-polo disputado no pa\u00eds. En 1914 as instalaci\u00f3ns do club na Barceloneta quedaron desfeitas por mor dunha forte treboada, de xeito que houbo que reconstru\u00edlas.\nA secci\u00f3n de rugby foi creada en 1922, sendo polo tanto o segundo equipo de rugby que se constitu\u00eda en Catalu\u00f1a e Espa\u00f1a trala Uni\u00f3 Esportiva Santboiana. Nese mesmo ano foi tam\u00e9n un dos equipos participantes no primeiro torneo disputado en Espa\u00f1a, que contou coa participaci\u00f3n da Uni\u00f3 Esportiva Santboiana, do Club Nataci\u00f3 Atl\u00e8tic e do Catalunya Sporting Club, todos eles equipos da provincia de Barcelona. En 1924 o equipo acadou o seu primeiro t\u00edtulo oficial coro\u00e1ndose campi\u00f3n de Catalu\u00f1a por vez primeira. O Campionato de Catalu\u00f1a era daquela o \u00fanico torneo que se disputaba en toda Espa\u00f1a, pois o rugby a\u00ednda no estaba estendido polo resto do territorio.\nA \u00e9poca dourada do equipo chegou nos anos 50, 60 e 70, coa consecuci\u00f3n da maior\u00eda dos t\u00edtulos, ademais da presenza en 11 das 16 primeiras tempadas da nova liga nacional de rugby.\nPalmar\u00e9s.\nO equipo, denominado popularmente \"CNB\" ou \"Nata\" (de nataci\u00f3n), descendeu da m\u00e1xima categor\u00eda do rugby espa\u00f1ol trala tempada 1981/82, mant\u00e9ndose at\u00e9 a tempada 1989/90 na segunda divisi\u00f3n. Logo diso o club militou 4 tempadas en categor\u00edas rexionais para volver competir en segunda divisi\u00f3n na tempada 1994/95, na que se mantivo at\u00e9 a tempada 1998/99. O club competiu na primeira divisi\u00f3n catal\u00e1 o resto da s\u00faa existencia, at\u00e9 desaparecer como secci\u00f3n deportiva do Club Nataci\u00f3 Barcelona en 2004 por decisi\u00f3n da directiva."}
{"id": "270629", "revid": "5312", "url": "https://gl.wikipedia.org/wiki?curid=270629", "title": "Elecci\u00f3ns xerais de Espa\u00f1a de 1919", "text": "As elecci\u00f3ns xerais de Espa\u00f1a de 1919 foron convocadas no medio dunha crise pol\u00edtica e econ\u00f3mica sen precedentes, celebr\u00e1ndose o 1 de xu\u00f1o de 1919, baixo sufraxio universal masculino. En total foron elixidos 409 deputados ao Congreso dos Deputados, e o partido m\u00e1is votado foi a coalici\u00f3n dos sectores mauristas e ciervistas do Partido Conservador, dirixido ent\u00f3n por Antonio Maura. O Partido Socialista Obrero Espa\u00f1ol, o Partido de Uni\u00f3n Republicana Autonomista (PURA) e a Federaci\u00f3n Republicana present\u00e1ronse xuntos na Conjunci\u00f3n republicano-socialista, pero s\u00f3 alcanzaron 15 escanos.\nFoi elixido presidente do Congreso Juan Armada, marqu\u00e9s de Figueroa (substitu\u00eddo o 29 de xullo de 1919 por Jos\u00e9 S\u00e1nchez Guerra) e presidente do Senado Manuel Allendesalazar (substitu\u00eddo m\u00e1is tarde por Joaqu\u00edn S\u00e1nchez de Toca Calvo). O xefe de goberno foi Antonio Maura, ata que o 20 de xullo foi nomeado Joaqu\u00edn S\u00e1nchez de Toca Calvo. En decembro foi obrigado a dimitir, e dada a incapacidade de Eduardo Dato para formar goberno, foi nomeado xefe do executivo Manuel Allendesalazar o 12 de decembro, quen renunciou o 20 de maio de 1920, momento no que se convocaron novas elecci\u00f3ns."}
{"id": "270631", "revid": "89787", "url": "https://gl.wikipedia.org/wiki?curid=270631", "title": "Illote Tokinivae", "text": "Tokinivae, \u00e9 un illote do atol de Nui, pertencente ao estado de Tuvalu, na Polinesia, no Oc\u00e9ano Pac\u00edfico. A s\u00faa altura media sobre o nivel do mar son 18 metros."}
{"id": "270632", "revid": "29398", "url": "https://gl.wikipedia.org/wiki?curid=270632", "title": "Tokinivae", "text": ""}
{"id": "270633", "revid": "89787", "url": "https://gl.wikipedia.org/wiki?curid=270633", "title": "Illote Talalolae", "text": "Talalolae, \u00e9 un illote situado no atol de Nui, pertencente ao estado de Tuvalu, na Polinesia no Oc\u00e9ano Pac\u00edfico. A s\u00faa altura media sobre o nivel do mar \u00e9 de 16 metros."}
{"id": "270634", "revid": "89787", "url": "https://gl.wikipedia.org/wiki?curid=270634", "title": "Illote Motupuakaka", "text": "Motupuakaka, \u00e9 un illote situado no atol de Nui, pertencente ao estado de Tuvalu, na rexi\u00f3n da Polinesia, no Oc\u00e9ano Pac\u00edfico."}
{"id": "270636", "revid": "89787", "url": "https://gl.wikipedia.org/wiki?curid=270636", "title": "Illote Funaota", "text": "Funaota, \u00e9 un illote do Oc\u00e9ano Pac\u00edfico situado no atol de Nukufetau, pertencente ao estado de Tuvalu, na Polinesia. A s\u00faa altura media sobre o nivel do mar \u00e9 de 9 metros."}
{"id": "270637", "revid": "29398", "url": "https://gl.wikipedia.org/wiki?curid=270637", "title": "Funaota", "text": ""}
{"id": "270642", "revid": "89787", "url": "https://gl.wikipedia.org/wiki?curid=270642", "title": "67P/Churyumov-Gerasimenko", "text": "O Cometa Churyumov-Gerasimenko, oficialmente designado coma 67P/Churyumov\u2013Gerasimenko, \u00e9 un cometa cun per\u00edodo orbital, na actualidade, de 6,45 anos. Acadou un perihelio o 13 de agosto do 2015. O cometa foi o destino final da misi\u00f3n Rosetta da Axencia Espacial Europea, que foi lanzada o 2 de marzo do 2004, a cal volveu espertar do seu modo de hibernaci\u00f3n o 19 de xaneiro do 2014, a procura de investiga-lo cometa.\nDescubrimento.\nO cometa foi descuberto por Klim Ivanovych Churyumov, quen examinou unha fotograf\u00eda que fora tomada por Svitlana Herasymenko o 11 de setembro de 1969 dende o Instituto Astrof\u00edsico de Alma-Ata, para amosa-lo cometa peri\u00f3dico 32P/Comas Sol\u00e1. Churyumov atopou un cometa preto do bordo da tarxeta, pero asumiu que este era o Comas Sol\u00e1.\nDespois de volver \u00f3 seu instituto en K\u00ediv, Churyumov examinou t\u00f3dalas placas fotogr\u00e1ficas m\u00e1is de preto. Aproximadamente un mes despois de que a fotograf\u00eda fose tirada (22 de outubro), descubriu que o obxecto non pod\u00eda se-lo Comas Sol\u00e1, porque estaba case 1,8 graos f\u00f3ra da posici\u00f3n esperada. Unha an\u00e1lise m\u00e1is profunda xerou unha imaxe d\u00e9bil de Comas Sol\u00e1 na s\u00faa posici\u00f3n esperada na placa fotogr\u00e1fica, probando as\u00ed que o outro obxecto era un cometa distinto.\nObservaci\u00f3ns.\n Coma preparaci\u00f3n para a misi\u00f3n Rosetta, o Telescopio Espacial Hubble tomou fotos o d\u00eda 12 de marzo de 2003, que foron analizadas en profundidade. Xerouse un modelo xeral en 3D e foron creadas imaxes xeradas por computadora. As aproximaci\u00f3ns do sat\u00e9lite Rosetta permitiron tirar fotograf\u00edas m\u00e1is detalladas e comprobar que o n\u00facleo do cometa ti\u00f1a forma de \"pato de goma\".\nPerturbaci\u00f3ns orbitais.\nOs cometas son regularmente \"empurrados\" dunha \u00f3rbita a outra cando se atopan nas proximidades de X\u00fapiter ou Saturno. Antes do ano 1959, o Churyumov-Gerasimenko ti\u00f1a un perihelio de aproximadamente 2,7 UA. En febreiro de 1959 un achegamento \u00e1 X\u00fapiter provocou que o seu perihelio fose movido cara a dentro, a preto de 1,3 UA, onde fica hoxe en d\u00eda.\nRosetta detectou signos dun arco de choque en plena formaci\u00f3n no cometa que explorou durante dous anos, o primeiro observado no Sistema Solar."}
{"id": "270644", "revid": "15490", "url": "https://gl.wikipedia.org/wiki?curid=270644", "title": "Circunscrici\u00f3n electoral de Madrid", "text": "A Circunscrici\u00f3n electoral de Madrid \u00e9 unha das 52 circunscrici\u00f3ns (distrito electoral) utilizados para elixir aos representantes no Congreso dos Deputados. A de Madrid \u00e9 a m\u00e1is grande de todas as circunscrici\u00f3ns electorais de Espa\u00f1a. A cidade m\u00e1is poboada \u00e9 Madrid, seguida de M\u00f3stoles, Legan\u00e9s e Alcal\u00e1 de Henares cunha poboaci\u00f3n por riba dos 100.000 habitantes"}
{"id": "270646", "revid": "22570", "url": "https://gl.wikipedia.org/wiki?curid=270646", "title": "Club Balonmano Granollers", "text": "O Club Balonmano Granollers, m\u00e1is co\u00f1ecido como BM Granollers \u00e9 un equipo de balonm\u00e1n da cidade de Granollers, na provincia de Barcelona. Fundado en 1944, \u00e9 un dos clubs hist\u00f3ricos do balonm\u00e1n a nivel espa\u00f1ol e un dos m\u00e1is laureados.\nO pavill\u00f3n no que xoga o equipo, o Palau d'Esports foi a sede do balonm\u00e1n nos Xogos Ol\u00edmpicos de Barcelona 1992. Ademais pos\u00fae unha das mellores canteiras de formaci\u00f3n de xogadores novos."}
{"id": "270647", "revid": "10599", "url": "https://gl.wikipedia.org/wiki?curid=270647", "title": "BM Granollers", "text": ""}
{"id": "270649", "revid": "5863", "url": "https://gl.wikipedia.org/wiki?curid=270649", "title": "Francisco Javier Ugarte Pag\u00e9s", "text": "Francisco Javier Ugarte Pag\u00e9s, nado en Barcelona o 24 de febreiro de 1852 e finado en Madrid o 27 de xu\u00f1o de 1919, foi un avogado e pol\u00edtico catal\u00e1n.\nTraxectoria.\nMembro do Partido Conservador, foi elixido deputado polo distrito do Carballi\u00f1o nas elecci\u00f3ns de 1891. Nas elecci\u00f3ns de 1896 foi elixido polos distritos do Carballi\u00f1o e Santiago de Cuba. Nas elecci\u00f3ns de 1898 volveu ser elixido por Santiago de Cuba. Volveu obter o escano polo distrito do Carballi\u00f1o en todos os procesos electorais celebrados entre 1899 e 1903. En 1903 renunciou ao escano de deputado para ocupar unha praza no Senado ao ser nomeado senador vitalicio.\nFoi ministro de Gobernaci\u00f3n durante a rexencia de Mar\u00eda Cristina de Habsburgo-Lorena entre o 23 de outubro de 1900 e o 6 de marzo de 1901 nun goberno presidido por Azc\u00e1rraga co que tam\u00e9n foi ministro de Graza e Xustiza entre o 16 de decembro de 1904 e o 23 de xu\u00f1o de 1905. Tam\u00e9n foi Fomento entre o 27 de outubro de 1913 e o 25 de outubro de 1915 nun gabinete presidido por Eduardo Dato."}
{"id": "270650", "revid": "12452", "url": "https://gl.wikipedia.org/wiki?curid=270650", "title": "Praia da Malvarrosa", "text": ""}
{"id": "270651", "revid": "1888", "url": "https://gl.wikipedia.org/wiki?curid=270651", "title": "Francisco Javier Ugarte y Pag\u00e9s", "text": ""}
{"id": "270658", "revid": "5863", "url": "https://gl.wikipedia.org/wiki?curid=270658", "title": "Circunscrici\u00f3n electoral de Almer\u00eda", "text": "A Circunscrici\u00f3n electoral de Almer\u00eda \u00e9 unha das 52 circunscrici\u00f3ns (distrito electoral) utilizados para elixir aos representantes no Congreso dos Deputados. A de Almer\u00eda \u00e9 unha das oito circunscrici\u00f3ns electorais de Andaluc\u00eda. A cidade m\u00e1is poboada \u00e9 Almer\u00eda, seguida de El Ejido e Roquetas de Mar."}
{"id": "270661", "revid": "25871", "url": "https://gl.wikipedia.org/wiki?curid=270661", "title": "Valgrande-Pajares", "text": "Valgrande-Pajares \u00e9 unha estaci\u00f3n de esqu\u00ed situada na Cordilleira Cant\u00e1brica, no concello de \u1e36\u1e37ena, no Principado de Asturias. Est\u00e1 situada no alto do porto de Payares, no l\u00edmite da comunidade asturiana coa provincia de Le\u00f3n, a 60\u00a0km de Oviedo e Le\u00f3n, 75\u00a0km de Xix\u00f3n e 90\u00a0km de Avil\u00e9s.\nFoi remodelada recentemente, mellorando os seus servizos e ampliando a superficie esquiable, permitindo a pr\u00e1ctica de esqu\u00ed alpino, esqu\u00ed de fondo e snowboard. A zona esquiable at\u00f3pase entre as ladeiras de Celleros, o Cuetu Riondu e Cuitu Negru.\nA estaci\u00f3n conta con 13 remontes, 5 telecadeiras (2 de catro prazas e 3 de d\u00faas) ademais de 8 telesqu\u00eds que dan unha capacidade de 10.200 esquiadores cada hora e 36 pistas balizadas. Ademais existe un circu\u00edto de esqu\u00ed de fondo."}
{"id": "270665", "revid": "1131", "url": "https://gl.wikipedia.org/wiki?curid=270665", "title": "Alto Campoo", "text": "Alto Campoo ou Bra\u00f1avieja \u00e9 unha estaci\u00f3n de esqu\u00ed situada na Cordilleira Cant\u00e1brica, no concello de Hermandad de Campoo de Suso, en Cantabria. Est\u00e1 situada a 24\u00a0km de Reinosa, 98\u00a0km de Santander e 156\u00a0km de Palencia.\nA estaci\u00f3n ten un total de 23 pistas, remontes cunha capacidade para 13.100 esquiadores cada hora, telecadeiras, tres escolas de esqu\u00ed e snowboard, parque infantil, stadium e alugamento de material, entre outros."}
{"id": "270669", "revid": "1888", "url": "https://gl.wikipedia.org/wiki?curid=270669", "title": "Duns Scot", "text": ""}
{"id": "270675", "revid": "23204", "url": "https://gl.wikipedia.org/wiki?curid=270675", "title": "James Dunlop", "text": "James Dunlop nado en Escocia o 31 de outubro de 1793 e finado o 22 de setembro de 1848, foi un astr\u00f3nomo que desenvolveu a s\u00faa carreira en Australia.\nTraxectoria.\nInteresouse na astronom\u00eda desde novo, sendo xa construtor de telescopios no ano 1810. Deveu como astr\u00f3nomo en Australia, e traballando no Observatorio Parramatta en Nova Gales do Sur (a 25 quil\u00f3metros de Sydney) fixo numerosos descubrimentos de obxectos do espazo profundo nos ceos visibles desde o hemisferio sur, compilando \"O Cat\u00e1logo de Nebulosas e Acios Estelares do Hemisferio Sur observadas en Nova Gales do Sur\" no cal listou 629 obxectos. Moitos destes obxectos foron vagamente descritos, polo que John Herschel s\u00f3 puido verificar 211 deles. Novas investigaci\u00f3ns lideradas por Glen Cozens brindaron un n\u00famero superior de obxectos reais, polo que actualmente roldan os 300 (case un 50 % dos reportados inicialmente por Dunlop) que re\u00fanen caracter\u00edsticas que os levaron a ser clasificados como reais obxectos do espazo profundo. A outra metade resultaron ser constelaci\u00f3ns e estrelas m\u00faltiples as cales Dunlop non puido chegar a distinguir claramente debido aos modestos instrumentos dos que dispo\u00f1\u00eda (un reflector de 9 polgadas de apertura con espello met\u00e1lico de esp\u00e9culo, equivalente a un reflector moderno de 6 polgadas).\nRealizou tam\u00e9n o cat\u00e1logo Brisbane con m\u00e1is de 7000 estrelas dos ceos do sur. O seu labor foi o segundo esforzo de compilaci\u00f3n realizado no hemisferio sur, precedido pola lista de 42 \"obxectos\" (nebulosas, acios estelares) do astr\u00f3nomo franc\u00e9s Abbe Nicholas Louis de la Caille, quen realizou as s\u00faas observaci\u00f3ns no Cabo de Boa Esperanza no per\u00edodo comprendido entre os anos 1751-1752.\nO descubrimento m\u00e1is destacado de Dunlop foi a radio galaxia NGC 5128.\nO seu traballo f\u00edxolle acredor da medalla de ouro da Real Sociedade Astron\u00f3mica en 1828. Dirixiu o observatorio Parramatta en Nova Gales do Sur desde 1831 ata 1847, no cal se iniciou anos antes como asistente t\u00e9cnico designado por Thomas Makdougall Brisbane, un militar escoc\u00e9s, astr\u00f3nomo e gobernador de Nova Gales do Sur con quen manti\u00f1a unha estreita relaci\u00f3n e quen ademais estimulou e favoreceu de xeito determinante o desenvolvemento de Dunlop na astronom\u00eda.\nDispuxo o seu retiro nunha granxa da s\u00faa propiedade en Brisbane Water, Nova Gales do Sur en agosto de 1847 e morreu o 22 de setembro de 1848. Sobreviviulle a s\u00faa esposa Jean Service, con quen contraeu matrimonio en 1816. Non chegaron a ter fillos.\nOs seus restos est\u00e1n enterrados na Igrexa Anglicana Saint Paul's en Kinucmber, Nova Gales do Sur."}
{"id": "270679", "revid": "1131", "url": "https://gl.wikipedia.org/wiki?curid=270679", "title": "Est\u00e1dio Cidade de Coimbra", "text": "O Est\u00e1dio Cidade de Coimbra \u00e9 un estadio de f\u00fatbol portugu\u00e9s localizado en Co\u00edmbra, con capacidade para 30.210 espectadores. Serve de local\u00eda ao Acad\u00e9mica de Coimbra. Ata 2003, era chamado Est\u00e1dio Municipal de Coimbra, e foi renovado e modernizado para albergar partidos da Eurocopa de F\u00fatbol Portugal 2004.\nO Acad\u00e9mica de Co\u00edmbra disputou o primeiro partido no estadio xa remodelado o 29 de outubro de 2003 contra o SL Benfica.\nEurocopa 2004.\nPartidos.\nO Est\u00e1dio Municipal de Braga albergou durante o campionato dous encontros da fase de grupos, os dous correspondentes \u00f3 grupo B. Os partidos foron os seguintes:"}
{"id": "270682", "revid": "23204", "url": "https://gl.wikipedia.org/wiki?curid=270682", "title": "Br\u010dko", "text": "Br\u010dko (en serbio, bosn\u00edaco, croata: \"Br\u010dko\" en alfabeto latino e \"\u0411\u0440\u0447\u043a\u043e\" en cir\u00edlico serbio) \u00e9 unha cidade no norte de Bosnia e Hercegovina, cabecera administrativa do distrito de Br\u010dko. Sit\u00faase na fronteira setentrional, sobre o r\u00edo Sava, na ribeira oposta \u00e1 cidade de Guja, en Croacia. \u00c9 moi probable que estea vinculado aos \"Breuci\", unha tribo iliria que habitou esa \u00e1rea na antig\u00fcidade.\nXeograf\u00eda.\nBr\u010dko \u00e9 a sede do goberno do Distrito de Br\u010dko, unidade local aut\u00f3noma e independente no territorio da Rep\u00fablica Srpska e a Federaci\u00f3n de Bosnia e Hercegovina, creada despois dun proceso de arbitraxe; este proceso \u00e9 considerado por alg\u00fans como unha violaci\u00f3n dos Acordos de Dayton porque estes crearon o distrito a\u00ednda que s\u00f3 pod\u00edan arbitrar o tramo disputado da li\u00f1a fronteiriza entre as d\u00faas entidades, tam\u00e9n co\u00f1ecido como Zona de Separaci\u00f3n. A administraci\u00f3n local \u00e9 axudada por unha autoridade de supervisi\u00f3n internacional encabezada polo estadounidense Raffi Gregorian.\nHistoria.\nBr\u010dko era o centro dun contencioso xeogr\u00e1fico en 1996, cando a Forza de Intervenci\u00f3n (IFOR), dirixida polos Estados Unidos, constru\u00edu Camp McGovern nos arredores da cidade. Este campamento foi erixido na Zona de Separacion (ZOS) co prop\u00f3sito de iniciar operaci\u00f3ns de mantemento da paz, especialmente entre os musulm\u00e1ns de Gornji Rahi\u0107 preto de Brka e os serbios de Br\u010dko.\nA primeira unidade do Ex\u00e9rcito dos Estados Unidos despregada en Br\u010dko foi a Forza de Tarefa Conxunta (Task Force) 3-5 CAV, composta de unidades individuais da Primeira Divisi\u00f3n Blindada. O Tenente Coronel Anthony Cucolo estivo ao mando dela, e o seu cuartel era Camp McGovern.\nA\u00ednda que Br\u010dko foi foco de tensi\u00f3n a fins dos 90, logr\u00e1ronse grandes progresos de integraci\u00f3n multi\u00e9tnica na cidade desde ese ent\u00f3n, tales como integraci\u00f3n na educaci\u00f3n secundaria. Os esforzos de reconstruci\u00f3n e o plan de posta en funcionamento da Lei de Propiedade melloraron a situaci\u00f3n da propiedade e o regreso de desprazados.\nBr\u010dko segue sendo un importante compo\u00f1ente dos Acordos de Dayton trala Arbitraxe de Br\u010dko, que decidiu en maio de 1997 que Br\u010dko ser\u00eda un distrito especial fose da xurisdici\u00f3n da Federaci\u00f3n de Bosnia e Hercegovina e da Rep\u00fablica Srpska, entidades constitu\u00edntes de Bosnia e Hercegovina.\nA primeira organizaci\u00f3n internacional en instalar oficinas na cidade foi a Organizaci\u00f3n para a Seguridade e a Cooperaci\u00f3n en Europa (OSCE). A oficina de Br\u010dko foi dirixida por Randy Hampton, quen m\u00e1is tarde se ir\u00eda a Croacia para abrir as oficinas locais da OSCE.\nAs oficinas principais da OSCE en Bosnia e Hercegovina, en Saraxevo, seguen funcionando."}
{"id": "270687", "revid": "98629", "url": "https://gl.wikipedia.org/wiki?curid=270687", "title": "Gran Premio do Reino Unido de 1977", "text": "O Gran Premio do Reino Unido de 1977 foi unha carreira de automobilismo de F\u00f3rmula Un, celebrada o 16 de xullo de 1977 no circu\u00edto de Silverstone, Northamptonshire e Buckinghamshire, Inglaterra. Foi a d\u00e9cima carreira do Campionato do Mundo da tempada de . Foi ga\u00f1ado por James Hunt pilotando un McLaren M26, e foi o debut do piloto canadense Gilles Villeneuve. A carreira foi a primeira participaci\u00f3n dun coche turbo coche na F\u00f3rmula Un, o Renault RS01, pilotado por Jean-Pierre Jabouille.\nPre cualificaci\u00f3n.\nDebido ao gran n\u00famero de participantes, ideouse un sistema especial de pre cualificaci\u00f3n, que tivo lugar o m\u00e9rcores antes da carreira. Participaron catorce coches, a maior\u00eda dos equipos que non eran membros da FOCA. O debutante Gilles Villeneuve tam\u00e9n participou, xunto con Patrick Tambay, Jean-Pierre Jarier, Brett Lunger, Patrick N\u00e8ve, Mikko Kozarowitzky, outro debutante Andy Sutcliffe, Guy Edwards, Tony Trimmer, David Purley, Emilio de Villota, Brian Henton, Arturo Merzario e outro debutante, Brian McGuire.\nKozarowitzky estrelou o seu RAM March na primeira sesi\u00f3n, e Purley sufriu un grave accidente na segunda sesi\u00f3n, cando o acelerador quedou trabado no seu LEC. Sufriu m\u00faltiples fracturas e pasou moitos meses en recuperaci\u00f3n. M\u00e1is tarde regresou \u00e1 competici\u00f3n, pero nunca participou nun Campionato do Mundo de F\u00f3rmula Un de novo. Os cinco pilotos m\u00e1is r\u00e1pidos tralas d\u00faas sesi\u00f3ns foron Villeneuve, Tambay, Jarier, Lunger e Henton, todos os cales pasaron \u00e1s sesi\u00f3ns de cualificaci\u00f3n de pleno dereito. Merzario e N\u00e8ve tam\u00e9n foron admitidos posteriormente, como de Villota, quen substitu\u00edu a Harald Ertl cando o piloto austr\u00edaco retirouse antes do inicio.\nEliminatorias.\nHenton e de Villota foron eliminados logo nas sesi\u00f3ns de cualificaci\u00f3n, xunto con Alex Ribeiro e Clay Regazzoni."}
{"id": "270688", "revid": "85894", "url": "https://gl.wikipedia.org/wiki?curid=270688", "title": "Alba V\u00e1zquez Carpentier", "text": "Alba V\u00e1zquez Carpentier, nada en Ourense en 1982, \u00e9 unha fot\u00f3grafa, documentalista e directora galega.\nTraxectoria.\n\u00c9 t\u00e9cnica de Imaxe pola Escola de Imaxe e Son da Coru\u00f1a. Traballou para o fot\u00f3grafo Xo\u00e1n Pi\u00f1\u00f3n, e a editorial Difusora de Letras, Artes e Ideas. En 2006 f\u00edxose aut\u00f3noma e realizou traballos por conta propia nos \u00e1mbitos da fotograf\u00eda e do v\u00eddeo.\nEn 2012 dirixiu o filme \"Onde as r\u00faas non te\u00f1en nome\" (108 minutos) cun gui\u00f3n de Fernando Dacosta."}
{"id": "270690", "revid": "5863", "url": "https://gl.wikipedia.org/wiki?curid=270690", "title": "Jos\u00e9 Mariano Abizanda", "text": "Jos\u00e9 Mariano Abizanda San Mart\u00edn, nado en Ferrol e finado na mesma cidade o 12 de agosto de 1901, foi un mari\u00f1o, pol\u00edtico e xornalista galego.\nTraxectoria.\nO seu pai foi alcalde de Ferrol en 1852. Capit\u00e1n da Mari\u00f1a Mercante na s\u00faa xuventude, abandonou a mari\u00f1a para dedicarse aos negocios. Fundou en 1878 en Ferrol o xornal \"El Correo Gallego\". Foi alcalde de Ferrol dende o 27 de decembro de 1890 ata o 24 de xullo de 1891. Foi deputado provincial."}
{"id": "270691", "revid": "1888", "url": "https://gl.wikipedia.org/wiki?curid=270691", "title": "Jos\u00e9 Mariano Abizanda San Mart\u00edn", "text": ""}
{"id": "270692", "revid": "1888", "url": "https://gl.wikipedia.org/wiki?curid=270692", "title": "Jos\u00e9 Mariano Abizanda y San Mart\u00edn", "text": ""}
{"id": "270693", "revid": "624", "url": "https://gl.wikipedia.org/wiki?curid=270693", "title": "Nemet\u00f3briga", "text": ""}
{"id": "270694", "revid": "1131", "url": "https://gl.wikipedia.org/wiki?curid=270694", "title": "Rosa Aneiros D\u00edaz", "text": ""}
{"id": "270695", "revid": "1131", "url": "https://gl.wikipedia.org/wiki?curid=270695", "title": "Colexio Profesional de Xornalistas de Galicia", "text": "O Colexio Profesional de Xornalistas de Galicia \u00e9 unha asociaci\u00f3n que agrupa os periodistas de Galicia co prop\u00f3sito de mellorar as s\u00faas condici\u00f3ns laborais, garantir a s\u00faa independencia e liberdade de prensa, e evitar \u00e1 sociedade as informaci\u00f3ns tendenciosas e deformadas. Foi creado no ano 2000, e desde o 2016 o seu decano \u00e9 Francisco Gonz\u00e1lez Sarria. Ten a s\u00faa sede en Santiago de Compostela.\nActividades.\nEn decembro de 2008 aprobouse o c\u00f3digo deontol\u00f3xico do xornalismo galego, co obxectivo de garantir o dereito da sociedade a recibir unha informaci\u00f3n plural, veraz e independente. Establece os puntos b\u00e1sicos para a \u00e9tica da profesi\u00f3n, e prop\u00f3n a creaci\u00f3n dun Consello da Comunicaci\u00f3n de Galicia.\nNa defensa das persoas colexiadas, a entidade presenta de oficio denuncias e recursos de amparo. Amais, real\u00edzanse cursos de formaci\u00f3n, xornadas e foros. Em\u00edtense informes e publicaci\u00f3ns e red\u00e1ctanse comunicados puntuais. Participou como convidado en comisi\u00f3ns parlamentarias, como a da reforma da CRTVG.\nHistoria.\nO Colexio Profesional intentou crearse a comezos da d\u00e9cada de 1980, pero non se levou adiante pola discusi\u00f3n sobre se admitir no seu seo todos os profesionais en activo ou limitalo \u00e1s persoas licenciadas en Ciencias da Informaci\u00f3n e membros das Asociaci\u00f3ns da Prensa xa existentes en Galicia. A iniciativa foi retomada en 1996, logo da creaci\u00f3n da Facultade de Ciencias da Informaci\u00f3n de Santiago de Compostela da man das Asociaci\u00f3ns da Prensa de Santiago de Compostela, A Coru\u00f1a, Lugo e Vigo, Asociaci\u00f3n de Licenciados e Doutores, a Asociaci\u00f3n de Periodistas de Galicia, a Asociaci\u00f3n de Periodistas da Coru\u00f1a e a Asociaci\u00f3n de Xornalistas de Vigo. En novembro de 1997 aprobouse a creaci\u00f3n do Colexio, e constitu\u00eduse unha comisi\u00f3n xestora para levar a cabo os tr\u00e1mites necesarios. A creaci\u00f3n do Colexio foi aprobada por unanimidade no Parlamento Galego o 24 de febreiro de 1999.\nAceptouse o ingreso de todos os profesionais en exercicio, sen importar a s\u00faa titulaci\u00f3n, at\u00e9 o 30 de setembro de 1999, momento a partir do cal se esixir\u00eda o t\u00edtulo correspondente. Nun principio present\u00e1ronse 1.300 solicitudes, e acept\u00e1ronse algo m\u00e1is de 1.000. A Asociaci\u00f3n da Prensa de Vigo decidiu abandonar o Colexio ao non estar conforme con este criterio.\nA Comisi\u00f3n Xestora elaborou o proxecto de Estatutos e organizou a Asemblea Xeral na que se aprobaron e foi elixida a Xunta de Goberno, celebrada en Santiago de Compostela o 8 e 9 de abril de 2000. Os Estatutos foron publicados no Diario Oficial de Galicia o 17 de xullo de 2000.\nXunta de goberno.\nA Xunta de Goberno est\u00e1 formada polo decanato, o vicedecanato, a secretar\u00eda, a tesoureir\u00eda e por 8 vogais.\nDesde o ano 2020, estes cargos os desempe\u00f1an:\nA primeira xunta de goberno (2000-2004) estaba formada por Xos\u00e9 Mar\u00eda Garc\u00eda Palmeiro (decano), Xos\u00e9 Luis Mu\u00f1oz Portabales (vicedecano), Mar\u00eda Isabel Quintairos Blanco (secretaria) Xos\u00e9 de Cora Paradela (tesoureiro), Manuel Rivas, Ant\u00f3n Luaces Teixido, Fernando Varela Bibi\u00e1n, Amaia del Olmo Legorburu, Francisco Xos\u00e9 Gonz\u00e1lez Sarria, Xos\u00e9 Andr\u00e9s V\u00e1zquez Hermida, Dar\u00edo Janeiro Pereira e Eva Fern\u00e1ndez Sandino (vogais).\nEntre o 2004 e 2008 a Xunta de Goberno estivo composta por Xos\u00e9 Manuel Vega G\u00f3mez (decano), Ant\u00f3n Luaces Teixido (vicedecano), Fernando Varela Bibi\u00e1n (secretario), Dar\u00edo Janeiro Pereira (tesoureiro), Lu\u00eds \u00c1lvarez Pousa, Francisco Gonz\u00e1lez Sarria, Elvira Varela Fern\u00e1ndez, Xos\u00e9 Andr\u00e9s V\u00e1zquez Hermida, Ainhoa Apestegui Beriain, Anxo Quintela Gonz\u00e1lez, Sonia Vizoso P\u00e9rez, Rebeca Romero Rodr\u00edguez, Juan Freire Besteiro, Elva Otero Rad\u00edo e Manuel Vilas L\u00f3pez (vogais).\nEntre 2008 e 2012 a Xunta conform\u00e1rona Xos\u00e9 Manuel Pereiro (decano), Marcos Sanluis L\u00f3pez (vicedecano), Francisco L\u00f3pez Iglesias (secretario), Dar\u00edo Janeiro Pereira (tesoureiro), Lu\u00eds \u00c1lvarez Pousa, Francisco Gonz\u00e1lez Sarria, Ana Bel\u00e9n Pu\u00f1al Rama, Rosa Aneiros D\u00edaz, Xos\u00e9 Manuel Rodr\u00edguez Dur\u00e1n, Leticia Vilar Pumares e Marcos Mosquera Dom\u00ednguez (vogais).\nEntre 2012 e 2016 a Xunta conform\u00e1rona Xos\u00e9 Manuel Pereiro (decano), Rosa Aneiros D\u00edaz (vicedecana), Marcos Sanluis L\u00f3pez (secretario), Dar\u00edo Janeiro Pereira (tesoureiro), Marcos Mosquera Dom\u00ednguez, Rita Alonso P\u00e9rez, Pilar Pi\u00f1eiro P\u00e9rez, Francisco L\u00f3pez Iglesias, Bel\u00e9n Regueira Leal, M\u00f3nica Ares G\u00f3mez, Xos\u00e9 Manuel Rodr\u00edguez Dur\u00e1n e Francisco Gonz\u00e1lez Sarria (vogais).\nEntre 2016 e 2020, a Xunta conform\u00e1rona Francisco Gonz\u00e1lez Sarria (decano), Xos\u00e9 Manuel Pereiro (vicedecano), Dar\u00edo Janeiro Pereira (secretario), Manuel V\u00e1zquez Sola (tesoureiro), Marta Rodr\u00edguez \u00c1lvarez, Bel\u00e9n Regueira Leal, Abelardo V\u00e1zquez Pita, Natalia Sequeiro Sixto, Aida Pena Meis, Tania Fern\u00e1ndez Lombao, Jaime Conde Guillade e M\u00f3nica Vidal Mart\u00ednez (vogais). "}
{"id": "270697", "revid": "89787", "url": "https://gl.wikipedia.org/wiki?curid=270697", "title": "Illote Motufetau", "text": "Motufetau, \u00e9 un illote do Oc\u00e9ano Pac\u00edfico situado no leste do atol de Nukufetau, pertencente ao estado de Tuvalu, na Polinesia. Na actualidade at\u00f3pase despoboada."}
{"id": "270698", "revid": "29398", "url": "https://gl.wikipedia.org/wiki?curid=270698", "title": "Motufetau", "text": ""}
{"id": "270700", "revid": "88215", "url": "https://gl.wikipedia.org/wiki?curid=270700", "title": "Giacinto Facchetti", "text": "Giacinto Facchetti, nado o 18 de xullo de 1942 en Treviglio e finado o 4 de setembro de 2006 en Mil\u00e1n, foi un futbolista italiano que xogaba na demarcaci\u00f3n de defensa. Foi campi\u00f3n da Eurocopa de F\u00fatbol de Italia 1968.\nTraxectoria.\nComezou a xogar no equipo da s\u00faa cidade natal, o CS Trevigliese. No ano 1960 fichou polo Inter de Mil\u00e1n da man do t\u00e9cnico arxentino Helenio Herrera, no que desenvolver\u00eda o resto da s\u00faa carreira futbol\u00edstica e convert\u00e9ndose nun dos mellores laterais da s\u00faa \u00e9poca. Entre os t\u00edtulos conseguidos co equipo de Mil\u00e1n destacan as d\u00faas Copas de Europa consecutivas (1964 e 1965). Na s\u00faa honra o equipo retirou o dorsal n\u00famero 3.\nCoa selecci\u00f3n.\nDebutou coa Selecci\u00f3n de f\u00fatbol de Italia no ano 1963, disputando un total de 94 encontros e sendo capit\u00e1n en 70 deles. Na s\u00faa traxectoria disputou os Mundiais de f\u00fatbol de Inglaterra 1966, M\u00e9xico 1970 e Alema\u00f1a Federal 1974. Tam\u00e9n formou parte da selecci\u00f3n que se proclamou campioa da Eurocopa de F\u00fatbol Italia 1968.\nTrala s\u00faa retirada en 1978 exerceu diversos cargos no Inter, dende director t\u00e9cnico ata vicepresidente, finalmente foi escollido presidente do club no ano 2004."}
{"id": "270703", "revid": "98629", "url": "https://gl.wikipedia.org/wiki?curid=270703", "title": "O derradeiro grande heroe", "text": "O derradeiro grande heroe (en ) \u00e9 un filme estadounidense dirixido por John McTiernan que se estreou en 1993.\nEstreouse en galego o 6 de marzo de 1996 a trav\u00e9s da TVG.\nSinopse.\nDanny Madigan \u00e9 un rapaz fantasioso e grande admirador de Jack Slater, o maior heroe do cine de acci\u00f3n. Cando se estrea o seu \u00faltimo filme, o vello acomodador do cine agasalla \u00f3 mozo unha entrada para que a vexa en primicia. Grazas a esa entrada, que resulta ter poderes m\u00e1xicos, Danny consegue introducirse na pantalla e vivir en persoa as abraiantes aventuras con Jack."}
{"id": "270704", "revid": "23204", "url": "https://gl.wikipedia.org/wiki?curid=270704", "title": "Last Action Hero", "text": ""}
{"id": "270705", "revid": "23204", "url": "https://gl.wikipedia.org/wiki?curid=270705", "title": "Hot Shots! Part Deux", "text": ""}
{"id": "270706", "revid": "89787", "url": "https://gl.wikipedia.org/wiki?curid=270706", "title": "Illote Motuloa do Sur", "text": "Motuloa, \u00e9 un illote do Oc\u00e9ano Pac\u00edfico situado no sur do atol de Nukufetau, pertencente ao estado de Tuvalu, na Polinesia. Existe un illote hom\u00f3nimo no mesmo atol, no norte do mesmo. A altura media con respecto ao nivel do mar e de 6 metros."}
{"id": "270707", "revid": "29398", "url": "https://gl.wikipedia.org/wiki?curid=270707", "title": "Motuloa do Sur", "text": ""}
{"id": "270708", "revid": "1131", "url": "https://gl.wikipedia.org/wiki?curid=270708", "title": "Santo Estevo do Castro de Amarante", "text": ""}
{"id": "270709", "revid": "140461", "url": "https://gl.wikipedia.org/wiki?curid=270709", "title": "Fortaleza de Castro de Amarante", "text": "A Fortaleza de Castro de Amarante ou Pazo de Amarante \u00e9 unha fortaleza medieval situada no lugar de Amarante (Santo Estevo do Castro de Amarante, Antas de Ulla).\nTen a consideraci\u00f3n de Ben de Interese Cultural por decreto de 1949, ratificado en normativa posterior..\nHistoria.\nO recinto foi constru\u00eddo no s\u00e9culo XIII pola familia Noguerol, condes de Amarante, sobre un antigo poboado castrexo. Foi derrubado e reconstru\u00eddo en varias ocasi\u00f3ns.\nFoi casa patrucial dos Noguerol, alg\u00fans de cuxos membros marcharon a Castela para formar parte de ordes militares en que tiveron encomendas. As\u00ed, frei Afonso Gut\u00e9rres Noguerol foi comendador do convento de Belv\u00eds (da orde de Calatrava) e do de Magdalena de Salamanca (da orde de Alc\u00e1ntara) durante o reinado de Henrique II de Castela (1369-1379). En 1387 frei Xil Rodr\u00edguez de Noguerol foi comendador de Caravaca, da orde de Santiago. Os membros da Casa de Amarante eran soterrados no mosteiro de Vilar de Donas.\nSufriu os ataques da Gran Guerra Irmandi\u00f1a, e foi reconstru\u00eddo por Roi Fern\u00e1ndez Noguerol. En 1486 foi asediado, e despois mandouno derrubar o gobernador Fernando de Acu\u00f1a.\nArquitectura.\nCaracter\u00edzase por ser de arquitectura ruda, destacan as solainas situadas nas esquinas do edificio, con bala\u00fastres gran\u00edticos. Da construci\u00f3n orixinal cons\u00e9rvase a estrutura de planta oval, posiblemente a torre da homenaxe ou un reduto central. A ela acc\u00e9dese a trav\u00e9s dunha porta oxival posiblemente do s\u00e9culo XIV ou XV. Cara ao sur ti\u00f1a un torre\u00f3n, hoxe xa desaparecido, e polo leste conserva un corpo rectangular, posiblemente do s\u00e9culo XV, con balc\u00f3ns sobre m\u00e9nsulas escalonadas nas esquinas -posibles restos dun matac\u00e1n-.\nEn febreiro de 2013 a muralla sufriu desprendementos por mor da choiva."}
{"id": "270710", "revid": "1131", "url": "https://gl.wikipedia.org/wiki?curid=270710", "title": "Castelo de Amarante", "text": ""}
{"id": "270711", "revid": "88215", "url": "https://gl.wikipedia.org/wiki?curid=270711", "title": "Azeglio Vicini", "text": "Azeglio Vicini, nado o 20 de marzo de 1933 en Cesena, \u00e9 un exfutbolista e actual adestrador de f\u00fatbol italiano.\nTraxectoria.\nComo xogador.\nComezou a xogar no equipo da s\u00faa vila natal, o AC Cesena, fichando moi pronto polo Lanerossi Vicenza e polo UC Sampdoria m\u00e1is tarde, equipo no que militar\u00eda a maior parte da s\u00faa carreira. Retirouse xogando no Brescia Calcio no ano 1966.\nComo adestrador.\nA s\u00faa traxectoria como adestrador foi m\u00e1is ampla, sobre todo nas diferentes categor\u00edas da Selecci\u00f3n de f\u00fatbol de Italia. O primeiro equipo ao que dirixiu foi o Brescia Calcio, durante un ano e pouco despois de colgar as botas. Ao cabo dalg\u00fans anos comezou a adestrar \u00e1 categor\u00eda sub-23 do combinado nacional, e ao ano seguinte pasou \u00e1 sub-21, neste posto estivo dez anos, ata que en 1986 pasa a adestrar \u00e1 selecci\u00f3n na categor\u00eda absoluta.\nCoa selecci\u00f3n de f\u00fatbol de Italia chegou ao terceiro posto no Mundial de F\u00fatbol Italia 1990, cun equipo no que destacaban Roberto Baggio, Salvatore Schillaci ou Franco Baresi.\nDeixa a selecci\u00f3n en 1991 tras non conseguir clasificar ao equipo para a Eurocopa de F\u00fatbol Suecia 1992, sendo substitu\u00eddo por Arrigo Sacchi. Posteriormente dirixiu en dous breves per\u00edodos ao AC Cesena e ao Udinese Calcio."}
{"id": "270713", "revid": "17467", "url": "https://gl.wikipedia.org/wiki?curid=270713", "title": "US Palermo", "text": ""}
{"id": "270716", "revid": "3172348", "url": "https://gl.wikipedia.org/wiki?curid=270716", "title": "Selecci\u00f3n nacional de f\u00fatbol do Pa\u00eds Vasco", "text": ""}
{"id": "270724", "revid": "56817", "url": "https://gl.wikipedia.org/wiki?curid=270724", "title": "Dark Colony", "text": "Dark Colony \u00e9 un videoxogo de estratexia lanzado en 1997 .\nXeral.\nPasa o ano de 2.137 d.C., cando cient\u00edficos terrestres descobren a existencia dun valioso mineral chamada Petra -7 en Marte e parten en misi\u00f3n co obxectivo de explotar o mineral e colonizar o planeta vermello. Unha raza alien\u00edxena, que se autodenom\u00ednanse \" Taar\", oriundos do sistema estelar Zeta Reticuli chegaran antes dos humanos e ten inicio unha violenta guerra polo dominio do planeta.\nO xogo.\nO xogo presenta varios escenarios e baixo interacci\u00f3n con eles, onde animais e vexetais non ten ning\u00fan papel fundamental no xogo. Unha das grandes innovaci\u00f3ns foi a estratexia baseada nos ciclos d\u00eda/noite, xa que as unidades humanas ten maior campo de visi\u00f3n de d\u00eda e as ETs, de noite.\nO \u00fanico recurso natural imprescindible para construci\u00f3n de unidades e edificaci\u00f3ns \u00e9 o Petra -7. At\u00f3pase en buracos no chan. Cando baleiros est\u00e1n inactivos, cando exhalan gases est\u00e1n activos , con longos ciclos de actividade. As minas de Petra te\u00f1en diferentes taxas de extracci\u00f3n e cantidades totais de recurso.\nExisten 5 tipos de edificaci\u00f3n que son constru\u00eddas logo adquisici\u00f3n. Estas edificaci\u00f3ns permiten construci\u00f3n de novas unidades e avances tecnol\u00f3xicos e son constru\u00eddas automaticamente arredor da base, cada unha nun lugar predeterminado , eliminando a posibilidade do xogador posiciona-las estratexicamente. Todas unidades son sempre producidas no mesmo lugar. Cada xogador ten s\u00f3 unha base e non \u00e9 posible cambiar de base durante o xogo.\nOs avances en tecnolox\u00eda existen en dous niveis cada e consisten en:\nC\u00f3mpre facer a aplicaci\u00f3n de tecnolox\u00eda por separado para cada unidade. S\u00f3 unidades dispo\u00f1ibles no momento van aparecer. O prezo das tecnolox\u00edas var\u00eda conforme o nivel, 1 ou 2, e non conforme unidade.\nExisten unidades terrestres e unidades a\u00e9reas. Ambos os equipos te\u00f1en mesmo n\u00famero de unidades e con habilidades equivalentes."}
{"id": "270725", "revid": "23204", "url": "https://gl.wikipedia.org/wiki?curid=270725", "title": "Pedro Costa", "text": "Pedro Costa, nado en Lisboa o 3 de marzo de 1959, \u00e9 un director de cine portugu\u00e9s, co\u00f1ecido como un innovador na \u00e1rea do cine experimental e docu-ficci\u00f3n. Emprega como ferramentas b\u00e1sicas de gravaci\u00f3n as c\u00e1maras lixeiras de v\u00eddeo dixital. As s\u00faas planificaci\u00f3ns est\u00e9ticas recollen os principios do denominado cine directo. Est\u00e1 considerado como o herdeiro dos documentais en 16 mm do grupo \"Novo cinema portugu\u00e9s\".\nTraxectoria.\nPedro Costa \u00e9 fillo do xornalista e realizador de televisi\u00f3n Lu\u00eds Filipe Costa. Abandonou os seus estudos de historia na Universidade de Lisboa para ingresar na Escola Superior de Teatro e Cinema.\nLogo de traballar como axudante de direcci\u00f3n para varios directores -como Jorge Silva Melo e Jo\u00e3o Botelho-, fixo o s\u00faa primeira longametraxe Ou Sangue (O sangue) en 1989. Pertence, como Teresa Villaverde, \u00e1 xeraci\u00f3n xurdida nos anos 90 do s\u00e9culo XX.\nA obra de Pedro Costa contin\u00faa a tarefa iniciada en Portugal por Manoel de Oliveira e Ant\u00f3nio Campos, na que o cine insp\u00edrase no concepto antropolox\u00eda visual, tradici\u00f3n tam\u00e9n explorada por cineastas como Ant\u00f3nio Reis e Ricardo Costa, quen utilizan a docu-ficci\u00f3n.\nMoitas das s\u00faas pel\u00edculas est\u00e1n feitas nun barrio de Lisboa habitado por persoas marxinadas onde grava en ambientes reais -sen ning\u00fan tipo de decorado- nun ton narrativo que se achega aos documentais. Pero traballa coa sensibilidade, preto da ficci\u00f3n, quere lograr imaxes-sentimentos (citou, entre outros, a Renoir ou Mizoguchi). \u00c9 famoso polo seu estilo asc\u00e9tico para describir \u00e1s situaci\u00f3ns de desesperaci\u00f3n que sofren os pobres e marxinados, sen ser sociol\u00f3xico. Non \u00e9 de estra\u00f1ar que fixese a pel\u00edcula \"Onde jaz o teu sorriso?\" (2001), un documental sobre Dani\u00e8le Huillet e Jean-Marie Straub.\nXa con \"No Quarto da Vanda\" (2000), logrou unha nova modernidade expresiva, que resultou rubricada con \"Juventude em Marcha\" (2006): en ambos filmes a imaxe dixital remit\u00edase aos grandes mestres do claroscuro e remov\u00eda toda a po\u00e9tica do realismo precedente.\nA s\u00faa recente pel\u00edcula \"Ne change rien\", documental rodado en Portugal e Francia, c\u00e9ntrase nunha cantante que vive entre ensaios e gravaci\u00f3ns nun \u00e1tico, por unha banda, e no escenario dun caf\u00e9."}
{"id": "270729", "revid": "7596", "url": "https://gl.wikipedia.org/wiki?curid=270729", "title": "Po\u010ditelj", "text": "Po\u010ditelj (en cir\u00edlico: \u041f\u043e\u0447\u0438\u0442\u0435\u0459) \u00e9 unha vila situada no municipio de \u010capljina, na Federaci\u00f3n de Bosnia e Hercegovina, Bosnia e Hercegovina. O lugar hist\u00f3rico de Po\u010ditelj est\u00e1 situado na ribeira esquerda do r\u00edo Neretva.\nDescrici\u00f3n.\nSituada ao sur de Mostar, \u00e9 famosa pola s\u00faa arquitectura musulm\u00e1 cunha mesquita, unha madrasa e casas turcas. Extr\u00e1ese aluminio dunha explotaci\u00f3n de bauxita dende 1976, empregando enerx\u00eda dunha central hidroel\u00e9ctrica pr\u00f3xima.\nTurismo.\nO castelo de Po\u010ditelj, constru\u00eddo en 1444, \u00e9 un dos principais puntos de interese da vila; ofrece unha ampla vista do val do r\u00edo Neretva.\nA mesquita de \u0160i\u0161man Ibrahim-Pa\u0161a, constru\u00edda entre 1562 e 1563, danada durante a Guerra dos Balc\u00e1ns foi restaurada. A torre do reloxo data do 1664."}
{"id": "270731", "revid": "1410", "url": "https://gl.wikipedia.org/wiki?curid=270731", "title": "Tal\u00eda (c\u00e1rite)", "text": "Tal\u00eda era a maior das tres C\u00e1rites ou as tres Grazas. Presid\u00eda sobre os banquetes e demais festividades, outorgando os dons da abundancia e a fertilidade. Era filla de Zeus e de Eur\u00ednome ou Eunomia.\nNas representaci\u00f3ns art\u00edsticas dist\u00ednguese por ser a \u00fanica das tres que leva flores na cabeza ou enredadeiras nas s\u00faas roupaxes. Noutras obras aparece completamente vestida, en comparaci\u00f3n coas s\u00faas outras d\u00faas irm\u00e1s, que aparece semiespida (Eufr\u00f3sine) e completamente espida Pas\u00edtea."}
{"id": "270732", "revid": "1822", "url": "https://gl.wikipedia.org/wiki?curid=270732", "title": "Tal\u00eda (ninfa)", "text": "Tal\u00eda era unha filla de Hefesto, a ninfa do monte Etna en Sicilia. Tras ser embarazada por Zeus, ocultouse baixo a terra por medo a Hera. Tivo dous fillos, os Palicos."}
{"id": "270733", "revid": "89787", "url": "https://gl.wikipedia.org/wiki?curid=270733", "title": "El tiempo entre costuras (serie de televisi\u00f3n)", "text": "El tiempo entre costuras foi unha serie de televisi\u00f3n producida por Boomerang TV para Antena 3. Tr\u00e1tase dunha adaptaci\u00f3n da novela hom\u00f3nima de Mar\u00eda Due\u00f1as. Estreouse o luns 21 de outubro de 2013, rexistrando 5\u00a0018\u00a0000 espectadores e un 25,5% de cota de pantalla, convert\u00e9ndose na mellor estrea de Antena 3 en doce anos. Despois de cada cap\u00edtulo, emit\u00edase unha reportaxe especial de media hora de duraci\u00f3n no que revelan todos os segredos do cap\u00edtulo que se acaba de ver titulado \"M\u00e1s de \"El tiempo entre costuras\"\".\nA serie, de 11 cap\u00edtulos, tivo unha audiencia media de 4\u00a0909\u00a0727 espectadores e un 25,5% de share. Acadou o r\u00e9cord de audiencia no \u00faltimo cap\u00edtulo, emitido o 20 de xaneiro de 2014, cando congregou a 5\u00a0536\u00a0000 espectadores (27,8% de share).\nArgumento.\nA historia comeza no ano 1934. Sira Quiroga (Adriana Ugarte) \u00e9 unha nova modista dun barrio castizo de Madrid que traballou toda a s\u00faa vida coa s\u00faa nai, Dolores (Elvira M\u00ednguez), no taller de alta costura de Do\u00f1a Manuela (Elena Irureta). Sira abandona Madrid meses antes do golpe de Estado de 1936 para irse cun home ao que apenas co\u00f1ece, Ramiro Arribas (Rub\u00e9n Cortada), pero do que se namorou con tolemia, e polo cal abandona ao seu noivo, Ignacio (Ra\u00fal Ar\u00e9valo), e deixa soa \u00e1 s\u00faa nai. Xuntos viaxan a Marrocos e inst\u00e1lanse en T\u00e1nxer. Ao principio da s\u00faa estancia na cidade todo marcha de marabilla, pero todo cambia cando Ramiro comeza a distanciarse dela e malgastar o di\u00f1eiro que Gonzalo (Carlos Olalla), o pai de Sira, deu \u00e1 s\u00faa filla cando a co\u00f1eceu, pouco antes de que esta marchase de Espa\u00f1a, xa que Sira desco\u00f1ec\u00eda ao seu pai porque a s\u00faa nai criouna ela soa. A vida de Sira d\u00e1 un xiro inesperado por culpa de Ramiro e vese obrigada a trasladarse a Tetu\u00e1n (por aquel ent\u00f3n capital do Protectorado espa\u00f1ol de Marrocos) soa, embarazada e cunha serie de d\u00e9bedas que m\u00e1is tarde lle pasar\u00e1n factura. Al\u00ed, a pol\u00edtica do protectorado e as d\u00e9bedas que ten pendente impediranlle volver a Espa\u00f1a e verase retida na veci\u00f1anza de Candelaria \"La matutera\" (Mari Carmen S\u00e1nchez), quen pronto descubrir\u00e1 a s\u00faa man na costura e axudaraa a montar un selecto taller de alta costura, custeado de forma turbia e ilegal. Grazas a devandito taller, Sira co\u00f1ecer\u00e1 a persoas tan relevantes como Juan Luis Beigbeder (Trist\u00e1n Ulloa), ministro de Asuntos Exteriores durante a primeira etapa do franquismo, a amante deste, Rosalinda Fox (Hannah New), que se converter\u00e1 na mellor amiga de Sira, Ram\u00f3n Serrano Su\u00f1er, cu\u00f1ado de Franco, ou o xefe da intelixencia brit\u00e1nica en Espa\u00f1a durante a segunda guerra mundial, Alan Hug Hillgarth (Ben Temple). Tales personalidades empuxar\u00e1n a Sira cara a un inesperado compromiso no que as artes do seu oficio ocultar\u00e1n algo moito m\u00e1is arriscado e verase envolvida nunha situaci\u00f3n ao bordo da legalidade.\nAmbientaci\u00f3n.\n\"El tiempo entre costuras\" transcorre a principios do s\u00e9culo XX. A historia comeza en Espa\u00f1a, durante a Segunda Rep\u00fablica Espa\u00f1ola. Durante aquela \u00e9poca, a rep\u00fablica causou unha serie de revoltas e unha desorde pol\u00edtica que provocou varias revoluci\u00f3ns, polo que Espa\u00f1a entrou nunha situaci\u00f3n de tensi\u00f3n que se viviu en todo o pa\u00eds, e moi notablemente en Madrid. Anos logo da proclamaci\u00f3n da rep\u00fablica, estalou a guerra civil espa\u00f1ola, tralo golpe de Estado de 1936 da man de Franco, xusto logo da marcha de Sira a Marrocos, onde viviu (na ficci\u00f3n) o transcurso da guerra ata o seu fin no ano 1939, pouco antes do comezo da segunda guerra mundial co nazismo en Alema\u00f1a, da man de Hitler, e do fascismo en Italia, da man de Mussolini, como precursores, a cal durar\u00eda ata 1945. Trala guerra en Espa\u00f1a, a situaci\u00f3n era p\u00e9sima e a sociedade espa\u00f1ola viv\u00eda na penuria econ\u00f3mica e a falta de moitas necesidades. Durante a posguerra, en Espa\u00f1a tam\u00e9n se fixo notar a presenza da segunda guerra mundial, pois a Alema\u00f1a nazi ocupou un lugar importante no Madrid da \u00e9poca, xa que Franco, declarado desde o fin da guerra ditador de Espa\u00f1a, manti\u00f1a unha relaci\u00f3n de amizade con Alema\u00f1a. A\u00ednda que a historia narra principalmente a historia de Sira, o fondo da mesma conta o ocorrido durante todos estes anos, pois esta situci\u00f3n marcar\u00e1, dunha forma ou outra, o destino de Sira. Grandes personaxes que marcaron a historia naquela \u00e9poca forman parte de \"El tiempo entre costuras\", como Juan Luis Beigbeder, Ram\u00f3n Serrano Su\u00f1er, Rosalinda Fox ou Alan Hillgarth.\nPresuposto.\n\"El tiempo entre costuras\" supera con folgura o medio mill\u00f3n de euros por cap\u00edtulo, en boa medida porque a historia da novela esixe que o presuposto sexa superior ao que normalmente se emprega nunha serie espa\u00f1ola de televisi\u00f3n, xa que os escenarios ou o vestiario da novela requiren un gran traballo na serie. A ficci\u00f3n de Antena 3, por iso, ach\u00e9gase m\u00e1is a investimentos cinematogr\u00e1ficos, sendo unha das mellores produci\u00f3ns espa\u00f1olas da pequena pantalla.\nEscenarios.\nA serie rodouse en varias cidades e localizaci\u00f3ns repartidas en tres estados distintos: Espa\u00f1a, Marrocos e Portugal. A novela orixinal de Mar\u00eda Due\u00f1as transcorre nas cidades de Madrid, T\u00e1nxer, Tetu\u00e1n e Lisboa. Estes mesmos escenarios foron os elixidos para gravar tam\u00e9n a maior\u00eda de escenas na serie, pois unha produci\u00f3n de tal relevancia como \"El tiempo entre costuras\" necesitaba asemellarse o m\u00e1ximo posible \u00e1 historia, polo que non se levou a cabo a rodaxe da serie en ning\u00fan estudio. Ademais de Madrid, T\u00e1nxer, Tetu\u00e1n e Lisboa, tam\u00e9n se rodou nas cidades de Guadalaxara, Toledo, Estoril e Cascais, sendo estas d\u00faas \u00faltimas de Portugal, moi pr\u00f3ximas a Lisboa. O feito de gravar en tantos sitios diferentes situados en distintas zonas xeogr\u00e1ficas e pertencentes a diferentes estados supuxo un problema \u00e1 hora de trasladar todo o equipo da serie, pois non era doado viaxar con todo o material necesario para a gravaci\u00f3n dun lugar a outro. Pero, a pesar diso, o equipo da serie non renunciou a gravar en tales lugares, pois quer\u00edan que a serie se asemellase o m\u00e1ximo posible \u00e1 historia orixinal da novela e \u00e1 \u00e9poca na que transcorre esta."}
{"id": "270734", "revid": "1822", "url": "https://gl.wikipedia.org/wiki?curid=270734", "title": "Tal\u00eda (nereida)", "text": "Tal\u00eda era, segundo Homero, o nome dunha nereida filla de Nereo e D\u00f3ride."}
{"id": "270735", "revid": "25871", "url": "https://gl.wikipedia.org/wiki?curid=270735", "title": "Elecci\u00f3ns xerais de Espa\u00f1a de 1886", "text": "As Elecci\u00f3ns Xerais de 4 de abril de 1886 en Espa\u00f1a foron convocadas tralo falecemento de Afonso XII en base ao disposto na Constituci\u00f3n espa\u00f1ola de 1876, vixente ata 1931, na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nO Pacto do Pardo de 24 de novembro de 1885, foi un acordo subscrito por C\u00e1novas del Castillo e Pr\u00e1xedes Mateo Sagasta, que institu\u00edu o sistema de quendas pac\u00edficas en exercicio do poder entre liberais e conservadores e consolidou a Restauraci\u00f3n ata finais do s\u00e9culo XIX e principios do XX. O 25 de novembro de 1885 falece o monarca espa\u00f1ol Afonso XII, en virtude de devandito pacto C\u00e1novas del Castillo presentou a s\u00faa dimisi\u00f3n deixando paso a Sagasta o 27 de novembro.\nO 15 de decembro un sector do canovismo encabezado por Francisco Romero Robledo rompeu co Partido Liberal-Conservador en protesta pola entrega do poder aos liberais.\nO 26 de decembro C\u00e1novas del Castillo foi elixido Presidente do Congreso dos Deputados por 222 votos contra 112.\nMar\u00eda Cristina de Habsburgo-Lorena ach\u00e1base embarazada dun fillo que nacer\u00eda p\u00f3stumo, tivo que asumir a regencia. O 31 de decembro a ra\u00ed\u00f1a xurou como rexente ante as Cortes. A ra\u00ed\u00f1a, inexperta nos negocios da pol\u00edtica, deixouse asesorar por Sagasta, con quen acabar\u00eda trabando unha estreita amizade. O papel de Mar\u00eda Cristina no sistema de goberno foi representativo, xa que non participou nos enfrontamentos entre os partidos din\u00e1sticos, respectando a quenda \u00e1 hora de chamar aos candidatos a formar goberno a\u00ednda que se sentiu m\u00e1is pr\u00f3xima a Sagasta e non puxo dificultades ao mantemento de longos per\u00edodos de goberno do partido liberal.\nCaracter\u00edsticas.\nO 15 de xaneiro de 1886 seguindo o proceso de \"normalizaci\u00f3n\" conforme ao pactado entre as principais forzas pol\u00edticas, procedeuse \u00e1 disoluci\u00f3n das C\u00e1maras e \u00e1 convocatoria de elecci\u00f3ns lexislativas.\nO n\u00famero de votantes para estas elecci\u00f3ns era de 807.175 (o 4,5% da poboaci\u00f3n total), mediante sufraxio restrinxido. Elix\u00edronse 395 deputados o d\u00eda 4 de abril de 1886."}
{"id": "270736", "revid": "1131", "url": "https://gl.wikipedia.org/wiki?curid=270736", "title": "Adriana Ugarte", "text": "Adriana Sof\u00eda Ugarte Pardal, nada en Madrid o 17 de xaneiro de 1985, \u00e9 unha actriz espa\u00f1ola.\nBiograf\u00eda.\nUgarte debutou na curta \"Mala espina\", dirixida por Bel\u00e9n Mac\u00edas, e ga\u00f1ou un dos premios no Festival de curtas de Alcal\u00e1 de Henares. Adriana Ugarte, que compaxinou as s\u00faas clases de interpretaci\u00f3n e danza coa carreira de Filosof\u00eda, participou en series como \"Polic\u00edas, en el coraz\u00f3n de la calle\" de Antena 3 ou \"Hospital Central\" en Telecinco. En 2006, con 21 anos, foi candidata ao Goya \u00e1 mellor actriz revelaci\u00f3n polo seu papel no filme \"Cabeza de perro\", dirixido por Santi Amodeo.\nFoi dous anos despois, en 2008, cando se estreou na televisi\u00f3n coa serie \"La se\u00f1ora\" (La 1) e Ugarte, que interpretou o personaxe principal, ga\u00f1ou popularidade. Ese mesmo ano, ademais, participou na pel\u00edcula \"El juego del ahorcado\", xunto a Clara Lago e \u00c1lvaro Cervantes. Despois vi\u00f1eron \"Castillos de cart\u00f3n\" (2010), pel\u00edcula dirixida por Salvador Garc\u00eda Ruiz e protagonizada xunto a Nilo Mur e Biel Dur\u00e1n, e \"Lo contrario al amor\" (2011), protagonizada xunto a Hugo Silva. Tam\u00e9n participou na miniserie \"Ni\u00f1os robados\" de Telecinco, na que interpreta a Susana.\nEn 2013, dous anos despois de que finalizara a rodaxe, estreouse en Antena 3 \"El tiempo entre costuras\", a serie baseada na novela hom\u00f3nima. Ugarte interpretou a protagonista da historia, Sira Quiroga, e a serie foi todo un \u00e9xito de audiencias.\nPremios e candidaturas.\nPremios Goya\nFotogramas de Prata\nUni\u00f3n de Actores"}
{"id": "270737", "revid": "1131", "url": "https://gl.wikipedia.org/wiki?curid=270737", "title": "Estoril", "text": "Estoril \u00e9 unha vila portuguesa, pertecente ao concello de Cascais. Cunha \u00e1rea de 8,79\u00a0km\u00b2, en 2011 ti\u00f1a 26.397 habitantes, cunha densidade de 3003,1 hab./km\u00b2. At\u00e9 2013 foi unha fregues\u00eda de seu, pasando nese ano \u00e1 Uni\u00e3o das Freguesias de Cascais e Estoril.\nEst\u00e1 situado moi preto de Lisboa. Entre os seus puntos de interese est\u00e1 o Parque Natural de Sintra-Cascais, o maior casino de Europa, o Aut\u00f3dromo do Estoril e varios campos de golf.\nHistoria.\nSegundo algunhas fontes, o top\u00f3nimo Estoril deriva etimoloxicamente do termo \"est\u00e9ril\", ou deshabitado.\nComezou a acadar sona a comezos do s\u00e9culo XX da man de Fausto Cardoso de Figueiredo, propietario da concesi\u00f3n de explotaci\u00f3n de xogo, e do seu s\u00f3cio, Augusto Carreira de Sousa. En 1913 comezou o proxecto para lanzar Estoril como centro tur\u00edstico, que foi atrasado pola primeira guerra mundial. O 16 de xaneiro de 1916 colocouse a primeira pedra do casino de Estoril. Constru\u00edronse vivendas e infraestruturas en terreos anteriormente ocupados por pi\u00f1eirais e terras agr\u00edcolas.\nA partir de 1940 aumentou a s\u00faa popularidade grazas a unha nova estrada pegada ao mar. Durante a segunda guerra mundial e despois dela recibiu numerosos refuxiados e exiliados, como Xo\u00e1n de Borb\u00f3n, e os Reis Humberto II de Italia, Carlos II de Roman\u00eda e Sime\u00f3n II de Bulgaria, o rexente Mikl\u00f3s Horthy do Reino de Hungr\u00eda, amais de figuras do panorama deportivo e cultural. En 1956 o pr\u00edncipe Xo\u00e1n Carlos matou accidentalmente o seu irm\u00e1n Alfonso.\nNa poboaci\u00f3n de S\u00e3o Jo\u00e3o do Estoril ti\u00f1a a s\u00faa residencia de vacaci\u00f3ns o Presidente do Consello de Ministros Ant\u00f3nio de Oliveira Salazar. Na s\u00faa \u00e9poca como tal, constru\u00eduse a Estrada Nacional n.\u00ba 6, m\u00e1is co\u00f1ecida como Avenida Marginal."}
{"id": "270738", "revid": "1131", "url": "https://gl.wikipedia.org/wiki?curid=270738", "title": "Arouca", "text": "Arouca \u00e9 un concello portugu\u00e9s situado na \u00c1rea Metropolitana do Porto, Rexi\u00f3n Norte e subrexi\u00f3n de \u00c1rea Metropolitana do Porto(NUTS III).\nDemograf\u00eda.\n\u00c9 a sede dun municipio con 327,99\u00a0km\u00b2 de \u00e1rea e 22 359 habitantes (2011), subdividido en 20 fregues\u00edas, pertencente ao Distrito de Aveiro. O concello limita ao norte cos municipios de Gondomar, Castelo de Paiva e Cinf\u00e3es, ao leste con Castro Daire, ao este e ao sur con S\u00e3o Pedro do Sul, ao sur con Vale de Cambra, ao suroeste con Oliveira de Azem\u00e9is e ao noroeste con Santa Maria da Feira e con Gondomar.\nFregues\u00edas.\nAs fregues\u00edas do concello de Arouca son as seguintes:\nCidades irmandadas.\nO concello de Arouca est\u00e1 irmandado coas seguintes cidades: "}
{"id": "270739", "revid": "88215", "url": "https://gl.wikipedia.org/wiki?curid=270739", "title": "Pedro Rivas Fontenla", "text": "Pedro Antonio Rivas Fontenla \u00e9 un xornalista galego.\nTraxectoria.\nFoi director do xornal \"Diario de Pontevedra\" desde 1968. Foi concelleiro de Pontevedra durante o franquismo e a transici\u00f3n e na primeira corporaci\u00f3n democr\u00e1tica. En 1995 inspirou con Manuel Fontoira Sur\u00eds o partido Pontevedra Unida. Tam\u00e9n foi presidente do Pontevedra CF (1993-1994). \u00c9 xerente da praza de touros de Pontevedra."}
{"id": "270740", "revid": "1888", "url": "https://gl.wikipedia.org/wiki?curid=270740", "title": "Pedro Antonio Rivas Fontenla", "text": ""}
{"id": "270742", "revid": "1888", "url": "https://gl.wikipedia.org/wiki?curid=270742", "title": "Pedro A. Rivas Fontenla", "text": ""}
{"id": "270743", "revid": "98629", "url": "https://gl.wikipedia.org/wiki?curid=270743", "title": "Elecci\u00f3ns xerais de Espa\u00f1a de 1891", "text": "As Elecci\u00f3ns Xerais de 1 de febreiro de 1891 en Espa\u00f1a foron convocadas na minor\u00eda de idade de Afonso XIII, sendo rexente a s\u00faa nai Mar\u00eda Cristina de Habsburgo-Lorena. A s\u00faa base legal foi a Constituci\u00f3n espa\u00f1ola de 1876, vixente ata 1931, na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nEn base ao Pacto do Pardo de 24 de novembro de 1885 queda institu\u00eddo o sistema de quendas pac\u00edficas en exercicio do poder entre liberais e conservadores, que consolidou a Restauraci\u00f3n ata finais do s\u00e9culo XIX e principios do XX.\nO 12 de xullo de 1887 o goberno Sagasta promulgou a Lei de Asociaci\u00f3ns, que desenvolv\u00eda este dereito constitucional, un dos obxectivos do programa liberal-fusionista.\nO 23 de maio de 1889 deron comezo, no medio dun grande esc\u00e1ndalo parlamentario, as discusi\u00f3ns sobre o proxecto de sufraxio universal. Por fin o 26 de xu\u00f1o de 1890 o goberno liberal-fusionista reimplanta oficialmente o sufraxio universal na lexislaci\u00f3n electoral.\nO 3 de xullo cae o goberno liberal-fusionista. O 5 de xullo f\u00f3rmase o gabinete conservador presidido por C\u00e1novas del Castillo. O 29 de decembro quedan disoltas as Cortes convoc\u00e1ndose elecci\u00f3ns.\nCaracter\u00edsticas.\nO 29 de decembro de 1890 seguindo o proceso de \"normalizaci\u00f3n\" conforme ao pactado entre as principais forzas pol\u00edticas, procedeuse \u00e1 disoluci\u00f3n das C\u00e1maras e \u00e1 convocatoria de elecci\u00f3ns lexislativas.\nO n\u00famero de votantes para estas elecci\u00f3ns era de 4\u00a0805\u00a0000 var\u00f3ns maiores de 25 anos de idade (sufraxio universal masculino). Elix\u00edronse 399 deputados o d\u00eda 1 de febreiro de 1891."}
{"id": "270746", "revid": "839", "url": "https://gl.wikipedia.org/wiki?curid=270746", "title": "Arquidiocese de Toledo", "text": ""}
{"id": "270747", "revid": "15490", "url": "https://gl.wikipedia.org/wiki?curid=270747", "title": "Silvio Piola", "text": "Silvio Piola, nado o 29 de setembro de 1913 en Robbino, Provincia de Pavia, e finado o 3 de outubro de 1992 en Gattinara foi un futbolista italiano que xogaba na demarcaci\u00f3n de dianteiro. \u00c9 o m\u00e1ximo anotador da Serie A italiana e o terceiro m\u00e1ximo goleador da historia da Selecci\u00f3n de f\u00fatbol de Italia, con esta selecci\u00f3n foi campi\u00f3n do Mundial de F\u00fatbol Francia 1938, anotando dous goles na final.\nPor alg\u00fan \u00e9 considerado o inventor da chilena, xunto con Carlo Parola.\nTraxectoria.\nComo xogador.\nComezou xogando no Pro Vercelli, debutando co primeiro equipo o 16 de febreiro de 1930.\nEn 1934 foi traspasado ao SS Lazio, equipo no que militar\u00eda nove tempadas, anotando 143 goles e declar\u00e1ndose \"Capocannoniere\" (m\u00e1ximo goleador da Serie A) en d\u00faas ocasi\u00f3ns (1937 e 1943)\nEn 1944 fichou polo Torino FIAT, por\u00e9n a competici\u00f3n foi interrompida pola segunda guerra mundial, o resto do ano xogar\u00eda no Novara Calcio pero en 1945 fichou polo Juventus FC. Militou no club turin\u00e9s ata 1947 cando fichou polo Novara Calcio, onde se retirou despois de sete tempadas no club.\nCoa selecci\u00f3n.\nDebutou coa Selecci\u00f3n de f\u00fatbol de Italia no ano 1935 ante Austria, anotando tam\u00e9n o seu primeiro tanto. Ao longo dos dezasete anos nos que foi convocado coa selecci\u00f3n xogou un total de 34 encontros e anotou 30 goles, convert\u00e9ndose no terceiro m\u00e1ximo anotador do combinado.\nCoa selecci\u00f3n ga\u00f1ou o Mundial de F\u00fatbol Francia 1938, anotando dous goles na final ante Hungr\u00eda. Tam\u00e9n ga\u00f1ou a Copa Internacional de Europa Central en 1935.\nFinalmente o seu \u00faltimo encontro foi en 1952.\nComo adestrador.\nComezou como adestrador pouco despois de colgar as botas, dirixindo \u00e1 selecci\u00f3n durante os anos 1953 e 1954, por\u00e9n non chegar\u00eda a participar no Mundial de F\u00fatbol Su\u00edza 1954.\nDespois dirixir\u00eda ao Cagliari Calcio en d\u00faas etapas, 1955/56 e 1957."}
{"id": "270748", "revid": "89787", "url": "https://gl.wikipedia.org/wiki?curid=270748", "title": "Illote Oua", "text": "Oua, e un illote do Oc\u00e9ano Pac\u00edfico situado no atol de Nukufetau, pertencente ao estado de Tuvalu, na Polinesia. A altura media sobre o nivel do mar \u00e9 de 6 metros. At\u00f3pase moi pr\u00f3ximo ao Illote Lafanga."}
{"id": "270750", "revid": "29398", "url": "https://gl.wikipedia.org/wiki?curid=270750", "title": "Oua", "text": ""}
{"id": "270751", "revid": "1888", "url": "https://gl.wikipedia.org/wiki?curid=270751", "title": "Manuel V\u00e1zquez P\u00e9rez", "text": "Manuel V\u00e1zquez P\u00e9rez nado en Carn\u00f3s (A Arnoia) en 1939 e finado en Ourense o 10 de agosto de 2009, foi un empresario vin\u00edcola galego.\nTraxectoria.\nPasou a infancia e adolescencia en Carn\u00f3s. Trasladouse a Ourense e instalouse no Vinte\u00fan onde abriu un negocio de vi\u00f1os con distribuci\u00f3n a domicilio. Despois montou Bodegas Arnoya, en Santa Cruz, e La Patena, coa que se meteu no Consello Regulador da Denominaci\u00f3n de Orixe Ribeiro. Tam\u00e9n ingresou no Consello Regulador da Denominaci\u00f3n de Orixe Ribeira Sacra con Rectoral de Amandi. Nos \u00faltimos anos mercou Bodegas Alanis na Barca de Barbantes. Tam\u00e9n posu\u00eda unha bodega en Almendralexo. Participou tam\u00e9n no negocio da auga natural con Augas de Sousa de Ver\u00edn.\nFoi condenado polo caso da falsificaci\u00f3n de etiquetas de vi\u00f1os da Denominaci\u00f3n de Orixe Ribeiro en 1994 e ingresou no Centro penitenciario do Pereiro de Aguiar no ver\u00e1n de 1995. En marzo de 2003 a Audiencia de Ourense suspendeu a execuci\u00f3n da condena por raz\u00f3ns de sa\u00fade. Logo deste rev\u00e9s, o empresario retomou o seu traballo e conseguiu reflotar a empresa.\nEn 2017 a bodega Rectoral de Amandi elaborou unha edici\u00f3n limitada co nome de Manolo Arnoya, cun total de 72 barricas."}
{"id": "270752", "revid": "56817", "url": "https://gl.wikipedia.org/wiki?curid=270752", "title": "Diocese de Toledo", "text": "O nome de diocese de Toledo pode facer referencia a algunha das seguintes divisi\u00f3ns territoriais eclesi\u00e1sticas:"}
{"id": "270753", "revid": "1888", "url": "https://gl.wikipedia.org/wiki?curid=270753", "title": "Pegerto Pardo Balmonte y Gil", "text": ""}
{"id": "270755", "revid": "89787", "url": "https://gl.wikipedia.org/wiki?curid=270755", "title": "Illote Sakalua", "text": "Sakalua, tam\u00e9n co\u00f1ecida como Coal Island, \u00e9 un illote do Oc\u00e9ano Pac\u00edfico situado no atol de Nukufetau, pertencente ao estado de Tuvalu, na Polinesia. A s\u00faa altura media sobre o nivel do mar \u00e9 de 19 metros, unha das altura m\u00e1is altas do atol. Na actualidade at\u00f3pase despoboada."}
{"id": "270756", "revid": "29398", "url": "https://gl.wikipedia.org/wiki?curid=270756", "title": "Sakalua", "text": ""}
{"id": "270757", "revid": "98629", "url": "https://gl.wikipedia.org/wiki?curid=270757", "title": "Elecci\u00f3ns xerais de Espa\u00f1a de 1907", "text": "As elecci\u00f3ns xerais de Espa\u00f1a de 1907 foron convocadas o 21 de abril, trala crise do goberno liberal pola dimisi\u00f3n de Eugenio Montero R\u00edos debido aos incidentes que se sucederon tralo asalto \u00e1 revista \"\u00a1Cu-Cut!\" en 1906. As elecci\u00f3ns celebr\u00e1ronse baixo sufraxio universal masculino. En total foron elixidos 404 deputados, e o partido m\u00e1is votado foi o Partido Conservador, dirixido por Antonio Maura. O partido liberal quedou moi debilitado, e ademais presentouse por separado a secci\u00f3n liberal dem\u00f3crata de Jos\u00e9 Canalejas.\nFoi elixido presidente do Congreso o conservador Eduardo Dato, e presidente do Senado Marcelo de Azc\u00e1rraga.\nO xefe de goberno foi Antonio Maura, quen debido \u00e1 Guerra de Marrocos e a dur\u00edsima represi\u00f3n no que se co\u00f1ece como a Semana Tr\u00e1xica (coa condena a matar de Francesc Ferrer i Gu\u00e0rdia) foi destitu\u00eddo en outubro de 1909. Foi substitu\u00eddo ent\u00f3n polo liberal Segismundo Moret, pero non contaba co apoio do seu propio partido e tivo que dimitir o 9 de febreiro de 1910, de maneira que se convocaron novas elecci\u00f3ns.\nResultados en Galicia.\nOs deputados que foron elixidos nos distritos galegos foron os seguintes:"}
{"id": "270758", "revid": "7802", "url": "https://gl.wikipedia.org/wiki?curid=270758", "title": "Francisco Ferrer y Guardia", "text": ""}
{"id": "270762", "revid": "15490", "url": "https://gl.wikipedia.org/wiki?curid=270762", "title": "\u00bfQu\u00e9 es filosof\u00eda?", "text": "\u00bfQu\u00e9 es filosof\u00eda? \u00e9 un libro de car\u00e1cter filos\u00f3fico escrito por Jos\u00e9 Ortega y Gasset e publicado en 1930 na s\u00faa propia editorial, Revista de Occidente.\nContido.\nEn febreiro de 1929, Ortega comezou un curso titulado \"\u00bfQu\u00e9 es filosof\u00eda?\" na Universidade de Madrid. O peche desta Universidade por causas pol\u00edticas e a s\u00faa posterior dimisi\u00f3n obrig\u00e1rono a continuar o curso no teatro. No diario \"La Naci\u00f3n\" de Buenos Aires publicou as s\u00faas primeiras lecci\u00f3ns nas cales reproduciu algunhas cousas das s\u00faas conferencias en Amigos del Arte e na Facultade de Filosof\u00eda e Letras de Bos Aires. Anteriormente, a finais do ano 1930 e comezos de 1931, neste mesmo diario publicou unha serie de artigos titulados \"\u00bfPor qu\u00e9 se vuelve a la filosof\u00eda?\" nos cales anticipaba algunhas partes das lecci\u00f3ns 2\u00aa e 3\u00aa do curso \"\u00bfQu\u00e9 es filosof\u00eda?\"."}
{"id": "270765", "revid": "1505", "url": "https://gl.wikipedia.org/wiki?curid=270765", "title": "Adolfo Rey Ruibal", "text": "Adolfo Rey Ruibal nado na Coru\u00f1a en 1867 e finado en Buenos Aires en marzo de 1923, foi un escritor e xornalista galego.\nTraxectoria.\nCursou, na Coru\u00f1a, a carreira de Peritaxe Mercantil e estudou na Escola de Belas Artes. De moi novo, emigrou \u00e1 Arxentina, dedic\u00e1ndose ao comercio en Buenos Aires. Colaborou en diversos diarios e revistas, coma \"Galicia Moderna\", \"Almanaque Gallego\" e \"El Eco de Galicia\" utilizando os pseud\u00f3nimos \"Fol de gaita\", \"Butifarra\" e \"El caballero sin parn\u00e9\". Foi vicepresidente da Liga Redencionista Gallega de Buenos Aires (1910) e pertenceu \u00e1 Asociaci\u00f3n Espa\u00f1ola de Socorros Mutuos da que foi secretario en 1915. Foi membro correspondente da Real Academia Galega."}
{"id": "270768", "revid": "23204", "url": "https://gl.wikipedia.org/wiki?curid=270768", "title": "Elecci\u00f3ns xerais de Espa\u00f1a de 1905", "text": "As Elecci\u00f3ns Xerais de 10 de setembro de 1905 en Espa\u00f1a foron as segundas convocadas na maior\u00eda de idade de Afonso XIII. A s\u00faa base legal foi a Constituci\u00f3n espa\u00f1ola de 1876, que o monarca xurara e que estivo vixente ata 1931 na \u00e9poca co\u00f1ecida como Restauraci\u00f3n borb\u00f3nica en Espa\u00f1a.\nContexto.\nO 23 de xu\u00f1o de 1905 cae o goberno conservador de Marcelo Azc\u00e1rraga Palmero, e resulta elixido Presidente do Consello de Ministros de Espa\u00f1a o liberal Eugenio Montero R\u00edos. Immediatamente convoca as Elecci\u00f3ns Xerais que se celebraron o 10 de setembro de 1905.\nO Congreso resultante destas elecci\u00f3ns re-elixir\u00e1 Presidente do Consello de Ministros de Espa\u00f1a ao liberal Eugenio Montero R\u00edos, a\u00ednda que ter\u00e1 que dimitir aos poucos meses polo esc\u00e1ndalo do \u00a1Cu-Cut!."}
{"id": "270777", "revid": "22570", "url": "https://gl.wikipedia.org/wiki?curid=270777", "title": "Elecci\u00f3ns xerais de Espa\u00f1a de 1893", "text": "As elecci\u00f3ns xerais de 5 de marzo de 1893 en Espa\u00f1a foron convocadas na minor\u00eda de idade de Afonso XIII, sendo rexente a s\u00faa nai Mar\u00eda Cristina de Habsburgo-Lorena. A s\u00faa base legal foi a Constituci\u00f3n espa\u00f1ola de 1876, vixente ata 1931 na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nEn base ao Pacto do Pardo de 24 de novembro de 1885 queda institu\u00eddo o sistema de quendas pac\u00edficas en exercicio do poder entre liberais e conservadores, que consolidou a Restauraci\u00f3n ata finais do s\u00e9culo XIX e principios do XX.\nO 26 de xu\u00f1o de 1890 o goberno liberal-fusionista reimplanta oficialmente o sufraxio universal na lexislaci\u00f3n electoral.\nO 21 de novembro de 1891 prod\u00facese unha escisi\u00f3n nas filas conservadoras: dimite o gabinete de Francisco Silvela e trala defecci\u00f3n de Romero Robledo, o 24 de novembro asume a presidencia do executivo C\u00e1novas del Castillo.\nO 7 de decembro Francisco Silvela volve a intrigar conseguindo o cesamento de C\u00e1novas del Castillo, o que sup\u00f3n a formaci\u00f3n o 13 de decembro dun novo goberno presidido pos Sagasta.\nCaracter\u00edsticas.\nO 5 de xaneiro de 1893 seguindo o proceso de \"normalizaci\u00f3n\" conforme ao pactado entre as principais forzas pol\u00edticas, procedeuse \u00e1 disoluci\u00f3n das C\u00e1maras e \u00e1 convocatoria de elecci\u00f3ns lexislativas.\nDesco\u00f1\u00e9cese o n\u00famero de votantes para estas elecci\u00f3ns, todos var\u00f3ns maiores de 25 anos de idade (sufraxio universal masculino). Elix\u00edronse 400 deputados o d\u00eda 5 de marzo de 1893."}
{"id": "270778", "revid": "5863", "url": "https://gl.wikipedia.org/wiki?curid=270778", "title": "Elecci\u00f3ns xerais de Espa\u00f1a de 1896", "text": "As Elecci\u00f3ns Xerais de 5 de abril de 1896 en Espa\u00f1a foron convocadas na minor\u00eda de idade do rei Afonso XIII, sendo rexente a s\u00faa nai Mar\u00eda Cristina de Habsburgo-Lorena. A s\u00faa base legal foi a Constituci\u00f3n espa\u00f1ola de 1876, vixente ata 1931 na co\u00f1ecida como Restauraci\u00f3n borb\u00f3nica en Espa\u00f1a.\nAntecedentes.\nEn base ao pacto do Pardo de 24 de novembro de 1885 queda institu\u00eddo o sistema de quendas pac\u00edficas en exercicio do poder entre liberais e conservadores, que consolidou a Restauraci\u00f3n ata finais do s\u00e9culo XIX e principios do XX.\nO 26 de xu\u00f1o de 1890 o goberno liberal-fusionista reimplanta oficialmente o sufraxio universal na lexislaci\u00f3n electoral.\nO 17 de marzo cae o goberno de Sagasta como consecuencia do asalto \u00e1s oficinas dos xornais \"El Resumen\" e \"El Globo\" que criticaron os destinos militares de Cuba.\nO 23 de marzo os conservadores de C\u00e1novas del Castillo forman goberno.\nCaracter\u00edsticas.\nO 26 de febreiro de 1896 seguindo o proceso de \"normalizaci\u00f3n\" conforme ao pactado entre as principais forzas pol\u00edticas, procedeuse \u00e1 disoluci\u00f3n das C\u00e1maras e \u00e1 convocatoria de elecci\u00f3ns lexislativas.\nDesco\u00f1\u00e9cese o n\u00famero de votantes para estas elecci\u00f3ns , todos var\u00f3ns maiores de 25 anos de idade (sufraxio universal masculino). Elix\u00edronse 401 deputados o d\u00eda 5 de abril de 1896, ademais dos 16 de Porto Rico e os 30 de Cuba.\nResultados en Galicia.\nOs deputados elixidos nos distritos de Galicia foron os seguintes"}
{"id": "270780", "revid": "89787", "url": "https://gl.wikipedia.org/wiki?curid=270780", "title": "Illote Teafatule", "text": "Teafatule, \u00e9 un illote do Oc\u00e9ano Pac\u00edfico situado no noroeste do atol Nukufetau, pertencente ao estado de Tuvalu, na Polinesia. A s\u00faa altura media sobre o nivel do mar \u00e9 de 1 metro por debaixo do mesmo. Na actualidade at\u00f3pase despoboada."}
{"id": "270781", "revid": "29398", "url": "https://gl.wikipedia.org/wiki?curid=270781", "title": "Teafatule", "text": ""}
{"id": "270782", "revid": "98629", "url": "https://gl.wikipedia.org/wiki?curid=270782", "title": "Produtividade", "text": "A produtividade \u00e9 a relaci\u00f3n entre a cantidade de produto obtida por un sistema produtivo e os recursos empregados para obter esa produci\u00f3n. Tam\u00e9n pode definirse como a relaci\u00f3n entre os resultados e o tempo empregado para obtelos: canto menor sexa o tempo que leve obter o resultado desexado, m\u00e1is produtivo \u00e9 o sistema. En realidade a produtividade debe definirse como o indicador de eficiencia que relaciona a cantidade de recursos empregados coa produci\u00f3n obtida."}
{"id": "270784", "revid": "1131", "url": "https://gl.wikipedia.org/wiki?curid=270784", "title": "Dume", "text": "Dume foi unha fregues\u00eda portuguesa pertencente ao concello de Braga. Foi extinta en 2013 tras unha reforma administrativa nacional, pasando a formar parte xunto \u00e1s fregues\u00edas de Real e Semelhe unha nova fregues\u00eda denominada Uni\u00e3o das Fregues\u00edas de Real, Dume e Semelhe, con sede en Real.\nDemograf\u00eda.\nPos\u00fae unha \u00e1rea de 4,34\u00a0km\u00b2 e unha poboaci\u00f3n total de 3.251 habitantes (2011). A densidade de poboaci\u00f3n ascende a 749,1 habitante por km\u00b2.\nHistoria.\nNa Hispania visigoda a \"diocese de Dumio\" foi s\u00e9 episcopal da igrexa cat\u00f3lica, sufrag\u00e1nea da arquidiocese de Braga que comprend\u00eda a antiga provincia romana de Gallaecia na diocese de Hispania."}
{"id": "270792", "revid": "56817", "url": "https://gl.wikipedia.org/wiki?curid=270792", "title": "Pazo de Amarante", "text": "Pazo de Amarante pode referirse a:"}
{"id": "270797", "revid": "89787", "url": "https://gl.wikipedia.org/wiki?curid=270797", "title": "Ferenc Bene", "text": "Ferenc Bene, nado o 17 de decembro de 1944 en Balaton\u00fajlak (Hungr\u00eda) e finado o 27 de febreiro de 2006 en Budapest foi un futbolista que xogaba na demarcaci\u00f3n de dianteiro.\nTraxectoria.\nA pr\u00e1ctica totalidade da s\u00faa carreira transcorreu no \u00dajpesti D\u00f3zsa. Por\u00e9n os seus maiores logros acadounos coa Selecci\u00f3n de f\u00fatbol de Hungr\u00eda, coa que debutou o 14 de outubro de 1962.\nCon Bene no equipo a selecci\u00f3n acadou o terceiro posto na Eurocopa de F\u00fatbol Espa\u00f1a 1964 e cuarto finalista na Mundial de F\u00fatbol Inglaterra 1966. Pero o maior logro foi a medalla de ouro nos Xogos Ol\u00edmpicos de Toquio 1964, nos que foi o m\u00e1ximo anotador do campionato con 12 goles en cinco encontros.\nFoi proclamado Futbolista do Ano en 1969."}
{"id": "270802", "revid": "88215", "url": "https://gl.wikipedia.org/wiki?curid=270802", "title": "Lajos Tichy", "text": "Lajos Tichy, nado o 21 de marzo de 1935 en Budapest e finado o 6 de xaneiro de 1999 na mesma cidade, foi un futbolista h\u00fangaro que xogaba na demarcaci\u00f3n de dianteiro.\nTraxectoria.\nToda a s\u00faa carreira transcorreu no Budapest Honv\u00e9d FC e na Selecci\u00f3n de f\u00fatbol de Hungr\u00eda. Co combinado nacional disputou os Mundiais de F\u00fatbol de Suecia 1958 e o de Chile 1962.\nXa como adestrador proclamouse campi\u00f3n da Liga de Hungr\u00eda co Budapest Honv\u00e9d FC en 1980."}
{"id": "270803", "revid": "17467", "url": "https://gl.wikipedia.org/wiki?curid=270803", "title": "Eurocopa de f\u00fatbol 2004", "text": ""}
{"id": "270804", "revid": "89787", "url": "https://gl.wikipedia.org/wiki?curid=270804", "title": "Illote Niualuka", "text": "Niualuka, \u00e9 un illote do Oc\u00e9ano Pac\u00edfico situado no nordes do atol Nukufetau, pertencente ao estado de Tuvalu, na Polinesia. At\u00f3pase moi pr\u00f3xima ao Illote Lafanga."}
{"id": "270805", "revid": "29398", "url": "https://gl.wikipedia.org/wiki?curid=270805", "title": "Niualuka", "text": ""}
{"id": "270808", "revid": "88215", "url": "https://gl.wikipedia.org/wiki?curid=270808", "title": "Sergio Rodr\u00edguez Hurtado", "text": "Sergio Rodr\u00edguez Hurtado, co\u00f1ecido habitualmente como Sergio Rodr\u00edguez, nado o 6 de setembro de 1992 en Sevilla, \u00e9 un futbolista profesional espa\u00f1ol da canteira do Real Betis, que xoga como mediapunta ou extremo no club sevillano.\nTraxectoria.\nNado en Sevilla, formouse nas categor\u00edas inferiores do Real Betis, xogando como futbol\u00edsta polivalente en moitas das posici\u00f3ns do xogo. Como futbol\u00edsta do equipo xuvenil, durante a tempada 2010-2011 foi chamado por Pepe Mel para xogar co primeiro equipo na Segunda Divisi\u00f3n, xogando varios partidos. Nos anos seguintes alternou o Betis B da Segunda Divisi\u00f3n B co primeiro equipo da Primeira Divisi\u00f3n. Considerado unha das perlas da canteira do conxunto sevillano, no ver\u00e1n de 2012-13 foi tanteado tanto polo Real Madrid como polo F\u00fatbol Club Barcelona cara o 2014."}
{"id": "270809", "revid": "98629", "url": "https://gl.wikipedia.org/wiki?curid=270809", "title": "Gran Premio de Alema\u00f1a de 1977", "text": "O Gran Premio de Alema\u00f1a de F\u00f3rmula 1 de (formalmente o Gro\u00dfer Preis von Deutschland) foi unha carreira de F\u00f3rmula 1 que se celebrou en Hockenheimring o 31 de xullo de 1977. Logo do accidente case mortal de Niki Lauda no perigoso N\u00fcrburgring no Gran Premio de Alema\u00f1a de 1976, a carreira trasladouse para celebrarse en Hockenheim ata 2007, ag\u00e1s en , este foi o segundo ano no que a carreira disputouse al\u00ed (o primeiro foi en 1970).\nResumo da carreira.\nNa cualificaci\u00f3n, Jody Scheckter logrou a s\u00faa primeira pole da tempada , por diante de John Watson e Niki Lauda quen encabezou a segunda fila. Scheckter mantivo o liderado na primeira curva en tanto Watson e Lauda manti\u00f1an as s\u00faas posici\u00f3ns. Watson meteu presi\u00f3n a Scheckter ata que o seu motor fallou na oitava volta, quedando Lauda segundo, que pasou a Scheckter pouco despois e comezou a afastarse. Scheckter loitou polo segundo posto con James Hunt ata que o defensor do campionato retirouse cun fallo no motor, deixando terceiro ao compa\u00f1eiro de equipo de Watson o piloto local Hans-Joachim Stuck. Mant\u00edvose as\u00ed ata o final; Lauda ga\u00f1ador seguido de Scheckter e Stuck."}
{"id": "270811", "revid": "54336", "url": "https://gl.wikipedia.org/wiki?curid=270811", "title": "Fiz de Nola", "text": "Fiz de Nola, ou Fins de Nola, foi un presb\u00edtero do s\u00e9culo III da Campania (Italia), considerado como santo pola Igrexa Cat\u00f3lica.\nTraxectoria.\nFillo dun militar sirio chamado Hermias, a s\u00faa fe cristi\u00e1 levouno a repartir os seus bens entre pobres e marxinados e optar pola vocaci\u00f3n sacerdotal. Entre os anos 249 a 251 sufriu a persecuci\u00f3n de Decio durante a que foi encarcerado e torturado. Conseguiu liscar da cadea e vivir como un fuxido nos Apeninos onde coidou do seu bispo M\u00e1ximo, s\u00f3 e doente, refuxiado nesas monta\u00f1as.\nTras esta primeira persecuci\u00f3n o pobo cristi\u00e1 de Nola quixo proclamalo bispo, pero el refugou tal ministerio, por considerarse indigno do mesmo. El combinou o seu servizo sacerdotal de atenci\u00f3n espiritual e axuda ao necesitado co traballo de labrego.\nNo ano 253 o emperador Valeriano ordenou unha nova persecuci\u00f3n. Alg\u00fans afirman que sufriu o martirio entrementres outras versi\u00f3ns soste\u00f1en que logrou sobrevivir ata unha avanzada idade no ano 260. Con todo, figurou ao longo dos s\u00e9culos no martiriol\u00f3xio romano.\nLenda.\nDe Fiz c\u00f3ntanse an\u00e9cdotas de car\u00e1cter lendario. A s\u00faa primeira fuxida da cadea atribu\u00eduse a intervenci\u00f3n dun anxo. A s\u00faa harmon\u00eda coa natureza como fuxido nos Apeninos manifestouse en relatos que contan que as ara\u00f1as tec\u00edan mestas ara\u00f1eiras nas entradas dos seus refuxios para facer crer aos soldados que o persegu\u00edan que ningu\u00e9n entrara al\u00ed recentemente. Como labrego, sufriu intentos de espolio por parte de bandidos que de s\u00fapeto padeceron unha forza que os obrigou a traballar nos seus labores, cando Fiz viu tal cousa agradeceulles a angueira e perdooulles a tentativa de roubo.\nSignificaci\u00f3n.\nA s\u00faa sepultura foi moi venerada e obxecto de peregrinaci\u00f3ns. Algunhas reliquias est\u00e1n en Roma e en Benevento. A s\u00faa festa cel\u00e9brase o 14 de xaneiro. Hoxe en d\u00eda figura no calendario romano como un confesor. Inv\u00f3case contra as enfermidades dos ollos, contra o perxurio e a maledicencia contra o pr\u00f3ximo e \u00e9 protector dos animais, especialmente os animais dom\u00e9sticos dos labregos."}
{"id": "270814", "revid": "22570", "url": "https://gl.wikipedia.org/wiki?curid=270814", "title": "Gran Premio de Austria de 1977", "text": "O Gran Premio de Austria de 1977 foi unha carreira do Campionato do Mundo F\u00f3rmula 1 celebrada no Circu\u00edto de \u00d6sterreichring o 14 de agosto de 1977. Foi a 12\u00aa carreira da tempada de F\u00f3rmula Un de , e o d\u00e9cimo Gran Premio de Austria o oitavo, que se celebrou en \u00d6sterreichring. Levouse a cabo sobre 54 voltas para cubrir unha distancia de carreira de 320 quil\u00f3metros.\nLogo de 1976 engadiuse unha chicane chamada \"Hella-Licht\", en substituci\u00f3n da moi r\u00e1pida Vost-Hugel Kurve.\nEsta carreira viu a primeira vitoria do futuro campi\u00f3n do mundo de F\u00f3rmula 1 Alan Jones. O piloto australiano logrou co seu Shadow DN8 a vitoria sobre o heroe local Niki Lauda no seu Ferrari 312T2. Ser\u00eda a \u00fanica vitoria na historia de Shadow Racing Cars durante os seus oito anos na F\u00f3rmula Un. Terceiro foi Hans Joachim Stuck no seu Brabham BT45B.\nResumo da carreira.\nA choiva caera inmediatamente antes de comezar a carreira deixando a pista mollada, pero non \u00eda chover durante a carreira. A elecci\u00f3n de pneum\u00e1ticos repartiuse entre mollados e slicks. Mario Andretti liderou no comezo ata que o motor do seu Lotus 78 fallou. Nese momento a pista est\u00e1base secando. Gunnar Nilsson e Jones protagonizaron as primeiras voltas na pista mollada. Nilsson pasara de 16\u00ba ao segundo lugar e Jones progresara desde a 14\u00ba posici\u00f3n na grella ao cuarto posto. James Hunt converteuse no l\u00edder da carreira. Nilsson entrou en boxes para cambiar os seus desfeitos pneum\u00e1ticos de choiva do seu Lotus 78, mentres Jones pasou ao Brabham de Hans Joachim Stuck e ao Wolf WR3 de Jody Scheckter para marchar na segunda posici\u00f3n. Jones non progresar\u00eda m\u00e1is pero un fallo no motor no McLaren M26 de Hunt ao final da carreira deixouno primeiro. Nilsson recuperouse da s\u00faa parada en boxes e chegou ao terceiro posto ata que unha falla no motor obrigouno a retirarse. Lauda con problemas de direcci\u00f3n chegou co seu Ferrari \u00e1 segunda posici\u00f3n cando secou a pista, mentres que Stuck logrou a terceira posici\u00f3n. Scheckter trompeou deixando cuarto a Carlos Reutemann no segundo Ferrari 312T2 por diante de Ronnie Peterson no Tyrrell P34 e o segundo McLaren de Jochen Mass logrou o \u00faltimo punto do campionato en sexto lugar. Malia as cambiantes condici\u00f3ns, 16 coches terminaron a carreira con 17 clasificados. O 17\u00ba foi Emilio de Villota, quen estrelou o seu McLaren M23 privado nas \u00faltimas voltas, na volta 51\u00ba.\nPasaran sete anos desde a \u00faltima vitoria dun australiano (Jack Brabham no Gran Premio de Sur\u00e1frica de 1970 ). A vitoria de Jones non tivo efecto na clasificaci\u00f3n do campionato. Pero o segundo posto de Lauda, xunto coas retiradas de Scheckter, Andretti e Hunt fortaleceu considerablemente a clasificaci\u00f3n de Lauda no campionato, ampliando a s\u00faa vantaxe a 16 puntos."}
{"id": "270815", "revid": "5863", "url": "https://gl.wikipedia.org/wiki?curid=270815", "title": "Brcko", "text": ""}
{"id": "270816", "revid": "1888", "url": "https://gl.wikipedia.org/wiki?curid=270816", "title": "Xo\u00e1n Xos\u00e9 Pl\u00e1", "text": "Xo\u00e1n Xos\u00e9 Pl\u00e1 Fern\u00e1ndez, nado en Viveiro en 1906, foi un farmac\u00e9utico e pol\u00edtico galego.\nTraxectoria.\nFillo do farmac\u00e9utico viveirense Xos\u00e9 Pl\u00e1 Zubiri e sobri\u00f1o de Xo\u00e1n Pla Zubiri. Farmac\u00e9utico en Viveiro. Durante a Segunda Rep\u00fablica militou no Partido Galeguista de Viveiro, ao que se afiliou en 1932 e foi secretario do Grupo Galeguista de Viveiro en 1936. Foi candidato galeguista nas elecci\u00f3ns a compromisarios para a elecci\u00f3n do presidente da Rep\u00fablica en abril de 1936. Foi nomeado director da Escola de Traballo de Viveiro.\nNo golpe de Estado do 18 de xullo de 1936 atop\u00e1base en territorio leal \u00e1 rep\u00fablica e durante a Guerra Civil participou na creaci\u00f3n das Milicias Populares Galegas, foi delegado do corpo de Carabineiros, e colaborou en \"Nova Galiza\". En Barcelona foi secretario de asistencia de Solidaridade Galega Antifeixista. Coa fin da guerra civil fuxiu a Francia, incorpor\u00e1ndose ao maquis. Logo da liberaci\u00f3n de Francia estableceuse en Montauban.\nEn Francia foi un dos art\u00edfices da creaci\u00f3n do Frente Liberador Gallego, ligado \u00e1 loita guerrilleira, constitu\u00eddo en Tolosa a finais de 1944 e promovido por Enrique L\u00edster e o PCE, e do que Pl\u00e1 foi presidente. Tivo un importante papel no nacemento do Bloque Repubric\u00e1n Nazonal Galego. Foi representante do Partido Galeguista do interior no exilio. Mantivo unha li\u00f1a de desconformidade coa actuaci\u00f3n pol\u00edtica de Castelao. Tam\u00e9n estivo na n\u00f3mina dos servizos de informaci\u00f3n do PNV. A \u00faltima noticia sobre Pl\u00e1 \u00e9 a s\u00faa participaci\u00f3n nos actos de apoio que se desenvolveron no sur franc\u00e9s contra a sentenza de morte de seis activistas de ETA a finais de 1970."}
{"id": "270817", "revid": "1888", "url": "https://gl.wikipedia.org/wiki?curid=270817", "title": "Juan Jos\u00e9 Pl\u00e1 Fern\u00e1ndez", "text": ""}
{"id": "270818", "revid": "5863", "url": "https://gl.wikipedia.org/wiki?curid=270818", "title": "Pocitelj", "text": ""}
{"id": "270820", "revid": "1131", "url": "https://gl.wikipedia.org/wiki?curid=270820", "title": "Pedro Costa Must\u00e9", "text": "Pedro Costa Must\u00e9, nado en Barcelona o 19 de agosto de 1941 e finado en Torrelodones o 8 de xu\u00f1o de 2016, foi un guionista, produtor e director de cine e televisi\u00f3n catal\u00e1n. Dirixiu, produciu e escribiu gui\u00f3ns de varias curtametraxes, longametraxes e series de televisi\u00f3n, destacando como cronista de sucesos.\nTraxectoria.\nEn 1958 iniciou a carreira de Ciencias Econ\u00f3micas e dirixiu o Teatro Espa\u00f1ol Universitario da s\u00faa facultade. En 1962 matriculouse en Direcci\u00f3n na Escola Oficial de Cinematograf\u00eda, diplomatura que rematou en 1968. No outono de 1967 lanzou un Manifesto en que propu\u00f1a \"a creaci\u00f3n dun cine libre e independente de calquera grupo pol\u00edtico ou burocr\u00e1tico\" nunhas xornadas en Sitges impulsadas por el mesmo.\nA censura impediulle sacar adiante as s\u00faas d\u00faas primeiras pel\u00edculas, \"Romance de Lucio\" (1966) e \"El pr\u00edncipe y la huerfanita\" (1968), polo que decidiu ao xornalismo. Comezou como cronista de sucesos no semanario \"El Caso\". En decembro de 1970 escribiu unha cr\u00f3nica sobre o Proceso de Burgos que tivo gran repercusi\u00f3n, e pasou a ser periodista de investigaci\u00f3n na revista \"Cambio 16\". En 1974 lanzou a revista \"Posible\", de informaci\u00f3n pol\u00edtica, canda a Cuco Cerecedo, Miguel \u00c1ngel Aguilar e Alfonso Palomares. Ao tempo, creou \"API\", un bolet\u00edn clandestino independente.\nEn 1977 Antonio Asensio Pizarro contratouno para lanzar \"Intervi\u00fa\", e en 1980 marchou aos Estados Unidos como correspondente do Grupo Zeta. Regresou a Espa\u00f1a en 1982 e coa chegada do PSOE ao goberno retomou o cine.\nCine.\nGuionista.\nAdem\u00e1s de escribir os gui\u00f3ns das s\u00faas pel\u00edculas, colaborou nos dos seguintes filmes, que tam\u00e9n produciu:\nProdutor.\nEn 1983 creou Pedro Costa Producciones Cinematogr\u00e1ficas.\nTelevisi\u00f3n.\nEscribiu, produciu e dirixiu series de televisi\u00f3n, pel\u00edculas para televisi\u00f3n e documentais entre outros. O seu labor na televisi\u00f3n foi reco\u00f1ecido con varios premios.\nPremios.\nMellor Produtor do Cine Espa\u00f1ol concedido por EGEDA (1998)"}
{"id": "270821", "revid": "56817", "url": "https://gl.wikipedia.org/wiki?curid=270821", "title": "Roko", "text": "O antrop\u00f3nimo Roko pode referise a:"}
{"id": "270824", "revid": "98629", "url": "https://gl.wikipedia.org/wiki?curid=270824", "title": "Diocese de Santiago", "text": "O nome de diocese de Santiago pode facer referencia a algunha das seguintes divisi\u00f3ns territoriais eclesi\u00e1sticas:"}
{"id": "270825", "revid": "5863", "url": "https://gl.wikipedia.org/wiki?curid=270825", "title": "Mar de Wadden", "text": "O mar de Wadden (\"Wattenmeer\" en alem\u00e1n, \"Waddenzee\" en neerland\u00e9s, \"Waadsee\" en fris\u00f3n, \"Wattensee\" en baixo alem\u00e1n e \"Vadehavet\" en dan\u00e9s) \u00e9 un mar situado entre as illas Frisias e o mar do Norte por unha banda e as costas neerlandesa, alem\u00e1 e danesa por outra. Ten uns 450\u00a0km de longo e entre 5 e 30 de largo, cunha superficie duns 10.000\u00a0km\u00b2. Est\u00e1 formado por unha chaira de marea, \u00e9 moi pouco profundo, mesmo durante a marea baixa consiste en grandes chairas areosas interrompidas por canles de drenaxe que evac\u00faan a auga (de feito, \u00e9 posible atravesalo a p\u00e9, chegando do continente \u00e1s illas). Danse tam\u00e9n grandes correntes.\nCaracter\u00edsticas.\nO seu nome procede do neerland\u00e9s \"wad\", que significa \"chaira de lodo\" (En baixo alem\u00e1n e alem\u00e1n, \"Watt\"; dan\u00e9s, \"Vade\"). A superficie est\u00e1 caracterizada por amplas chairas lodosas de marea, fondas trincheiras de mareas e as illas existentes. A paisaxe formouse durante boa parte de mareas cicl\u00f3nicas entre os s\u00e9culos X a XIV, desbordando e levando anterior terra de turba detr\u00e1s das dunas costeiras. As illas actuais son o resto das anteriores dunas costeiras.\nAs illas est\u00e1n marcadas por dunas e amplas praias areosas cara ao mar do Norte e costa baixa, e por mareas cara ao mar de Wadden. O impacto das ondas e correntes leva sedimentos, e est\u00e1 a modificar lentamente o esquema das illas. As\u00ed, as illas de Vlieland e Ameland foron mov\u00e9ndose cara ao leste nos \u00faltimos s\u00e9culos, perdendo terra por un lado e crecendo polo outro.\nO mar de Wadden \u00e9 famoso pola s\u00faa rica flora e fauna, especialmente aves. Centos de miles de lim\u00edcolas, anatinos e anserinos usan a zona como parada nas migraci\u00f3ns ou lugar de invernada, e \u00e9 tam\u00e9n un rico h\u00e1bitat para gaivotas e est\u00e9rnidos.\nBoa parte do mar de Wadden est\u00e1 protexida en cooperaci\u00f3n dos tres pa\u00edses implicados. Os gobernos dos Pa\u00edses Baixos, Dinamarca e Alema\u00f1a traballan xuntos desde 1978 na s\u00faa protecci\u00f3n e conservaci\u00f3n. A cooperaci\u00f3n abarca a administraci\u00f3n, monitorizaci\u00f3n e investigaci\u00f3n, as\u00ed como asuntos pol\u00edticos. En 1982 unha asinouse unha Declaraci\u00f3n conxunta sobre a protecci\u00f3n do mar de Wadden para coordinar actividades e medidas para a s\u00faa protecci\u00f3n. En 1997 adoptouse un plan trilateral.\nO mar de Wadden foi designado Zona h\u00famida de importancia internacional, protexida pola Convenci\u00f3n de Ramsar o 15 de novembro de 1991 (\"Schleswig-Holsteinisches Wattenmeer\"). A zona protexida abrangue 454,988 ha, cunha elevaci\u00f3n de -15 a 50 msnm. Este sitio comprende o 40 % do mar de Wadden e est\u00e1 formado por amplas chairas lodosas, r\u00edos, bancos de area, dunas, marismas salobres, brezais e illas. Pasan por al\u00ed m\u00e1is de dous mill\u00f3ns de aves migratorias. En particular, aproximadamente o 70 % de toda a poboaci\u00f3n europea de \"Tadorna tadorna\" (180.000). Hai invertebrados acu\u00e1ticos end\u00e9micos, r\u00e9ptiles ameazados e anfibios, e \u00e9 unha zona importante para a cr\u00eda da \"Phoca vitulina\". L\u00e9vanse a cabo actividades de gander\u00eda, turismo, caza, pesca de marisco, actividades militares e remo.\nEn xu\u00f1o de 2009 inclu\u00eduse na lista de Patrimonio da Humanidade pola UNESCO."}
{"id": "270826", "revid": "5298", "url": "https://gl.wikipedia.org/wiki?curid=270826", "title": "Coso", "text": ""}
{"id": "270827", "revid": "98629", "url": "https://gl.wikipedia.org/wiki?curid=270827", "title": "Molotov (grupo musical)", "text": "Molotov \u00e9 unha banda mexicana de rock, hip hop e rapcore que foi fundada na Cidade de M\u00e9xico o 23 de setembro de 1995. Os seus poemas l\u00edricos caracter\u00edzanse unha mestura de espa\u00f1ol e ingl\u00e9s, mesturado e cantado por todos os membros do grupo. Moitas das s\u00faas canci\u00f3ns, como \"Gimme Tha Power\" e \"Frijolero\", son inspiradas na pol\u00edtica, con temas como a inmigraci\u00f3n de mexicanos aos Estados Unidos. Por veces foron comparados coa banda estadounidense Rage Against the Machine."}
{"id": "270829", "revid": "89787", "url": "https://gl.wikipedia.org/wiki?curid=270829", "title": "Gancho (diacr\u00edtico)", "text": "O gancho \u00e9 un sinal diacr\u00edtico que pode aparecer situado en distintas partes da letra que modifica. Ten forma dun pequeno trazo curvo enganchado \u00e1 letra.\nUsos.\nO gancho col\u00f3case como un trazo curvo cara a esquerda ou cara a dereita, tanto na parte superior da letra coma na inferior. En ocasi\u00f3ns tam\u00e9n pode aparecer en horizontal.\nAlfabetos non latinos.\nO alfabeto cir\u00edlico emprega o gancho como diacr\u00edtico en letras como \u04c3, \u04c7, \u04fc ou \u0512.\nAlfabeto Fon\u00e9tico Internacional.\nO Alfabeto Fon\u00e9tico Internacional emprega letras min\u00fasculas cun gancho. Estes s\u00edmbolos son \u0253, \u0257, \u0260, \u0266, \u0267, \u0271, \u0272, \u014b, \u027d, \u0288, \u0475 e \u028b. Ata 1993 tam\u00e9n se empregaron \u0188, \u0199, \u01a5, \u02a0 e \u01ad que foron substitu\u00eddas por \u0284\u030a, \u0260\u030a, \u0253\u0325 , e \u0257\u0325. Moitas das linguas que empregan o gancho como diacr\u00edtico representan o mesmo fonema c\u00f3 do Alfabeto Fon\u00e9tico Internacional.\nAntigamente, us\u00e1base tam\u00e9n un sinal diacr\u00edtico chamado gancho palatal para representar consoantes palatalizadas. Consist\u00eda nun pequeno gancho unido \u00e1 parte inferior dereita da letra e mirando cara \u00e1 esquerda. Este sinal foi substitu\u00eddo en 1989 por un super\u00edndice j, escrib\u00edndose no canto de ."}
{"id": "270830", "revid": "865", "url": "https://gl.wikipedia.org/wiki?curid=270830", "title": "Dakidarr\u00eda", "text": "Dakidarr\u00eda \u00e9 unha banda galega de m\u00fasica, creada a principios dos anos 2000 entre Nigr\u00e1n e o Val Mi\u00f1or, que fusiona ska punk e reggae.\nAs s\u00faas letras comezaron sendo en castel\u00e1n pero, co paso dos anos, a banda foi tomando conciencia do problema ling\u00fc\u00edstico en Galiza e comezaron a gravar as s\u00faas canci\u00f3ns en galego, ademais de teren cantado noutra decena de linguas durante a s\u00faa traxectoria. As s\u00faas letras lanzan unha mensaxe de cr\u00edtica pol\u00edtica e social contra o capitalismo, a globalizaci\u00f3n, o consumismo e a alienaci\u00f3n, e defendendo o internacionalismo, a liberdade dos pobos e a diversidade cultural.\nTraxectoria.\nInicios (2003-2004).\nA banda realizou os seus primeiros ensaios tras a cat\u00e1strofe do Prestige e estaba formada inicialmente por catro membros: o vocalista e guitarrista Gabriel Reigosa, o guitarrista Sim\u00f3n Gonz\u00e1lez (estes dous procedentes da banda Diskordia), o baixista Ren\u00e9 e o bater\u00eda Canelo. Pouco despois gravaron unha maqueta titulada \"Diskordia nas R\u00edas Baixas\", e comezaron a dar os seus primeiros concertos. \n\"Fragasaurus Rex\" e \"El futuro nunca existi\u00f3\" (2005-2009).\nFoi xa en 2005 cando conseguiron gravar co selo S\u00edndrome Discos o seu primeiro \u00e1lbum, \"Fragasaurus Rex\", mesturado polo produtor Javier Abreu e con portada de Carlos Azagra, debuxante de El Jueves. Inclu\u00eda 10 temas, case todos en castel\u00e1n, e d\u00faas versi\u00f3ns da canci\u00f3n \"Fragasaurus Rex\", unha en castel\u00e1n e outra en galego, con duras cr\u00edticas ao expresidente da Xunta, Manuel Fraga. Durante a produci\u00f3n deste disco o grupo fixo amizade cos membros da banda valenciana Disidencia, cuxo cantante, Txus, colaborou cantando no tema que d\u00e1 nome ao disco, mentres que Dakidarr\u00eda fixo os coros no tema \"KK II\" do \u00e1lbum de Disidencia, \"Hablar\u00e1n las piedras\". Nesas datas incorporouse ao grupo \"o Birras\" como trompetista. En outubro de 2005 deron un concerto no Pavill\u00f3n Multi\u00fasos Fontes do Sar, pechando a noite tras Toy Dolls e Glen Matlock, baixista dos Sex Pistols. Foi o \u00faltimo concerto con Ren\u00e9 no grupo, que foi substitu\u00eddo por David Mar\u00edn. Coa nova formaci\u00f3n deron concertos por toda Galicia, a Pen\u00ednsula Ib\u00e9rica, e mesmo M\u00e9xico, acompa\u00f1ando \u00e1 banda Vantroi na s\u00faa xira Azteka Tour VII.\nEn 2008 viu a luz o seu segundo disco, titulado \"El futuro nunca existi\u00f3\", que inclu\u00eda doce novos temas e un DVD cunha reportaxe sobre a xira mexicana e un making-of da gravaci\u00f3n. Sa\u00edu co selo de Santo Grial Records e foi producido tam\u00e9n por Javier Abreu. \n\"Realidades alienantes...\" e \"...Utop\u00edas emergentes\" (2010-2015).\nDous anos despois sa\u00edu \u00e1 venda o seu terceiro disco, \"Realidades alienantes...\", que foi a primeira parte dun dobre traballo discogr\u00e1fico que se completar\u00eda ao ano seguinte. Conti\u00f1a 10 novas canci\u00f3ns cunha forte carga social e pol\u00edtica facendo referencias \u00e1 memoria hist\u00f3rica, a represi\u00f3n franquista ou o problema da hero\u00edna durante a Transici\u00f3n, e contou coas colaboraci\u00f3ns de Garc\u00eda MC de Dios ke te crew, Maxi de Fe de Ratas e Suso Feix\u00f3n. Neste punto o grupo xa estaba formado por oito membros: Gabri, Sim\u00f3n, David, \u00c1lex, Carlos, Juaqui, Antonio e Anxo. Foi un disco autoproducido e foi masterizado nos Metropolis Studios de Londres por Miles Showell. O \u00faltimo tema do disco, \"De Mella a Mella\" \u00e9 unha homenaxe a todas as v\u00edtimas do fascismo, e consiste nunha carta ficticia que a bisavoa do vocalista Gabri Reigosa, Urania Mella, lle escribe aos seus fillos dende o c\u00e1rcere.\nA principios de 2011 anunciouse a sa\u00edda do grupo do bater\u00eda \u00c1lex Vilas e a incorporaci\u00f3n de Jorge Guerra como o seu substituto. A finais dese ano sa\u00edu \u00e1 r\u00faa a segunda parte do traballo que se iniciara con \"Realidades alienantes...\", que levou por t\u00edtulo \"...Utop\u00edas emergentes\", co selo Maldito Digital, producido de novo por Javier Abreu nos Oc\u00e9ano Estudios de Patos, e masterizado en Londres por Andy Baldwin. A presentaci\u00f3n veu acompa\u00f1ada da publicaci\u00f3n do videoclip do primeiro tema do disco, \"Sigue ardiendo\", que comeza cun discurso de Jos\u00e9 Saramago. \nO \u00e1lbum estaba formado por 10 temas, entre eles alg\u00fans dos m\u00e1is famosos da banda como \"A mocidade activa\", \"Terra\" ou \"Linguas ceives\", esta \u00faltima cantada en galego, castel\u00e1n, catal\u00e1n, \u00e9uscaro e asturiano. O disco contou con numerosas colaboraci\u00f3ns de artistas como Pulpul, Xurxo Souto, Javi Maneiro, Vituco Neira (Ruxe Ruxe), I\u00f1aki Ortiz (Betagarri) ou Garc\u00eda MC (Dios ke te crew). Inclu\u00edu unha canci\u00f3n adicada \u00e1 Fronte Polisario (\"Polisario vencer\u00e1\") e outra en homenaxe a Skacha, de t\u00edtulo \"A message to you Skacha\", que formou ademais parte de \"\", o disco tributo co que 16 bandas homenaxearon \u00e1 banda de punk-rock de Coia polo seu 20\u00ba aniversario.\nEn xaneiro de 2012 deron un pequeno concerto en Vigo para celebrar a morte de Manuel Fraga, no chamado \"Fragasaurus Fest\". En maio de 2013, no Vi\u00f1a Rock, comezaron unha xira polo d\u00e9cimo aniversario do grupo, que culminou en 2015 coa publicaci\u00f3n dun disco de recompilaci\u00f3ns titulado \"10 anos na r\u00faa\", que inclu\u00eda varios temas dos seus discos anteriores e unha versi\u00f3n en directo do tema \"Mil berros\" gravada no Casta\u00f1azo Rock de Chantada. No transcurso desa xira, en xaneiro de 2014, anunciouse a marcha de Jorge Guerra e a chegada do bater\u00eda de Obrint Pas, \"Maki\", para ocupar o seu posto, ao tempo que se presentou o videoclip de \"Mil berros\". Ademais entrou como baixista Isra \"Ligre\", substitu\u00edndo a David. En 2015 regravaron en galego o seu \u00faltimo disco co t\u00edtulo \"...Utop\u00edas emerXentes\", en colaboraci\u00f3n coa plataforma Que voltem para a casa, para a cal foron os beneficios obtidos coas vendas do \u00e1lbum.\n\"De cuncas e de mar\" e \"Filosof\u00eda incendiaria\" (2016-actualidade).\nEn 2016 publicaron un disco en directo titulado \"De cuncas e de mar\", que incl\u00fae un DVD cun concerto \u00edntegro e imaxes sobre o d\u00eda a d\u00eda da banda. Colaboraron no \u00e1lbum Julio de La Ra\u00edz, Juankar de Boikot e ZOO entre outros. Tras a publicaci\u00f3n do traballo comezaron unha xira de nome \"Lume Tour\", que os levou por toda Galicia e Espa\u00f1a. O 12 de abril de 2018 sacaron \u00e1 venda un novo traballo, \"Filosof\u00eda incendiaria\", un EP con cinco canci\u00f3ns gravadas en 2017. Foi gravado en Oleiros e Vigo e inclu\u00edu as colaboraci\u00f3ns de La Ra\u00edz\",\" Ganjahr Family, Tr\u00f3pico de Grelos, DJ Mil e Ant\u00f3n Seoane, de Milladoiro, tocando a zanfona. Deste EP publicaron catro videoclips, os das canci\u00f3ns \"Lume\", \"Eterno festival\", \"Sobran as palabras\" e \"En Compostela\". Na canci\u00f3n restante, \"Esc\u00e1rnio e Maldizer\", solidar\u00edzanse co CSOA Esc\u00e1rnio e Maldizer de Santiago de Compostela, desaloxado en 2017. O traballo foi presentado no Vi\u00f1a Rock en abril e foi o inicio do \"Filosof\u00eda Incendiaria Tour\", co que xiraron pola Pen\u00ednsula durante todo o 2018 e 2019."}
{"id": "270833", "revid": "12452", "url": "https://gl.wikipedia.org/wiki?curid=270833", "title": "Gueldria - Gelderland", "text": ""}
{"id": "270841", "revid": "23204", "url": "https://gl.wikipedia.org/wiki?curid=270841", "title": "Flensburgo", "text": "Flensburgo (en ; en ; en ) \u00e9 unha cidade independente no norte Alema\u00f1a do estado federado de Schleswig-Holstein.\nFlensburgo \u00e9 a principal vila da rexi\u00f3n da Baixa Schleswig. Despois de Kiel e L\u00fcbeck Flensburg \u00e9 a terceira maior cidade do estado e tam\u00e9n \u00e9 a vila m\u00e1is \u00f3 norte de Alema\u00f1a. As cidades m\u00e1is pr\u00f3ximas son Kiel (86\u00a0km \u00f3 sur) e Odense en Dinamarca (92\u00a0km \u00f3 nordeste). A vila de Flensburg sit\u00faase a s\u00f3 7 quil\u00f3metros da fronteira danesa.\nEn maio de 1945 Flensburgo foi a derradeira praza alem\u00e1 en ser liberada do dominio Nazi.\nFlensburgo \u00e9 co\u00f1ecida en Alema\u00f1a por:\nLinguas.\nFlensburgo foi unha cidade multiling\u00fce case desde o seu comezo, fundada no s\u00e9culo XIII por daneses que falaban s\u00f8nderjysk axi\u00f1a viu como aparec\u00edan comerciantes alem\u00e1s de lingua baixo alem\u00e1, durante o s\u00e9culo XIV mant\u00edvose o dialecto dan\u00e9s como fala principal principal mentres que a partir do s\u00e9culo seguinte foi o baixo alem\u00e1n o que pasou a ser o idioma m\u00e1is falado. Coa Reforma protestante chegou a influencia da versi\u00f3n est\u00e1ndar do alto alem\u00e1n a Flensburgo. Na \u00e9poca contempor\u00e1nea o que predomina na cidade \u00e9 unha variedade do alem\u00e1n est\u00e1ndar moi influ\u00edda no acento e na entoaci\u00f3n polo baixo alem\u00e1n orixinario da zona no que os dinamarquismos te\u00f1en gran peso. O dan\u00e9s mantense como materia nas escolas da cidade ofrecido como segunda ou terceira lingua estranxeira e como lingua de instruci\u00f3n nas escolas da minor\u00eda danesa xeneraliz\u00e1ndose o padr\u00f3n dinamarqu\u00e9s entre os membros da minor\u00eda danesa da localidade pero nunha variedade influ\u00edda polo alem\u00e1n e o baixo alem\u00e1n co\u00f1ecida como sydslesvigdansk no que se percibe un substrato do s\u00f8nderjysk. Tradicionalmente a cidade foi un dos principais focos de emigraci\u00f3n dos falantes de fris\u00f3n setentrional pero son moi poucos os que conservan a lingua. O petuh \u00e9 unha lingua h\u00edbrida que se orixinou no s\u00e9culo XIX e que un\u00eda elementos do alem\u00e1n e o dan\u00e9s est\u00e1ndar, e do baixo alem\u00e1n e o s\u00f8nderjysk e que a\u00ednda que est\u00e1 case extinguido, conserva algunha das s\u00faas expresi\u00f3ns na fala local."}
{"id": "270842", "revid": "25871", "url": "https://gl.wikipedia.org/wiki?curid=270842", "title": "Parque Natural do Carrascar de la Font Roja", "text": "O Parque Natural do Carrascar de la Font Roja, at\u00f3pase na Comunidade Aut\u00f3noma de Valencia, estend\u00e9ndose pola provincia de Alacant.\nFlora.\nO parque natural caracter\u00edzase polas fragas mediterr\u00e1neas, cunha gran presenza das aci\u00f1eiras. Outras especies salientables son o abeto espa\u00f1ol, o Juniperus oxycedrus e o freixo.\nFauna.\nAs especies m\u00e1is importantes son o xabar\u00edn, o leir\u00f3n careto, a avelaiona e o merlo azul."}
{"id": "270843", "revid": "839", "url": "https://gl.wikipedia.org/wiki?curid=270843", "title": "Diocese de Nova York", "text": "O nome de diocese de Nova York pode facer referencia a algunha das seguintes divisi\u00f3ns territoriais eclesi\u00e1sticas:"}
{"id": "270845", "revid": "89787", "url": "https://gl.wikipedia.org/wiki?curid=270845", "title": "55 Cancri b", "text": "55 Cancri b (abreviado 55 CNC b e, en ocasi\u00f3ns, chamado 55 Cancri Ab, co fin de distinguilo da estrela 55 Cancri B) \u00e9 un planeta extrasolar que orbita \u00f3 redor da estrela 55 Cancri A, a cal \u00e9 semellante \u00f3 noso Sol, tarda en completar cada \u00f3rbita 14,65 d\u00edas. \u00c9 o segundo planeta en orde de distancia respecto da s\u00faa estrela, e \u00e9 un exemplo dun X\u00fapiter quente, ou case mellor ser\u00eda dicir un \"X\u00fapiter morno\". Foi descuberto en 1996 por Geoffrey Marcy e R. Paul Butler, 55 Cancri b foi o cuarto planeta extrasolar descuberto, se exclu\u00edmos \u00f3s \"planetas pulsar\".\nDescubrimento.\nComo a maior\u00eda dos planetas extra-solares co\u00f1ecidos, 55 Cancri b foi descuberto a trav\u00e9s da detecci\u00f3n das variaci\u00f3ns da velocidade radial da s\u00faa estrela causadas pola gravidade do propio planeta. \u00d3 facer medici\u00f3ns moi sensibles do efecto Doppler do espectro de 55 Cancri A, detectouse unha periodicidade de 15 d\u00edas. O planeta foi anunciado en 1996, xunto co planeta de Tau Bo\u00f6tis e xunto co planeta m\u00e1is interno de Upsilon Andromedae.\nMesmo cando este planeta interior foi descuberto, cunha masa (estimada no momento do seu descubrimento), coma m\u00e1ximo, do 78% da masa de X\u00fapiter, a s\u00faa estrela segu\u00eda amosando un desv\u00edo na s\u00faa velocidade radial. Iso levou \u00f3 descubrimento do planeta exterior 55 Cancri d no ano 2002.\n\u00d3rbita e masa.\n55 Cancri b est\u00e1 nunha \u00f3rbita de per\u00edodo curto, a\u00ednda que non tan extrema coma a do X\u00fapiter quente previamente detectado, 51 Pegasi b. O per\u00edodo orbital indica que o planeta est\u00e1 situado preto dunha resonancia orbital de 1:3 con 55 Cancri c, con todo as investigaci\u00f3ns dos par\u00e1metros planetarios nunha simulaci\u00f3n Newtoniana indican que mentres os per\u00edodos orbitais est\u00e1n preto desta relaci\u00f3n, os planetas en si non est\u00e1n realmente en resonancia.\nNo 2012, a atmosfera superior de 'b' foi observada mentres o planeta transitaba a s\u00faa estrela; a s\u00faa inclinaci\u00f3n \u00e9 de preto de 85 graos, co-planar con 'e'. A s\u00faa masa \u00e9 de case o 0,85 da masa de X\u00fapiter.\nCaracter\u00edsticas.\n55 Cancri b \u00e9 un xigante gasoso sen superficie s\u00f3lida. Observaci\u00f3ns feitas durante o tr\u00e1nsito do planeta detectaron hidr\u00f3xeno na s\u00faa atmosfera superior. Este tr\u00e1nsito foi tan tanxencial, que propiedades, tales coma o raio, a densidade, e temperatura non puideron ser precisadas. Asumindo unha composici\u00f3n semellante \u00e1 de X\u00fapiter e que o ambiente est\u00e1 preto de equilibrio qu\u00edmico, presuponse que a atmosfera superior de 55 Cancri b sexa m\u00e1is despexada c\u00e1 de X\u00fapiter e que te\u00f1a unhas li\u00f1as do espectro dominadas por un metal alcalino. O tr\u00e1nsito planetario indicou que a atmosfera estase lentamente evaporando baixo a calor do seu sol. Esta evaporaci\u00f3n \u00e9 m\u00e1is lenta c\u00e1s previamente estudadas noutros X\u00fapiter quentes (valga a redundancia, m\u00e1is quentes ca 'b').\n\u00c9 improbable que o planeta te\u00f1a l\u00faas de gran tama\u00f1o, xa que as forzas gravitatorias seguramente expulsar\u00edan estas l\u00faas das s\u00faas \u00f3rbitas, ou ser\u00edan destru\u00eddas en escalas de tempo relativamente curtas para a idade deste sistema planetario."}
{"id": "270848", "revid": "89787", "url": "https://gl.wikipedia.org/wiki?curid=270848", "title": "Illote Niuatui", "text": "Niuatui, \u00e9 un illote do Oc\u00e9ano Pac\u00edfico situado no nord\u00e9s do atol Nukufetau, pertencente ao estado de Tuvalu, na Polinesia. Actualmente at\u00f3pase despoboado e a s\u00faa altura media sobre o nivel do mar \u00e9 de 11 metros. Sit\u00faase moi pr\u00f3xima ao Illote Oua, ao oeste de Lafanga."}
{"id": "270849", "revid": "29398", "url": "https://gl.wikipedia.org/wiki?curid=270849", "title": "Niuatui", "text": ""}
{"id": "270850", "revid": "89787", "url": "https://gl.wikipedia.org/wiki?curid=270850", "title": "Illote Temotuloto", "text": "Temotuloto, \u00e9 un illote do Oc\u00e9ano Pac\u00edfico situado no suroeste do atol Nukufetau, pertencente ao estado de Tuvalu, na Polinesia. Na actualidade at\u00f3pase despoboada e a s\u00faa elevaci\u00f3n media sobre o nivel do mar \u00e9 de 14 metros."}
{"id": "270851", "revid": "29398", "url": "https://gl.wikipedia.org/wiki?curid=270851", "title": "Temotuloto", "text": ""}
{"id": "270852", "revid": "89787", "url": "https://gl.wikipedia.org/wiki?curid=270852", "title": "Illote Teafuaniua", "text": "Teafuaniua, \u00e9 un illote do Oc\u00e9ano Pac\u00edfico situado nonord\u00e9s do atol Nukufetau, pertencente ao estado de Tuvalu, na Polinesia. A s\u00faa elevaci\u00f3n media sobre o nivel do mar \u00e9 de 8 metros."}
{"id": "270853", "revid": "29398", "url": "https://gl.wikipedia.org/wiki?curid=270853", "title": "Teafuaniua", "text": ""}
{"id": "270854", "revid": "25871", "url": "https://gl.wikipedia.org/wiki?curid=270854", "title": "Bloque Repubric\u00e1n Nazonal Galego", "text": "O Bloque Repubric\u00e1n Nazonal Galego (BRNG), fundado en Tolosa (Francia) o 21 de decembro de 1945, foi unha organizaci\u00f3n pol\u00edtica dos exiliados galegos.\nHistoria e caracter\u00edsticas.\nCreouse en Tolosa en 1946 froito da conferencia de unidade galega celebrada os d\u00edas 21 e 22 de decembro de 1945. Impulsado polos exiliados que resid\u00edan nesa cidade. Relacionado coa UNE e a ANG, e impulsado por Enrique L\u00edster e o Partido Comunista de Espa\u00f1a, present\u00e1base como unha plataforma unitaria de todos os movementos galegos de resistencia ao franquismo e avogaba pola creaci\u00f3n dun \"Consejo General de Galicia\". Nel integrouse o Frente Liberador Gallego. O consello de direcci\u00f3n do Bloque, presidido por Manuel Portela Valladares, reun\u00eda a Santiago Casares Quiroga, Manuel Mart\u00ednez-Risco, Manuel Varela Ferro e Antonio N\u00fa\u00f1ez V\u00e1zquez (que foi elixido secretario) por Izquierda Republicana, Jos\u00e9 Garc\u00eda L\u00f3pez e C\u00e9sar Alvajar por Uni\u00f3n Republicana, Enrique L\u00edster e Jos\u00e9 Antonio Paz Mart\u00ednez, comunistas, Lu\u00eds V\u00e1zquez Rodr\u00edguez polo PSOE e Lu\u00eds Vidal pola UGT, e Xo\u00e1n Xos\u00e9 Pl\u00e1, polo Partido Galeguista.\nNo seu Manifesto fundacional titulado \"\u00a1Gallegos! Compatriotas todos\", enumeraban os seus obxectivos:\nEnvi\u00e1ronlle unha carta a Castelao, presidente do Consello de Galiza conminando ao Consello e m\u00e1is \u00e1s Alianzas Nazonais Galegas de M\u00e9xico e o Uruguai a ingresaren nun Consello Xeral de Galicia que se constituir\u00eda en Europa.\nA creaci\u00f3n do Bloque espertou en Castelao serios receos, pois viuno como unha ameaza para o galeguismo, dilu\u00eddo nun grupo que se situaba na \u00f3rbita do PCE, e tem\u00eda que erosionara a autoridade do Consello de Galiza, disput\u00e1ndolle a s\u00faa representatividade. Tentou desacreditar ao Bloque ante Diego Mart\u00ednez Barrio lembr\u00e1ndolle que este non se adherira ao goberno Giral e desmentindo a adscrici\u00f3n de Portela Valladares. Tam\u00e9n dubidaba da participaci\u00f3n doutros membros.\nEditou o peri\u00f3dico \"Galiza\" que apareceu en Tolosa o 25 de xullo de 1945 e despois editouse en Par\u00eds."}
{"id": "270855", "revid": "109216", "url": "https://gl.wikipedia.org/wiki?curid=270855", "title": "Bret\u00f3ns en Galicia", "text": "Os bret\u00f3ns, ou brit\u00f3ns, foron un pobo de orixe c\u00e9ltico que habitaron Gran Breta\u00f1a dende tempos prehist\u00f3ricos. A invasi\u00f3n romana e a posterior romanizaci\u00f3n supuxo a adopci\u00f3n do lat\u00edn e a civilizaci\u00f3n romana polos bret\u00f3ns do sur da illa o que facilitar\u00eda a adopci\u00f3n do cristianismo no s\u00e9culo IV. A anarqu\u00eda propia do final do Imperio Romano de Occidente permitiu que tanto outros c\u00e9lticos dende o norte (pictos e escotos) coma os xerm\u00e1nicos polo leste (anglos, sax\u00f3ns e xutos) invadisen as s\u00faas terras forz\u00e1ndoos a emigrar a Arm\u00f3rica, onde fundar\u00edan Breta\u00f1a e a Galiza, onde fundar\u00edan Breto\u00f1a.\nChegada a Galiza.\nAs expedici\u00f3ns bretoas, desco\u00f1\u00e9cese se directamente de Gran Breta\u00f1a ou a trav\u00e9s da Breta\u00f1a, chegaron a Galiza a fins do s\u00e9culo V e comezos do VI asent\u00e1ndose no macizo monta\u00f1oso da costa galega entre\u00a0Ferrol\u00a0e a\u00a0ribeira do Eo chegando alg\u00fans a se estender al\u00e9n do Eo.\nA colonia bretoa fundou a diocese de Breto\u00f1a, \u00e1 fronte da cal se atopaba polo 572 o bispo Mailoc. Durante anos haber\u00e1 falantes de bret\u00f3n e galego-bret\u00f3n nas terras dende o r\u00edo Eume ata as proximidades do Eo. Non obstante a presenza deste idioma e do seu dialecto froito da mestura desaparecer\u00edan pouco antes ou durante a expedici\u00f3n escandinava que destru\u00edu a diocese de Breto\u00f1a. Pese a todo o idioma non \u00e9 a \u00fanica pegada bretoa no lugar, xa que as comunidades cristi\u00e1s do lugar se agrupaban segundo a tradici\u00f3n bretoa. Outros signos son a m\u00fasica ou as cantigas das terras das Pontes, Terra Ch\u00e1 ou Mondo\u00f1edo, deixando tam\u00e9n numerosos top\u00f3nimos procedentes da lingua bretoa ou co propio nome de \"bret\u00f3ns\" para denominar o lugar no que viv\u00edan estas xentes, pervive a pegada deste pobo.\nOs locais non supuxeron un atranco ao asentamento dos bret\u00f3ns, pois mistur\u00e1ronse e conviviron sen aparentes disputas. Uns dos posibles factores polos que os galaicos do norte asimilaron ben a cultura bretoa pode ser polos continuos achegamentos comerciais que se manti\u00f1an entre as illas brit\u00e1nicas e o norte da Pen\u00ednsula e o parecido cultural.\nDecadencia.\nA adaptaci\u00f3n dos inmigrantes ao pa\u00eds e a perda da s\u00faa personalidade nacional e ling\u00fc\u00edstica nun ambiente xeogr\u00e1fico e \u00e9tnico non moi diferente ao do seu pa\u00eds de orixe houbo ser bastante r\u00e1pida. Proba disto son os nomes xa non bret\u00f3ns dos representantes da diocese nos concilios do s\u00e9culo VII."}
{"id": "270856", "revid": "98629", "url": "https://gl.wikipedia.org/wiki?curid=270856", "title": "Illote Teafuanonu", "text": "Teafuanonu, \u00e9 un illote do Oc\u00e9ano Pac\u00edfico situado no nord\u00e9s do atol Nukufetau, pertencente ao estado de Tuvalu, na Polinesia. Na actualidade at\u00f3pase despoboada e a s\u00faa altura media sobre o nivel do mar \u00e9 de catro metros."}
{"id": "270857", "revid": "29398", "url": "https://gl.wikipedia.org/wiki?curid=270857", "title": "Teafuanonu", "text": ""}
{"id": "270858", "revid": "1888", "url": "https://gl.wikipedia.org/wiki?curid=270858", "title": "Xo\u00e1n Xos\u00e9 Pl\u00e1 Fern\u00e1ndez", "text": ""}
{"id": "270859", "revid": "89787", "url": "https://gl.wikipedia.org/wiki?curid=270859", "title": "Illote Teafuone", "text": "Teafuone, \u00e9 un illote do Oc\u00e9ano Pac\u00edfico situado no atol Nukufetau, pertencente ao estado de Tuvalu, na Polinesia. A altura media sobre o nivel do mar \u00e9 de 13 metros. \u00c9 co\u00f1ecida como a \"Entrada da illa\" xa que \u00e9 unha canle a trav\u00e9s do arrecife. O illote m\u00e1is pr\u00f3ximo \u00e9 o de Sakalua."}
{"id": "270860", "revid": "29398", "url": "https://gl.wikipedia.org/wiki?curid=270860", "title": "Teafuone", "text": ""}
{"id": "270861", "revid": "1131", "url": "https://gl.wikipedia.org/wiki?curid=270861", "title": "P\u00f3voa de Lanhoso", "text": "P\u00f3voa de Lanhoso () \u00e9 unha vila portuguesa situada no Distrito de Braga, rexi\u00f3n Norte e subrexi\u00f3n do Ave, con 21.886 habitantes.\nHistoria.\nO poboamento destas terras est\u00e1 vinculado \u00e1 fortificaci\u00f3n ancestral do Castelo de Lanhoso. O rei D. Dinis outorgou carta foral \u00e1 vila en 1292, foro que ser\u00eda renovado por Manuel I o 4 de xaneiro de 1514.\nDemograf\u00eda.\n\u00c9 sede dun municipio con 131,99\u00a0km\u00b2 de \u00e1rea e 21.886 habitantes (2011), subdividido en 29 fregues\u00edas. O municipio limita ao norte co concello de Amares, ao leste con Vieira do Minho, ao sur con Fafe e con Guimar\u00e3es e ao oeste con Braga.\nPatrimonio.\nNo patrimonio hist\u00f3rico-art\u00edstico de P\u00f3voa de Lanhoso destacan, ademais co castelo, a ponte rom\u00e1nica de Mem Gutierres, sobre o r\u00edo Ave e a igrexa de Fontarcada, tam\u00e9n rom\u00e1nica, pertencente na c\u00eda orixe a un mosteiro beneditino extinguido no s\u00e9culo XV e do que non quedan restos."}
{"id": "270862", "revid": "1505", "url": "https://gl.wikipedia.org/wiki?curid=270862", "title": "Golfo de Gascu\u00f1a", "text": ""}
{"id": "270865", "revid": "89787", "url": "https://gl.wikipedia.org/wiki?curid=270865", "title": "Gancho superior", "text": "O gancho superior ( \u0309 ) \u00e9 un sinal diacr\u00edtico que se coloca sobre as vogais. Ten forma de gancho ou de signo de interrogaci\u00f3n.\nUsos.\nEn vietnamita o gancho, chamado h\u1ecfi d\u1ea5u, empr\u00e9gase para indicar ton descendente-ascendente. Col\u00f3case sobre \"a\", \"e\", \"i\", \"o\", \"u\" ou \"y\" e pode aparecer combinado con outros diacr\u00edticos, coma o circunflexo ou o corno."}
{"id": "270869", "revid": "5863", "url": "https://gl.wikipedia.org/wiki?curid=270869", "title": "Miguel L\u00f3pez de Carrizosa y de Giles", "text": "Miguel L\u00f3pez de Carrizosa y de Giles nado en Xerez da Fronteira, C\u00e1diz o 14 de xu\u00f1o\u00a0de 1857 e finado en Madrid\u00a0o 21 de xullo\u00a0de 1919. Foi un pol\u00edtico e avogado espa\u00f1ol e II marqu\u00e9s de Mochales. Foi Ministro de Abastecementos durante os dous d\u00edas anteriores a s\u00faa morte.\nTraxectoria.\nFillo de Francisco Javier L\u00f3pez de Carrizosa Pav\u00f3n, I marqu\u00e9s de Mochales, e Rosario de Giles y Rivero. Casou con Mar\u00eda de los Dolores Elduayen Mart\u00ednez, filla de Jos\u00e9 Elduayen Gorriti, marquesa de Mos e Grande de Espa\u00f1a."}
{"id": "270871", "revid": "22570", "url": "https://gl.wikipedia.org/wiki?curid=270871", "title": "Torneo das Seis Naci\u00f3ns 2014", "text": "O Torneo das Seis Naci\u00f3ns 2014, denominado oficialmente en ingl\u00e9s 2014 RBS 6 Nations co patrocinio do Royal Bank of Scotland, foi a 15\u00aa edici\u00f3n da principal competici\u00f3n europea de rugby union entre selecci\u00f3ns nacionais. Nela participaron os equipos de Inglaterra, Gales, Francia, Irlanda, Escocia e Italia.\nInclu\u00edndo os antigos formatos da competici\u00f3n denominados \"Home Nations\" e \"Five Nations\", esta foi a 120\u00aa edici\u00f3n do torneo.\nO campi\u00f3n do torneo foi Irlanda, cos mesmos partidos ga\u00f1ados que Inglaterra, pero cunha mellor diferenza entre puntos anotados e recibidos."}
{"id": "270872", "revid": "89787", "url": "https://gl.wikipedia.org/wiki?curid=270872", "title": "\u00c1cido linolela\u00eddico", "text": "O \u00e1cido linolela\u00eddico (tam\u00e9n \u00e1cido linoela\u00eddico) \u00e9 un \u00e1cido graxo trans omega-6 que \u00e9 un is\u00f3mero xeom\u00e9trico do \u00e1cido linoleico. Enc\u00f3ntrase en aceites vexetais parcialmente hidroxenados.\nOs \u00e1cidos graxos trans clasif\u00edcanse como conxugados e non conxugados, o que se corresponde xeralmente coa presenza neles dos elementos -CH=CH-CH2-CH=CH- e -CH=CH-CH=CH-, respectivamente. O \u00e1cido linolela\u00eddico xunto co \u00e1cido ela\u00eddico son representantes dos \u00e1cidos graxos trans non conxugados. A s\u00faa presenza est\u00e1 asociada con enfermidades card\u00edacas. O \u00e1cido graxo trans \u00e1cido vacc\u00e9nico, que \u00e9 de orixe animal e se encontra no leite humano, non ten ese risco para a sa\u00fade."}
{"id": "270873", "revid": "17467", "url": "https://gl.wikipedia.org/wiki?curid=270873", "title": "Redondela-Picota", "text": ""}
{"id": "270874", "revid": "5863", "url": "https://gl.wikipedia.org/wiki?curid=270874", "title": "Bret\u00f3ns en Galiza", "text": ""}
{"id": "270875", "revid": "1888", "url": "https://gl.wikipedia.org/wiki?curid=270875", "title": "Frente Liberador Gallego", "text": "O Frente Liberador Gallego, fundado en Tolosa 1944, foi unha organizaci\u00f3n guerrilleira galega.\nHistoria e caracter\u00edsticas.\nConstitu\u00eduse en Tolosa a finais de 1944 promovido por Enrique L\u00edster e o PCE presidido por Xo\u00e1n Xos\u00e9 Pl\u00e1, con Antonio N\u00fa\u00f1ez V\u00e1zquez como secretario de relaci\u00f3ns, Julio Soto, secretario de propaganda, Manuel Otero de organizaci\u00f3n, e Salvador Arias Castro de solidariedade. Disolveuse en decembro de 1945 para integrarse no Bloque Repubric\u00e1n Nazonal Galego."}
{"id": "270878", "revid": "27155", "url": "https://gl.wikipedia.org/wiki?curid=270878", "title": "\u00c1cido linoela\u00eddico", "text": ""}
{"id": "270881", "revid": "89787", "url": "https://gl.wikipedia.org/wiki?curid=270881", "title": "\u00c1cido vacc\u00e9nico", "text": "O \u00e1cido vacc\u00e9nico (do lat\u00edn \"vacca\", vaca) \u00e9 un \u00e1cido graxo omega-7. \u00c9 un \u00e1cido graxo trans natural, que se encontra na graxa dos ruminantes e en produtos l\u00e1cteos como leite, manteiga, e iogur. Tam\u00e9n \u00e9 o \u00e1cido graxo trans predominante do leite humano.\nO seu nome IUPAC \u00e9 \u00e1cido (\"E\")-11-octadecenoico, e a s\u00faa denominaci\u00f3n abreviada \u00e9 18:1 \"trans\"-11.\nFoi descuberto en 1928 en graxas animais e na manteiga. \u00c9 o principal is\u00f3mero de \u00e1cido graxo trans das graxas l\u00e1cteas. \nOs mam\u00edferos conv\u00e9rteno en \u00e1cido rum\u00e9nico, un \u00e1cido linol\u00e9nico conxugado,\ncon posibles propiedades anticancer\u00edxenas.\nO estereois\u00f3mero, \u00e1cido \"cis\"-vacc\u00e9nico (ou \u00e1cido (\"Z\")-11-octadecenoico, ou 18:1 \"cis\"-11), \u00e9 un \u00e1cido graxo omega-7 que se encontra no aceite da planta elaeagn\u00e1cea \"Hippophae rhamnoides\".\nSa\u00fade.\nUn estudo de 2008 da Universidade de Alberta suxeriu que a alimentaci\u00f3n de ratas con \u00e1cido vacc\u00e9nico durante 16 semanas causou unha diminuci\u00f3n dos niveis de colesterol total, de LDL e de triglic\u00e9ridos. Os investigadores est\u00e1n preparando novas investigaci\u00f3ns, que incluir\u00e1n ensaios cl\u00ednicos en humanos.\nO \u00e1cido vacc\u00e9nico tam\u00e9n se encontra no c\u00f3rtex orbitofrontal de pacientes humanos con trastorno bipolar e esquizofrenia.\nA oxidaci\u00f3n de \u00e1cidos graxos insaturados omega-7 na superficie da pel, como son os \u00e1cidos vacc\u00e9nico e palmitoleico, pode ser a causa do fen\u00f3meno co\u00f1ecido como cheiro a persoa vella."}
{"id": "270884", "revid": "98629", "url": "https://gl.wikipedia.org/wiki?curid=270884", "title": "Lajos D\u00e9t\u00e1ri", "text": "Lajos D\u00e9t\u00e1ri, nado o 24 de abril de 1963 en Budapest \u00e9 un exfutbolista e actual adestrador de f\u00fatbol h\u00fangaro que xogaba na demarcaci\u00f3n de centrocampista."}
{"id": "270897", "revid": "98629", "url": "https://gl.wikipedia.org/wiki?curid=270897", "title": "Gran Premio dos Pa\u00edses Baixos de 1977", "text": "O Gran Premio dos Pa\u00edses Baixos de 1977 foi unha carreira de automobilismo de F\u00f3rmula Un, celebrada o 28 de agosto de 1977 no circu\u00edto de Zandvoort. Foi a d\u00e9cimo terceira carreira da tempada de F\u00f3rmula Un de . Foi o 26\u00ba Gran Premio dos Pa\u00edses Baixos.\nResumo da carreira.\nNa cualificaci\u00f3n, Mario Andretti logrou a s\u00faa quinta pole da tempada por diante de Jacques Laffite, e James Hunt terceiro. Ao principio, Hunt pasou a ambos para liderar a carreira, pero antes do final da primeira volta, Andretti intentou adiantalo, pero a agresiva defensa da Hunt obrigoulle a levantar o p\u00e9, e Laffite aproveitou para conseguir o segundo posto. Cinco voltas m\u00e1is tarde, Andretti conseguiu volver pasar a Laffite e atacou a Hunt de novo, quen volveu defenderse agresivamente pero esta vez Andretti non levantou o p\u00e9 e chocou. Hunt sa\u00eduse da pista, mentres que Andretti trompeou e incorporouse no cuarto lugar.\nIsto deixou a Laffite liderando por diante dos Ferraris de Niki Lauda e Carlos Reutemann. Este \u00faltimo ti\u00f1a unha forte batalla con Andretti para terceira praza, intercambiando lugares en repetidas ocasi\u00f3ns, ata que o motor do piloto do Lotus estalou. Pouco despois, Lauda pasou Laffite para tomar o liderado, e distanciouse o suficiente para ga\u00f1ar comodamente. Laffite terminou segundo. Logo da retirada de Andretti, Reutemann quedou terceiro ata que o segundo Lotus de Gunnar Nilsson atacouno, os dous chocaron Nilsson quedou fora e Reutemann reincorporouse na parte posterior da carreira. Isto deixou a Patrick Tambay no Ensign terceiro, pero quedou sen combustible na \u00faltima volta, deix\u00e1ndolle as\u00ed o terceiro lugar para Scheckter.\nIsto significou que Lauda logrou unha vantaxe de 21 puntos sobre Scheckter a falta de catro carreiras para rematar o campionato."}
{"id": "270899", "revid": "1888", "url": "https://gl.wikipedia.org/wiki?curid=270899", "title": "Jes\u00fas Couto Fern\u00e1ndez", "text": "Jes\u00fas Couto Fern\u00e1ndez, nado en Santiago de Compostela en 1864 e finado na mesma cidade o 2 de maio de 1942, foi un tip\u00f3grafo e xornalista galego.\nTraxectoria.\nIrm\u00e1n de Ram\u00f3n Couto Fern\u00e1ndez. Emigrou a Arxentina e colaborou na prensa galega da capital bonaerense. Regresou a Galicia e foi administrador da \"Revista de Ciencias Pedag\u00f3gicas\", correspondente de \"Nova Galicia\" e outros peri\u00f3dicos da emigraci\u00f3n galega. Volveu a Bos Aires e colaborou en \"El Eco de Galicia\" (entre 1893 e 1901) con retratos e biograf\u00edas de persoeiros galegos, e \"Almanaque Gallego\". Retornado de novo a Compostela en 1903, relacionouse con c\u00edrculos cat\u00f3licos e colaborou en \"Galicia Nueva\", \"El Noticiero Gallego\", \"Gaceta de Galicia\" e \"El Correo de Galicia\". Foi representante en Galicia da revista \"Galicia\" da Habana. Asinaba \u00e1s veces co pseud\u00f3nimo Jecoufer. Finou en Santiago de Compostela o 2 de maio de 1942.\nVida persoal.\nCasou con Rosal\u00eda Couto Devesa en 1924."}
{"id": "270900", "revid": "23204", "url": "https://gl.wikipedia.org/wiki?curid=270900", "title": "Ilustraci\u00f3n escocesa", "text": "A Ilustraci\u00f3n escocesa (en ingl\u00e9s \"Scottish Enlightenment\", en escoc\u00e9s \"Scots Enlichtenment\" e en ga\u00e9lico escoc\u00e9s \"Soilleireachadh na h-Alba\") foi un per\u00edodo na historia escocesa do s\u00e9culo XVIII caracterizado por unha onda de logros intelectuais e cient\u00edficos. Daquela, Escocia ti\u00f1a unha rede de escolas parroquiais nas Lowlands e cinco universidades. A cultura foi orientada cara os libros, e diariamente ti\u00f1an lugar intensos debates en lugares intelectuais de Edimburgo como \"The Select Society\", e, posteriormente, \"The Poker Club\", as\u00ed como nas universidades de Glasgow, Edimburgo e Aberdeen.\nAdemais de compartir a visi\u00f3n humanista e racionalista da ilustraci\u00f3n europea do mesmo per\u00edodo, os pensadores escoceses fac\u00edan fincap\u00e9 na grande importancia da raz\u00f3n humana combinada co rexeitamento de calquera autoridade que non estivese xustificada coa raz\u00f3n. Asemade, mantiveron unha crenza optimista na habilidade humana de crear cambios positivos para a mellora da sociedade e da natureza, guiados s\u00f3 pola raz\u00f3n. Esta \u00faltimo caracter\u00edstica deulle \u00e1 Ilustraci\u00f3n escocesa a s\u00faa personalidade especial, distingu\u00eddoa da contraparte do continente europeo. En Escocia, a Ilustraci\u00f3n caracterizouse polo empirismo e a pr\u00e1ctica, virtudes eran mellora, onde as virtudes convert\u00edanse en beneficios pr\u00e1cticos para o individuo e a sociedade no seu conxunto.\nOs campos que avanzaron axi\u00f1a son a filosof\u00eda, a econom\u00eda, a enxe\u00f1er\u00eda, a arquitectura, a medicina, a xeolox\u00eda, a arqueolox\u00eda, o dereito, a agricultura, a qu\u00edmica e a sociolox\u00eda. Entre os pensadores e cient\u00edficos escoceses deste per\u00edodo atopamos a Francis Hutcheson, David Hume, Adam Smith, Dugald Stewart, Thomas Reid, Robert Burns, Adam Ferguson, John Playfair, Joseph Black e James Hutton.\nA Ilustraci\u00f3n escocesa tivo efectos al\u00e9n das fronteiras de Escocia, non s\u00f3 por mor da s\u00faa relevancia, sen\u00f3n tam\u00e9n porque as ideas foron levadas a trav\u00e9s do mundo pola di\u00e1spora escocesa, e por estudantes americanos que estudaron en Escocia."}
{"id": "270901", "revid": "89787", "url": "https://gl.wikipedia.org/wiki?curid=270901", "title": "\u00daltimo per\u00edodo glacial", "text": "O \u00faltimo per\u00edodo glacial, popularmente co\u00f1ecido como Idade do Xeo, foi o m\u00e1is recente per\u00edodo glacial que tivo lugar durante o final do Plistoceno, e que abranguiu entre 110\u00a0000 e 12\u00a0000 anos atr\u00e1s. \u00c9 a m\u00e1is co\u00f1ecida e estudada das glaciaci\u00f3ns antropol\u00f3xicas.\nDurante este per\u00edodo, houbo moitos cambios de avance e retroceso na extensi\u00f3n da capa de xeo. A extensi\u00f3n m\u00e1xima desta glaciaci\u00f3n produciuse hai 22.000 anos. Mentres o patr\u00f3n xeral de arrefriamento e avance do xeo foi bastante homox\u00e9neo, pequenas diferenzas do avance e retroceso dos glaciares fan dif\u00edcil facer unha comparaci\u00f3n en detalle entre os diferentes continentes."}
{"id": "270902", "revid": "98629", "url": "https://gl.wikipedia.org/wiki?curid=270902", "title": "K\u00e1lm\u00e1n Kov\u00e1cs", "text": "K\u00e1lm\u00e1n Kov\u00e1cs, nado o 11 de setembro de 1965 en Budapest \u00e9 un exfutbolista h\u00fangaro que xogaba na demarcaci\u00f3n de dianteiro."}
{"id": "270905", "revid": "85894", "url": "https://gl.wikipedia.org/wiki?curid=270905", "title": "Saint-Jean-Pied-de-Port", "text": "Saint-Jean-Pied-de-Port (en franc\u00e9s e oficialmente; en ) \u00e9 unha vila e comuna francesa situada no departamento de Pireneos Atl\u00e1nticos, na rexi\u00f3n de Aquitania. Forma parte do Pa\u00eds Vasco Franc\u00e9s, e desde 1512 foi capital da Baixa Navarra. Os seus habitantes reciben o xentilicio de \"Saint-Jeannais\" en franc\u00e9s e \"garaztar\" ou \"Donibandar\" en \u00e9uscaro.\nXeograf\u00eda.\nA comuna est\u00e1 situada na comarca de Pays de Cize, ao surdeste da Baixa Navarra. Est\u00e1 a uns 8\u00a0km da fronteira administrativa con Espa\u00f1a, e \u00e9 unha das vilas polas que pasa o cami\u00f1o franc\u00e9s da Ruta Xacobea. O r\u00edo Rive ou Errobi, atravesa a localidade.\nHistoria.\nEst\u00e1 situada nun lugar de paso, convertido en v\u00eda trala romanizaci\u00f3n. A vila foi fundada no s\u00e9culo XII e desenvolveuse axi\u00f1a como centro comarcal de comercio e comunicaci\u00f3ns. En 1329 o rei Filipe III de Navarra concedeulle foros.\nTrala invasi\u00f3n e conquista de Navarra en 1512, foi ocupada polo ex\u00e9rcito de Fernando II de Arag\u00f3n, e durante ese ano foi escenario de frecuentes enfrontamentos. Permaneceu ocupada por unha importante gornici\u00f3n das tropas do reino de Arag\u00f3n de forma intermitente, con per\u00edodos nos que pasaba a mans de tropas ao servizo do Reino de Navarra, at\u00e9 1529, cando Carlos I de Espa\u00f1a abandonou toda a Baixa Navarra polo excesivo custo que supu\u00f1a a s\u00faa conservaci\u00f3n desde o punto de vista lox\u00edstico e militar. No s\u00e9culo XVI sufriu tam\u00e9n ataques e incendios no marco das guerras de relixi\u00f3n.\nEn 1620 Lu\u00eds XIII de Francia uniu as coroas do Reino de Francia e do Reino de Navarra, e baixo o goberno de Richelieu, constru\u00eduse na vila a Ciudadela paa defendela dun posible ataque desde o sur.\nEn marzo de 1789, pouco antes da Revoluci\u00f3n Francesa, reun\u00edronse nesta vila os Estados de Navarra, que rexeitaron enviar representantes \u00e1s reuni\u00f3ns dos Estados Xerais celebrados en Par\u00eds, alegando que a Baixa Navarra non era unha provincia francesa, sen\u00f3n un Reino que na persoa de Henrique IV de Francia se unira ao ent\u00f3n reino de Francia. Por\u00e9n, en 1790 aprobaron a nova divisi\u00f3n administrativa francesa, que reuniu as terras da Baixa Navarra e o B\u00e9arn nun novo departamento.\nDurante a Guerra da Convenci\u00f3n foi o centro desde o que partiron os ataques franceses contra o sur dos Pireneos."}
{"id": "270906", "revid": "1505", "url": "https://gl.wikipedia.org/wiki?curid=270906", "title": "Mascare\u00f1as", "text": ""}
{"id": "270907", "revid": "1505", "url": "https://gl.wikipedia.org/wiki?curid=270907", "title": "Crozet", "text": ""}
{"id": "270908", "revid": "1505", "url": "https://gl.wikipedia.org/wiki?curid=270908", "title": "Kerguelen", "text": ""}
{"id": "270909", "revid": "1505", "url": "https://gl.wikipedia.org/wiki?curid=270909", "title": "R\u00e9", "text": ""}
{"id": "270910", "revid": "88215", "url": "https://gl.wikipedia.org/wiki?curid=270910", "title": "Alfr\u00e9d Schaffer", "text": "Alfr\u00e9d Schaffer, nado o 13 de febreiro de 1893 en Budapest, daquela Imperio Austroh\u00fangaro, e finado o 30 de agosto de 1945 foi un futbolista e adestrador de f\u00fatbol h\u00fangaro. Ostenta o r\u00e9cord de ter xogado en m\u00e1is equipos que ningu\u00e9n, 21 en 15 anos."}
{"id": "270919", "revid": "29398", "url": "https://gl.wikipedia.org/wiki?curid=270919", "title": "Gy\u00f6rgy S\u00e1rosi", "text": "Gy\u00f6rgy S\u00e1rosi, nado o 16 de setembro de 1912 en Budapest e finado o 20 de xu\u00f1o de 1993 en X\u00e9nova (Italia) foi un futbolista e adestrador de f\u00fatbol h\u00fangaro que xogaba en varias posici\u00f3ns, principalmente dianteiro. Desenvolveu toda a s\u00faa carreira como futbolista no Ferencv\u00e1rosi, club do que \u00e9 o m\u00e1ximo goleador hist\u00f3rico con 351 goles. Participou coa selecci\u00f3n de Hungr\u00eda nos Mundiais de Italia 1934, onde chegou ata cuartos de final, e de Francia 1938, onde capitaneou aos maxiares ata a final. Marcou un gol en dita final, pero o seu equipo acabou perdendo contra Italia."}
{"id": "270935", "revid": "37542", "url": "https://gl.wikipedia.org/wiki?curid=270935", "title": "Universidad Academia de Humanismo Cristiano", "text": ""}
{"id": "270938", "revid": "1888", "url": "https://gl.wikipedia.org/wiki?curid=270938", "title": "Fol de Gaita", "text": ""}
{"id": "270939", "revid": "26585", "url": "https://gl.wikipedia.org/wiki?curid=270939", "title": "Tempada 2009 do Campionato de Galicia de Rally", "text": "A tempada 2009 foi a 31\u00aa edici\u00f3n do Campionato de Galicia de Rally. Comezou o 20 de febreiro co Rally Comarca da Ulloa e rematou o 15 de novembro co Rally Botafumeiro. O ga\u00f1ador do campionato de pilotos foi Pedro Burgo."}
{"id": "270940", "revid": "26585", "url": "https://gl.wikipedia.org/wiki?curid=270940", "title": "Tempada 2014 do Campionato de Galicia de Rally", "text": "A tempada 2014 foi a 36\u00aa edici\u00f3n do Campionato de Galicia de Rally. Comezou o 8 de marzo no Rally do Cocido e rematou o 8 de novembro no Rally Eurocidade Tui-Valen\u00e7a. O vencedor foi Iv\u00e1n Ares, despois de ga\u00f1ar seis dos nove rallys do calendario."}
{"id": "270941", "revid": "85894", "url": "https://gl.wikipedia.org/wiki?curid=270941", "title": "Mar\u00eda de los \u00c1ngeles V\u00e1zquez", "text": "Mar\u00eda de los \u00c1ngeles V\u00e1zquez, nada en Mondo\u00f1edo en 1878 e finada en Buenos Aires o 29 de outubro de 1912, foi unha xornalista e escritora galega.\nTraxectoria.\nPublicou os seus primeiros escritos en \"El Reparador\", \"La Voz Mindoniense\", \"El Diario de Mondo\u00f1edo\", \"El Baluarte de Galicia\" e \"El Correo de Lugo\". Residiu alg\u00fan tempo en Madrid e despois emigrou a Arxentina. En Buenos Aires publicou poemas nos peri\u00f3dicos \"El Porvenir Intelectual\" e \"El Nuevo Seraf\u00edn\". Foi fundadora e despois presidenta do Ateneo Rosal\u00eda de Castro de Buenos Aires, correspondente de \"Gaceta de Galicia\" e dirixiu a revista \"Galicia\" (1905)."}
{"id": "270943", "revid": "1131", "url": "https://gl.wikipedia.org/wiki?curid=270943", "title": "Rodr\u00edguez Zapatero", "text": ""}
{"id": "270948", "revid": "23204", "url": "https://gl.wikipedia.org/wiki?curid=270948", "title": "Piacenza", "text": "Piacenza \u00e9 unha cidade italiana, capital da provincia hom\u00f3nima na rexi\u00f3n de Emilia-Roma\u00f1a.\nXeograf\u00eda.\nPiacenza est\u00e1 situada na chaira padana a unha altitude de 61 metros sobre o nivel do mar, na beira dereita do r\u00edo Po, onde confl\u00faen o r\u00edo Trebbia ao oeste e o torrente Nure ao leste da cidade. A unha quincena de quil\u00f3metros en direcci\u00f3n sur, aparecen os declives das outeiros piacentinas, primeiras propagaci\u00f3ns dos apeninos ligures. A s\u00faa posici\u00f3n xeogr\u00e1fica determinou sempre ao sorte estrat\u00e9xico-militar e converteuna un importante nodo nas infraestruturas do transporte automobil\u00edstico e ferroviario.\nHistoria.\nNo ano 790, unha capitular do rei carolinxio de Italia, Pipino (?810), na que actuaba en nome do seu pai Carlomagno, prohib\u00eda aos cidad\u00e1ns de Plasencia conceder mediante deliberaci\u00f3n a cidadan\u00eda a quen dependesen do rei, permitindo as\u00ed que algu\u00e9n escapase do control deste.\nA cidade f\u00edxose soada o 10 de maio de 1847 cando tivo lugar a anexi\u00f3n ao Piemonte, que iniciou o longo proceso da Unificaci\u00f3n de Italia, que culminou en 1870 coa incorporaci\u00f3n dos Estados Pontificios.\nMonumentos e lugares de interese.\nPiacenza disp\u00f3n dun considerable patrimonio art\u00edstico, froito da historia milenaria que a caracteriza."}
{"id": "270950", "revid": "56817", "url": "https://gl.wikipedia.org/wiki?curid=270950", "title": "Alejandro Gonz\u00e1lez", "text": "O nome de Alejandro Gonz\u00e1lez pode referirse a:"}
{"id": "270951", "revid": "22570", "url": "https://gl.wikipedia.org/wiki?curid=270951", "title": "Yumbel", "text": "Yumbel \u00e9 un municipio, unha comuna e cidade de Chile, na provincia de Biob\u00edo, na rexi\u00f3n do mesmo nome.\nSegundo o censo INE de 2002, a comuna ti\u00f1a un total de 20.498 habitantes, unha superficie de 765,25\u00a0km\u00b2 e unha densidade de poboaci\u00f3n aproximada de 26,79 hab/km\u00b2.\nA s\u00faa fundaci\u00f3n acontece en 1585, a cidade orixinase inicialmente no antigo forte de \"San Felipe de Austria\", que foi erguido polo gobernador Alonso de Sotomayor, nos arredores onde hoxe se chama o cerro Centinela."}
{"id": "270954", "revid": "89787", "url": "https://gl.wikipedia.org/wiki?curid=270954", "title": "Juan Manuel Vidal Garc\u00eda", "text": "Juan Manuel Vidal Garc\u00eda, nado en Bai\u00f3n (Vilanova de Arousa) en 1886 e finado en Santiago de Compostela a principios de setembro de 1936, foi un industrial e pol\u00edtico galego.\nTraxectoria.\nEstivo emigrado na Arxentina desde onde remitiu di\u00f1eiro para a construci\u00f3n de escolas en varias parroquias. Retornado a Arz\u00faa, estableceu un negocio de importaci\u00f3n de apeiros de labranza da Arxentina. Na ditadura de Primo de Rivera foi nomeado concelleiro de Arz\u00faa (1924). Na Rep\u00fablica foi elixido concelleiro de Arz\u00faa en 1931. A finais de decembro de 1932 foi elixido alcalde de Arz\u00faa, permanecendo no cargo at\u00e9 1936. Co golpe de Estado do 18 de xullo de 1936 foi detido e asasinado en Santiago de Compostela a principios de setembro de 1936. Xulgado en Compostela por rebeli\u00f3n nun proceso iniciado o 25 de agosto, foi declarado en rebeld\u00eda. A pesar de ter sido paseado a principios de setembro, o Xulgado Militar de Santiago de Compostela publicou en novembro unha requisitoria cit\u00e1ndoo xunto con Jos\u00e9 Corzo Conde. A s\u00faa familia quedou sen licenza para comercializar apeiros.\nVida persoal.\nCasou con Mar\u00eda Alicia Via\u00f1o Garc\u00eda."}
{"id": "270955", "revid": "1131", "url": "https://gl.wikipedia.org/wiki?curid=270955", "title": "Consello brit\u00e1nico-irland\u00e9s", "text": "O Consello brit\u00e1nico-irland\u00e9s (en ingl\u00e9s British\u2013Irish Council, BIC) \u00e9 unha Organizaci\u00f3n Internacional creada baixo o Acordo de Belfast de 1998. Os seus membros comprenden:\nO consello foi formalmente establecido cando o acordo brit\u00e1nico-irland\u00e9s foi asinado o 2 de decembro de 1999. O seu obxectivo principal \u00e9 \"promover a harmon\u00eda e o mutuo beneficio da totalidade dos pobos das illas\". O consello ten un secretariado, localizado en Edimburgo, Escocia, e real\u00edzanse reuni\u00f3ns en sesi\u00f3ns semestrais e en encontros ministeriais.\nNome do consello.\nInicialmente, suxer\u00edronse como nomes do consello \"Consello das Illas Brit\u00e1nicas\" ou \"Consello das Illas\". Por\u00e9n, tendo en conta a sensibilidade arredor do termo \"Illas Brit\u00e1nicas\", particularmente en Irlanda, aceptouse o nome \"Consello brit\u00e1nico-irland\u00e9s\".\nO nome oficial do consello tam\u00e9n \u00e9 empregado nas linguas dos distintos membros:"}
{"id": "270956", "revid": "23204", "url": "https://gl.wikipedia.org/wiki?curid=270956", "title": "British\u2013Irish Council", "text": ""}
{"id": "270959", "revid": "89787", "url": "https://gl.wikipedia.org/wiki?curid=270959", "title": "Constantino Fern\u00e1ndez Pico", "text": "Constantino Fern\u00e1ndez Pico, co\u00f1ecido como Tino Fern\u00e1ndez, nado na Coru\u00f1a en 1966, \u00e9 un empresario galego, cofundador e presidente da consultora tecnol\u00f3xica Altia. \nFoi presidente do Deportivo da Coru\u00f1a entre 2014 e 2019, en substituci\u00f3n do hist\u00f3rico Augusto C\u00e9sar Lendoiro, e dende outubro de 2020 forma parte do consello de administraci\u00f3n do Racing de Ferrol.\nTraxectoria.\nLicenciado en Econ\u00f3micas pola Universidade de Santiago de Compostela, traballou como consultor en Arthur Andersen, antes de fundar en 1994 a consultora tecnol\u00f3xica Altia. Foi adestrador de varios equipos de baloncesto, entre eles a selecci\u00f3n galega infantil e cadete masculina.\nO 21 de xaneiro de 2014 foi elixido presidente do Deportivo da Coru\u00f1a, en substituci\u00f3n de Augusto C\u00e9sar Lendoiro. O empresario recibiu o apoio do 72,09% do capital social representado na Xunta de Accionistas. Durante a s\u00faa presidencia tivo que facer fronte ao maior concurso de acredores do deporte espa\u00f1ol. Uns meses despois da s\u00faa chegada despediu de xeito inesperado ao art\u00edfice do ascenso a Primeira Divisi\u00f3n na tempada 2013/14, Fernando V\u00e1zquez, por unhas pol\u00e9micas declaraci\u00f3ns deste sobre as fichaxes do club. Durante o seu mandato recuperouse a secci\u00f3n feminina e pechouse un acordo con Abanca sobre a d\u00e9beda privilexiada do concurso.\nNo plano deportivo o equipo conseguiu a permanencia en Primeira tres tempadas consecutivas ata o descenso na 2017/18. Na tempada seguinte o club pagou unha cl\u00e1usula de rescisi\u00f3n ao Levante para incorporar a Carmelo del Pozo como novo secretario t\u00e9cnico e a Natxo Gonz\u00e1lez como adestrador. Os malos resultados en Segunda, onde o Deportivo a duras penas entrou na promoci\u00f3n de ascenso, provocou a dimisi\u00f3n por sorpresa en abril de 2020 de Tino Fern\u00e1ndez e todo o consello de administraci\u00f3n antes do fin da tempada. Ocupou a\u00ednda o cargo at\u00e9 o 28 de maio de 2019, cando foi elixida a candidatura de Paco Zas para presidir o club coru\u00f1\u00e9s.\nO 22 de outubro de 2020 anunciouse a s\u00faa incorporaci\u00f3n ao consello de administraci\u00f3n do Racing de Ferrol."}
{"id": "270960", "revid": "839", "url": "https://gl.wikipedia.org/wiki?curid=270960", "title": "Imperio Latino de Constantinopla", "text": ""}
{"id": "270961", "revid": "1131", "url": "https://gl.wikipedia.org/wiki?curid=270961", "title": "Asemblea parlamentaria brit\u00e1nico-irlandesa", "text": "A Asemblea parlamentaria brit\u00e1nico-irlandesa (en ingl\u00e9s British\u2013Irish Parliamentary Assembly, e en irland\u00e9s Tion\u00f3l Pharlaiminteach na Breataine agus na h\u00c9ireann) \u00e9 un corpo deliberativo que consta de membros lexislativos do Reino Unido, Irlanda, e as Dependencia da Coroa brit\u00e1nica. O seu prop\u00f3sito \u00e9 promover un entendemento com\u00fan entre os representantes electos destas xurisdici\u00f3ns.\nA asemblea est\u00e1 composta de membros do Parlamento do Reino Unido e do Oireachtas (o Parlamento de Irlanda) as\u00ed como cinco representantes do Parlamento de Escocia, cinco da Asemblea Nacional de Gales, cinco da Asemblea de Irlanda do Norte, un polo Tynwald da Illa de Man, un por Jersey e outro por Guernsey."}
{"id": "270962", "revid": "23204", "url": "https://gl.wikipedia.org/wiki?curid=270962", "title": "British\u2013Irish Parliamentary Assembly", "text": ""}
{"id": "270963", "revid": "23204", "url": "https://gl.wikipedia.org/wiki?curid=270963", "title": "Tion\u00f3l Pharlaiminteach na Breataine agus na h\u00c9ireann", "text": ""}
{"id": "270964", "revid": "7802", "url": "https://gl.wikipedia.org/wiki?curid=270964", "title": "Eduardo Cea y Naharro", "text": ""}
{"id": "270965", "revid": "2520", "url": "https://gl.wikipedia.org/wiki?curid=270965", "title": "Polifon\u00eda literaria", "text": ""}
{"id": "270966", "revid": "2520", "url": "https://gl.wikipedia.org/wiki?curid=270966", "title": "Polifon\u00eda (literatura)", "text": ""}
{"id": "270967", "revid": "7802", "url": "https://gl.wikipedia.org/wiki?curid=270967", "title": "Manuel Baamonde y Guiti\u00e1n", "text": ""}
{"id": "270968", "revid": "2520", "url": "https://gl.wikipedia.org/wiki?curid=270968", "title": "Heteroxeneidade enunciativa", "text": ""}
{"id": "270969", "revid": "56817", "url": "https://gl.wikipedia.org/wiki?curid=270969", "title": "IPsec", "text": "IPsec (abreviatura de Internet Protocol security) \u00e9 un conxunto de protocolos que ten por obxecto engadir servizos de seguridade na capa de rede de TCP/IP, principalmente confidencialidade, integridade e autenticaci\u00f3n. Concibido inicialmente para IPv6, onde \u00e9 obrigatorio, tam\u00e9n est\u00e1 dispo\u00f1ible para IPv4."}
{"id": "270971", "revid": "23204", "url": "https://gl.wikipedia.org/wiki?curid=270971", "title": "La Banda de Mozart", "text": "La Banda de Mozart \u00e9 unha serie de animaci\u00f3n espa\u00f1ola producida por BRB Internacional e Marathon Animation Studios. A serie c\u00e9ntrase en catro mozos, cada un co nome dun compositor famoso de m\u00fasica cl\u00e1sica, os cales viven unha aventura en cada episodio que pode equivaler m\u00e1is ou menos no momento da vida real do compositor hom\u00f3nimo da personaxe e como foi motivado a escribir algunha das s\u00faas obras.\nPersonaxes.\nCada nome de personaxe fai referencia a un compositor:"}
{"id": "270972", "revid": "5863", "url": "https://gl.wikipedia.org/wiki?curid=270972", "title": "Estreito de Rande", "text": " \nO estreito de Rande \u00e9 un estreito mari\u00f1o galego localizado na r\u00eda de Vigo. Separa de xeito natural a enseada de San Sim\u00f3n do resto da r\u00eda. Por terra, separa a pen\u00ednsula do Morrazo da comarca de Vigo. Dende o ano 1978 o estreito est\u00e1 conectado mediante a ponte de Rande, unindo a vila de Moa\u00f1a coa parroquia redondel\u00e1 de Cedeira.\nO nome do estreito prov\u00e9n do lugar hom\u00f3nimo, na parroquia redondel\u00e1.\nO 23 de outubro de 1702 librouse no seu seo a Batalla de Rande, que enfrontou \u00e1s escuadras das coalici\u00f3ns anglo-holandesa e hispano-francesa na Guerra de Sucesi\u00f3n Espa\u00f1ola.\nCaracter\u00edsticas.\nNa zona m\u00e1is angosta o estreito ten unha largura de 660 metros. A profundidade \u00e9 de entre 20 e 30 metros. Pola beira da pen\u00ednsula do Morrazo, ocupa territorios da parroquia de Domaio, no concello de Moa\u00f1a, e de San Adri\u00e1n de Cobres no concello de Vilaboa. Por\u00e9n, a densidade de poboaci\u00f3n arredor do estreito \u00e9 pequena, xa que a irregularidade do relevo propiciou que non se desenvolvesen grandes n\u00facleos na zona.\nA caracter\u00edstica principal do estreito \u00e9 a existencia dunha ponte que conecta os dous extremos, a ponte de Rande. Esta ponte constit\u00fae unha infraestrutura pertencente \u00e1 autoestrada AP-9, que tam\u00e9n se estende por \u00e1mbalas beiras. Ademais da ponte, a pegada humana lim\u00edtase a diversas construci\u00f3ns residenciais na beira do mar. Nun tempo houbo fort\u00edns defensivos en \u00e1mbalas beiras (fortalezas de Corveiro e de Rande). Nas zonas m\u00e1is elevadas predomina a vexetaci\u00f3n non aut\u00f3ctona, coma pi\u00f1eiros e eucaliptos, as\u00ed coma matos e outros arbustos.\nO solo \u00e9 caracteristicamente de tipo gran\u00edtico, e forma desniveis en forma de cant\u00eds de varios metros sobre o nivel do mar. Na beira sur hai dous pequenos areais, a Praia de Rande e a Praia das Cabanas."}
{"id": "270973", "revid": "5863", "url": "https://gl.wikipedia.org/wiki?curid=270973", "title": "Ram\u00f3n Couto Fern\u00e1ndez", "text": "Ram\u00f3n Couto Fern\u00e1ndez, nado en Santiago de Compostela en outubro de 1872 e finado na mesma cidade o 9 de outubro de 1900, foi un pintor e ilustrador galego.\nTraxectoria.\nIrm\u00e1n de Jes\u00fas Couto Fern\u00e1ndez, cultivou o retrato e a acuarela. Colaborou en \"Galicia Moderna\", \"Luz y Sombra\" e \"Bellas Artes\"."}
{"id": "270974", "revid": "1131", "url": "https://gl.wikipedia.org/wiki?curid=270974", "title": "Monte de Baltar, Redondela", "text": "O Monte de Baltar, tam\u00e9n co\u00f1ecido coma Monte Outeiro Grande, \u00e9 un macizo gran\u00edtico de 260 metros de altura que se atopa no concello pontevedr\u00e9s de Redondela, na parroquia do Viso.\nDesde o ano 2008 conta cunha estaci\u00f3n meteorol\u00f3xica, na que se rexistran datos de temperaturas, humidade, presi\u00f3ns, velocidade e direcci\u00f3n do vento e precipitaci\u00f3ns.\nDende o ano 2001 cel\u00e9brase no seu cumio o festival A Noite da L\u00faa Meiga de m\u00fasica tradicional galega."}
{"id": "270975", "revid": "56817", "url": "https://gl.wikipedia.org/wiki?curid=270975", "title": "Revista de Ciencias Pedag\u00f3gicas", "text": "Revista de Ciencias Pedag\u00f3gicas foi un semanario editado en Santiago de Compostela entre 1894 e 1895.\nHistoria e caracter\u00edsticas.\nApareceu o 6 de decembro de 1894. Fundada por Gerardo Rodr\u00edguez Garc\u00eda xunto co seu irm\u00e1n Jos\u00e9 Rodr\u00edguez Garc\u00eda, que foron os principais redactores; o administrador era Jes\u00fas Couto Fern\u00e1ndez. Pertenc\u00eda \u00e1 Real Sociedade Econ\u00f3mica de Amigos do Pa\u00eds de Santiago. Apareceron 25 n\u00fameros, cesando a s\u00faa publicaci\u00f3n o 30 de xu\u00f1o de 1895."}
{"id": "270976", "revid": "89787", "url": "https://gl.wikipedia.org/wiki?curid=270976", "title": "Ogonek", "text": "O ogonek (en polaco: , \"rabi\u00f1o\") \u00e9 un sinal diacr\u00edtico con forma de gancho ( \u0328 ) que se coloca baixo a parte inferior dereita dunha vogal nalgunhas linguas europeas ou baixo da vogal en varias linguas americanas.\nUso.\nO uso m\u00e1is habitual do ogonek \u00e9 indicar nasalizaci\u00f3n. Ese uso \u00e9 o que ten nas seguintes linguas:\nCo mesmo significado \u00e9 empregado en varias linguas norteamericanas:\nPor\u00e9n, en lituano, nas letras , indica vogal longa, a\u00ednda que na s\u00faa orixe si indicaba nasalizaci\u00f3n."}
{"id": "270977", "revid": "2520", "url": "https://gl.wikipedia.org/wiki?curid=270977", "title": "Monte Outeiro Grande, Redondela", "text": ""}
{"id": "270978", "revid": "2520", "url": "https://gl.wikipedia.org/wiki?curid=270978", "title": "Monte do Viso, Redondela", "text": ""}
{"id": "270980", "revid": "5863", "url": "https://gl.wikipedia.org/wiki?curid=270980", "title": "Calixto Amarelle Rodr\u00edguez", "text": "Calixto Amarelle Rodr\u00edguez, nado o 14 de outubro de 1843 e finado en Madrid o 16 de xullo de 1901, foi un militar e pol\u00edtico galego.\nTraxectoria.\nFillo de Jos\u00e9 Andr\u00e9s Amarelle Malpica. Militar de profesi\u00f3n, comezou como cadete de infanter\u00eda de mari\u00f1a en 1864 e chegou a xeneral de divisi\u00f3n. Foi elixido deputado a Cortes polo distrito de Corcubi\u00f3n nas elecci\u00f3ns de 1896, volveu ser elixido polo mesmo distrito nas elecci\u00f3ns de 1899 e 1901. Foi gobernador militar de Cidade Real e Lugo e inspector das Comisi\u00f3ns liquidadoras de Ultramar. Foi tam\u00e9n nomeado senador, a\u00ednda que non chegou a tomar posesi\u00f3n.\nVida persoal.\nCasou con Beatriz \u00c1lvarez-Mendiz\u00e1bal Ca\u00f1abate."}
{"id": "270981", "revid": "1888", "url": "https://gl.wikipedia.org/wiki?curid=270981", "title": "Calixto Amarelle y Rodr\u00edguez", "text": ""}
{"id": "270982", "revid": "85894", "url": "https://gl.wikipedia.org/wiki?curid=270982", "title": "Praderrei, O Campo, Campo Lameiro", "text": "Praderrei \u00e9 un lugar da parroquia do Campo, no concello pontevedr\u00e9s de Campo Lameiro na Comarca de Pontevedra. No ano 2009 ti\u00f1a unha poboaci\u00f3n de 122 habitantes, 58 homes e 64 mulleres segundo datos do Instituto Nacional de Estad\u00edstica.\nNo lugar de Praderrei at\u00f3pase o Parque Arqueol\u00f3xico da Arte Rupestre (PAAR) de Campo Lameiro, mostra do enorme patrimonio arqueol\u00f3xico que gardan os seus montes. O edificio principal do PAAR levantouse sobre o antigo campo de f\u00fatbol do lugar. O centro arqueol\u00f3xico abriu as s\u00faas portas o 6 de xullo do 2011."}
{"id": "270984", "revid": "1131", "url": "https://gl.wikipedia.org/wiki?curid=270984", "title": "Sinfon\u00eda n\u00ba 7 (Prokofev)", "text": "A Sinfon\u00eda N\u00ba 7 en d\u00f3 sostido menor Op. 131 de Serguei Prokofiev foi composta en 1952 como encargo da Divisi\u00f3n Infantil da Radio Sovi\u00e9tica. A s\u00faa estrea (a derradeira en vida do compositor) tivo lugar en outubro de 1952 baixo a batuta de Samuil Samosud."}
{"id": "270985", "revid": "23204", "url": "https://gl.wikipedia.org/wiki?curid=270985", "title": "Barranco de Algendar", "text": "O barranco de Algendar o Aljandar (en catal\u00e1n, barranc d\u2019Algendar o d\u2019Aljandar) \u00e9 o accidente xeogr\u00e1fico m\u00e1is importante do altiplano mioceno do sur menorqu\u00edn. Situado a dez quil\u00f3metros da desembocadura do r\u00edo daa cala Galdana, constit\u00fae de forma natural o l\u00edmite entre os termos municipais de Ferreries e Ciutadella. O seu territorio \u00e9 unha reserva natural de gran valor ecol\u00f3xico, con alg\u00fans endemismos propios. Foi cultivada dende hai moito tempo como unha zona de hortales e cont\u00e9n diversas covas naturais (cova des C\u00e0rritx, cova Vermella etc.). Existen numerosas lendas de tradici\u00f3n oral.\nO fonal est\u00e1 atravesado por un regato (o r\u00edo de Aljandar) de auga fresca e cristalina, e recolle as augas pluviais das abas lindeiras. Cont\u00e9n lindantes cunha altura de oitenta metros. A terra \u00e9 moi f\u00e9rtil, e a\u00ednda hoxe en d\u00eda obs\u00e9rvanse signos da cultura agr\u00f3noma \u00e1rabe, como por exemplo alxibes e canalizaci\u00f3ns para regad\u00edo. Nas covas ach\u00e1ronse recentemente restos arqueol\u00f3xicos.\nFlora e fauna.\nEntre as especies vexetais que enc\u00f3ntranse no barranco hai o pi\u00f1eiro branco, o Juniperus, a aci\u00f1eira, o Chamaerops humilis, Ampelodesmos mauritanica, Daphne gnidium, gavarrera, esparraguera (\"Asparagus albus\" e \"Asparagus stipularis\"), Clematis vitalba, ranunculus ficaria, vicia benghalensis, Chelidonia majus, matthiola incana, Hypericum perforatum, centaurium erythraea (especie end\u00e9mica de Menorca), Symphytum tuberosum, Mentha aquatica (especie end\u00e9mica de Menorca), Crepis triasii (especie end\u00e9mica de Menorca e Mallorca), Ornithogalum narbonense, Leucojum aestivum, Ophrys lutea, Cymbalaria fragilis (esp\u00e9cie end\u00e9mica de Menorca) e a Thymus vulgaris. Tam\u00e9n hai fungos, entre os cales p\u00f3dense destacar o esclatasang (\"Lactarius deliciosus\" e \"Lactarius sanguifluus\") e a Choroogomphus rutilus, os tres son comestibles e enc\u00f3ntranse en pi\u00f1eiros.\nViven mam\u00edferos tam\u00e9n; como a marta e a Mustela nivalis; Bufo viridis, Testudo hermani e Emys orbicularis, ademais dun gran n\u00famero de paxaros (Alcedo atthis, Milvus milvus, Loxia curvirostra etc.) e de insectos (Cerambyx cerdo, Timarca balearica, libellula etc.).\nCultura popular.\nA literatura popular creou numerosas lendas e mitos: \"Sa novia d'Algendar\" \u00e9 sen lugar a d\u00fabidas a m\u00e1is co\u00f1ecida. Narra as peripecias dunha moza campesi\u00f1a que unha noite de l\u00faa chea \u00e9 secuestrada por un moro que se namorara dela. \"La novia d'Aljandar\" \u00e9 unha co\u00f1ecida canci\u00f3n popular menorquina. A tradici\u00f3n popular rememora que nestas paraxes existiron os xard\u00edns do almog\u00e1var de Santa \u00c0gueda en tempos da dominaci\u00f3n musulm\u00e1."}
{"id": "270988", "revid": "98629", "url": "https://gl.wikipedia.org/wiki?curid=270988", "title": "Rocamadour", "text": "Rocamadour (en franc\u00e9s e oficialmente) ou R\u00f2c Amador (en occitano) \u00e9 unha localidade e comuna francesa situada no departamento de Lot, na rexi\u00f3n de Mediod\u00eda-Pireneos. At\u00f3pase ao leste da cidade de Bordeos e ao norte da cidade de Montauban. Forma parte dun val aberto na monta\u00f1a calcaria do Causse polo r\u00edo Alzou.\nO seu nome v\u00e9n das reliquias de San Amador cuxo corpo, presuntamente incorrupto, foi atopado por monxes Bieitinos no interior do santuario mariano, no ano 1162.\nEste poboado, debido \u00e1 gran beleza da s\u00faa situaci\u00f3n, faino apta para os artistas e excita a curiosidade dos arque\u00f3logos; pero o seu reputaci\u00f3n prov\u00e9n especialmente do soado santuario da Virxe Negra, que durante s\u00e9culos atraeu peregrinos de todos os pa\u00edses, entre eles reis, bispos, e nobres.\nReis como Lu\u00eds IX de Francia, Henrique II de Inglaterra e Afonso III de Portugal, ou predicadores como Domingos de Guzm\u00e1n ou Antonio de Padua, mari\u00f1os como Jacques Cartier, o compositor Francis Poulenc, desco\u00f1ecidos ou famosos, moitos subiron a grande escaleira.\nA cidade tam\u00e9n d\u00e1 o seu nome Rocamadour ao queixo de leite con denominaci\u00f3n de orixe, desde o ano 1996, o cal elab\u00f3rase cun certo tipo de cabra.\nA\u00ednda que os peregrinos da Idade Media fixeron o cami\u00f1o de Santa Mar\u00eda de Rocamadour, o novo cami\u00f1o de Santiago, elixido no s\u00e9culo XX grazas aos cami\u00f1os de excursi\u00f3n chamados GR, transformou esta direcci\u00f3n nunha variante do cami\u00f1o do Puy-en-Velay, unha das variantes do Cami\u00f1o franc\u00e9s. Ao longo deste novo carreiro, p\u00f3dense atopar bastantes tallas adicadas \u00e1 Virxe Negra.\nA localidade \u00e9 membro da asociaci\u00f3n \u00abR\u00e9seau Grands Sites de France\u00bb, a\u00ednda que a\u00ednda non mereceu a distinci\u00f3n de Grand site de France.\nLugares de interese.\nOs edificios de Rocamadour crecen cara a arriba no lado dun acantilado, \u00e1 dereita do r\u00edo Alzou, que corre neste lugar entre paredes rochosas de ata 120 metros de altura. Por varios niveis acc\u00e9dese desde a zona m\u00e1is baixa da cidade ata as igrexas, seguindo un cami\u00f1o que pasa por edificios que se penetran no acantilado. A principal \u00e9 a igrexa de Notre D\u00e1me (1479 restaurada logo dunha ca\u00edda de roca), onde podemos atopar a Virxe Negra. Unha lenda di que a estatua ser\u00eda unha obra de San Amadour, e axudado por San Lucas, por que os sacerdotes do santuario quixeron unha orixe moi antiga, ata os tempos apost\u00f3licos. \u00c9 unha estatua esculpida no s\u00e9culo XII, que os peregrinos chamaron Santa Maria de Rocamador, e que os turistas chaman Virxe Negra debido \u00e1 s\u00faa cute. F\u00f3ra, hai unha espada cravada pola roca que se di que \u00e9 a Durandal, a espada do heroe Rold\u00e1n.\nAs paredes do interior da igrexa de San Sauveur estaban cubertas de pinturas e de inscrici\u00f3ns que recordan as peregrinaci\u00f3ns de persoas famosas. Seguramente estaba pintada desde a s\u00faa construci\u00f3n, con todo esta descrici\u00f3n conta o estado logo das restauraci\u00f3ns do s\u00e9culo XIX, con pinturas de 1929... durante o s\u00e9culo pasado, a poboaci\u00f3n preferiu seguir a moda das paredes e da Virxe espidas, para ter unha presentaci\u00f3n m\u00e1is r\u00fastica. A descrici\u00f3n continua dicindo que as reliquias de San Amadour (1166) p\u00f3dense ver na igrexa subterr\u00e1nea... era verdade ata a mesma \u00e9poca. Hoxe, as reliquias non se poden ver, e esta igrexa volveuse a un lugar de adoraci\u00f3n do Santo Sacramento. Na cima do acantilado romano, non se atopa o castelo constru\u00eddo na idade media para defender aos santuarios, sen\u00f3n unha parede fortificada do s\u00e9culo XIV e un castelo constru\u00eddo no s\u00e9culo XIX, cun campanario do s\u00e9culo seguinte.\nGastronom\u00eda.\nRocamadour deu o seu nome a un pequeno queixo de cabra, o rocamadour, AOC desde 1996.\nHistoria.\nA lenda conta que San Amador era un ermit\u00e1n que viviu por aqu\u00ed. Esta lenda foi difundida polos monxes Bieitinos. \u00c9 o m\u00e1is crible. Con todo, outra lenda m\u00e1is espectacular apareceu a finais da Idade Media, dicindo que Zaqueo, (rico publicano de Xeric\u00f3 casado con A Ver\u00f3nica do Evanxeo) chegou coa s\u00faa familia a estes paraxes, logo da morte de Cristo. Al\u00ed tomou o nome falso de \"Amator\" ou \"Amadour\". Unha vez instalado, fundou un pequeno oratorio nunha roca que m\u00e1is tarde ser\u00eda chamada \"Roche d'Amadour\" (Roca de Amador, Rocamador), cunha mestura de termos entre a Roca Maior e a Roca de Amadour.\nRocamadour conta cunha longa tradici\u00f3n de peregrinaci\u00f3n \u00e1 Virxe Mar\u00eda baixo forma dunha virxe negra cun corpo recuberto de prata, como A nosa Se\u00f1ora da Dourada, en Tolosa.\nA proba final desta peregrinaci\u00f3n consist\u00eda en subir de xeonllos os 216 chanzos da escaleira que conduce \u00e1 cidade relixiosa (comprendida por 7 igrexas, m\u00e1is 12 que as restauraci\u00f3ns do s\u00e9culo XIX non puideron manter). Finalmente, logo desta ascensi\u00f3n, os peregrinos entraban nos santuarios, e regalaban varios obxectos en ofrecemento. Os obxectos m\u00e1is co\u00f1ecidos son os ferros de varios condenados liberados das s\u00faas cadeas, os barcos de mari\u00f1eiros salvados e agradecidos, ou as placas de m\u00e1rmore gravadas e enganchadas ao muro da capela nos S\u00e9culos XIX e XX (a maior\u00eda ne p\u00f3dese ver agora, porque estas placas constitu\u00edron unha verdadeira invasi\u00f3n de m\u00e1rmore, dentro e f\u00f3ra da capela milagrosa. Podemos ver os buracos taponados contra a parede f\u00f3ra).\nDe dimensi\u00f3n europea, como asegura o Libro dos milagres do s\u00e9culo XII, perdeu popularidade logo da guerra dos Cen Anos. A etapa iconoclasta de mercenarios protestantes no ano 1562 saqueou o pobo unha vez m\u00e1is. A Revoluci\u00f3n non cambiou o estado de ru\u00edna. No s\u00e9culo XIX o santuario foi restaurado completamente e salvouse da ru\u00edna total.\nAdemais das reliquias do corpo de Amadour, o \u00e9xito do lugar veu dado polos milagres atribu\u00eddos \u00e1 Virxe Negra. A s\u00faa popularidade era co\u00f1ecida en Espa\u00f1a e en Portugal por moitas capelas ou confrar\u00edas. Por exemplo, a igrexa de Sangu\u00ebsa ten a\u00ednda unha estatua de Santa Mar\u00eda de Rocamadour. Unha milagrosa camp\u00e1 sinalaba, polo seu *tintineo, o salvamento de mari\u00f1eiros no mar. Este reco\u00f1ecemento do mundo dos mari\u00f1eiros valeu \u00e1 nosa Se\u00f1ora de Rocamadour o ser venerada en varias capelas como Fisterra ou Quebec.\nA finais da Idade Media, a igrexa fomentou este peregrinaci\u00f3n coa adxudicaci\u00f3n a perpetuidade de indulxencias plenarias \u00e1s persoas que recibisen os sacramentos da penitencia e da comu\u00f1\u00f3n en Rocamadour. Os d\u00edas m\u00e1is co\u00f1ecidos para obter estas indulxencias son o 24 de xu\u00f1o, San Xo\u00e1n Bautista, cando esta data coincide co d\u00eda do Corpus Christi. Desde as restauraci\u00f3ns do santuario, a semana mariana de setembro \u00e9 unha cita moi especial para cristi\u00e1ns dos arredores."}
{"id": "270992", "revid": "98629", "url": "https://gl.wikipedia.org/wiki?curid=270992", "title": "Pazo de Torres Agrelo", "text": "O pazo de Torres Agrelo \u00e9 un pazo galego situado no concello pontevedr\u00e9s de Redondela, na parroquia de Reboreda. \nDescrici\u00f3n.\nA s\u00faa construci\u00f3n data do ano 1750. O edificio principal do pazo \u00e9 rectangular con d\u00faas almenaras en cada extremo. No seu interior, destacan a existencia de azulexos de Triana, unha escaleira central de madeira de casti\u00f1eiro e varias fiestras de vidro policromado. \nFoi empregado coma hospital para o ex\u00e9rcito xermano durante a segunda guerra mundial e coma refuxio durante a guerra civil espa\u00f1ola, e por este motivo conserva restos de pasaxes subterr\u00e1neas. \nNa actualidade empr\u00e9gase para fins de restauraci\u00f3n e hostalar\u00eda.\n\u00c1rbores senlleiras.\nAs camelias das especies \"Camellia sasanqua\" e \"Camellia japonica\" dos xard\u00edns do pazo figuran no Cat\u00e1logo de \u00c1rbores Senlleiras elaborado pola Xunta de Galicia, ao igual que a tuia xigante."}
{"id": "270993", "revid": "1131", "url": "https://gl.wikipedia.org/wiki?curid=270993", "title": "Pazo do Pousadouro", "text": "O pazo do Pousadouro \u00e9 un pazo galego situado no concello pontevedr\u00e9s de Redondela, na parroquia de Reboreda.\nDescrici\u00f3n.\nA fundaci\u00f3n do pazo data do ano 1740, da man de Francisco Casimiro Marc\u00f3 del Pont\n, militar galego e gobernador da Corona Espa\u00f1ola en Chile. O bras\u00f3n da familia fica na entrada do pazo.\nNo ano 1834, ap\u00f3s a morte do seu dono, o pazo foi posto \u00e1 venda. Por\u00e9n, non ser\u00eda at\u00e9 finais de s\u00e9culo cando o adquirise en propiedade Ferm\u00edn Alfaya Milijosa, un avogado galego.\nO Pazo de Pousadouro foi o escenario de gravaci\u00f3n de varios cap\u00edtulos do programa da Televisi\u00f3n de Galicia \"Larpeiros\"."}
{"id": "270995", "revid": "1131", "url": "https://gl.wikipedia.org/wiki?curid=270995", "title": "Vila Nova de Foz C\u00f4a", "text": "Vila Nova de Foz C\u00f4a \u00e9 unha cidade portuguesa, pertencente ao Distrito da Guarda, Rexi\u00f3n Norte e subrexi\u00f3n de Douro, con preto de 3.300 habitantes.\nXeograf\u00eda.\n\u00c9 sede dun municipio con 395,88\u00a0km\u00b2 de \u00e1rea e 7.312 habitantes (2011), subdividido en 17 fregues\u00edas. Os municipio est\u00e1n limitados ao norte por Carrazeda de Ansi\u00e3es e Torre de Moncorvo, ao nordeste por Freixo de Espada \u00e0 Cinta, ao sueste por Figueira de Castelo Rodrigo e Pinhel, ao sur por M\u00eada e ao oeste por Penedono e S\u00e3o Jo\u00e3o da Pesqueira.\nCultura.\nVila Nova de Foz C\u00f4a \u00e9 co\u00f1ecida pola aparici\u00f3n de pinturas rupestres ao aire libre na *cuenca do val do r\u00edo C\u00f4a, tr\u00e1tase na actualidade dun dos maiores centros arqueol\u00f3xicos de arte rupestre de Europa. Foron declarados Patrimonio da Humanidade baixo a denominaci\u00f3n Sitios de arte rupestre prehist\u00f3rica do val do C\u00f4a e de Siega Verde.\nFregues\u00edas.\nAs fregues\u00edas de Vila Nova de Foz C\u00f4a son as seguintes:\nLocais:"}
{"id": "270997", "revid": "2520", "url": "https://gl.wikipedia.org/wiki?curid=270997", "title": "Pazo de Torres-Agrelo", "text": ""}
{"id": "271001", "revid": "89787", "url": "https://gl.wikipedia.org/wiki?curid=271001", "title": "Peri\u00f3steo", "text": "O peri\u00f3steo (do grego peri + osteon, \"arredor do \u00f3so\") \u00e9 unha membrana que cobre a superficie externa dos \u00f3sos, excepto nas articulaci\u00f3ns dos \u00f3sos longos, que no seu lugar est\u00e1n cubertas por cartilaxe articular hialina. A membrana que tapiza a superficie interna dos \u00f3sos (no oco das di\u00e1fises) ch\u00e1mase end\u00f3steo.\nO peri\u00f3steo est\u00e1 formado por tecido conectivo irregular denso. O peri\u00f3steo div\u00eddese en d\u00faas capas, unha externa ou \"capa fibrosa\" e outra interna ou \"capa c\u00e1mbium\" (ou \"capa osteox\u00e9nica\"). A capa fibrosa cont\u00e9n fibroblastos, mentres que a capa c\u00e1mbium cont\u00e9n c\u00e9lulas proxenitoras que se desenvolven orixinando osteoblastos. Estes osteoblastos son responsables do incremento do crecemento da anchura dos \u00f3sos longos (a lonxitude do \u00f3so est\u00e1 controlada pola placa epifisal) e do tama\u00f1o global doutros tipos de \u00f3sos. Despois dunha fractura \u00f3sea, as c\u00e9lulas proxenitoras desenv\u00f3lvense en osteoblastos e condroblastos, que son esenciais para o proceso da curaci\u00f3n da fractura.\nAo contrario que o tecido \u00f3seo, o peri\u00f3steo pos\u00fae terminaci\u00f3ns nerviosas nociceptoras para captar a dor, o que o fai moi sensible \u00e1 manipulaci\u00f3n. Tam\u00e9n proporciona nutrici\u00f3n ao recibir rego sangu\u00edneo. O peri\u00f3steo est\u00e1 unido ao \u00f3so por fortes fibras con moito col\u00e1xeno chamadas fibras de Sharpey, que se estenden polas lamini\u00f1as circunferenciais e intersticiais do \u00f3so. Proporcionan tam\u00e9n un punto de uni\u00f3n aos m\u00fasculos e tend\u00f3ns.\nO peri\u00f3steo que cobre a superfice externa dos \u00f3sos do cranio denom\u00ednase xeralmente \"pericranio\"."}
{"id": "271003", "revid": "1888", "url": "https://gl.wikipedia.org/wiki?curid=271003", "title": "Santiago Abella", "text": "Santiago Abella Iglesias, nado en Noia en 1845 e finado en Buenos Aires o 5 de agosto de 1913, foi un arque\u00f3logo e escritor galego.\nTraxectoria.\nEmigrado na Arxentina. Era contrario \u00e1 consideraci\u00f3n do galego como lingua, e polemizou con Manuel Murgu\u00eda e Carr\u00e9 Aldao. Publicou en \"Correo de Galicia\" \"La villa de Noya\", unha historia de Noia que recolle informes do arque\u00f3logo noi\u00e9s Ram\u00f3n \u00c1lvarez de la Bra\u00f1a. Tam\u00e9n colaborou en \"Gaceta de Galicia\". Deixou in\u00e9dito o manuscrito \"Un a\u00f1o en Compostela\". Finou en Buenos Aires o 5 de agosto de 1913."}
{"id": "271009", "revid": "23204", "url": "https://gl.wikipedia.org/wiki?curid=271009", "title": "Gran Glasgow", "text": "Gran Glasgow (en , en e en ) \u00e9 unha \u00e1rea urbana de Escocia formada por t\u00f3dalas localidades que se atopan a car\u00f3n da cidade de Glasgow, formando con ela unha \u00fanica zona urbana (ou conurbaci\u00f3n). Non ten efectos no goberno municipal, e a s\u00faa extensi\u00f3n territorial, definida pola Oficina de Rexistro Xeral de Escocia, ten fins censais e estat\u00edsticos. Gran Glasgow ti\u00f1a unha poboaci\u00f3n de 1\u00a0199\u00a0629 no censo de 2001, mconvert\u00e9ndose na maior \u00e1rea urbana de Escocia e a quinta do Reino Unido.\nLocalidades.\nA zona co\u00f1ecida como a \u00e1rea urbana de Glasgow incl\u00fae as seguintes localidades:\nTransporte.\nA conurbaci\u00f3n de Glasgow conta co servizo da maior rede de ferrocarril urbano no Reino Unido exclu\u00edndo a Londres, con 186 estaci\u00f3ns de ferrocarril na \u00e1rea de Glasgow. A cidade ten o \u00fanico sistema de metro de Escocia e o segundo meirande do Reino Unido, o Metro de Glasgow, e ademais conta con dous aeroportos internacionais, o Aeroporto de Glasgow Prestwick e o Aeroporto Internacional de Glasgow."}
{"id": "271011", "revid": "10599", "url": "https://gl.wikipedia.org/wiki?curid=271011", "title": "Menorquino", "text": "O menorquino \u00e9 o dialecto do catal\u00e1n falado na illa de Menorca, nas Illas Baleares. Forma parte do catal\u00e1n balear e pertence ao bloque oriental do catal\u00e1n.\nAta o s\u00e9culo XVII, o menorquino foi unha fala moi uniforme (e, polo tanto, con poucos trazos que o diferenciaran do balear), per\u00f2 a finais do s\u00e9culo XIX, coas ocupaci\u00f3ns que sufriu, perdeu esa homoxeneidade. O dialecto m\u00e1is parecido \u00e9 o mallorquino e, en concreto, a fala de S\u00f3ller.\nCaracter\u00edsticas.\nUn punto, pero, en que Menorca mant\u00edvose \u00e1 marxe do proceso evolutivo do catal\u00e1n continental foi no uso do \"\u0259\" t\u00f3nico, que era xeral en toda a illa. Esta uniformidade mantense ata o final do s\u00e9culo XIX. A partir do s\u00e9culo XX, a \"\u0259\" t\u00f3nico pasou a \"e\" pechado en Ma\u00f3, e o mesmo cambio f\u00edxose en Alaior e en Mercadal. Non obstante, en Ferreries e Ciutadella mant\u00edvose o son neutro, en parte por motivo psicol\u00f3xico, segundo afirmou Francesc de Borja Moll: pola reacci\u00f3n dos \"ciutadellencs\" contra os \"maonesos\", consecuencia de antipatias seculares. A pronunciamento de \"e\" pechado de Ma\u00f3 foi obxecto de burla por parte de \"ciutadellencs\", e isto inhibiu a progresi\u00f3n do seu uso ao sector occidental da illa.\nOutra diferenza notable entre Ma\u00f3 e Ciutadella \u00e9 a entoaci\u00f3n.\nNon tan resistente mostrouse o sector occidental da illa coa influencia chegada dende Catalu\u00f1a a Ma\u00f3 dos morfemas flexivos \"-\u00e9s\", \"-essis\", \"-essin\". Hai sesenta anos as primitivas formas \"-\u00e0s\", \"-assis\", \"-assin\" foron substitu\u00eddas en Ciutadella.\nNo tratamento do grupo \u00e1tono \"ua\", o menorquino segue o exemplo do mallorquino e elimina a \u00faltima vogal, que tam\u00e9n cambia por unha \"o\" pero que se neutraliza e se pronuncia \"u\": \"aigu\", \"llengu\", \"Pascu\".\nO \"i\" d\u00e9bil entre vogais p\u00e9rdese, a\u00ednda que no pret\u00e9rito imperfecto a\u00ednda queda xente que dexa o\u00edr dito \"i\", pronunciando \"deia\", \"veia\"... Este enmudamento do \"ll\" tam\u00e9n d\u00e1se: \"g\u00fa\u0259\" (\"agulla\"), \"v\u00e9\u0259\" (\"vella\"), \"f\u00fa\u0259\" (\"fulla\"), \"ur\u00e9\u0259\" (\"orella\"), \"p\u00e1\u0259\" (\"palla\"). Este mesmo fen\u00f3meno prod\u00facese en certas vilas de Mallorca, especialmente en S\u00f3ller, Alc\u00fadia e Capdepera."}
{"id": "271014", "revid": "23204", "url": "https://gl.wikipedia.org/wiki?curid=271014", "title": "Forteviot", "text": "Forteviot (en ga\u00e9lico escoc\u00e9s \"Fothair Tabhaicht\") \u00e9 unha vila escocesa na beira sur do r\u00edo Earn, entre Dunning e Perth. Pertence \u00e1 \u00e1rea municipal Perth e Kinross. A poboaci\u00f3n en 1991 era de 160 persoas.\nHistoria.\nIdade de Bronce antiga.\nO 11 de agosto de 2009, un grupo de arque\u00f3logos anunciou que descubriran unha tumba real da Idade de Bronce en Forteviot. Xunto cos restos dun antigo l\u00edder da \u00e9poca, foron atopados obxectos, como unha daga de bronce e ouro, unha cunca de madeira e unha bolsa de coiro. Expertos das universidades de Glasgow e Aberdeen contin\u00faan a investigar na tumba."}
{"id": "271015", "revid": "89787", "url": "https://gl.wikipedia.org/wiki?curid=271015", "title": "Casti\u00f1eira, Ventosela, Redondela", "text": "Casti\u00f1eira \u00e9 un lugar da parroquia de Ventosela, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 356 habitantes (176 homes e 180 mulleres)."}
{"id": "271016", "revid": "1131", "url": "https://gl.wikipedia.org/wiki?curid=271016", "title": "O Vilar do Mato, Ventosela, Redondela", "text": "O Vilar do Mato \u00e9 un lugar da parroquia de Ventosela, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 384 habitantes (190 homes e 194 mulleres)."}
{"id": "271018", "revid": "1131", "url": "https://gl.wikipedia.org/wiki?curid=271018", "title": "Pazo de Pet\u00e1n", "text": "O pazo de Pet\u00e1n, tam\u00e9n co\u00f1ecido coma Pazo de Santa Teresa, \u00e9 un pazo galego situado no concello pontevedr\u00e9s de Redondela, na parroquia de hom\u00f3nima.\nDescrici\u00f3n.\nA s\u00faa construci\u00f3n data do s\u00e9culo XVII, por Garc\u00eda Prego de Montaos e Soutomaior.\nNo s\u00e9culo XVIII o pazo pasou a ser propiedade de Francisco Borxa Sarmiento, fidalgo e se\u00f1or de varias parroquias do concello da Ca\u00f1iza, entre elas a parroquia de Pet\u00e1n. As\u00ed, ese semellar\u00eda a orixe do nome do pazo.\nNa actualidade pertence \u00e1 familia Regojo."}
{"id": "271019", "revid": "23204", "url": "https://gl.wikipedia.org/wiki?curid=271019", "title": "Gerardo Rodr\u00edguez Garc\u00eda", "text": "Gerardo Rodr\u00edguez Garc\u00eda, nado en Santiago de Compostela en 1873 e finado en Madrid, foi un mestre e pedagogo galego.\nTraxectoria.\nFixo os estudos de Maxisterio na Normal de Santiago de Compostela e foi nomeado mestre de Compostela en 1890 exercendo a docencia no colexio Los Laureles. Ingresou na Administraci\u00f3n e no Ministerio de Educaci\u00f3n o 12 de outubro de 1891. Permaneceu en Compostela at\u00e9 que en 1908 foi destinado \u00e1s escolas de Madrid, onde exerceu como mestre e director at\u00e9 1942. En 1914 foi elixido presidente da Asociaci\u00f3n Nacional de Maestros. En 1894 fundou e dirixiu a \"Revista de Ciencias Pedag\u00f3gicas\", colaborou en \"La Escuela Moderna\", que dirixiu dende 1920. Director do Grupo Escolar Enrique de Mesa, foi suspendido de emprego e soldo coa depuraci\u00f3n do maxisterio en 1939, a\u00ednda que despois se reincorporou como mestre."}
{"id": "271020", "revid": "89787", "url": "https://gl.wikipedia.org/wiki?curid=271020", "title": "Cinema de Acerbaix\u00e1n", "text": "O Cine de Acerbaix\u00e1n ou cine azar\u00ed \u00e9 a industria cinematogr\u00e1fica do Acerbaix\u00e1n.\nA industria cinematogr\u00e1fica no Acerbaix\u00e1n rem\u00f3ntase a 1898. En realidade, Acerbaix\u00e1n foi un dos primeiros pa\u00edses nos que apareceu a cinematograf\u00eda. Polo tanto, non \u00e9 sorprendente que este dispositivo pronto aparecese en Bak\u00fa - a finais do s\u00e9culo XIX, esta cidade na ba\u00eda do Mar Caspio estaba producindo m\u00e1is de 50 por cento da subministraci\u00f3n mundial de petr\u00f3leo. As\u00ed como hoxe, a industria do petr\u00f3leo atraeu estranxeiros dispostos a investir e traballar. En 1919, durante a Rep\u00fablica Democr\u00e1tica de Acerbaix\u00e1n, un documental \"A Celebraci\u00f3n do Aniversario da Independencia de Acerbaix\u00e1n\" foi filmado o d\u00eda da independencia de Acerbaix\u00e1n o 28 de maio, e estreouse en xu\u00f1o de 1919 en varios teatros de Bak\u00fa.\nDespois de que a Rep\u00fablica Socialista Sovi\u00e9tica de Acerbaix\u00e1n fose creada en 1920, Nariman Narimanov, presidente do Comit\u00e9 Revolucionario de Acerbaix\u00e1n, asinou un decreto nacionalizando o cine de Acerbaix\u00e1n. Isto tam\u00e9n influ\u00edu na creaci\u00f3n de animaci\u00f3n no Acerbaix\u00e1n. En 1920, o primeiro estudio de cinema azar\u00ed: Az\u0259rbaycanfilm foi fundado por un decreto gobernamental do Comit\u00e9 Estatal de Acerbaix\u00e1n, con sede en Bak\u00fa. O primeiro filme azar\u00ed sovi\u00e9tico, \"A Lenda da Torre da Doncela\", foi producido en 1924.\nEn 1991, despois de que Acerbaix\u00e1n conquistase a s\u00faa independencia da Uni\u00f3n Sovi\u00e9tica, o primeiro Festival Internacional de Cine Baku Leste-Oeste tivo lugar en Bak\u00fa. Hoxe, os cineastas de Acerbaix\u00e1n te\u00f1en problemas semellantes aos enfrontados polos cineastas antes do establecemento da Uni\u00f3n Sovi\u00e9tica en 1920. Unha vez m\u00e1is, tanto a selecci\u00f3n de contidos e patrocinio de pel\u00edculas son en gran parte deixadas \u00e1 iniciativa do cineasta."}
{"id": "271021", "revid": "98629", "url": "https://gl.wikipedia.org/wiki?curid=271021", "title": "Sinbad (filme)", "text": "Sinbad \u00e9 un filme galego dirixido e guionizado por Ant\u00f3n Dobao que se estreou no 2011. Bas\u00e9ase na obra de \u00c1lvaro Cunqueiro \"Si o vello Sinbad volvese \u00e1s illas...\". Estreouse nos cinemas galegos o 28 de outubro de 2011 con seis copias en salas comerciais, e ademais foi comercializado en DVD.\nSinopse.\nSinbad, extraordinario fabulador, conta as s\u00faas viaxes pasadas, reais ou non, aos seus compa\u00f1eiros diarios de caf\u00e9 e domin\u00f3 na taberna. O dono desta, Mansur, \u00e9 vi\u00favo e t\u00e9n unha filla preadolescente, Sara. Sinbad mant\u00e9n con ela unha relaci\u00f3n moi afectuosa. Acomp\u00e1\u00f1aa \u00e1s veces \u00e1 escola e apr\u00e9ndelle cousas do mar e das estrelas. Sara \u00e9 a mellor receptora de todos os contos que narra Sinbad."}
{"id": "271022", "revid": "89787", "url": "https://gl.wikipedia.org/wiki?curid=271022", "title": "Partido pola Democracia", "text": "O Partido pola Democracia (en , PPD) \u00e9 un partido pol\u00edtico chileno socialdem\u00f3crata de centroesquerda que se autodefine como democr\u00e1tico, progresista e paritario.\nFoi fundado o 15 de decembro de 1987 mediante un acto liderado por Ricardo Lagos, Sergio Bitar e Jorge Schaulsohn no C\u00edrculo Espa\u00f1ol de Santiago. No discurso de constituci\u00f3n, Lagos explicitou que o car\u00e1cter deste partido era instrumental, xa que buscaba unificar votos para o plebiscito de outubro de 1988, que ti\u00f1a por obxectivo decidir sobre a continuidade da ditadura militar de Augusto Pinochet, e que o seu principal obxectivo era a reconstruci\u00f3n da reconciliaci\u00f3n nacional, polo que se postulaba como un \"partido sen fronteiras ideol\u00f3xicas\". O PPD participou na formaci\u00f3n da Concertaci\u00f3n de Partidos pola Democracia en 1988, formando parte das sucesivas administraci\u00f3ns desta coalici\u00f3n pol\u00edtica que gobernaron Chile entre 1990 e 2010.\nNo ano 2012, o partido uniuse \u00e1 coalici\u00f3n Por un Chile xusto. A partir de abril de 2013, forma parte da Nova Maior\u00eda e como tal, integra o segundo goberno de Michelle Bachelet (2014-2018) en varios postos ministeriais. Dende o 11 de marzo de 2018, toma lugar como oposici\u00f3n no segundo goberno de Sebasti\u00e1n Pi\u00f1era. A s\u00faa organizaci\u00f3n xuvenil \u00e9 a Juventud PPD."}
{"id": "271024", "revid": "24735", "url": "https://gl.wikipedia.org/wiki?curid=271024", "title": "Partido por la Democracia", "text": ""}
{"id": "271035", "revid": "1505", "url": "https://gl.wikipedia.org/wiki?curid=271035", "title": "Hatu Iti", "text": ""}
{"id": "271038", "revid": "98629", "url": "https://gl.wikipedia.org/wiki?curid=271038", "title": "Caenorhabditis elegans", "text": "Caenorhabditis elegans \u00e9 unha especie de verme nematodo de vida libre, transparente, de 1\u00a0mm de lonxitude, que vive en ambientes de solos temperados. O seu nome procede do grego \"caeno-\", recente, \"rhabditis\", con forma de bast\u00f3n, e do lat\u00edn \"elegans\", elegante. En 1900, Maupas chamouno inicialmente \"Rhabditides elegans\", despois, en 1952, Osche situouno no subx\u00e9nero \"Caenorhabditis\", e, finalmente, Dougherty elevouno \u00e1 categor\u00eda de x\u00e9nero en 1955. En 1974, Sydney Brenner empezou a investigar en biolox\u00eda molecular e do desenvolvemento de \"C. elegans\", o cal desde ent\u00f3n foi moi utilizado como organismo modelo.\n\"C. elegans\" foi o primeiro organismo multicelular do que se completou a secuenciaci\u00f3n do xenoma. E en 2012, este verme era o \u00fanico organismo do que se completou o conectoma (diagrama do \"cableado\" neuronal).\nAnatom\u00eda.\n\"C. elegans\" \u00e9 un verme non segmentado de simetr\u00eda bilateral. Ten unha cut\u00edcula, catro cord\u00f3ns musculares epid\u00e9rmicos principais, e un pseudoceloma (cavidade corporal) cheo de l\u00edquido. Case todos os individuos de \"C. elegans\" son hermafroditas con aspecto de femia; e hai unha minor\u00eda (1 de cada mil) de machos verdadeiros. A anatom\u00eda b\u00e1sica de \"C. elegans\" incl\u00fae unha boca, farinxe, intestino, g\u00f3nadas, e cut\u00edcula de col\u00e1xeno. Os machos te\u00f1en unha g\u00f3nada dun s\u00f3 lobo, un conduto deferente, e unha cola especializada para o apareamento, a cal ten esp\u00edculas. Os hermafroditas te\u00f1en dous ovarios, ovidutos, espermateca, e un s\u00f3 \u00fatero. As catro faixas musculares que discorren por toda a lonxitude do seu corpo est\u00e1n conectadas por un sistema neural que permite que os m\u00fasculos movan o corpo do animal s\u00f3 na direcci\u00f3n dorsal/ventral; por tanto, calquera individuo vivo m\u00f3bil est\u00e1 sempre sobre o seu lado esquerdo ou dereito cando se observa cruzando unha superficie horizontal.\nGr\u00e1nulos intestinais e fluorescencia.\nNas c\u00e9lulas do intestino ten numerosos gr\u00e1nulos intestinais, cuxa funci\u00f3n non se co\u00f1ece ben, o mesmo que ocorre con outros aspectos deste nematodo, malia os moitos anos que leva sendo estudado. Estes gr\u00e1nulos do tubo dixestivo enc\u00f3ntranse en todos os membros da orde Rhabdita. Son moi similares a lisosomas no sentido de que te\u00f1en un interior \u00e1cido e capacidade de endocitose, pero son considerablemente m\u00e1is longos, o que reforza a idea de que son org\u00e1nulos de almacenamento. Unha caracter\u00edstica salientable dos gr\u00e1nulos \u00e9 que vistos baixo luz ultravioleta, reaccionan emitindo unha intensa fluorescencia azul. Outro fen\u00f3meno observado \u00e9 a denominada \"fluorescencia da morte\", que consiste en que cando morre o verme ten lugar unha forte explosi\u00f3n de fluorescencia azul. Esta fluorescencia da morte ten lugar normalmente nunha onda que vai desde a parte anterior \u00e1 posterior do intestino, e obs\u00e9rvase en vermes novos e vellos, sometidos a unha ferida mortal, ou en vermes vellos que morren placidamente. \nPropux\u00e9ronse moitas teor\u00edas sobre as funci\u00f3ns dos gr\u00e1nulos intestinais e moitas das iniciais foron desbotadas polos experimentos que se fixeron posteriormente. Crese que almacenan cinc como unha das s\u00faas funci\u00f3ns. Recentes an\u00e1lises qu\u00edmicas identificaron o material fluorescente azul, o cal conti\u00f1a unha forma glicosilada de \u00e1cido antran\u00edlico (AA). Pero cuesti\u00f3nase a necesidade das grandes cantidades de \u00e1cido antran\u00edlico que conte\u00f1en os gr\u00e1nulos. Unha posibilidade \u00e9 que o \u00e1cido antran\u00edlico sexa un produto antibacteriano usado para defenderse dos pat\u00f3xenos invasores. \nOutra posibilidade \u00e9 que os gr\u00e1nulos proporcionen unha fotoprotecci\u00f3n: a explosi\u00f3n de fluorescencia de \u00e1cido antran\u00edlico sup\u00f3n a conversi\u00f3n da luz ultravioleta dani\u00f1a e luz visible relativamente inofensiva. Poder\u00eda haber unha posible semellanza cos melanosomas que conte\u00f1en melanina doutros animais.\nReproduci\u00f3n.\nO hermafrodita consid\u00e9rase que \u00e9 unha forma especializada de femia autofecundable porque ten un soma de femia pero a s\u00faa li\u00f1a xerminal produce primeiro gametos masculinos, despois produce ovocitos, e finalmente pon ovos por medio do seu \u00fatero despois de que se produciu unha fertilizaci\u00f3n interna. En condici\u00f3ns ambientais favorables para a reproduci\u00f3n, as larvas que saen dos ovos desenv\u00f3lvense pasando por catro etapas ou mudas, denominadas de L1 a L4. Cando as condici\u00f3ns son estresantes como pode ser a insuficiencia de alimentos, \"C. elegans\" pode entrar nunha terceira fase larval alternativa chamada estado dauer (dauer \u00e9 unha palabra alem\u00e1 que significa permanente). As larvas dauer son resistentes ao estr\u00e9s e non envellecen. Os individuos hermafroditas producen todos o seu propio esperma na etapa L4 (150 espermatozoides por brazo gonadal) e despois deixan de producir esperma e producen s\u00f3 ovocitos. Os espermatozoides almac\u00e9nanse na mesma \u00e1rea da g\u00f3nada que os ovocitos ata que o primeiro ovocito empuxa o espermatozoide cara \u00e1 espermateca (unha c\u00e1mara onde se produce a fertilizaci\u00f3n dos ovocitos polos espermatozoides). Non sempre hai autofecundaci\u00f3n, xa que os machos poden tam\u00e9n inseminar aos hermafroditas, os cales prefiren usar o esperma de machos antes que o propio (ambos os tipos de esperma almac\u00e9nense na espermateca). Cando se autofecunda un destes vermes de tipo salvaxe pon aproximadamente 300 ovos. Cando \u00e9 inseminado por un macho, o n\u00famero de ovos pode ser de m\u00e1is de mil. A 20\u00a0\u00b0C, a cepa de laboratorio de \"C. elegans\" ten unha vida media de aproximadamente d\u00faas ou tres semanas e un tempo de xeraci\u00f3n de aproximadamente catro d\u00edas.\nEcolox\u00eda.\nAs especies do x\u00e9nero \"Caenorhabditis\" ocupan varios ambientes ricos en nutrientes e bacterias. Alim\u00e9ntanse das bacterias que viven na materia org\u00e1nica en descomposici\u00f3n. Xeralmente, o solo non ten materia org\u00e1nica dabondo para manter poboaci\u00f3ns autosustentables. \"C. elegans\" pode sobrevivir cunha dieta de diversas especies de bacterias, pero a s\u00faa ecolox\u00eda no ambiente salvaxe \u00e9 bastante desco\u00f1ecida. A maior\u00eda das cepas de laboratorio recoll\u00e9ronse de ambientes artificiais como xard\u00edns e compost. M\u00e1is recentemente, viuse que \"C. elegans\" prospera noutros lugares con materia org\u00e1nica, como a froita podre. Alg\u00fans invertebrados como milp\u00e9s, insectos, is\u00f3podos, e gaster\u00f3podos poden transportar larvas dauer. Tense observado que estas larvas se alimentan do seu propio h\u00f3spede cando este morre.\nOs nematodos poden sobrevivir ao desecamento, e no caso de \"C. elegans\" o mecanismo para esta capacidade demostrouse que se debe \u00e1s prote\u00ednas abundantes na embriox\u00e9nese tard\u00eda (LEA; \"late embryogenesis abundant proteins\").\nUso en investigaci\u00f3n.\nEn 1963, Sydney Brenner propuxo a utilizaci\u00f3n de \"C. elegans\" como organismo modelo para a investigaci\u00f3n primaria do desenvolvemento neural nos animais, xa que era un dos organismos m\u00e1is simples con sistema nervioso. No individuo hermafrodita, este sistema comprende 302 neuronas cuxo patr\u00f3n foi mapado e co\u00f1\u00e9cese como \"conectoma\", e mostrou ser un gr\u00e1fico matem\u00e1tico de tipo rede de mundo pequeno. Os investigadores exploraron os mecanismos neurais que controlan varios dos comportamentos m\u00e1is interesantes de \"C. elegans\"; por exemplo, a quimiotaxe, termotaxe, mecanotransduci\u00f3n, e o comportamento de apareamento do macho.\nBrenner tam\u00e9n escolleu a esta especie como \u00fatil para facela crecer en poboaci\u00f3ns masivas e conveniente para an\u00e1lises xen\u00e9ticas. \u00c9 un organismo multicelular eucari\u00f3tico que \u00e9 o suficientemente simple como para ser estudado en grande detalle. As cepas reprod\u00facense doadamente e poden ser conxeladas. Cando posteriormente se desconxelan, permanecen viables e iso permite que sexan almacenadas durante longo tempo.\nA transparencia de \"C. elegans\" facilita o estudo da diferenciaci\u00f3n celular e outros procesos do desenvolvemento no organismo intacto. A morfolox\u00eda da rexi\u00f3n da cola distingue claramente os machos dos hermafroditas.\nMapouse tam\u00e9n o destino en que acaba cada c\u00e9lula som\u00e1tica durante o desenvolvemento (959 c\u00e9lulas no hermafrodita adulto, e 1031 no macho adulto). Estes patr\u00f3ns de li\u00f1axes celulares son en grande medida invariables entre individuos, a diferenza do que ocorre nos mam\u00edferos, nos que o desenvolvemento celular no embri\u00f3n depende m\u00e1is de sinais celulares.\nAs primeiras divisi\u00f3ns celulares na embriox\u00e9nese temper\u00e1 est\u00e1n entre os exemplos mellor co\u00f1ecidos de divisi\u00f3n celular asim\u00e9trica.\nA morte celular programada (apoptose) elimina moitas c\u00e9lulas adicionais (131 no hermafrodita, a maior\u00eda das cales ter\u00edanse convertido doutro modo en neuronas); esta \"preditibilidade apopt\u00f3tica\" contribu\u00edu \u00e1 detectar alg\u00fans xenes apopt\u00f3ticos, principalmente por medio da observaci\u00f3n de nematodos anormais que sobreviv\u00edan \u00e1 apoptose.\nA interferencia de ARN (RNAi), \u00e9 un m\u00e9todo relativamente directo de interromper a funci\u00f3n de xenes espec\u00edficos. Silenciar a funci\u00f3n dun xene pode \u00e1s veces permitir aos investigadores inferir a s\u00faa posible funci\u00f3n. O nematodo pode ser mergullado ou inxectado cunha soluci\u00f3n de ARN de dobre cadea, cuxa secuencia \u00e9 complementaria da secuencia do xene que os investigadores desexan inutilizar; os vermes poden alternativamente ser alimentados con bacterias transformadas xeneticamente que expresan o ARN de dobre cadea que interesa. Os experimentos de perda de funci\u00f3n dos xenes en \"C. elegans\" son os m\u00e1is f\u00e1ciles de facer de entre todos os modelos aimais, o que permitiu aos cient\u00edficos establecer que s\u00f3 o 9% dos 20.000 xenes do xenoma ten un papel funcional.\nA captaci\u00f3n de ARNi ambiental \u00e9 moito peor noutras especies de vermes do x\u00e9nero \"Caenorhabditis\". A\u00ednda que inxectar o ARN na cavidade corporal do animal induce o silenciamento de xenes na maior\u00eda das especies, s\u00f3 en \"C. elegans\" e nuns poucos nematodos m\u00e1is distantemente emparentados poden captarse ARN das bacterias das que se alimentaron para a interferencia de ARN. Esta capacidade foi mapada nun xene chamado \"sid-2\", o cal, cando se insire como un transxene noutras especies, perm\u00edtelles captar ARN para o ARNi como fai \"C. elegans\".\nO estudo da meiose \u00e9 considerablemente simplificado neste verme. A medida que os n\u00facleos dos ovocitos e espermatozoides se moven ao longo da g\u00f3nada, progresan temporalmente polas fases mei\u00f3ticas. As dificultades que presenta o estudo de poboaci\u00f3ns celulares heterox\u00e9neas quedan eliminadas porque cada n\u00facleo situado nunha posici\u00f3n dada na g\u00f3nada est\u00e1 aproximadamente na mesma fase da meiose.\nPode tam\u00e9n utilizarse para estudar a dependencia \u00e1 nicotina porque o verme mostra respostas comportamentais \u00e1 nicotina que son paralelas \u00e1s dos mam\u00edferos; por exemplo, respostas agudas, tolerancia, s\u00edndrome de abstinencia, e sensibilizaci\u00f3n.\nComo ocorre coa maior\u00eda dos organismos modelo, os cient\u00edficos que traballan neste campo mante\u00f1en unha coidada base de datos en li\u00f1a para \"C. elegans\" chamada WormBase. A WormBase trata de incl\u00edr todas as informaci\u00f3ns publicadas sobre \"C. elegans\" e outros nematodos relacionados.\n\"C. elegans\" utilizouse como organismo modelo para a investigaci\u00f3n do envellecemento; por exemplo, a inhibici\u00f3n dunha v\u00eda de sinalizaci\u00f3n do factor de crecemento similar \u00e1 insulina (IGF) incrementaba tres veces a duraci\u00f3n da vida do adulto. Ademais, unha extensa investigaci\u00f3n en \"C. elegans\" identificou que as prote\u00ednas de uni\u00f3n ao ARN son factores esenciais durante o desenvolvemento do li\u00f1a xerminal e o embri\u00f3n temper\u00e1n.\n\"C. elegans\" ten cinco pares de autosomas e un par de cromosomas sexuais. O sexo en \"C. elegans\" est\u00e1 baseado no sistema de determinaci\u00f3n do sexo X0. Os \"C. elegans\" hermafroditas te\u00f1en un par de cromosomas sexuais XX; os escasos machos te\u00f1en s\u00f3 un cromosoma sexual, polo que son X0. O espermatozoide de \"C. elegans\" \u00e9 ameboide, sen flaxelo nin acrosoma.\n\"C. elegans\" \u00e9 notable tam\u00e9n nos estudos do sono animal, xa que \u00e9 o organismo m\u00e1is primitivo que mostra estados similares ao sono. En \"C. elegans\", hai unha fase \"let\u00e1rxica\" pouco despois de cada muda.\nInvestigaci\u00f3ns no espazo.\n\"C. elegans\" foi noticia cando se descubriu que alg\u00fans esp\u00e9cimes sobreviviran ao desastre da lanzadeira espacial Columbia en febreiro de 2003. Despois, en 2009, envi\u00e1ronse mostas de esp\u00e9cimes vivos de \"C. elegans\" da Universidade de Nottingham \u00e1 Estaci\u00f3n Espacial Internacional, onde pasaron d\u00faas semanas, nun proxecto para explorar os efectos da gravidade cero no desenvolvemento muscular e a fisiolox\u00eda. A investigaci\u00f3n trataba principalmente sobre a base xen\u00e9tica da atrofia muscular, relacionada con viaxes espaciais, prostraci\u00f3n prolongada en cama, casos xeri\u00e1tricos, ou diab\u00e9ticos. Descendentes dos vermes que \u00edan abordo da Columbia en 2003 foron enviados ao espazo na lanzadeira espacial Endeavour na s\u00faa misi\u00f3n STS-134.\nXenoma.\n\"C. elegans\" foi o primeiro organismo multicelular do que se completou a secuenciaci\u00f3n do xenoma, que foi publicada en 1998, a\u00ednda que quedaban alg\u00fans ocos por secuenciar, os cales non foron resoltos ata 2002. O xenoma de \"C. elegans\" \u00e9 de aproximadamente 100 mill\u00f3ns de pares de bases e consta de seis cromosomas denominados I, II, III, IV, V e X, e un xenoma mitocondrial. A s\u00faa densidade de xenes \u00e9 de aproximadamente 1 xene/5kb. Os intr\u00f3ns, ou secuencias non expresadas, son o 26% do xenoma. Algunhas rexi\u00f3ns interx\u00e9nicas grandes conte\u00f1en secuencias de ADN repetitivo. Moitos xenes est\u00e1n dispostos formando oper\u00f3ns, que son series policistr\u00f3nicas que se transcriben xuntas. \"C. elegans\" e outros nematodos son uns dos poucos nematodos que actualmente se sabe que te\u00f1en oper\u00f3ns (que son t\u00edpicos das bacterias); entre estes est\u00e1n os tripanosomas, vermes planos como o trematodo \"Schistosoma mansoni\", e o primitivo cordado tunicado \"Oikopleura dioica\". Crese que moitos m\u00e1is organismos poder\u00edan ter estes oper\u00f3ns.\nO xenoma cont\u00e9n aproximadamente 20.470 xenes que codifican prote\u00ednas. O n\u00famero de xenes de ARN co\u00f1ecidos no xenoma aumentou moito debido ao descubrimento en 2006 da nova clase de xenes 21U-RNA, e agora p\u00e9nsase que o xenoma cont\u00e9n m\u00e1is de 16.000 xenes de ARN, cando en 2005 pens\u00e1base que eran 1.300. Os cient\u00edficos contin\u00faan a avaliar o conxunto de novos xenes: eng\u00e1dense decote novas predici\u00f3ns de xenes e modif\u00edcanse ou elim\u00ednanse os que se consideran incorrectos.\nEn 2003, determinouse tam\u00e9n a secuencia do xenoma do nematodo relacionado \"C. briggsae\", o que permitiu aos investigadores estudar a xen\u00f3mica comparada deses dous organismos. As secuencias xen\u00f3micas doutros nematodos do mesmo x\u00e9nero por exemplo, \"C. remanei\", \"C. japonica\" e \"C. brenneri \"est\u00e1n a estudarse por medio da t\u00e9cnica da escopeta de xenoma completo, que \u00e9 menos completa e precisa que a aproximaci\u00f3n \"xer\u00e1rquica\" ou clon por clon que foi a que se utilizou con \"C. elegans.\"\nA versi\u00f3n oficial da secuencia xen\u00f3mica de \"C. elegans\" segue cambiando conforme aparecen novas evidencias que mostran os erros da secuenciaci\u00f3n orixinal. A maior\u00eda dos cambios son menores, engadindo ou eliminando uns poucos pares de bases do ADN. Por exemplo, a actualizaci\u00f3n WS202 da WormBase de abril de 2009 engadiu dous pares de bases \u00e1 secuencia xen\u00f3mica. \u00c1s veces hai que facer cambios m\u00e1is amplos; por exemplo, a actualizaci\u00f3n WS197 de decembro de 2008 engadiu unha rexi\u00f3n duns 4.600 pares de bases \u00e1 secuencia.\nEvoluci\u00f3n.\nUnhas poucas secuencias de prote\u00ednas conservadas estudadas en esponxas mari\u00f1as son m\u00e1is parecidas \u00e1s humanas que \u00e1s de \"C. elegans\". Isto indica que debeu de haber unha acelerada velocidade de evoluci\u00f3n na li\u00f1axe de \"C. elegans\". O mesmo estudo encontrou que varios xenes filoxeneticamente antigos est\u00e1n ausentes en \"C. elegans\".\nComunidade cient\u00edfica.\nEn 2002, outorgouse o Premio Nobel de Medicina e Fisiolox\u00eda a Sydney Brenner, H. Robert Horvitz e John Sulston polos seus traballos sobre a xen\u00e9tica do desenvolvemento de \u00f3rganos e morte celular programada en \"C. elegans\". O Premio Nobel de Medicina de 2006 conced\u00e9uselle a Andrew Fire e Craig C. Mello polo seu descubrimento da interferencia de ARN en \"C. elegans\". En 2008, Martin Chalfie compartiu o Premio Nobel de Qu\u00edmica polo seu traballo sobre a prote\u00edna fluorescente verde; alg\u00fans destes traballos realiz\u00e1ronse usando \"C. elegans\".\nMoitos cient\u00edficos que investigan en \"C. elegans\" est\u00e1n estreitamente conectados con Sydney Brenner, co cal empezaron case todas as investigaci\u00f3ns neste eido na d\u00e9cada de 1970; traballaron como investigadores posdoutorais ou posgraduados no laboratorio de Brenner ou no laboratorio de algu\u00e9n que previamente traballara con Brenner. A maior\u00eda dos que traballaron neste laboratorio posteriormente estableceron os seus propios laboratorios de investigaci\u00f3ns de vermes. A base de datos WormBase cont\u00e9n datos da biolox\u00eda e xenoma de \"C. elegans\"."}
{"id": "271039", "revid": "89787", "url": "https://gl.wikipedia.org/wiki?curid=271039", "title": "Chambo", "text": "Chambo foi un programa de televisi\u00f3n musical, emitido pola Televisi\u00f3n de Galicia entre 1999 e 2000. Estaba presentado por Bel\u00e9n Regueira e dirixido por Xaime Fandi\u00f1o. En 1999 recibiu o premio da AGAPI \u00e1 mellor produci\u00f3n para televisi\u00f3n.\nCaracter\u00edsticas.\nO programa, dunha hora de duraci\u00f3n, estaba dirixido ao p\u00fablico novo. Inclu\u00eda entrevistas no plat\u00f3 e a p\u00e9 de r\u00faa a grupos musicais, xeralmente galegos e espa\u00f1ois, de estilos variados, como o metal (Dismal, Bar\u00f3n Rojo...), rock (Killer Barbies), pop (Los Piratas) ou cantautores (Ismael Serrano...). Amais, emit\u00edanse videoclips de grupos de sona (Korn...)."}
{"id": "271040", "revid": "98629", "url": "https://gl.wikipedia.org/wiki?curid=271040", "title": "Howard Fast", "text": "Howard Melvin Fast, nado en Nova York o 11 de novembro de 1914 e finado en Connecticut o 12 de marzo de 2003. Foi un escritor, novelista e guionista de televisi\u00f3n estadounidense.\nTraxectoria.\nNaceu en Nova York. A s\u00faa nai foi unha inmigrante xud\u00eda brit\u00e1nica e o seu pai, Barney Fastovsky, un inmigrante xudeu ucra\u00edno. Ao morrer a s\u00faa nai en 1923 e co seu pai en paro, o irm\u00e1n m\u00e1is novo de Howard, Julius, foi vivir cuns parentes, mentres que Howard e o seu irm\u00e1n m\u00e1is vello Jerome traballaron vendendo peri\u00f3dicos. Demostrou ser un lector voraz de novo lendo para un traballo a tempo parcial na biblioteca p\u00fablica de Nova York.\nO mozo Howard comezou a escribir cando era novo. Mentres fai autostop e monta en ferrocarr\u00eds que percorren o pa\u00eds en busca de traballos, escribe. A s\u00faa primeira novela, \"Two Valleys (Dous Vales)\", foi publicada en 1933, con 18 anos de idade. A s\u00faa primeira obra popular \u00e9 \"Citizen Tom Paine (Cidad\u00e1n Tom Paine)\", un conto sobre a vida de Thomas Paine. Interesado sempre na historia americana, escribe \"The Last Frontier, (A \u00faltima fronteira)\", sobre unha tentativa dos cheyennes de volver \u00e1 s\u00faa terra nativa; e \"Freedom Road (Cami\u00f1o da liberdade)\", sobre as vidas dos antigos escravos durante o Per\u00edodo de reconstruci\u00f3n.\nDurante a segunda guerra mundial traballa para a Oficina de Informaci\u00f3n de Guerra dos Estados Unidos, escribindo para a Voz de Am\u00e9rica.\nEn 1948 escribe \"My glorious brothers\" sobre a epopea dos macabeos, vencendo aos greco-sirios seleucidas. Trata sobre o amor dos xudeus pola s\u00faa terra e a liberdade.\nHome de esquerdas con ideas progresistas, uniuse ao Partido Comunista dos Estados Unidos en 1944 e foi chamado polo Comit\u00e9 de Actividades Anti-Americanas. Rexeitou divulgar os nomes dos contribu\u00edntes ao \"Joint Antifascist Refugee Comittee\" (Comit\u00e9 de Axuda aos Refuxiados Antifascistas), que comprara un antigo convento en Tolosa para convertelo nun hospital no que traballaban os cu\u00e1\u00adqueros axudando a refuxiados republicanos da Guerra Civil Espa\u00f1ola (un dos contribu\u00edntes era Eleanor Roosevelt), e encarcer\u00e1rono por tres meses en 1950 por desacato ao Congreso. Despois queda inscrito nas listas negras do macartismo e ten que utilizar pseud\u00f3nimos para poder publicar.\nMentres estaba no c\u00e1rcere comezou a escribir o seu traballo m\u00e1is famoso, \"Spartacus\", novela sobre a sublevaci\u00f3n dos escravos romanos encabezada por Espartaco. Fast envioullo ao seu editor en \"Little, Brown and Company\", ao que lle entusiasmou a novela, pero J. Edgar Hoo\u00adver enviou unha carta adver\u00adt\u00edndolles de que non deber\u00edan publicala. Tras isto pasou por outros sete co\u00f1ecidos editores con id\u00e9ntico resultado. O \u00faltimo deles foi Doubleday e tras unha reuni\u00f3n do comit\u00e9 editorial, George Hecht, ent\u00f3n xefe da cadea de li\u00adbrer\u00edas de Doubleday, sa\u00edu da sala enfadado e desgustado por tal acto de covard\u00eda, chamou por tel\u00e9fono a Fast e aseguroulle que se publicaba o libro pola s\u00faa con\u00adta far\u00edalle un pedido de seiscentos exemplares.\nFast nunca o fixo, pero co apoio de liberais e os escasos soldos seu e da s\u00faa muller, creou Blue Heron Press e publicou o libro. Para a s\u00faa sorpresa vend\u00e9ronse m\u00e1is de corenta mil exemplares da obra en tapa dura, que pasaron a ser varios mill\u00f3ns tralo final do Macartismo. Foi traducido a 56 idiomas e dez anos logo da s\u00faa publicaci\u00f3n, Kirk Douglas convenceu a Universal para rodar \"unha pel\u00edcula\" baseada na novela. Ao forzar Douglas a inclusi\u00f3n nos t\u00edtulos de cr\u00e9dito do nome de Dalton Trumbo, escritor tam\u00e9n na lista negra que realizara a adaptaci\u00f3n da novela, rompeu de feito dita lista. A pel\u00edcula foi un \u00e9xito, ga\u00f1ou catro Oscar e foi nomeada a outros dous.\nPosto na Lista Negra polas s\u00faas actividades comunistas e os seus antecedentes penais, Fast era incapaz de publicar baixo o seu propio nome (excepto en \"Blue Heron Press\", que ademais publicou libros doutros autores na Lista Negra), polo que utilizou varios pseud\u00f3nimos, inclu\u00edndo E.V. Cunningham, co que publicou unha serie popular de novelas de detectives protagonizadas por Masao Masuto, un Nisei (fillo de emigrantes xaponeses) membro do departamento de polic\u00eda de Beverly Hills (California).\nEn 1952 traballa para o Partido Laborista Americano. Durante os anos 50 tam\u00e9n traballou para o xornal do partido comunista, o Daily Worker. En 1953, conced\u00e9ronlle o Premio Stalin da Paz. En 1956 abandona o partido en protesta pola pol\u00edtica represiva da Uni\u00f3n Sovi\u00e9tica con Hungr\u00eda.\nEscribe ao pouco \"April Morning\", unha historia sobre as Batallas de Lexington e Concord desde a perspectiva dun adolescente ficticio. A\u00ednda que non suscitada como novela do \"adulto novo\", converteuse nunha asignaci\u00f3n frecuente en escolas secundarias americanas e \u00e9 probablemente o seu traballo m\u00e1is popular a principios do s\u00e9culo XXI. F\u00edxose unha pel\u00edcula para a televisi\u00f3n en 1988.\nEscribe tam\u00e9n contos de Ciencia Ficci\u00f3n que, tras ser publicados en revistas e obras colectivas, son publicados como recompilaci\u00f3ns.\nEn 1974 m\u00fadase coa s\u00faa familia a California, onde escribe gui\u00f3ns de series de televisi\u00f3n e de \"How the West Was Won\". En 1977 publicou \"The Immigrants (Os Emigrantes)\", primeira dunha serie de seis novelas.\nO seu fillo Jonathan Fast, tam\u00e9n novelista, \u00e9 o marido da novelista Erica Jong.\nComo escritor, o \u00e9xito sorriulle desde mozo, grazas \u00e1s s\u00faas novelas hist\u00f3ricas, que son sempre apaixonados c\u00e1nticos \u00e1 liberdade. En \"Spartacus\" (1951), a m\u00e1is popular das mesmas, na que narra a abortada revolta dos escravos contra Roma (73-71 a.d.C.), figura unha dedicatoria que reflicte fielmente o seu credo persoal: \"Escribino para que aqueles que o lean -os meus fillos e os fillos doutros- adquiran grazas a el fortaleza para afrontar o noso turbulento futuro e poidan loitar contra a opresi\u00f3n e a inxustiza.\"\nFoi un dos fundadores do Movemento Mundial da Paz e membro do seu consello director durante cinco anos (1950-1955). Tam\u00e9n foi candidato ao Congreso, por Nova York, co America Labor Party."}
{"id": "271041", "revid": "1131", "url": "https://gl.wikipedia.org/wiki?curid=271041", "title": "Esposende, Portugal", "text": "Esposende \u00e9 unha cidade portuguesa do Distrito de Braga, rexi\u00f3n Norte e subrexi\u00f3n do C\u00e1vado, con 34.254 habitantes en 2011.\nDemograf\u00eda.\n\u00c9 sede dun pequeno municipio con 95,18\u00a0km\u00b2 de \u00e1rea e 34.254 habitantes (2011), subdividido en 9 fregues\u00edas. O municipio limita ao norte co municipio de Viana do Castelo, ao leste con Barcelos, ao sur con P\u00f3voa de Varzim e ao oeste co oc\u00e9ano Atl\u00e1ntico.\nFregues\u00edas.\nAs fregues\u00edas de Esposende son as seguintes:"}
{"id": "271043", "revid": "7802", "url": "https://gl.wikipedia.org/wiki?curid=271043", "title": "Florence Griffith-Joyner", "text": ""}
{"id": "271044", "revid": "88215", "url": "https://gl.wikipedia.org/wiki?curid=271044", "title": "Florence Griffith Joyner", "text": "Florence Griffith Joyner ou Delorez Florence Griffith-Joyner nada nos \u00c1nxeles (California) o 21 de decembro de 1959 e finada en Misi\u00f3n Viejo (California) o 21 de setembro de 1998, foi unha atleta estadounidense especialista en probas de velocidade, que ga\u00f1ou tres medallas de ouro e unha de prata nos Xogos Ol\u00edmpicos de Se\u00fal 1988 e bateu as plusmarcas do mundo de 100 e 200 m.\nTraxectoria.\nInicios.\nProveniente dunha familia humilde, empezou desde nena a destacar nas carreiras, nas que ga\u00f1aba aos mozos da s\u00faa idade ou ata maiores. Pese \u00e1s s\u00faas prometedoras calidades, o atletismo non ofrec\u00eda un porvir que resolvese as dificultades econ\u00f3micas da s\u00faa familia, polo que ao terminar a secundaria abandonouno para po\u00f1erse a traballar.\nTodo cambiou cando co\u00f1eceu a Bob Kersee, que ser\u00eda o seu adestrador e que rapidamente viu o seu potencial como velocista de clase mundial. Conseguiulle unha bolsa para estudar na Universidade de California (UCLA), e empezaron a traballar en serio.\nRapidamente chegaron os resultados. Florence ga\u00f1ou varios t\u00edtulos nos Campionatos Universitarios dos Estados Unidos (NCAA), e os seus tempos en 100 e 200 m melloraron substancialmente.\nPrimeiros \u00e9xitos.\nEn 1983 participou nos I Campionatos do Mundo celebrados en Helsinqui, onde foi 4\u00aa nos 200\u00a0m. Ao ano seguinte conseguiu a medalla de prata dos 200\u00a0m nos Xogos dos \u00c1nxeles 1984, s\u00f3 superada polo seu compatriota Valerie Brisco-Hooks.\nLogo dos Xogos, Griffith casou co tam\u00e9n atleta Al Joyner, campi\u00f3n ol\u00edmpico de triplo salto e irm\u00e1n da atleta Jackie Joyner-Kersee (\u00e1 s\u00faa vez casada con Bob Kersee, adestrador de Florence), e temporalmente apartouse do atletismo. Parec\u00eda que isto era unha retirada, mais o mellor estaba por chegar.\nCoa vista posta nos Xogos Ol\u00edmpicos de 1988, Florence reapareceu nos Mundiais de Roma en 1987, onde volveu acabar segunda nos 200\u00a0m, esta vez superada pola alem\u00e1 Silke Gladisch. Ademais ga\u00f1ou unha medalla de ouro nas substituci\u00f3ns 4\u00d7100\u00a0m.\n1988.\nO ano seguinte foi o seu grande ano, o ano das plusmarcas mundiais e dos Xogos Ol\u00edmpicos de Se\u00fal 1988. Nos \"trials\" de Indian\u00e1polis, clasificatorios para os Xogos, correu os 100\u00a0m nuns asombrosos 10,49 segundos, unha plusmarca do mundo que pulverizaba a anterior de 10,76 que ti\u00f1a Evelyn Ashford, e que a\u00ednda hoxe contin\u00faa sendo case inalcanzable para calquera atleta feminina.\nXa nos Xogos de Se\u00fal, a s\u00faa actuaci\u00f3n foi realmente memorable, ga\u00f1ando as medallas de ouro en 100\u00a0m, 200\u00a0m e substituci\u00f3ns 4\u00d7100\u00a0m, ademais dunha prata nas substituci\u00f3ns 4\u00d7400\u00a0m. \u00c9 salientalbe que na proba de 200\u00a0m, bateu por d\u00faas veces a plusmarca mundial, unha en semifinais e outra na final, sendo os 21,34 desta \u00faltima a actual plusmarca mundial da proba.\nLogo dos Xogos.\nPouco logo dos Xogos Ol\u00edmpicos, con 29 anos e na c\u00faspide da s\u00faa carreira, anunciou a s\u00faa retirada das pistas. Convertida no \u00eddolo dos medios do momento, dedicouse \u00e1 publicidade, promocionando toda clase de produtos. Tivo a s\u00faa propia li\u00f1a de roupa, e ata sacaron unha boneca chamada Flo-Jo.\nMorreu de forma sorprendente o 21 de setembro de 1998, con 38 anos, v\u00edtima dunha apoplex\u00eda cerebral.\nLegado.\nFlorence Griffith \u00e9 recordada sobre todo por d\u00faas cousas. Primeiro pola s\u00faa imaxe aparatosa, cunhas roupas e maquillaxes espectaculares que a fac\u00edan inconfundible nas pistas de atletismo, destacando por encima de todo as s\u00faas longas e decoradas u\u00f1as. Isto contribu\u00edu a aumentar a s\u00faa popularidade e a realzar os seus impresionantes logros deportivos.\nEn segundo lugar, rec\u00f3rdase polas sospeitas en torno \u00e1s s\u00faas portentosas calidades e o posible uso de m\u00e9todos il\u00edcitos para aumentar o seu rendemento, unhas sospeitas que ti\u00f1an como base o propio aspecto hipermusculado de Florence, que ademais se incrementou de forma notable en moi pouco tempo e o seu prematuro retiro da actividade deportiva. A isto sumouse por esa mesma \u00e9poca o esc\u00e1ndalo desatado polo caso Ben Johnson, e o crecente interese dos medios de comunicaci\u00f3n polos temas relacionados coa dopaxe.\nNeste sentido a s\u00faa repentina morte aos 38 anos reactivou a pol\u00e9mica en torno \u00e1s causas que a provocaron, posiblemente relacionadas cos produtos consumidos na s\u00faa etapa como atleta. Alg\u00fans catalogan os seus r\u00e9cords no atletismo de velocidade, como un dos grandes esc\u00e1ndalos da historia da dopaxe, a\u00ednda que nunca se atopase proba diso. Resulta bastante incrible como as s\u00faas marcas non puideron ser batidas nin ningu\u00e9n se achegou a elas, marcas que conseguiu espectacularmente en Se\u00fal 88, cando ela mesma nunca fixera nada semellante, para logo anunciar a s\u00faa retirada repentina, nada m\u00e1is finalizar este evento, o que encheu de estra\u00f1eza a todos os afeccionados.\nPalmar\u00e9s.\nPlusmarcas do mundo.\n100 metros:\n200 metros:"}
{"id": "271047", "revid": "89787", "url": "https://gl.wikipedia.org/wiki?curid=271047", "title": "Univers\u00edada", "text": "Os Xogos Universitarios ou Univers\u00edadas son os eventos deportivos internacionais que re\u00fanen aos atletas universitarios de todo o planeta. As Univers\u00edadas son organizadas pola Federaci\u00f3n Internacional de Deportes Universitarios (FISU). A palabra \"Univers\u00edada\" prov\u00e9n da combinaci\u00f3n das palabras \"Universidade\" e \"Olimpiadas\", tam\u00e9n se utilizan termos m\u00e1is correctos como \"Xogos Mundiais Universitarios\" ou \"Xogos Mundiais de Estudantes\", a\u00ednda que actualmente o seu uso \u00e9 frecuente en competici\u00f3ns estudant\u00eds non universitarias.\nOs deportes que se practican nos Xogos Universitarios de ver\u00e1n son: f\u00fatbol, cravados, atletismo, baloncesto, ximnasia, esgrima, judo, loita, tiro, w\u00e1ter-polo, taekwondo, tenis, voleibol, vela e nataci\u00f3n. Pola s\u00faa banda, nas Univers\u00edadas de Inverno pract\u00edcanse: esqu\u00ed alpino, cross-country, salto en esqu\u00ed, combinado n\u00f3rdico, b\u00edatlon, snowboard, curling, patinaxe art\u00edstico, patinaxe de velocidade e h\u00f3ckey sobre xeo.\nXogos Mundiais de Estudantes (Pre-Univers\u00edadas).\nUn \"Campionato Internacional de Universidades\" celebrouse por vez primeira en 1923 promovido pola \"Union Nationale des \u00c9tudiants de France\" (UNEF). Os Xogos Mundiais de Estudantes de Ver\u00e1n empezaron a celebrarse oficialmente a partir de 1924 e eran organizados pola \"Conf\u00e9d\u00e9ration Internationale des \u00c9tudiants\" (CIE), en 1930 foron renomeados e pasaron a denominarse \"Xogos Universitarios Internacionais\". En 1949 decidiuse que se celebrar\u00edan cada dous anos co nome de \"Semana Universitaria Internacioanal de Deportes de Ver\u00e1n\", organizado pola \"F\u00e9d\u00e9ration Internationale du Sport Universitaire\" (FISU), empezaron a chamarse \"Xogos Mundiais de Estudantes\" a partir de 1957. O termo \"Univers\u00edadas\" foi utilizado por primeira vez nos xogos de Tur\u00edn 1959.\nXogos Mundiais de Estudantes (UIE).\nOs primeiros Xogos Mundiais de Estudantes oficiais celebr\u00e1ronse en 1924 e foron organizados pola \"F\u00e9d\u00e9ration Internationale du Sport Universitaire (FISU)\" desde 1949. Un evento alternativo foi organizado pola \"Union Internationale des \u00c9tudiants (UIE)\" desde 1947 ata 1962, inclu\u00edndo uns xogos non oficiais en 1954."}
{"id": "271048", "revid": "23760", "url": "https://gl.wikipedia.org/wiki?curid=271048", "title": "Roda de Ber\u00e0", "text": "Roda de Ber\u00e0 (ata 2012 \"Roda de Bar\u00e0\") \u00e9 un concello da provincia de Tarragona, en Catalu\u00f1a, situado na comarca do Tarragon\u00e8s. O seu monumento m\u00e1is co\u00f1ecido \u00e9 o Arco de Ber\u00e0.\nHistoria.\nO actual municipio de Roda de Ber\u00e0 atop\u00e1base preto da antiga V\u00eda Augusta, constru\u00edda polos romanos no s\u00e9culo I a.C.\nCrese que a orixe do top\u00f3nimo at\u00f3pase no conde Ber\u00e0 de Barcelona, quen se encargou de fortificar a zona no s\u00e9culo IX.\nFormou parte das posesi\u00f3ns do mosteiro de Sant Pere de Casserres ata 1572 cando os bens do cenobio pasaron aos xesu\u00edtas da igrexa de Betlem de Barcelona. Os monxes mantiveron os dereitos ata a s\u00faa expulsi\u00f3n, ocorrida en 1767.\nEconom\u00eda.\nRoda de Ber\u00e0 converteuse nun importante lugar de veraneo e o turismo \u00e9 a principal fonte de ingresos do municipio. Disp\u00f3n de numerosas urbanizaci\u00f3ns, entre as que destaca a do Roc de Sant Gaiet\u00e0, as\u00ed como de tres campings, dous de primeira e un de segunda categor\u00eda.\nA agricultura perdeu peso econ\u00f3mico coa chegada do turismo. Entre os cultivos que seguen permanecendo en activo destacan as alfarrobeiras, abeleiras e amendoeiras.\nDentro do termo municipal at\u00f3panse instaladas diversas industrias que dan emprego a parte da poboaci\u00f3n.\nCultura.\nO monumento m\u00e1is destacado \u00e9 o Arco de Ber\u00e0, un dos monumentos romanos de maior interese dos que poden verse en Catalu\u00f1a. Alg\u00fans estudos indican que non se trataba dun Arco de Triunfo sen\u00f3n m\u00e1is ben dun arco que serv\u00eda como l\u00edmite territorial. Ten unha altura total de 12,28 metros e un ancho de 12 metros. O grosor do muro alcanza os 2,34 metros.\nA igrexa parroquial est\u00e1 dedicada a San Bartolomeu (\"Sant Bartomeu\"). \u00c9 de estilo neocl\u00e1sico e data do s\u00e9culo XVII. A fachada de pedra \u00e9 do s\u00e9culo XVIII e o campanario do s\u00e9culo XIX. Nos arredores do pobo at\u00f3pase a capela de Mas Carreras, constru\u00edda no primeiro terzo do s\u00e9culo XVIII as\u00ed como a ermida da Virxe de Ber\u00e0 na que se oficiou misa por primeira vez o 25 de agosto de 1727.\nRoda de Ber\u00e0 celebra a s\u00faa festa maior no mes de agosto, coincidindo coa festividade de San Bartolomeu.\nPraias.\nRoda de Ber\u00e0 disp\u00f3n de 4 zonas de praia ben diferenciadas. Ten un total de 3 quil\u00f3metros de costa dos que 2 corresponden a amplas praias de fina area. Estas praias dispo\u00f1en dun servizo diario de limpeza durante a tempada de ver\u00e1n. Destaca a co\u00f1ecida como Platja Llarga, galardoada coa Bandeira Azul. Ten preto de 1 quil\u00f3metro de lonxitude e est\u00e1 bordeada por un paseo mar\u00edtimo."}
{"id": "271049", "revid": "10599", "url": "https://gl.wikipedia.org/wiki?curid=271049", "title": "Roda de Bar\u00e0", "text": ""}
{"id": "271050", "revid": "23204", "url": "https://gl.wikipedia.org/wiki?curid=271050", "title": "Prehistoria en Escocia", "text": "A prehistoria de Escocia \u00e9 o per\u00edodo que comprende dende a formaci\u00f3n xeol\u00f3xica do territorio escoc\u00e9s ata a chegada dos romanos e a creaci\u00f3n da provincia de Britania a partir do -43. Unha gran variedade de culturas espall\u00e1ronse por cada recuncho de Europa, mais o estudo desta \u00e1rea xeogr\u00e1fica en particular axuda a descubrir as orixes dos restos e dos monumentos que se atopan diseminados e a entender os alicerces da historia de Escocia. A grande extensi\u00f3n de campo aberto, consecuencia dunha actividade agraria intensiva durante o tempo, e a dispo\u00f1ibilidade da pedra no canto de madeira, d\u00e9ronlle a Escocia un manchea de lugares onde se pode ver o pasado remoto deste territorio."}
{"id": "271052", "revid": "98629", "url": "https://gl.wikipedia.org/wiki?curid=271052", "title": "Will Champion", "text": "William Champion, nado en Southampton (Hampshire) o 31 de xullo de 1978, \u00e9 un m\u00fasico ingl\u00e9s, bater\u00eda de Coldplay.\nTraxectoria.\nFoi criado no barrio de Highfield, pr\u00f3ximo \u00e1 Universidade de Southampton onde seu pai, Timothy Champion, \u00e9 profesor de Arqueolox\u00eda.\nDe rapaz as influencias de Champion foron Tom Waits, Nick Cave e a m\u00fasica folk irlandesa. Aprendeu a tocar o piano e o viol\u00edn \u00f3s oito anos e a guitarra \u00f3s doce. Antes de entrar en Coldplay tocaba nunha banda chamada Fat Hamster. Foi o \u00faltimo en unirse \u00e1 banda no 31 de xullo de 1997. F\u00edxoo como bater\u00eda sen ter experiencia previa pero logo aprendeu. En 1999 o cantante Chris Martin botouno pero a banda pediulle que volvese pouco despois. \u00c9 considerado o racional do grupo. Din de el que \u00e9 moi sensato e cando hai que tomar decisi\u00f3ns \u00e9 moi bo dando ideas e mantendo a todos centrados. Con frecuencia ten o voto decisivo e \u00e1s veces a s\u00faa opini\u00f3n vale m\u00e1is que o consenso dos m\u00e1is. Chris Martin dixo en varias ocasi\u00f3ns: 'Todos traballamos para Will Champion'.\nA nai de Champion, Sara, Doutora en Arqueolox\u00eda Prehist\u00f3rica, morreu de cancro no ano 2000. O disco \"Parachutes\" est\u00e1 dedicado a ela.\nWill foi o primeiro membro de Coldplay que casou. F\u00edxoo con Marianne Dark en 2003. O seu primeiro fillo, unha nena chamada Ava, naceu o 28 de abril do 2006. O 7 de maio de 2008 tiveron xemelgos: Juno e Rex."}
{"id": "271053", "revid": "98629", "url": "https://gl.wikipedia.org/wiki?curid=271053", "title": "Parque Natural de Corralejo", "text": "O Parque Natural de Corralejo at\u00f3pase na Comunidade Aut\u00f3noma das Canarias, estend\u00e9ndose polo nordeste da illa de Fuerteventura.\nFlora.\nO parque natural caracter\u00edzase polas extensi\u00f3ns des\u00e9rticas onde a presenza da Tabaiba doce (\"Euphorbia Balsamifera\") constit\u00fae a especie vexetal predominante.\nFauna.\nAs especies m\u00e1is importantes son representadas polas aves, pod\u00e9ndose atopar a Avetarda hubara, a Perdiz moura e o Trompeteiro."}
{"id": "271054", "revid": "98629", "url": "https://gl.wikipedia.org/wiki?curid=271054", "title": "Pasaxeiros do RMS Titanic", "text": "O RMS Titanic transportaba un total de 2224 persoas a bordo na s\u00faa viaxe cara Nova York, dos cales s\u00f3 710 lograron sobrevivir ao naufraxio.\nOs superviventes foron rescatados dos botes salvavidas polo RMS Carpathia. Dos 711 pasaxeiros e a tripulaci\u00f3n rescatada do RMS Titanic, un, William F. Hoyt, morreu nun bote salvavidas durante a noite, e outros cinco morreron a bordo do Carpathia e foron sepultados no mar. Varios barcos navegaron \u00e1 zona do desastre onde se achaban as v\u00edtimas para recuperar os corpos. Os n\u00fameros 324 e 325 non foron usados, e os seis pasaxeiros enterrados no mar polo Carpathia tampouco foron numerados. Os tres corpos recuperados polo RMS Oceanic, n\u00fameros 331, 332 e 333, foron os ocupantes dun pregable, que se inundou nos \u00faltimos momentos do desastre. Varias persoas lograron chegar ao barco, a\u00ednda que alg\u00fans morreron durante a noite. Cando o quinto oficial Harold Lowe rescatou aos superviventes do pregable, deixou tres corpos no bote: Thomas Beattie, un pasaxeiro de primeira clase, e dous membros da tripulaci\u00f3n (un bombeiro e un mari\u00f1eiro). O pregable, cos tres cad\u00e1veres a\u00ednda dentro, foi descuberto aproximadamente un mes m\u00e1is tarde a m\u00e1is de 200 millas do lugar do afundimento.\nEstat\u00edsticas.\nEstas son as estat\u00edsticas do total de pasaxeiros a bordo do RMS Titanic, e total de pasaxeiros que finaron e se salvaron, de acordo co total de pasaxeiros da lista e ao libro de Judith Geller, \"Titanic: Women and Children First\". Os datos son estimaci\u00f3ns pr\u00f3ximas.\nFinados.\nS\u00f3 finaron 4 mulleres e unha nena de primeira clase: Edith Corse Evans, Anne Isham, Ida Strauss, Bess Allison e a s\u00faa filla, Lorraine.\nEspa\u00f1ois no Titanic.\nNo RMS Titanic viaxaban dez espa\u00f1ois dos cales s\u00f3 sete lograron sa\u00edr con vida do naufraxio Os dez espa\u00f1ois que viaxaban no barco foron:"}
{"id": "271056", "revid": "98629", "url": "https://gl.wikipedia.org/wiki?curid=271056", "title": "Perth, Escocia", "text": "Perth (en ga\u00e9lico escoc\u00e9s \"Peairt\") \u00e9 unha cidade escocesa, localizada \u00e1 beira do r\u00edo Tay. \u00c9 o centro administrativo da \u00e1rea municipal de Perth e Kinross e mais do condado hist\u00f3rico de Perthshire. Segundo os datos do censo de 2011, Perth e os seus suburbios te\u00f1en unha poboaci\u00f3n de 50.000.\nPerth tam\u00e9n era co\u00f1ecida como \"The Fair City\" dende a publicaci\u00f3n de \"Fair Maid of Perth\", obra do escritor Walter Scott en 1828. Durante o \u00faltimo per\u00edodo medieval foi chamada \"St John's Toun\" ou \"Saint Johnstoun\" polos seus habitante. O nome fai referencia \u00e1 igrexa adicada a San Xo\u00e1n o Bautista. O antigo nome cons\u00e9rvase no nome do equipo de f\u00fatbol local, o St. Johnstone F.C."}
{"id": "271057", "revid": "98629", "url": "https://gl.wikipedia.org/wiki?curid=271057", "title": "Arco de Ber\u00e0", "text": "O Arco de Ber\u00e0 (a mi\u00fado escrito como Arco de Bar\u00e1) \u00e9 un arco de triunfo situado a uns 20\u00a0km ao norte da cidade de Tarragona, en Catalu\u00f1a, preto de Roda de Ber\u00e0. O arco at\u00f3pase sobre o trazado do que foi a v\u00eda Augusta, actualmente sobre a estrada nacional 340. O arco de Ber\u00e0 \u00e9 un dos elementos do Conxunto arqueol\u00f3xico de Tarraco, declarado Patrimonio da Humanidade pola Unesco.\nO seu nome derivar\u00eda do conde Ber\u00e0. Tr\u00e1tase dun arco honor\u00edfico constitu\u00eddo por un corpo central sobre un podio decorado con falsas pilastras acanaladas que culminan en capiteis corintios. Ten unha \u00fanica apertura en arco de medio punto e a parte superior da construci\u00f3n culmina cun entaboamento formado por arquitrabe, friso e cornixa. O monumento est\u00e1 feito de pedra calcaria, seguramente proveniente da rexi\u00f3n.\nA construci\u00f3n data da \u00e9poca do emperador Augusto, cara ao 13 a.C. Suponse que foi dedicado a Augusto ou ao seu xenio e que serviu para marcar os l\u00edmites territoriais que depend\u00edan de Tarraco."}
{"id": "271059", "revid": "5312", "url": "https://gl.wikipedia.org/wiki?curid=271059", "title": "Nicol\u00e1s Franco", "text": "Nicol\u00e1s Franco Bahamonde, nado en Ferrol o 1 de xullo de 1891 e finado en Madrid o 15 de abril de 1977, foi un militar e pol\u00edtico galego, participante na sublevaci\u00f3n militar contra a II Rep\u00fablica que deu orixe \u00e1 guerra civil espa\u00f1ola. Era o irm\u00e1n m\u00e1is vello de Ram\u00f3n, Pilar, Mar\u00eda de la Paz e Francisco Franco Bahamonde, quen asumiu a xefatura do Estado tralo conflito.\nTraxectoria.\nFormaci\u00f3n.\nO seu pai, Nicol\u00e1s Franco Salgado-Ara\u00fajo, foi xeneral intendente da Armada Espa\u00f1ola, e a s\u00faa nai, Mar\u00eda del Pilar Bahamonde y Pardo de Andrade, provi\u00f1a dunha familia cunha gran tradici\u00f3n na Mari\u00f1a.\nContinuou a tradici\u00f3n mari\u00f1eira da familia ingresando na Escola Naval Militar de Mar\u00edn, en Pontevedra, onde acadou o grao de oficial da Armada Espa\u00f1ola, e na Escola de Enxe\u00f1eiros Navais, onde coincidiu con Juan Antonio Suances, graduouse como enxe\u00f1eiro naval.\nComezou a s\u00faa carreira pol\u00edtica durante a Segunda Rep\u00fablica, chegando a ser secretario xeral do Partido Agrario que presid\u00eda Jos\u00e9 Mart\u00ednez de Velasco. De 1932 a 1934 ocupou o cargo de director da Escola Superior de Enxe\u00f1eiros Navais, e en 1935 foi nomeado director xeral da Mari\u00f1a Mercante Espa\u00f1ola, \u00e1s ordes do ministro de Mari\u00f1a Pedro Rahola, durante o mandato de Joaqu\u00edn Chapaprieta.\nGuerra civil.\nSendo o seu irm\u00e1n Francisco un dos principais instigadores do golpe de estado do 18 de xullo de 1936, pronto se converteu nun dos seus m\u00e1is importantes colaboradores, e tivo grande influencia na decisi\u00f3n do seu nomeamento como futuro Xefe de Estado. A s\u00faa actividade durante a guerra desenvolveuse como embaixador en Italia en 1937 e desde o ano seguinte completamente en Portugal, desde onde garantiu como embaixador o apoio do goberno de Ant\u00f3nio de Oliveira Salazar ao bando sublevado, as\u00ed como de subministraci\u00f3ns materiais e colaboraci\u00f3n para a detenci\u00f3n de republicanos que traspasaban a fronteira.\nPosguerra.\nEn 1940 foi nomeado Cabaleiro da Orde Militar e Hospitalaria de San L\u00e1zaro de Xerusal\u00e9n no grado de Gran Cruz. Foi ascendido en 1942 a xeneral do Corpo de Enxe\u00f1eiros Navais da Armada, e mant\u00edvose como embaixador de Espa\u00f1a en Portugal ata 1957. Ao seu regreso a Espa\u00f1a desenvolveu unha intensa actividade financeira. Foi fundador e presidente do Consello da sociedade \"Fabricaci\u00f3n de Autom\u00f3biles, SA\" (FASA-Renault) e tam\u00e9n fundador de \"Fabricaci\u00f3n de Autom\u00f3biles Diesel, SA\" (Fadisa), as\u00ed como presidente honorario de Alcan Aluminio Ib\u00e9rico e conselleiro da Compa\u00f1\u00eda Trasmediterr\u00e1nea de Navegaci\u00f3n, as\u00ed como director de Uni\u00f3n Naval de Levante. Foi igualmente conselleiro de Manufacturas Met\u00e1licas Madrile\u00f1as. O seu irm\u00e1n Francisco, xa como xefe de Estado, designouno procurador en Cortes, cargo que desempe\u00f1ou durante as lexislaturas VI, VII, VIII, IX e X; ata o seu falecemento, en 1977.\nFalecemento.\n\u00c1s catro da tarde do 15 de abril de 1977 finaba na Policl\u00ednica Naval de Madrid, v\u00edtima de complicaci\u00f3ns renais (insuficiencia e uremia aguda) xurdidas tras unha operaci\u00f3n \u00e1 que foi sometido o 2 de marzo dese mesmo ano por mor dunha fractura de cadeira. Os restos mortais estiveron expostos durante a noite do venres e a ma\u00f1\u00e1 do s\u00e1bado nunha capela ardente instalada no propio Hospital Policl\u00ednico da Mari\u00f1a. Logo dunha misa \"corpore insepulto\", celebrada na capela do centro m\u00e9dico, foi trasladado, \u00e1s catro e media da tarde, ao cemiterio madrile\u00f1o da Almudena onde foi enterrado pouco logo das cinco da tarde. Durante o traslado dos restos, a comitiva foi custodiada pola Polic\u00eda Municipal e a Polic\u00eda Armada. Ao enterro asistiron soamente a vi\u00fava, Isabel Pascual de Pobil; o seu fillo, Nicol\u00e1s Franco Pascual de Pobil, e alg\u00fans familiares m\u00e1is, ademais dun grupo de altos oficiais da Armada.\nImputado por crimes contra a humanidade.\nFoi un dos trinta e cinco altos cargos do franquismo imputado pola Audiencia Nacional no sumario instru\u00eddo por Baltasar Garz\u00f3n, polos delitos de detenci\u00f3n ilegal e crimes contra a humanidade cometidos durante a guerra civil espa\u00f1ola e nos primeiros anos do r\u00e9xime, e que non foron procesados ao comprobarse o seu falecemento."}
{"id": "271060", "revid": "7802", "url": "https://gl.wikipedia.org/wiki?curid=271060", "title": "Nicol\u00e1s Franco Bahamonde", "text": ""}
{"id": "271061", "revid": "1131", "url": "https://gl.wikipedia.org/wiki?curid=271061", "title": "Pazo de Soutoxusto", "text": "O pazo de Soutoxuste ou pazo de Soutoxusto \u00e9 un pazo galego situado no concello pontevedr\u00e9s de Redondela, na parroquia do Viso. A orixe do top\u00f3nimo prov\u00e9n do lugar no que se atopa constru\u00eddo, tam\u00e9n denominado do mesmo xeito.\nDescrici\u00f3n.\nFoi propiedade de Esteban Barbeito Padr\u00f3n.\nNa actualidade at\u00f3pase en estado de ru\u00ednas ag\u00e1s a torre, a cal a\u00ednda se conserva entre vivendas de construci\u00f3n recente. A capela que albergaba, a capela de San Vicente de Soutoxuste, tam\u00e9n se conserva na actualidade, mais mudou a s\u00faa localizaci\u00f3n."}
{"id": "271062", "revid": "85894", "url": "https://gl.wikipedia.org/wiki?curid=271062", "title": "Soutoxuste, O Viso, Redondela", "text": "Soutoxuste \u00e9 un lugar da parroquia do Viso, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 295 habitantes (136 homes e 159 mulleres).\nNeste lugar at\u00f3panse os restos do pazo de Soutoxuste."}
{"id": "271063", "revid": "85894", "url": "https://gl.wikipedia.org/wiki?curid=271063", "title": "Saramagoso, O Viso, Redondela", "text": "Saramagoso \u00e9 un lugar da parroquia do Viso, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 67 habitantes (32 homes e 35 mulleres)."}
{"id": "271064", "revid": "85894", "url": "https://gl.wikipedia.org/wiki?curid=271064", "title": "Tuimil, O Viso, Redondela", "text": "Tuimil \u00e9 un lugar da parroquia do Viso, no concello pontevedr\u00e9s de Redondela, na comarca de Vigo. Segundo o IGE, en 2012 ti\u00f1a 54 habitantes (30 homes e 24 mulleres)."}
{"id": "271065", "revid": "2520", "url": "https://gl.wikipedia.org/wiki?curid=271065", "title": "Pazo de Soutoxuste", "text": ""}
{"id": "271066", "revid": "1131", "url": "https://gl.wikipedia.org/wiki?curid=271066", "title": "Pazo de San Rom\u00e1n", "text": "O pazo de San Rom\u00e1n foi un pazo galego situado no concello pontevedr\u00e9s de Redondela, na parroquia de Saxamonde. \nDescrici\u00f3n.\nNa actualidade unicamente se poden ver alg\u00fans restos do que foi a construci\u00f3n orixinal. O \u00fanico elemento arquitect\u00f3nico que se conserva \u00e9 a capela, edificio que na actualidade constit\u00fae a igrexa parroquial de Saxamonde. \nNo pazo viviron persoeiros coma Luis Sarmiento de Valladares, marqu\u00e9s de Valladares, ou Jos\u00e9 Sarmiento de Valladares, vicerrei de Nova Espa\u00f1a."}
{"id": "271067", "revid": "5863", "url": "https://gl.wikipedia.org/wiki?curid=271067", "title": "Detenci\u00f3n ilegal", "text": ""}
{"id": "271071", "revid": "7523", "url": "https://gl.wikipedia.org/wiki?curid=271071", "title": "Jonathan Castro Otto", "text": ""}
{"id": "271073", "revid": "27155", "url": "https://gl.wikipedia.org/wiki?curid=271073", "title": "Timidina monofosfato", "text": ""}
{"id": "271075", "revid": "23204", "url": "https://gl.wikipedia.org/wiki?curid=271075", "title": "Idade de Bronce atl\u00e1ntica", "text": "A Idade de Bronce atl\u00e1ntica \u00e9 un complexo cultural da Idade de Bronce que se produciu entre os anos -1300 e -700 en zonas da Europa atl\u00e1ntica como Portugal, Andaluc\u00eda, Galicia, Arm\u00f3rica e as Illas Brit\u00e1nicas.\nComercio.\nA Idade de Bronce atl\u00e1ntica est\u00e1 marcada polo intercambio econ\u00f3mico e cultural, que levou a un alto grao de semellanza entre culturas como se pode comprobar nas comunidades costeiras dende Galicia ata Escocia, inclu\u00edndo o uso frecuente de pedras como cabalos de Frisia, a construci\u00f3ns de castelos en cant\u00eds, ou a arquitectura dom\u00e9stica caracterizada pola casas redondas. Os contactos comerciais abrangu\u00edan dende Suecia e Dinamarca ata o mar Mediterr\u00e1neo. Este per\u00edodo estivo definido polos centros rexionais de produci\u00f3n de metais, unidos por un comercio mar\u00edtimo regular dalg\u00fans dos produtos. Os maiores centros estaban no sur de Inglaterra e Irlanda, noroeste de Francia, e o oeste de Iberia.\nOs obxectos relacionados con esta cultura foron atopados frecuentemente formando c\u00famulos, ou depositados en \u00e1reas rituais, usualmente preto da auga, como en r\u00edos, lagoas e pantanos. Entre os elementos m\u00e1is destacables pertencentes a este complexo cultural, est\u00e1n as machadas de bronce, \u00e1s veces enterradas formando grandes c\u00famulos na Breta\u00f1a e Galicia, puntas de lanzas, escudos e espadas. Ademais, tam\u00e9n son com\u00fans os obxectos de festexo das elites: asadores articulados, caldeiros e ganchos para a carne, atopados entre Portugal e Escocia.\nA orixe da cultura celta foi atribu\u00edda a este per\u00edodo no ano 2008 por John T. Koch e apoiada por Barry Cunliffe, os cales argumentaron que o desenvolvemento do celta deb\u00edase a que era unha lingua franca atl\u00e1ntica, que m\u00e1is tarde se espallar\u00eda polo resto de Europa, pero esta teor\u00eda contrad\u00ed a m\u00e1is aceptada orixe dos celtas na cultura de Hallstatt."}
{"id": "271077", "revid": "114944", "url": "https://gl.wikipedia.org/wiki?curid=271077", "title": "Jerryd Bayless", "text": "Jerryd Andrew Bayless, nado o 20 de agosto de 1988 en Phoenix (Arizona), \u00e9 un xogador profesional de baloncesto estadounidense que xoga nos Sichuan Blue Whales da Chinese Basketball Association (CBA). Mide 1,91 metros de altura, e xoga nas posici\u00f3ns de base e escolta.\nTraxectoria profesional.\nBayless foi elixido na 11\u00aa posici\u00f3n do Draft da NBA de 2008 polos Indiana Pacers. Os Portland Trail Blazers adquiriron os dereitos de Bayless xunto a Ike Diogu de Indiana a cambio dos dereitos de Brandon Rush, que fora elixido na 13\u00aa posici\u00f3n, xunto a Jarrett Jack e Josh McRoberts. O acordo foi completado o 26 de xu\u00f1o de 2008, pero foi anunciado o 9 de xullo de 2008.\nO 23 de outubro de 2010, Bayless foi traspasado \u00f3s New Orleans Hornets a cambio dunha elecci\u00f3n condicionada de primeira rolda do Draft.\nO 20 de novembro de 2010, Bayless foi traspasado \u00f3s Toronto Raptors xunto a Peja Stojakovi\u0107, a cambio de Jarrett Jack, Marcus Banks e David Andersen.\nO 13 de xullo de 2012, Bayless asinou un contrato de varios anos cos Memphis Grizzlies.\nO 7 de xaneiro de 2014, completouse un traspaso entre os Grizzlies, os Boston Celtics, e os Oklahoma City Thunder. Memphis traspasou a Bayless a Boston, e elecci\u00f3ns de segunda rolda do Draft de 2014 e 2017 a Oklahoma City, a cambio dunha elecci\u00f3n de segunda rolda do Draft de 2016, e Courtney Lee dos Celtics. Coma parte da operaci\u00f3n, Ryan Gomes foi tam\u00e9n traspasado dos Thunder \u00f3s Celtics.\nO 31 de xullo de 2014, Bayless fichou polos Milwaukee Bucks.\nO 12 de novembro de 2018, Bayless foi traspasado xunto a Robert Covington, Dario \u0160ari\u0107 e unha elecci\u00f3n da segunda rolda do Draft de 2022 \u00f3s Minnesota Timberwolves a cambio de Justin Patton e Jimmy Butler."}
{"id": "271078", "revid": "22570", "url": "https://gl.wikipedia.org/wiki?curid=271078", "title": "Acento grave dobre", "text": "O acento grave dobre ( \u030f ) \u00e9 un signo diacr\u00edtico empregado nos alfabetos latino e cir\u00edlico consistente en d\u00faas pequenas raias que baixan de esquerda a dereita e que se coloca sobre unha vogal ou unha consoante.\nUsos.\nLinguas eslavas do sur.\nO acento grave dobre serve para sinalar o ton descendente breve nas linguas croata, serbia e, \u00e1s veces, no esloveno, no que, con este mesmo fin, tam\u00e9n se emprega o acento grave simple.\nCol\u00f3case no croata e no esloveno sobre as letras do alfabeto latino a e i o r u ou, no caso do serbio, sobre as equivalentes no alfabeto cir\u00edlico \u0430 \u0435 \u0438 \u043e \u0440 \u0443.\nCon todo, dado que nestas linguas non se acostuma sinalar os tonemas, o emprego deste diacr\u00edtico fica limitado na pr\u00e1ctica \u00e1s obras gramaticais e aos dicionarios.\nAlfabeto Fon\u00e9tico Internacional.\nNo Alfabeto Fon\u00e9tico Internacional, o acento grave dobre indica un tonema de rexistro moi baixo. P\u00f3dese colocar sobre calquera s\u00edmbolo voc\u00e1lico ou conson\u00e1ntico vocalizado."}
{"id": "271079", "revid": "98629", "url": "https://gl.wikipedia.org/wiki?curid=271079", "title": "Ram\u00f3n Santamarina II", "text": "O Dr. Ram\u00f3n II Santamarina Valc\u00e1rcel, nado en Tandil, Arxentina o 15 de maio de 1861 e finado o 1 de febreiro de 1909, foi un avogado e pol\u00edtico arxentino de ra\u00edces galegas.\nTraxectoria.\nLicenciouse de avogado e foi ministro de Buenos Aires na intervenci\u00f3n do Dr. Lucio V. L\u00f3pez, deputado nacional pola provincia de Buenos Aires e presidente do Banco da Naci\u00f3n, da Sociedade Rural Arxentina (SRA) entre 1897 e 1898, da Editorial El Pa\u00eds, da Uni\u00f3n Telef\u00f3nica e da Sociedade Industrial. Como presidente do Banco da Naci\u00f3n, Santamarina instalou unha industria de derivados l\u00e1cteos e plantou na chaira gran cantidade de \u00e1rbores de variadas especies, cumprindo as\u00ed o pensamento de seu pai. Como presidente da Sociedade Rural Arxentina dest\u00e1canse a introduci\u00f3n do soro contra a febre carbuncosa no gando e a exportaci\u00f3n de facenda aos portos ingleses. Homenaxearase bautizando no seu honor unha vila do Partido de Necochea, na provincia de Buenos Aires, unha estaci\u00f3n ferroviaria neste e o Instituto Agrotecnol\u00f3gico de Tandil."}
{"id": "271080", "revid": "1131", "url": "https://gl.wikipedia.org/wiki?curid=271080", "title": "Enrique Santamarina Valc\u00e1rcel", "text": "Enrique Santamarina Valc\u00e1rcel, nado en Tandil (Arxentina) o 8 de febreiro de 1870 e finado en Buenos Aires o 18 de abril de 1937, foi un banqueiro e pol\u00edtico arxentino de orixes galegas.\nTraxectoria.\nFoi director do Banco Naci\u00f3n e vicepresidente da Rep\u00fablica Arxentina no goberno do Xeneral Uriburu, tras a revoluci\u00f3n do 6 de setembro de 1930, pero renunciou o 20 de outubro dese mesmo ano por enfermidade. Foi un gran propulsor de Monte Grande, onde foi o primeiro comisionado municipal e unha figura moi importante na creaci\u00f3n do partido de Esteban Echeverr\u00eda en 1913, cando cedeu os terreos onde se situou o Club Social. Actualmente rec\u00f3rdano nesta vila unha praza, unha avenida e un monumento, que contou coa colaboraci\u00f3n de Santamarina e Fillos, xa que a empresa formou unha comisi\u00f3n para recadar os fondos necesarios para a construci\u00f3n deste.."}
{"id": "271081", "revid": "23204", "url": "https://gl.wikipedia.org/wiki?curid=271081", "title": "Antonio Santamarina", "text": "Antonio Santamarina Valc\u00e1rcel, nado en Buenos Aires o 17 de agosto de 1880 e finado en 1974, foi un avogado e pol\u00edtico arxentino de orixe galega.\nTraxectoria.\nLicenciouse como doutor en Dereito e Ciencias Sociais. Foi membro do Concello Deliberante de Buenos Aires, deputado provincial e logo nacional por Buenos Aires, intendente da municipalidade de Tandil entre 1914 e 1917, intendente da Convenci\u00f3n constitu\u00ednte da provincia, senador nacional, candidato a gobernador da provincia de Buenos Aires, presidente da Academia Nacional de Belas Artes (el mesmo era un gran coleccionista) e membro do directorio de importantes empresas mercant\u00eds e industriais."}
{"id": "271082", "revid": "98629", "url": "https://gl.wikipedia.org/wiki?curid=271082", "title": "K\u00e1lm\u00e1n M\u00e9sz\u00f6ly", "text": "K\u00e1lm\u00e1n M\u00e9sz\u00f6ly, nado en Budapest o 16 de xullo de 1941 e finado na mesma cidade o 21 de novembro de 2022, foi un futbolista e adestrador de f\u00fatbol h\u00fangaro que xogaba na demarcaci\u00f3n de defensa.\nTraxectoria.\nComo futbolista desenvolveu toda a s\u00faa carreira no Vasas SC e na Selecci\u00f3n de f\u00fatbol de Hungr\u00eda. Unha vez retirado tivo unha ampla traxectoria como adestrador, dirixindo a selecci\u00f3n en tres per\u00edodos, ao Vasas SC e ao Fenerbah\u00e7e SK entre outros. Con este \u00fatlimo chegou a oitavos de final da Liga de Campi\u00f3ns e coa selecci\u00f3n quedou eliminado na primeira rolda do Mundial de F\u00fatbol Espa\u00f1a 1982."}
{"id": "271083", "revid": "1131", "url": "https://gl.wikipedia.org/wiki?curid=271083", "title": "Jorge Alejandro Santamarina", "text": "Jorge Alejandro Santamarina Valc\u00e1rcel, nado en Buenos Aires o 17 de xaneiro de 1891 e finado en Olivos o 8 de agosto de 1953 foi un empresario e pol\u00edtico arxentino de orixe galega.\nTraxectoria.\nFoi presidente do Banco da Naci\u00f3n Arxentina dende 1932 ata 1943, ministro de Facenda do goberno que xurdiu na revoluci\u00f3n do 4 de xu\u00f1o de 1943, deputado pola provincia de Buenos Aires, membro da Xunta reguladora de grans e vicepresidente, dende 1936 ata seu falecemento, da empresa familiar iniciada polo seu av\u00f3, Santamarina e Hijos. A s\u00faa actuaci\u00f3n no gremio consignatario na d\u00e9cada de 1930 foi moi importante xa que logrou o cambio da forma de comercializaci\u00f3n cando logrou derogar unha lei nacional que prexudicaba o sector."}
{"id": "271094", "revid": "34155", "url": "https://gl.wikipedia.org/wiki?curid=271094", "title": "Galer\u00eda de imaxes do Cami\u00f1o Franc\u00e9s", "text": "O Cami\u00f1o franc\u00e9s ou Cami\u00f1o Real \u00e9 a ruta principal entre as distintas variantes que ofrecen os Cami\u00f1os de Santiago. Recolle os peregrinos procedentes de Europa e percorre o norte da pen\u00ednsula desde Roncesvalles (Navarra) ou Somport (Huesca) ata Santiago de Compostela. No seu percorrido vai acollendo outras v\u00edas que confl\u00faen nesta en diferentes puntos; esta imaxe de diferentes cami\u00f1os conflu\u00edndo nun mesmo punto final qu\u00e9rese ver representada na figura da vieira como s\u00edmbolo do Cami\u00f1o."}
{"id": "271095", "revid": "5863", "url": "https://gl.wikipedia.org/wiki?curid=271095", "title": "Soutoxuste", "text": ""}
{"id": "271097", "revid": "7802", "url": "https://gl.wikipedia.org/wiki?curid=271097", "title": "Crise econ\u00f3mica de 2008-2011", "text": ""}
{"id": "271099", "revid": "27155", "url": "https://gl.wikipedia.org/wiki?curid=271099", "title": "Timidina difosfato", "text": ""}
{"id": "271100", "revid": "89787", "url": "https://gl.wikipedia.org/wiki?curid=271100", "title": "UDP-glicosa", "text": "A UDP-glicosa ou uridina difosfato glicosa \u00e9 un nucle\u00f3tido azucre. Implicado nas reacci\u00f3ns de tipo glicosiltransferase do metabolismo, onde funciona como coencima transportador de unidades de glicosa.\nA UDP-glicosa cont\u00e9n un grupo pirofosfato, a pentosa ribosa, a base uracilo e un residuo de glicosa unido ao \u00faltimo fosfato polo carbono 1.\nO papel do UDP como transportador de glicosa e outros azucres no metabolismo foi descuberto polo bioqu\u00edmico arxentino Luis Federico Leloir.\nFunci\u00f3ns.\nA UDP glicosa pode orixinarse en reacci\u00f3ns como a seguinte:\nglicosa 1-fosfato + UTP \u2192 UDP-glicosa + PPi\nA UDP-glicosa util\u00edzase no metabolismo dos nucle\u00f3tidos azucres como unha forma activada da glicosa que serve como substrato de encimas chamados glicosiltransferases. Pode intervir nas seguintes rutas:\nS\u00edntese de glic\u00f3xeno.\nA UDP-glicosa achega os residuos de glicosa necesarios para a s\u00edntese do glic\u00f3xeno realizada pola glic\u00f3xeno sintase. A glicosa achegada \u00fanese a un extremo non redutor do glic\u00f3xeno en formaci\u00f3n segundo a reacci\u00f3n:\nUDP-glicosa + (glicosa)n (rama do glic\u00f3xeno) \u2192 UDP + (glicosa)n+1\nS\u00edntese de sacarosa.\nA sacarosa sintet\u00edzase pola transferencia dun resto de glicosa desde a UDP-glicosa \u00e1 frutosa 6-fosfato, formando sacarosa 6-fosfato, que despois perde o seu fosfato pola acci\u00f3n dunha fosfatase.\nfrutosa 6-fosfato + UDP-glicosa \u2192 UDP + sacarosa 6-fosfato\nsacarosa 6-fosfato + H2O \u2192 sacarosa + Pi\nConversi\u00f3n de glicosa a galactosa.\nA UDP-glicosa pode converterse en UDP-galactosa en reacci\u00f3ns como esta:\ngalactosa 1-fosfato + UDP-glicosa \u2192 UDP-galactosa + glicosa 1-fosfato\nAdemais, existe un encima epimerase que pode converter reversiblemente a UDP-glicosa e a UDP-galactosa. Nas gl\u00e1ndulas mamarias, estas reacci\u00f3ns van no sentido de formaci\u00f3n de UDP-galactosa, e a galactosa formada pode utilizarse para formar a lactosa do leite. No f\u00edgado ocorre o contrario, a UDP-galactosa conv\u00e9rtese en UDP-glicosa.\nConversi\u00f3n en UDP-glicuronato.\nA UDP-glicosa pode dar lugar a UDP-glicuronato, que proporciona \u00e1cido glicur\u00f3nico que se pode utilizar na s\u00edntese de \u00e1cido hialur\u00f3nico, heparina, como intermediario na ruta de formaci\u00f3n de \u00e1cido asc\u00f3rbico ou na desintoxicaci\u00f3n de fenois. Nesta conversi\u00f3n a interv\u00e9n unha deshidroxenase:\nUDP-glicosa + 2 NAD+ + H2O \u2192 UDP-glicuronato + 2 NADH + 3 H+\nS\u00edntese de glicol\u00edpidos.\nA UDP-glicosa pode tam\u00e9n usarse como un precursor na s\u00edntese de lipopolisac\u00e1ridos e glicoesfingol\u00edpidos."}
{"id": "271101", "revid": "98629", "url": "https://gl.wikipedia.org/wiki?curid=271101", "title": "Marcus Ericsson", "text": "Marcus Ericsson, nado o 1 de setembro de 1990 en Kumla, Condado de \u00d6rebro, \u00e9 un piloto de carreiras sueco. Logo dun exitoso debut en 2007 que o levou a lograr o campionato do Reino Unido da F\u00f3rmula BMW con Fortec Motorsport, pasou \u00e1 de F\u00f3rmula Tres. Logo de terminar como un dos mellores novatos da categor\u00eda, Ericsson volveu a s\u00faa atenci\u00f3n \u00e1 campionato xapon\u00e9s de F\u00f3rmula 3, onde ga\u00f1ou o campionato no seu debut en 2009. En 2010, pasouse a GP2 Series onde logrou unha vitoria na s\u00faa tempada inaugural con Super Nova Racing. Nas tempadas 2011 e 2012 da GP2 Series, Ericsson pilotou para iSport. Ericsson completou a tempada 2013 da GP2 Series con DAMS, foi contratado por Caterham F1 para pilotar un F\u00f3rmula 1 no Campionato do Mundo de .\nF\u00f3rmula Un.\nEricsson pilotou para Brawn GP no test de novos pilotos no Circu\u00edto de Jerez os d\u00edas 1 ao 3 de decembro de 2009. Probou xunto ao piloto da IndyCar Series Mike Conway. Conway avantaxouno por tres d\u00e9cimas de segundo, con todo o director do equipo Ross Brawn eloxiou a Ericsson pola s\u00faa actuaci\u00f3n, dicindo que fixera \"un moi bo desempe\u00f1o que mostra unha madurez excepcional no seu enfoque e retroalimentaci\u00f3n\".\nCaterham (2014).\nAnunciouse o 21 de novembro de 2013, que Ericsson era candidato para pilotar para o equipo Caterham F1 en 2014 con Kamui Kobayashi como compa\u00f1eiro de equipo. O 21 de xaneiro de 2014, o equipo anunciou que Ericsson e Kobayashi ser\u00edan os seus pilotos para a pr\u00f3xima tempada, con Robin Frijns como reserva.\nEricsson cualificou 20\u00ba na s\u00faa carreira de debut o Gran Premio de Australia de 2014 e fixo un moi bo comezo de carreira, coloc\u00e1ndose 11\u00ba antes de caer cara a atr\u00e1s por problemas de presi\u00f3n de aceite. En Malaisia, clasificouse \u00faltimo, pero mellorou na carreira, terminando 14\u00ba diante do principal rival Max Chilton. En Espa\u00f1a, quedou por diante de Kobayashi por primeira vez, pero estaba detr\u00e1s dos coches de Marussia. Terminou a carreira en 20\u00ba posici\u00f3n, a \u00faltima unidade clasificada. Na seguinte carreira, o Gran Premio de M\u00f3naco de 2014, viuse involucrado nunha colisi\u00f3n co piloto de Williams Felipe Massa durante a cualificaci\u00f3n, o que provocou que Massa non pasara \u00e1 segunda parte da sesi\u00f3n de cualificaci\u00f3n. Ericsson foi sancionado con dous puntos de penalizaci\u00f3n e tivo que empezar desde o pit lane. Fixo unha boa carreira e aproveitouse da mala sorte dos outros pilotos para terminar no posto 11.\nLogo disto, Ericsson tivo algunhas carreiras dif\u00edciles no lento Caterham. O \u00fanico destacable foi un accidente que sufriu na chuviosa carreira de Hungr\u00eda, cando perdeu o control do seu coche na sa\u00edda da curva 3 e golpeou as barreiras fortemente No lle pasou nada, pero o coche quedou completamente destru\u00eddo. No Gran Premio de B\u00e9lxica de 2014 onde loitou de novo cos Marussias, perdendo o posto 16 con Chilton na \u00faltima volta. Singapur, fixo un bo traballo de conservaci\u00f3n dos seus pneum\u00e1ticos e foi capaz de manter a ambos Marussias detr\u00e1s del para terminar no posto 15, e en Xap\u00f3n, cualificou por diante dos Marussias e Kobayashi na 19\u00ba posici\u00f3n. Comezou 17, pero trompeou detr\u00e1s do coche de seguridade baixo unha intensa choiva, e tivo que loitar desde o \u00faltimo lugar. Terminou 17\u00ba logo dalgunhas voltas realmente r\u00e1pidas, diante dos Marussias e Kobayashi, pero a s\u00faa grande actuaci\u00f3n viuse ensombrecida polo accidente de Bianchi. Na edici\u00f3n inaugural do Gran Premio de Rusia, clasificouse na 17\u00aa posici\u00f3n, quedando s\u00f3 a 0,15 segundos de entrar na Q2. Durante a carreira, chegoua estar 16\u00ba, pero volveu caer como se esperaba, terminando d\u00e9cimo noveno na xeral, pero diante dos seus principais rivais o outro Caterham e o Marussia de Chilton, quen finalmente retirouse da carreira.\nDebido ao concurso de acredores que presentou Caterham F1 o 21 de outubro de 2014, ning\u00fan dos pilotos do equipo puido competir no Gran Premio dos Estados Unidos de 2014. Malia isto, Ericsson voou a Texas para comentar a carreira para a televisi\u00f3n sueca e, segundo transcendeu, para asegurar unha nova unidade para o 2015. Ericsson rescindiu o seu contrato con Caterham o 12 de novembro. Finalmente terminou a tempada na 19\u00aa posici\u00f3n, o m\u00e1is alto dos pilotos de Caterham que participaron en .\nSauber (2015).\nNo Gran Premio dos Estados Unidos de 2014, Sauber anunciou que asinara con Ericsson para , debido en parte ao seu substancial apoio financeiro, pero tam\u00e9n polas s\u00faas boas \u00faltimas carreiras da tempada 2014 e o feito de que 2014 fora unha tempada frustrante para el. Na s\u00faa primeira carreira co equipo en Australia, Ericsson terminou en oitava posici\u00f3n, logrando puntuar un piloto sueco desde Stefan Johansson terminara terceiro no Gran Premio de Portugal de 1989.\nEn Malaisia foi a primeira vez que Ericsson logrou entrar na Q3, cualificou d\u00e9cimo, pero ascendeu ao noveno lugar da grella. Fixo un bo comezo, pero trompeou na cuarta volta logo dun intento errado de adiantamento ao Force India de Nico H\u00fclkenberg, que deu lugar ao abandono. En China Marcus, unha vez m\u00e1is entrou na Q3, sendo unha vez m\u00e1is d\u00e9cimo na grella. Terminou a carreira na mesma posici\u00f3n, logrando un punto despois de que o mtor de Max Verstappen explotara a s\u00f3 unhas poucas voltas do final. En Bahrain clasificouse f\u00f3ra do top 10, pero fixo unha boa sa\u00edda e marchaba en oitava posici\u00f3n cando un fallo na parada en boxes f\u00edxolle caer na clasificaci\u00f3n, saboteando as s\u00faas posibilidades de lograr alg\u00fans novos puntos no bolso. terminou a carreira en 14\u00aa posici\u00f3n, un posto por baixo de onde comezara.\nA primeira etapa europea da tempada empezou mal, terminando 14\u00ba en Espa\u00f1a e 13 en M\u00f3naco. Estaba correndo nos puntos por un longo tempo en Breta\u00f1a, pero tomou a decisi\u00f3n equivocada de pneum\u00e1ticos durante a s\u00faa parada en boxes e finalizou 11\u00ba - xusto f\u00f3ra dos puntos. S\u00f3 anotou un punto m\u00e1is antes das vacaci\u00f3ns de ver\u00e1n, cun acabado d\u00e9cimo lugar en Hungr\u00eda, seguida doutra posici\u00f3n 10\u00ba en B\u00e9lxica. No Gran Premio de Italia Ericsson cualificado na Q3, onde terminou 10ou - pero foi penalizado e baixado ao 12 lugar na grella logo de bloquear Nico H\u00fclkenberg na Q1. Ericsson finalmente mostrou un gran ritmo durante a carreira e terminou noveno - ocupar a s\u00faa posici\u00f3n de quinto puntos para o ano e unha vez m\u00e1is estar diante do seu compa\u00f1eiro de equipo Felipe Nasr.\nDurante as vacaci\u00f3ns de ver\u00e1n Sauber anunciou que Ericsson, xunto co seu compa\u00f1eiro de equipo Felipe Nasr hab\u00eda tanto ampliado as s\u00faas ofertas co equipo para as tempadas e .\nResultados.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "271102", "revid": "27155", "url": "https://gl.wikipedia.org/wiki?curid=271102", "title": "Uridina difosfato glicosa", "text": ""}
{"id": "271103", "revid": "98629", "url": "https://gl.wikipedia.org/wiki?curid=271103", "title": "Eureka, Estados Unidos", "text": "Eureka \u00e9 unha cidade situada no condado de Humboldt, dentro do estado de California, nos Estados Unidos. \u00c9 a capital dese condado.\nDemograf\u00eda.\nSegundo os datos da Oficina do Censo dos EEUU, no ano 2010 a cidade contaba con 27.191 habitantes, un aumento se o comparamos cos datos do ano 2000, cando a poboaci\u00f3n era de 26.128 persoas."}
{"id": "271104", "revid": "89787", "url": "https://gl.wikipedia.org/wiki?curid=271104", "title": "Cafeeira", "text": "A cafeeira \u00e9 calquera arbusto do x\u00e9nero Coffea , na familia Rubiaceae e da cal se co\u00f1ecen 103 especies. Destas, ap\u00e1\u00f1anse as sementes, coas cales se prepara a bebida estimulante co\u00f1ecida como caf\u00e9. A cafeeira \u00e9 largamente cultivada en pa\u00edses tropicais, tanto para consumo propio como para exportaci\u00f3n a pa\u00edses de clima temperado. O Brasil \u00e9 o maior produtor e exportador mundial de caf\u00e9, seguido polo Vietnam e Colombia. A planta tam\u00e9n se co\u00f1ece co nome de caf\u00e9.\nDescrici\u00f3n.\nPlanta de lonxevidade perenne, de h\u00e1bitat terrestre, que pode medir de 2 a 5 metros na fase adulto. Con sistema radicular abrancazado en forma c\u00f3nica, onde 80 por cento das ra\u00edces prevalecen nos primeiros 20 cent\u00edmetros de profundidade, nas chamadas ra\u00edces da placa superficial.\nTalo le\u00f1oso tipo tronco de cor verde na fase xuvenil e marr\u00f3n cando adulto; con desenvolvemento es\u00f3xeno e direcci\u00f3n erecta.\nFollas persistentes, coa presenza de domacias nas xunci\u00f3ns entre a nervura principal e as secundarias. Prefoliaci\u00f3n caracter\u00edstica valvar e posici\u00f3n caulinar.\nFilotaxia oposta e nervaci\u00f3n perin\u00e9rvea, constituci\u00f3n peciolada. As follas presentan constituci\u00f3n simple e limbo de forma el\u00edptica, base acuminada, \u00e1pice arestada e marxe ondulada. O seu tama\u00f1o pode variar de 90 a 180 mil\u00edmetros na fase adulta. A s\u00faa superficie \u00e9 sen pelos (glabra), con brillo acentuado na face adaxial e fusca na face abaxial; cerca de 200 estomas por mil\u00edmetro cadrado, con consistencia cori\u00e1cea e presenza de est\u00edpulas persistentes.\nA s\u00faa inflorescencia \u00e9 de posici\u00f3n axial e as flores, en forma de glom\u00e9rulos. Pos\u00fae simetr\u00eda, sendo actinomorfa, \u00e9 unha flor perfecta e hermafrodita; diclam\u00eddea, medindo de 1 a 2 cent\u00edmetros. A s\u00faa inserci\u00f3n \u00e9 ep\u00edxina, con corola tubular e forma da marxe enteira. A cor do c\u00e1liz \u00e9 verde e da corola branca. A prefloraci\u00f3n \u00e9 imbricada de actitude infletida.\nEstames en n\u00famero 5 e alternos de inserci\u00f3n epip\u00e9talos. Coesi\u00f3n poliadelfos e construci\u00f3n homod\u00ednamo. Filete en forma filiforme e antera extorsa. Deiscencia dos estames lonxitudinal. Soamente un pistilo de construci\u00f3n aberta e cohesi\u00f3n simple; estilete de lonxevidade persistente e inserci\u00f3n terminal.\nEstigma tam\u00e9n terminal. Ovario con dous l\u00f3culos, de inserci\u00f3n \u00ednfera, placentaci\u00f3n axial. Froito con d\u00faas loxas e indehiscente, froito tipo drupa con d\u00faas sementes. O seu principal principio activo \u00e9 a cafe\u00edna.\nEcolox\u00eda.\nA cafeeira ten de entre os seus inimigos naturais pragas como a bolboreta do caf\u00e9 (\"Leucoptera coffeella\"), cuxas larvas atacan as s\u00faas follas, causando grande estrago.\nEspecies.\nA especie \"Coffea arabica\" \u00e9 co\u00f1ecida por \"caf\u00e9 ar\u00e1bico\". \u00c9 un arbusto de follas persistentes, no que as follas son opostas, el\u00edpticas, acuminadas enteiras por veces onduladas, glabras e con est\u00edpulas pequenas persistentes. As flores son bracteadas e dispostas en fasc\u00edculos auxiliares de catro. A corola \u00e9 tubulosa-asalveada, branca ou lixeiramente rosada. Os estames son en n\u00famero de cinco. O ovario \u00e9 \u00ednfero, o froito \u00e9 unha pseudodrupa con cerca dun cent\u00edmetro e medio de longo, de cor vermella ou amarela, torn\u00e1ndose coa maduraci\u00f3n casta\u00f1o-anegrado, en xeral con d\u00faas sementes. No caf\u00e9 moca, o froito s\u00f3 ten unha semente cunha fenda lonxitudinal profunda.\nA especie \"Coffea canephora\", co\u00f1ecida como \"caf\u00e9 robusta\" ou \"conilon\", difere da especie anterior por ser un arbusto ou pequena \u00e1rbore, xeralmente multicaule, con follas marcadamente el\u00edpticas, onduladas m\u00e1is ou menos atenuadas nas extremidades. As flores agr\u00fapanse en fasc\u00edculos de seis, desenvolv\u00e9ndose en xeral d\u00faas ou catro. O limbo da corola pres\u00e9ntase con cinco a sete lobos. Os estames son is\u00f3meros. O froito mide cerca de doce mil\u00edmetros de longo e \u00e9 vermello. Esta esp\u00e9cie \u00e9 espont\u00e1nea desde a \u00c1frica Occidental at\u00e9 Uganda.\nA especie \"Coffea liberica\", co\u00f1ecida por \"caf\u00e9 lib\u00e9rica\", \u00e9 un arbusto ou pequena \u00e1rbore, de follas cori\u00e1ceas, grandes, el\u00edptico-oblongadas ou el\u00edptico-ovadas. As flores agr\u00fapanse en fasc\u00edculos dunha a catro flores. O limbo da corola ten de seis a nove lobos. Os estames son is\u00f3meros. O froito ten unha longura comprendida entre os dous e tres cent\u00edmetros. A especie \u00e9 orixinaria da \u00c1frica tropical.\nA especie \"Coffea racemosa\", co\u00f1ecida por \"caf\u00e9 racemosa\" ou\" caf\u00e9 de inhambane\", dist\u00ednguese por ser un arbusto ou pequena \u00e1rbore moi ramosa. As follas son ovado-lanceoladas, caducas ou marceronsas. As flores axilares son solitarias. O limbo da corola pos\u00fae seis ou nove segmentos. Os estames son is\u00f3meros. O froito subglaboso \u00e9 vermello. As sementes son m\u00e1is pequenas e moi desiguais. \u00c9 orixinaria da \u00c1frica oriental.\nHistoria.\nConsid\u00e9rase que a cafeeira \u00e9 orixinaria de Etiop\u00eda, onde a\u00ednda hoxe ocorre \"in natura\". A partir do s\u00e9culo VI, a planta do caf\u00e9 comezou a ser cultivada no Iemen, onde os seus froitos eran consumidos \"in natura\". A partir do s\u00e9culo XVI, na rexi\u00f3n do actual Ir\u00e1n, os grans de caf\u00e9 comezaron a ser torrados, dando orixe \u00e1 actual bebida do caf\u00e9. No s\u00e9culo XVII, os neerlandeses comezaron a plantar mudas de caf\u00e9 en \u00c1msterdan e en Xava. De a\u00ed, o cultivo de caf\u00e9 espallouse polas colonias europeas a redor do mundo."}
{"id": "271105", "revid": "18868", "url": "https://gl.wikipedia.org/wiki?curid=271105", "title": "Coffea", "text": ""}
{"id": "271115", "revid": "23204", "url": "https://gl.wikipedia.org/wiki?curid=271115", "title": "Thonon-les-Bains", "text": " Thonon-les-Bains en lingua francesa, \"Tonon\" en francoprovenzal, \u00e9 unha comuna e poboaci\u00f3n de Francia, na rexi\u00f3n de R\u00f3dano-Alpes, departamento de Alta Savoia. \u00c9 a subprefectura do distrito hom\u00f3nimo. \u00c9 cabeceira dos cant\u00f3ns de Thonon-lles-Bains Leste e Thonon-lles-Bains Oeste.\nDemograf\u00eda.\nA poboaci\u00f3n municipal en 2007 era de 31.562 habitantes (12.364 en Thonon-lles-Bains Leste e 19.198 en Thonon-lles-Bains Oeste). A aglomeraci\u00f3n urbana -que incl\u00fae un total de 12 comunas: Thonon-les-Bains, \u00c9vian-les-Bains, Publier, Sciez, Allinges, Neuvecelle, Lugrin, Anthy-sur-L\u00e9man, Margencel, Marin, Maxilly-sur-L\u00e9man e Excenevex- ti\u00f1a unha poboaci\u00f3n de 66.252 habitantes. No 2011 a poboaci\u00f3n municipal era de 35.290.\nNon est\u00e1 integrada en ningunha \"Communaut\u00e9 de communes\" ou organismo similar.\nHistoria.\nThonon-les-Bains era a capital hist\u00f3rica de Chablais, unha provincia do antigo Ducado de Savoia.\nTurismo.\nOs principais puntos de interese tur\u00edstico de Thonon-les-Bains son:\nCidades irmandadas.\nThonon-les-Bains est\u00e1 irmandada con:"}
{"id": "271116", "revid": "6279", "url": "https://gl.wikipedia.org/wiki?curid=271116", "title": "Pilar de Borb\u00f3n", "text": ""}
{"id": "271118", "revid": "23204", "url": "https://gl.wikipedia.org/wiki?curid=271118", "title": "Margarida de Borb\u00f3n", "text": "O nome de Margarida de Borb\u00f3n pode referirse a:"}
{"id": "271119", "revid": "6279", "url": "https://gl.wikipedia.org/wiki?curid=271119", "title": "Juan Carlos de Borb\u00f3n y Borb\u00f3n-Dos Sicilias", "text": ""}
{"id": "271120", "revid": "5863", "url": "https://gl.wikipedia.org/wiki?curid=271120", "title": "Juan de Borb\u00f3n", "text": "O nome de Juan de Borb\u00f3n pode referirse a:"}
{"id": "271121", "revid": "6279", "url": "https://gl.wikipedia.org/wiki?curid=271121", "title": "Sof\u00eda de Espa\u00f1a", "text": "O nome de Sof\u00eda de Espa\u00f1a pode referirse a:"}
{"id": "271122", "revid": "6279", "url": "https://gl.wikipedia.org/wiki?curid=271122", "title": "Sof\u00eda Margarida Vitoria Federica de Schleswig-Holstein-S\u00f6nderborg-Gl\u00fccksburg", "text": ""}
{"id": "271123", "revid": "1131", "url": "https://gl.wikipedia.org/wiki?curid=271123", "title": "Casa da Torre (Redondela)", "text": "A casa da Torre \u00e9 un pazo galego situado no concello pontevedr\u00e9s de Redondela, na parroquia hom\u00f3nima.\nDescrici\u00f3n.\nA construci\u00f3n da casa data do s\u00e9culo XVI pola familia Prego de Montaos, cuxo bras\u00f3n loce na entrada principal do pazo. O estilo do edificio \u00e9 de tipo renacentista, e na s\u00faa fachada \u00e9rguese unha torre a catro augas que lle d\u00e1 nome ao pazo. At\u00e9 o s\u00e9culo XIX o pazo a\u00ednda contaba cunha estrutura amurallada que o arrodeaba.\nEst\u00e1 situado na Praza de Ribadavia, e pola s\u00faa beira sur discorre o r\u00edo Alvedosa.\nAo longo da historia foi a sede municipal antes de situarse a casa do concello onde est\u00e1 na actualidade. Tam\u00e9n foi empregada coma sede dunha empresa de autobuses.\nNa actualidade constit\u00fae o \u00fanico pazo de titularidade p\u00fablica do concello, sendo empregado coma o albergue da vila na ruta portuguesa do Cami\u00f1o de Santiago. Tam\u00e9n conta cunha biblioteca, un sal\u00f3n de actos e varias salas de exposici\u00f3ns."}
{"id": "271124", "revid": "25871", "url": "https://gl.wikipedia.org/wiki?curid=271124", "title": "Bryan Rabello", "text": "Bryan Mart\u00edn Rabello Mella nado en Rancagua o 16 de maio de 1994, \u00e9 un futbolista chileno. Xoga de mediapunta no Santos Laguna.\nTraxectoria.\nO 27 de xaneiro de 2014 foi presentado como novo xogador do Deportivo da Coru\u00f1a, cedido polo Sevilla at\u00e9 o final da tempada 2013\u201314. Debutou como deportivista na xornada 24, nunha vitoria fronte o CE Sabadell en Riazor (2\u20131). Esa campa\u00f1a, Rabello xogou en Primeira Divisi\u00f3n e na UEFA Europa League co Sevilla e en Segunda Divisi\u00f3n co Deportivo, participando en 19 partidos neste equipo. Ese ano o club coru\u00f1\u00e9s ascendeu a Primeira Divisi\u00f3n."}
{"id": "271127", "revid": "43749", "url": "https://gl.wikipedia.org/wiki?curid=271127", "title": "Cami\u00f1o portugu\u00e9s de Santiago", "text": ""}
{"id": "271128", "revid": "89787", "url": "https://gl.wikipedia.org/wiki?curid=271128", "title": "Orograf\u00eda", "text": "A orograf\u00eda (do grego \"\u03cc\u03c1\u03bf\u03c2\", monta\u00f1a, e \"\u03b3\u03c1\u03b1\u03c6\u03af\u03b1\", descrici\u00f3n) \u00e9 a parte da xeograf\u00eda f\u00edsica, e tam\u00e9n da xeomorfolox\u00eda, que estuda o relevo terrestre e a s\u00faa estrutura nunha rexi\u00f3n determinada.\nEn modelos xeocient\u00edficos, coma os modelos xerais de circulaci\u00f3n, a orograf\u00eda define o l\u00edmite inferior (ag\u00e1s onde houber oc\u00e9ano). Coma a representaci\u00f3n orogr\u00e1fica faise dende o espazo segundo a media das altitudes da c\u00e9lula considerada (por exemplo, a representaci\u00f3n das coras das monta\u00f1as do Himalaia) haber\u00e1 depender da resoluci\u00f3n horizontal coa que se traballa. Canto m\u00e1is alta sexa a resoluci\u00f3n horizontal, mellor representar\u00e1 a orograf\u00eda do terreo real.\nCando os tributarios dun r\u00edo ou a estrutura dunha cunca son catalogados en secuencia orogr\u00e1fica, os que te\u00f1en unha orde m\u00e1is elevada son os que se atopan pr\u00f3ximas aos nacementos do r\u00edo, mentres que as de orde menor at\u00f3panse pr\u00f3ximas \u00e1 desembocadura. Este m\u00e9todo de catalogar tributarios \u00e9 inverso \u00e1 Orde de Corrente de Strahler, onde os tributarios situados na cabeceira son catalogados na categor\u00eda 1."}
{"id": "271129", "revid": "1131", "url": "https://gl.wikipedia.org/wiki?curid=271129", "title": "Casa reitoral do Viso", "text": "A casa reitoral do Viso \u00e9 unha casa reitoral galega situada no concello pontevedr\u00e9s de Redondela, na parroquia do Viso.\nDescrici\u00f3n.\nO edificio est\u00e1 constru\u00eddo sobre unha planta rectangular, cun tellado a d\u00faas augas.\nAdemais da propia casa, na contorna existen un gran n\u00famero de l\u00e1pidas e tampas, un reloxo solar e unha fonte."}
{"id": "271130", "revid": "27155", "url": "https://gl.wikipedia.org/wiki?curid=271130", "title": "Uridina trifosfato", "text": ""}
{"id": "271131", "revid": "56817", "url": "https://gl.wikipedia.org/wiki?curid=271131", "title": "Abrud", "text": "Abrud (en h\u00fangaro \"Abrudb\u00e1nya\") \u00e9 unha cidade romanesa situada no Condado de Alba. Enc\u00f3ntrase a unha altitude de 599\u00a0msnm e a 417 quil\u00f3metros da capital, Bucarest.\nHistoria.\nAbrud foi fundada polos romanos como \"Abruttus\", e como unha pequena fortificaci\u00f3n constru\u00edda para defender as mi\u00f1as de ouro do pobo veci\u00f1o, \"Alburnus Maior\" (hoxe Ro\u0219ia Montan\u0103).\nDurante a Idade Media pasou a ser considerada como unha vila no 1427. No 1727, unha revolta tomou o control da vila, e unha revolta de servos comezada en 1784 con Horea, Clo\u0219ca e Cri\u0219an como xefes loitaron contra as forzas do Imperio Austroh\u00fangaro. Abrud foi tomada polos rebeldes o 6 de novembro de 1784, antes de ser reprimidos polo ex\u00e9rcito austr\u00edaco."}
{"id": "271133", "revid": "7802", "url": "https://gl.wikipedia.org/wiki?curid=271133", "title": "Vidra, Alba, Roman\u00eda", "text": ""}
{"id": "271134", "revid": "138085", "url": "https://gl.wikipedia.org/wiki?curid=271134", "title": "Cafeteira", "text": "A cafeteira \u00e9 un utensilio de coci\u00f1a usado para preparar a infusi\u00f3n do caf\u00e9, ademais do aparello de coci\u00f1a que permite preparar o caf\u00e9 coma unha bebida quente. Os primeiros aparellos aparecen a finais do s\u00e9culo XVIII. Noutrora o caf\u00e9 serv\u00edase directamente con auga a ferver (caf\u00e9 de pota). Polo 1806, Benjamin Thompson inventou un coador para reducir o paso do pouso, mais non conseguiu eliminalos. A comezos do s\u00e9culo XX, unha ama de casa de Dresden adicouse a experimentar con diferentes materiais, entre eles un papel secante que utilizaba o seu fillo na escola. O resultado foi perfecto. O complemento da cafeteira \u00e9 o mu\u00ed\u00f1o de caf\u00e9; co que se moe o gran a unha medida concreta para cada clase de cafeteira.\nClases de cafeteiras.\nHai diferentes tipos de cafeteiras, cada unha cunhas caracter\u00edsticas:\nCafeteira de gotexo.\nA cafeteira de gotexo (con filtro ou coadoiro) consiste nun dep\u00f3sito de auga que se quenta e se fai pasar a trav\u00e9s do caf\u00e9 mo\u00eddo que est\u00e1 depositado sobre un filtro de papel ou de malla de aluminio ou aceiro. A auga pasa amodo a trav\u00e9s do caf\u00e9 medianamente mudo, e cae pinga a pinga por gravidade deica o xerro. Usualmente o xerro \u00e9 de vidro e fica nunha base ou placa el\u00e9ctrica que o mant\u00e9n quente. Ideal para preparar varias canecas de caf\u00e9 lixeiro ou tipo americano, semellante ao caf\u00e9 de pota tradicional galego filtrado cun coadoiro ou lenzo. Funciona con enerx\u00eda el\u00e9ctrica.\nCafeteira expreso.\nA cafeteira expreso (\u00e1s veces en italiano \"espresso\") fai pasar auga quente, regularmente 90\u00a0\u00b0C a presi\u00f3n de 8-15 atmosferas durante 20 a 30 segundos por caf\u00e9 mudo moi fino, extraendo o seu sabor e esencia. A preparaci\u00f3n b\u00e1sica desta cafeteira \u00e9 o caf\u00e9 expreso. A m\u00e1quina de caf\u00e9 espresso naceu a comezos do s\u00e9culo XX, grazas ao enxe\u00f1eiro Luigi Bezzera, en Italia, de onde se espallou a toda Europa. Hoxe en d\u00eda existen diferentes categor\u00edas como a \"manual de panca\", \"hidr\u00e1ulicas\" e \"autom\u00e1ticas de errogaci\u00f3n continua\". \u00c9 a m\u00e1is com\u00fan en restaurantes e caf\u00e9s en Galiza (tam\u00e9n en Espa\u00f1a, Portugal e Italia), a\u00ednda que tam\u00e9n se ten estendido ultimamente nos fogares. Usualmente constan dun portafiltro, filtro, bocal para escumar o leite e o m\u00e1is importante, a bomba de presi\u00f3n. A presi\u00f3n \u00e9 a clave e determina a cremosidade do caf\u00e9. A preparaci\u00f3n faise logo, menos de dous minutos (de a\u00ed o seu nome \"expreso\"), e se obt\u00e9n un caf\u00e9 arom\u00e1tico, con corpo e gran sabor. Funciona con enerx\u00eda el\u00e9ctrica.\nCafeteira italiana.\nA cafeteira italiana ou moka consta de dous corpos que se enrodelan pola parte central. A parte inferior \u00e9 o dep\u00f3sito de auga, que ten unha v\u00e1lvula de seguranza por unha banda e onde se pon un filtro co caf\u00e9, a xeito de funil. A parte superior \u00e9 o dep\u00f3sito que recibir\u00e1 o caf\u00e9 preparado. A auga ao ferver ceiba vapor, que aumenta a presi\u00f3n dentro do dep\u00f3sito, facendo que a auga suba polo tubo do filtro a trav\u00e9s do caf\u00e9 mo\u00eddo extraendo a s\u00faa esencia e sabor. Ao acadar a parte superior, sae por unha pequena torre furada na punta para evitar que torne abaixo o caf\u00e9 preparado e a\u00ed se mant\u00e9n at\u00e9 que todo o caf\u00e9 te\u00f1a sa\u00eddo. Normalmente son fabricadas de aluminio ou aceiro inoxid\u00e1bel. \u00dasase un caf\u00e9 m\u00e1is ben fino regular. \u00c9 un xeito c\u00f3modo, r\u00e1pido e doado de preparar caf\u00e9 expreso. Funciona sobre os queimadores da coci\u00f1a ou lume moderado.\nCafeteira de \u00e9mbolo.\nA cafeteira de \u00e9mbolo, de pist\u00f3n, francesa ou prensa francesa, permite preparar caf\u00e9 de xeito sinxelo e mantendo todos os aceites do caf\u00e9, fac\u00e9ndoo moi suave e delicioso. Esta cafeteira malia ser unha invenci\u00f3n italiana, foi popularizada polos franceses, de a\u00ed o seu nome. O caf\u00e9 require ser mo\u00eddo con gran grande para que non traspase o filtro. A preparaci\u00f3n \u00e9 axi\u00f1a e sinxela; s\u00f3 se verte auga quente sobre o caf\u00e9 mo\u00eddo e se agardan catro minutos. Despois comp\u00e9mese a modo coa prensa ou pist\u00f3n. Tam\u00e9n serve para preparar t\u00e9 ou outras infusi\u00f3ns de herbas. Non \u00e9 moi com\u00fan en Galiza, a\u00ednda que pode verse nalgunahs cafetar\u00edas para servir t\u00e9s.\nCafeteira percoadora.\nA s\u00faa denominaci\u00f3n prov\u00e9n de \u00abpercoar\u00bb, que significa facer pasar unha substancia sol\u00fabel a trav\u00e9s dunha substancia perme\u00e1bel, especialmente co prop\u00f3sito de crear un composto sol\u00fabel. No caso da elaboraci\u00f3n de caf\u00e9, a substancia sol\u00fabel \u00e9 a auga, a substancia perme\u00e1bel \u00e9 o caf\u00e9 mo\u00eddo e o composto sol\u00fabel \u00e9 o caf\u00e9 xa elaborado.\nCafeteira de baleiro.\nCo\u00f1ecida co nome de cafeteira de baleiro, foi inventada na d\u00e9cada de 1830 por Loeff de Berl\u00edn.\nCafeteiras de c\u00e1psulas.\nMoi en voga nos \u00faltimos anos, constan de c\u00e1psulas individuais que preservan o aroma do caf\u00e9, as m\u00e1is das veces sol\u00fabel. As c\u00e1psulas f\u00faranse cun dispositivo mec\u00e1nico e faise pasar auga a ferver a trav\u00e9s delas. Funcionan con enerx\u00eda el\u00e9ctrica e son com\u00fans en fogares dom\u00e9sticos e escritorios. As marcas de caf\u00e9 venden gran variedade de aromas."}
{"id": "271135", "revid": "5863", "url": "https://gl.wikipedia.org/wiki?curid=271135", "title": "Reloxo solar", "text": ""}
{"id": "271138", "revid": "5863", "url": "https://gl.wikipedia.org/wiki?curid=271138", "title": "Servizo Postal dos Estados Unidos", "text": ""}
{"id": "271142", "revid": "27155", "url": "https://gl.wikipedia.org/wiki?curid=271142", "title": "Nucle\u00f3tido azucre", "text": "Os nucle\u00f3tidos azucres (\u00e1s veces nucle\u00f3tidos-azucres ou azucres nucle\u00f3tidos) son as formas activadas dos monosac\u00e1ridos nas cales estes est\u00e1n unidos a un nucle\u00f3tido (ou nucle\u00f3sido fosfato). Act\u00faan como doadores dun residuo de azucre en reacci\u00f3ns de glicosilaci\u00f3n catalizadas por un grupo de encimas chamado glicosiltransferases. Nestas reacci\u00f3ns o nucle\u00f3tido funciona como un coencima que transporta e cede o azucre.\nHistoria.\nO anabolismo dos oligosac\u00e1ridos e, por tanto, o papel dos nucle\u00f3tidos azucres, non foi esclarecido ata a d\u00e9cada de 1950 grazas aos traballos do bioqu\u00edmico arxentino Luis Federico Leloir e os seus colegas, que descubriron que os encimas chave neste proceso eran as glicosiltransferases. Estes encimas transfiren un grupo glicosilo desde un nucle\u00f3tido azucre a unha mol\u00e9cula aceptora.\nImportancia biol\u00f3xica.\nPara actuar na doaz\u00f3n de glicosilos, estes monosac\u00e1ridos deben estar nunha forma de alta enerx\u00eda. Esta forma son os nucle\u00f3tidos azucres, que se orixinan da reacci\u00f3n entre un nucle\u00f3sido trifosfato (NTP) e un glicosilo monofosfato (co fosfato unido ao carbono anom\u00e9rico). O azucre queda unido ao \u00faltimo fosfato do nucle\u00f3tido, polo que ten alta enerx\u00eda.\nTipos.\nHai nove nucle\u00f3tidos azucres nos animais complexos que act\u00faan como doantes de glicosilo e poden clasificarse segundo o tipo de nucle\u00f3sido fosfato (nucle\u00f3tido) que conte\u00f1an:\nEn plantas e bacterias util\u00edzanse moitos outros nucle\u00f3tidos azucres. Por exemplo, na natureza at\u00f3panse a CDP-glicosa e TDP-glicosa e outros doantes do tipo CDP-azucre ou TDP-azucre, \u00e1s veces con azucres pouco com\u00fans.\nEstruturas.\nAbaixo exemplos de estruturas dalg\u00fans nucle\u00f3tidos azucres (un exemplo de cada un dos tres tipos).\nRelaci\u00f3ns entre as rutas de glicosilaci\u00f3n e diferentes enfermidades.\nO metabolismo normal dos nucle\u00f3tidos azucres \u00e9 moi importante. Calquera disfunci\u00f3n nalg\u00fan dos encimas que contrib\u00faen no seu metabolismo orixina doenzas. Por exemplo:"}
{"id": "271143", "revid": "23204", "url": "https://gl.wikipedia.org/wiki?curid=271143", "title": "Ra\u00ed\u00f1as e reis consortes de Espa\u00f1a", "text": "A continuaci\u00f3n presentase a lista de mulleres que foron consortes dos monarcas espa\u00f1ois e que son co\u00f1ecidas como Ra\u00ed\u00f1as consortes de Espa\u00f1a; dentro da lista figura un home, o \"rei consorte\" Francisco de As\u00eds, esposo de Isabel II. A lista s\u00f3 cont\u00e9n as esposas dos reis da Espa\u00f1a unificada e non dos reinos anteriores \u00e1 Reconquista. Tam\u00e9n rec\u00f3llese a dinast\u00eda Bonaparte, a pesar de que o rei Xos\u00e9 I non foi reco\u00f1ecido como tal polas Cortes Xerais e que a s\u00faa dona, Julia Clary, non chegou a estar nunca en Espa\u00f1a.\nDentro da lista figuran algunhas das consortes que se encarg\u00e1ron da rexencia do reino por distintos motivos, estas foron:"}
{"id": "271145", "revid": "27155", "url": "https://gl.wikipedia.org/wiki?curid=271145", "title": "Citidina monofosfato", "text": ""}
{"id": "271148", "revid": "89787", "url": "https://gl.wikipedia.org/wiki?curid=271148", "title": "Fusaiola", "text": "Unha fusaiola \u00e9 unha pequena peza sim\u00e9trica cun buraco na parte central (o eixo de rotaci\u00f3n). Esta peza col\u00f3case no extremo inferior do fuso e permite enfiar as febras dun elemento t\u00e9xtil a trav\u00e9s da torsi\u00f3n, un movemento semellante ao dunha buxaina. Hai constancia do seu emprego dende a prehistoria (data, cando menos, do s\u00e9culo III ou IV antes da Nosa Era); e \u00e9 frecuente atopala durante as escavaci\u00f3ns nos sitios arqueol\u00f3xicos. Alg\u00fans dos materiais usados para a s\u00faa fabricaci\u00f3n son o xiz, a pedra calcaria, a arxila ou os restos de cer\u00e1mica. As formas m\u00e1is sinxelas e arcaicas son as ovoides, achaiadas e troncoc\u00f3nicas.\nNo caso das fusaiolas feitas con arxila, existen modelos con formas m\u00e1is evolucionadas, \u00e9 dicir, cun feit\u00edo bulboso, hemisf\u00e9rico e de aresta."}
{"id": "271149", "revid": "5863", "url": "https://gl.wikipedia.org/wiki?curid=271149", "title": "Marta Doviro", "text": "Marta P\u00e9rez Torre, nada en Santiago de Compostela o 29 de febreiro de 1984, \u00e9 unha actriz e presentadora de televisi\u00f3n galega. Debe o seu nome art\u00edstico, Marta Doviro, \u00f3 alcume da s\u00faa familia paterna, orixinaria da aldea de Viro, en Outes.\nTraxectoria.\nMarta Doviro criouse entre Mux\u00eda e Corcubi\u00f3n e con 17 anos volveu a Santiago de Compostela, onde estudou tres anos de farmacia. Nesta etapa ga\u00f1ou o concurso de moda local organizado por El Corte Ingl\u00e9s e quedou finalista en d\u00faas ocasi\u00f3ns no concurso de moda Top \u00c1rea Central. Logo deses tres anos decidiu mudarse a Ourense onde finalmente se diplomou en Dese\u00f1o de Produtos na Escola de Arte e Superior de Dese\u00f1o Antonio Fa\u00edlde.\nLogo desta etapa de estudante foi vivir \u00e1 Coru\u00f1a onde estivo traballando no departamento de mercadotecnia da firma galega de moda Caramelo.\nPresentou \"A mochila do viaxeiro\" en V Televisi\u00f3n, traballo polo que foi nomeada a un Premio Mestre Mateo no ano 2011 na categor\u00eda de Mellor Comunicadora. Na Televisi\u00f3n de Galicia presentou \"De quen v\u00e9s sendo?\" en 2013, \"Somos ben curiosos\" en 2015 e \"M\u00e1is galego\" nos ver\u00e1ns de 2014 e 2015. Por este \u00faltimo foi finalista, de novo na categor\u00eda de mellor comunicadora, dos Premios Mestre Mateo 2014.\nPresentou xunto a actriz Isabel Blanco o programa \"Especial 30 anos de Series\" da TVG e acompa\u00f1ou a Xos\u00e9 Ram\u00f3n Gayoso copresentando \"Luar\" en xullo do 2015. Ese mesmo ver\u00e1n retransmitiu en directo as fogueiras de San Xo\u00e1n nun programa especial da TVG xunto a Luc\u00eda Rodr\u00edguez V\u00e1zquez e Bernardo Monta\u00f1a.\nNo \u00e1mbito da interpretaci\u00f3n participou como \"Doutora Pita\" na serie de televisi\u00f3n \"Luci\" en 2014, e deu vida a \"Olalla\" na serie \"Pazo de Familia\" desde a s\u00faa incorporaci\u00f3n de 2015 a 2017, na 3\u00aa temporada e durante d\u00faas m\u00e1is, ata a pen\u00faltima da serie.\nEn 2016 participou no especial de Nadal de \"Larpeiros\" (TVG), e nos anos 2016-2017 presentou \"Feirantes\" e \"Gastr\u00f3podos, coci\u00f1a en ruta\" na TVG. Tam\u00e9n en 2017 rodou a curtametraxe \"O jazz dos proscritos\", de Manuel Gil Castro.\nEn 2018 acadou o seu terceiro nomeamento \u00f3s premios Mestre Mateo como mellor comunicadora co programa \"Unha viaxe para contar\", tam\u00e9n na TVG. Na gala tam\u00e9n se encargou de entregar un dos premios. A finais dese mesmo ano, comezou a gravar a segunda tempada do programa \"Malo ser\u00e1\", que se emitiu \u00f3 longo de 2019 na TVG, no que exerceu de presentadora, e ocasionalmente tam\u00e9n participou actuando nalg\u00fan sketch, sendo a s\u00faa primeira incursi\u00f3n no mundo do humor. Todo isto comb\u00ednao coa presentaci\u00f3n de diversas galas de moda, deportivas, ben\u00e9ficas, culturais e de festas, participaci\u00f3ns en programas de radio na Radio Galega e en Radio Coru\u00f1a, especiais de Nadal do programa \"Coma un allo\", entrevistas no programa \"A Revista\", e en obras de teatro como \"E se os so\u00f1os se cumpren\", coa compa\u00f1\u00eda O Garaxe Hermen\u00e9utico, para o p\u00fablico infantil. Tam\u00e9n impartiu en 2019 clases de teatro.\nAs\u00ed mesmo, volveu \u00f3 mundo da publicidade \u00f3 protagonizar en 2019 un spot televisivo para o lanzamento de MEGA da cervexeira Estrella Galicia."}
{"id": "271150", "revid": "5863", "url": "https://gl.wikipedia.org/wiki?curid=271150", "title": "Marta P\u00e9rez Torre", "text": ""}
{"id": "271151", "revid": "56817", "url": "https://gl.wikipedia.org/wiki?curid=271151", "title": "Montoro (hom\u00f3nimos)", "text": ""}
{"id": "271152", "revid": "89787", "url": "https://gl.wikipedia.org/wiki?curid=271152", "title": "Caulobacter crescentus", "text": "Caulobacter crescentus \u00e9 unha especie de bacterias gramnegativas, oligotr\u00f3ficas amplamente distribu\u00eddas en augas de lagos e correntes.\n\"Caulobacter\" \u00e9 un importante organismo modelo para estudar a regulaci\u00f3n do ciclo celular, divisi\u00f3n celular asim\u00e9tica, e diferenciaci\u00f3n celular. As c\u00e9lulas fillas de \"Caulobacter\" presentan d\u00faas formas moi diferentes. Unha das c\u00e9lulas fillas \u00e9 unha c\u00e9lula m\u00f3bil \"nadadora\" que ten un s\u00f3 flaxelo nun polo celular que lle permite nadar e moverse por quimiotaxe. As outras c\u00e9lulas fillas, chamadas c\u00e9lulas \"pedunculadas\" ou con talo que presentan un talo de estrutura tubular que sae dun polo que ten un material adhesivo no seu extremo, grazas ao cal estas c\u00e9lulas pedunculadas poden adherirse \u00e1s superficies. As c\u00e9lulas nadadoras difer\u00e9ncianse a c\u00e9lulas pedunculadas despois dun curto per\u00edodo de motilidade. A replicaci\u00f3n do cromosoma e a divisi\u00f3n celular s\u00f3 ocorre no estado de c\u00e9lula pedunculada. O seu nome d\u00e9bese a que ten talo (caulo) e forma de crecente (crescentus). A crescentina \u00e9 unha prote\u00edna que lle fai adoptar a s\u00faa forma.\nCepas.\nNo laboratorio, os investigadores distinguen entre \"C. crescentus\" cepa CB15 (a cepa illada orixinalmente da auga doce de lagos) e a cepa NA1000 (a cepa experimental principal). Na cepa NA1000, que derivou da cepa CB15 na d\u00e9cada de 1970, as cepas pedunculadas e as c\u00e9lulas predivisionais poden ser separadas fisicamente no laboratorio a partir de c\u00e9lulas nadadoras, mentres que os tipos de c\u00e9lulas da cepa CB15 non poden ser separadas fisicamente. As c\u00e9lulas nadadoras illadas poden despois crecer como un cultivo de c\u00e9lulas sincronizadas. Un estudo detallado do desenvolvemento molecular destas c\u00e9lulas a medida que progresan no ciclo celular permite aos investigadores comprender a regulaci\u00f3n do ciclo celular de \"Caulobacter\" con grande detalle. Debido a que esta capacidade est\u00e1 fisicamente sincronizada, a cepa NA1000 converteuse na cepa experimental predominante de \"Caulobacter\" en todo o mundo. Foron acumul\u00e1ndose diferenzas fenot\u00edpicas adicionais entre as d\u00faas cepas debido a presi\u00f3ns selectivas sobre a cepa NA1000 no ambiente de laboratorio. As bases xen\u00e9ticas das diferenzas fenot\u00edpicas entre as d\u00faas cepas orix\u00ednanse por polimorfismos de inserci\u00f3n/deleci\u00f3n, regulatorios e codificantes en cinco loci cromos\u00f3micos. \"C. crescentus\" \u00e9 sin\u00f3nimo de \"Caulobacter vibrioides\".\nXen\u00f3mica.\nO xenoma de \"Caulobacter\" CB15 ten 4\u00a0016\u00a0942 pares de bases nun s\u00f3 cromosoma circular que codifica 3.767 xenes. O xenoma cont\u00e9n moitos \"clusters\" de xenes que codifican prote\u00ednas esenciais para a supervivencia nun h\u00e1bitat pobre en nutrientes. Tam\u00e9n incl\u00fae xenes implicados na quimiotaxe, o funcionamento dos canais da membrana externa, a degradaci\u00f3n de compostos c\u00edclicos arom\u00e1ticos, e a degradaci\u00f3n de fontes de carbono de orixe vexetal, ademais de moitos factores sigmas con funci\u00f3ns extracitoplasm\u00e1ticas, que lle dan a capacidade de responder a un amplo rango de flutuaci\u00f3ns ambientais. En 2010, secuenciouse o xenoma da cepa \"Caulobacter\" NA1000 e identific\u00e1ronse todas as diferenzas coa cepa CB15 de \"tipo salvaxe\".\nPapel do estado de c\u00e9lulas nadadoras.\nO estado de c\u00e9lulas pedunculadas de \"Caulobacter\" ten unha vantaxe na eficacia biol\u00f3xica ao fixar a c\u00e9lula a superficies para formar biofilmes e para explotar fontes de nutrientes. Xeralmente, as especies bacterianas que se dividen m\u00e1is r\u00e1pido son m\u00e1is efectivas \u00e1 hora de explotar fontes e ocupar efectivamente nichos ecol\u00f3xicos. Por\u00e9n, \"Caulobacter\" ten tam\u00e9n un estadio de c\u00e9lulas nadadoras que ten un crecemento poboacional m\u00e1is lento, pero crese que este estado m\u00f3bil proporciona \u00e1 c\u00e9lula maior dispersi\u00f3n, polo que o organismo pode constantemente ir na procura de novos ambientes. Isto pode ser particularmente \u00fatil en ambientes moi limitados en nutrientes cando os escasos recursos dispo\u00f1ibles poden diminu\u00edr rapidamente. Moitas, probablemente a maior\u00eda, das c\u00e9lulas fillas nadadoras non encontran un ambiente produtivo, pero o estadio disperso obrigado debe incrementar a eficacia biol\u00f3xica reprodutiva da especie no seu conxunto.\nCiclo celular.\nO sistema regulador do ciclo celular de \"Caulobacter\" controla moitos subsistemas modulares que organizan a progresi\u00f3n do crecemento celular e a reproduci\u00f3n. Un sistema de control constru\u00eddo usando circuiter\u00eda l\u00f3xica xen\u00e9tica e bioqu\u00edmica organiza a temporizaci\u00f3n da iniciaci\u00f3n de todos os subsistemas. A caracter\u00edstrica central da regulaci\u00f3n do ciclo celular \u00e9 un circu\u00edto xen\u00e9tico c\u00edclico (un motor do ciclo celular) que est\u00e1 centrado en sucesivas interacci\u00f3ns de cinco prote\u00ednas reguladoras mestras, que son: DnaA, GcrA, CtrA, SciP, e CcrM. Estas cinco prote\u00ednas controlan directamente a temporizaci\u00f3n da expresi\u00f3n duns 200 xenes. As catro prote\u00ednas reguladoras mestras son sintetizadas e despois eliminadas da c\u00e9lula unha detr\u00e1s da outra ao longo do curso do ciclo celular. Son tam\u00e9n esenciais varias v\u00edas de sinalizaci\u00f3n celular adicionais para o funcionamento correcto deste motor do ciclo celular. O principal papel destas v\u00edas de sinalizaci\u00f3n \u00e9 asegurar a produci\u00f3n fiable e a eliminaci\u00f3n da prote\u00edna CtrA da c\u00e9lula xusto nos momentos axeitados do ciclo celular.\nUnha caracter\u00edstica esencial do ciclo celular de \"Caulobacter\" \u00e9 que o cromosoma se replica unha soa vez en cada ciclo celular. Isto est\u00e1 en contraste co ciclo celular de \"E. coli\" onde pode haber roldas solapadas de replicaci\u00f3n dos cromosomas que se dan simultaneamente. Os papeis opostos exercidos polas prote\u00ednas DnaA e CtrA de \"Caulobacter\" son esenciais para o estrito control da replicaci\u00f3n do cromosoma de dita bacteria. A prote\u00edna DnaA act\u00faa sobre a orixe de replicaci\u00f3n para iniciar a replicaci\u00f3n do cromosoma. A prote\u00edna CtrA, polo contrario, act\u00faa bloqueando a iniciaci\u00f3n da replicaci\u00f3n, polo que debe ser eliminada da c\u00e9lula antes de que poida empezar a replicaci\u00f3n do cromosoma. Moitas v\u00edas regulatorias adicionais integrais \u00e1 regulaci\u00f3n do ciclo celular, que implican tanto v\u00edas de fosfosinalizaci\u00f3n coma o control regulado da prote\u00f3lise das prote\u00ednas, act\u00faan asegurando que est\u00e1n presentes a DnaA e a CtrA na c\u00e9lula nos momentos en que se precisan.\nCada proceso activado polas prote\u00ednas do motor do ciclo celular implica unha fervenza de moitas reacci\u00f3ns. A fervenza do subsistema m\u00e1is longo \u00e9 a da replicaci\u00f3n do ADN. Nas c\u00e9lulas de \"Caulobacter\", a replicaci\u00f3n do cromosoma sup\u00f3n uns dous mill\u00f3ns de reacci\u00f3ns de s\u00edntese de bases do ADN por cada rama do cromosoma en 40 a 80 minutos dependendo das condici\u00f3ns. O tempo medio para cada reacci\u00f3n de s\u00edntese individual pode estimarse a partir do tempo total medio observado para replicar o cromosoma, pero o tempo de reacci\u00f3n real de cada reacci\u00f3n var\u00eda moito con respecto ao tempo medio. Isto leva a unha significativa e inevitable variaci\u00f3n do tempo empregado polas c\u00e9lulas para completar a replicaci\u00f3n do cromosoma. Hai unha variaci\u00f3n aleatoria similar na velocidade de progresi\u00f3n de todas as outras fervenzas de reacci\u00f3ns dos subsistemas. O efecto neto \u00e9 que o tempo para completar o ciclo celular var\u00eda amplamente nas c\u00e9lulas dunha poboaci\u00f3n mesmo cando est\u00e1n crecendo todas nas mesmas condici\u00f3ns ambientais. A regulaci\u00f3n do ciclo celular incl\u00fae sinais de retroalimentaci\u00f3n que axustan o ritmo da progresi\u00f3n do motor do ciclo celular para facelo coincidir co progreso dos eventos a nivel do subsistema regulatorio en cada c\u00e9lula particular. Esta organizaci\u00f3n do sistema de control, cun controlador (o motor do ciclo celular) que dirixe un sistema complexo, con modulaci\u00f3n dos sinais de retroalimentaci\u00f3n a partir do sistema controlado, crea un sistema de control en bucle pechado.\nA velocidade de progresi\u00f3n do ciclo celular \u00e9 axustada ademais por sinais adicionais que proceden de sensores celulares que monitorizan as condici\u00f3ns ambientais (por exemplo, os niveis de nutrientes ou de ox\u00edxeno) ou o status interno da c\u00e9lula (por exemplo, presenza de danos no ADN).\nConservaci\u00f3n evolutiva do sistema de control do ciclo celular.\nA circuiter\u00eda de control que dirixe e marca o ritmo da divisi\u00f3n do ciclo celular de \"Caulobacter\" implica que toda a c\u00e9lula opere como un sistema integrado. A circuiter\u00eda de control monitoriza as condici\u00f3ns ambientais e o estado interno da c\u00e9lula, inclu\u00edndo a topolox\u00eda da c\u00e9lula, xa que orquestra a activaci\u00f3n dos subsistemas do ciclo celular e a divisi\u00f3n celular asim\u00e9trica de \"Caulobacter crescentus\". As prote\u00ednas do sistema de control do ciclo celular de \"Caulobacter\" e a s\u00faa organizaci\u00f3n interna foron coconservados en moitas especies de alfaproteobacterias, pero existen grandes diferenzas nas distintas especies na funcionalidade do aparato regulatorio e a conectividade perif\u00e9rica con outros subsistemas celulares. O sistema de control do ciclo celular de \"Caulobacter\" foi optimizado exquisitamente pola selecci\u00f3n natural na evoluci\u00f3n como un sistema total para que opere de forma robusta en medio do ru\u00eddo estoc\u00e1stico interno e a incerteza ambiental.\nO sistema de control da c\u00e9lula bacteriana ten unha organizaci\u00f3n xer\u00e1rquica. A sinalizaci\u00f3n e o subsistema de control comun\u00edcanse co seu ambiente por medio de m\u00f3dulos sensoriais situados fundamentalmente na superficie celular. A l\u00f3xica da rede xen\u00e9tica responde a sinais que se reciben do ambiente e de sensores do estado interno da c\u00e9lula para adaptar a c\u00e9lula \u00e1s condici\u00f3ns do momento. Unha funci\u00f3n importante do control de nivel superior \u00e9 asegurar que as operaci\u00f3ns implicadas no ciclo celular ocorren na orde temporal axeitada. En \"Caulobacter\", isto real\u00edzase polo circu\u00edto xen\u00e9tico regulatorio composto por cinco reguladores mestres e unha rede asociada de fosfosinalizaci\u00f3n. A rede de fosfosinalizaci\u00f3n monitoriza o estado de progresi\u00f3n do ciclo celular e xoga un papel esencial na divisi\u00f3n celular asim\u00e9trica. O sistema de control do ciclo celular axusta o tempo e o lugar da iniciaci\u00f3n da replicaci\u00f3n do cromosoma e a citocinese e o desenvolvemento dos org\u00e1nulos polares. Os mecanismos para a produci\u00f3n de prote\u00ednas e compo\u00f1entes estruturais e produci\u00f3n de enerx\u00eda subxacen a todas estas operaci\u00f3ns. Os subsistemas metab\u00f3licos de mantemento e os catab\u00f3licos proporcionan a enerx\u00eda e a materia prima molecular para a s\u00edntese de prote\u00ednas, a construci\u00f3n da parede celular e outras operaci\u00f3ns celulares. As funci\u00f3ns de mantemento est\u00e1n acopladas bidireccionalmente ao sistema de control do ciclo celular. Por\u00e9n, poden adaptarse, con certa independencia da l\u00f3xica de control do ciclo celular, aos cambios na composici\u00f3n e niveis das fontes de nutrientes dispo\u00f1ibles.\nAs prote\u00ednas do sistema de control do ciclo celular de \"Caulobacter\" est\u00e1n moi conservadas entre as alfaproteobacterias, pero a funci\u00f3n \u00faltima deste sistema regulatorio var\u00eda amplamente nas distintas especies. Estes cambios evolutivos reflicten as enormes diferenzas entre as diferentes especies nas estratexias de eficacia biol\u00f3xica e ocupaci\u00f3n de nichos ecol\u00f3xicos. Por exemplo, \"Agrobacterium tumefaciens\" \u00e9 unha bacteria pat\u00f3xena de plantas, \"Brucella abortus\" \u00e9 un pat\u00f3xeno de animais, e \"Sinorhizobium meliloti\" \u00e9 unha bacteria do solo que invade e faise simbionte en n\u00f3dulos das ra\u00edces de plantas que fixan o nitr\u00f3xeno, pero a maior\u00eda das prote\u00ednas para o control do ciclo de \"Caulobacter\" at\u00f3panse tam\u00e9n nestas especies tan diversas. O acoplamento espec\u00edfico entre os compo\u00f1entes proteicos da rede de control do ciclo celular e a lectura \"augas abaixo\" do circu\u00edto difiren de especie a especie, a\u00ednda que o patr\u00f3n com\u00fan \u00e9 que a funcionalidade interna da circuiter\u00eda da rede est\u00e1 conservada.\nEnvellecemento de Caulobacter.\n\"Caulobacter\" foi a primeira bacteria asim\u00e9trica que se viu que envellece. A senescencia reprodutiva mediuse como o declive no n\u00famero de proxenie producida ao longo do tempo. Desde ent\u00f3n, describiuse un fen\u00f3meno similar na bacteria \"Escherichia coli\", a\u00ednda que d\u00e1 lugar a c\u00e9lulas fillas morfoloxicamente similares."}
{"id": "271153", "revid": "56817", "url": "https://gl.wikipedia.org/wiki?curid=271153", "title": "El Reparador", "text": "El Reparador foi un semanario editado en Mondo\u00f1edo entre 1886 e 1890.\nHistoria e caracter\u00edsticas.\nSubtitulado \"Peri\u00f3dico pol\u00edtico\", apareceu en 1886. Dirixido por Dodolino Trigo Paz, entre os seus redactores figurou V\u00edctor Silva Posada."}
{"id": "271154", "revid": "56817", "url": "https://gl.wikipedia.org/wiki?curid=271154", "title": "El Eco Mindoniense", "text": "El Eco Mindoniense foi un semanario editado en Mondo\u00f1edo entre 1882 e 1885.\nHistoria e caracter\u00edsticas.\nSubtitulado \"Peri\u00f3dico cat\u00f3lico, cient\u00edfico y literario\", apareceu o 22 de novembro de 1882. Public\u00e1base os m\u00e9rcores. Feliciano Sanjurjo Silva foi o seu fundador e propietario e tam\u00e9n o director. Era de ideolox\u00eda cat\u00f3lica, pero tam\u00e9n publicou traballos cient\u00edficos e literarios. Imprim\u00edase na tipograf\u00eda de Hermenegildo Mancebo de Mondo\u00f1edo. Foi continuado por \"El Eco\" en 1885."}
{"id": "271155", "revid": "1131", "url": "https://gl.wikipedia.org/wiki?curid=271155", "title": "Porto de Ciutadella", "text": "O porto de Ciutadella est\u00e1 situado en Ciutadella de Menorca, ao oeste da illa de Menorca. Aproximadamente ten unha lonxitude de 1.170 metros e unha anchura de entre 110 a 15 metros, dependendo do tramo. Neste porto calan os buques de pasaxeiros e carga que unen a illa de Menorca con Mallorca e Barcelona mediante li\u00f1as regulares das empresas Iscomar e Balearia. Ten 174 amarres e disp\u00f3n dun guindastre de 6,5 toneladas.\nRissagues.\nUns dos problemas que ten o porto de Ciutadella son as rissagues, que se propagan por causas meteorol\u00f3xicas como os ventos fortes na troposfera (aire c\u00e1lido en niveis da atmosfera e d\u00e9bil ou moderado na superficie) subas e baixadas bruscas do nivel do mar en moi pouco tempo. Cando acontece isto, poden producirse estragos moi graves como a perda das terrazas dos bares, embarcaci\u00f3ns etc.\nDique exterior de Ciutadella (2011).\nO ano 2011 inaugurouse o novo dique para amarrar barcos de gran eslora a Son Blanc (Ciutadella de Menorca). Este dique constru\u00eduse coa intenci\u00f3n de que a zona de Ponent e o porto de Ciutadella puidesen acoller barcos de gran eslora, aumentando a oferta e asegurando a protecci\u00f3n das embarcaci\u00f3ns fronte a malas condici\u00f3ns meteorol\u00f3xicas."}
{"id": "271156", "revid": "23204", "url": "https://gl.wikipedia.org/wiki?curid=271156", "title": "Nacionalismo valenciano", "text": "O nacionalismo valenciano \u00e9 unha corrente social estruturada tanto cultural como politicamente que preserva e promove o reco\u00f1ecemento da personalidade pol\u00edtica, ling\u00fc\u00edstica e cultural do Pa\u00eds Valenci\u00e0 ou Naci\u00f3n Valenciana. Como ideolox\u00eda, formou parte da sociedade valenciana durante m\u00e1is de cen anos, cunha incidencia electoral e social variable, contribu\u00edndo \u00e1 concepci\u00f3n pol\u00edtica do antigo Reino de Valencia e sendo un actor decisivo na reivindicaci\u00f3n e consolidaci\u00f3n do autogoberno da actual Comunidade Valenciana. Baixo a accepci\u00f3n de nacionalismo valenciano a mi\u00fado incl\u00faense grupos que politicamente deber\u00edan ser cualificados de \"nacionalistas catal\u00e1ns\" ou sinxelamente como catalanistas, xa que entenden que a naci\u00f3n dos valencianos son os Pa\u00edses Catal\u00e1ns.\nHistoricamente, o valencianismo orix\u00ednase no s\u00e9culo XIX como un movemento cultural durante a Renaixen\u00e7a valenciana nunha \u00e9poca na que se intentaba recuperar o prestixio social do valenciano e da cultura valenciana despois de s\u00e9culos de diglosia e da desaparici\u00f3n do reino de Valencia baixo o absolutismo borb\u00f3nico con iniciativas como a restauraci\u00f3n dos Xogos Florais por Lo Rat Penat. Ser\u00eda no s\u00e9culo XX, e como escisi\u00f3ns de Lo Rat Penat que xurdir\u00edan as primeiras asociaci\u00f3ns valencianistas. Un dos seus primeiros fitos ser\u00eda a Declaraci\u00f3n valencianista de 1918, se ben non ser\u00eda at\u00e9 a Segunda Rep\u00fablica Espa\u00f1ola que o nacionalismo valenciano acadar\u00eda certa presenza pol\u00edtica e un clima favorable \u00e1 consecuci\u00f3n dun estatuto de autonom\u00eda. A ditadura franquista acabou coas aspiraci\u00f3ns valencianistas, e dilu\u00edu a s\u00faa tradici\u00f3n. Durante a d\u00e9cada de 1960, Joan Fuster i Ortells propuxo un novo valencianismo de tipo catalanista. Estes supostos provocaron a reacci\u00f3n dun sector do valencianismo encabezado por Aldert i Casp que v\u00eda nas propostas de Fuster non o tradicional irmandamento con Catalu\u00f1a, sen\u00f3n un sometemento. A divisi\u00f3n interna do valencianismo viu aparellada coa intervenci\u00f3n do nacionalismo espa\u00f1ol que atopou nas teor\u00edas do pancatalanismo un argumentario id\u00e9neo para atacar o catalanismo e \u00f3 mesmo tempo debilitar o valencianismo dende dentro na s\u00faa reivindicaci\u00f3n de nacionalidade hist\u00f3rica durante o proceso estatutario e de recuperaci\u00f3n nacional; os episodios m\u00e1is virulentos deste conflito foron co\u00f1ecidos co nome de Batalla de Valencia.\nDurante a d\u00e9cada de 1980 xurdiu o movemento rexionalista chamado blaverismo, caracterizado polo espa\u00f1olismo e o anticatalanismo, que se agrupou politicamente arredor do partido Uni\u00f3 Valenciana. Na d\u00e9cada de 1990, os dirixentes deste partido integr\u00e1ronse maioritariamente no Partido Popular e Uni\u00f3 Valenciana practicamente desapareceu sen volver ter representaci\u00f3n pol\u00edtica nas Corts Valencianes. A comezos do s\u00e9culo XXI, Juan Garc\u00eda Sentandreu intentou resucitar o blaverismo formando o partido Coalici\u00f3 Valenciana, incidindo coma no pasado no espa\u00f1olismo e no anticatalanismo, pero estas teor\u00edas fracasaron na sociedade valenciana actual, o partido non obtivo xamais representaci\u00f3n parlamentaria, e acabou por disolverse no 2011.\nHoxe en d\u00eda, os acad\u00e9micos valencianos da Acad\u00e8mia Valenciana de la Llengua normalizaron o valenciano deixando claro que \u00abvalenciano\u00bb e \u00abcatal\u00e1n\u00bb son d\u00faas denominaci\u00f3ns sin\u00f3nimas e equivalentes para \u00abun mesmo sistema ling\u00fc\u00edstico\u00bb, sentenza filol\u00f3xica que foi ratificada legalmente por diversas sentencies xudiciais do Tribunal Supremo. O valencianismo pol\u00edtico estivo representado nas Cortes Valencianas por Coalici\u00f3 Comprom\u00eds. Segundo os estatutos aprovados polo principal partido da coalici\u00f3n, o Bloc Nacionalista Valenci\u00e0, en 2009, un dos seus obxectivos \u00e9 \"A consecuci\u00f3n da plena soberan\u00eda nacional do pobo valenciano\", se ben contempla a posibilidade de asociarse cos territorios cos que Valencia comparte \"\"unha mesma lingua, cultura ou historia\".\"\nHistoria.\nOrixes.\nOs historiadores sinalan \u00f3 doutor Faust\u00ed Barber\u00e0 como pai do valencianismo pol\u00edtico, e a lectura en 1902 do seu discurso \"De regionalisme i valentinicultura\" como unha simb\u00f3lica data de nacemento para o nacionalismo valenciano, cun texto onde se ped\u00eda a autonom\u00eda para Valencia, rachando coa li\u00f1a apol\u00edtica da Renaixen\u00e7a cultural valenciana. A Renaixen\u00e7a que precedeu a aparici\u00f3n do valencianismo non destacou por ter implicaci\u00f3ns pol\u00edticas \u00f3 ser protagonizada por personaxes como Teodor Llorente que o atoparon innecesario. Malia isto, xa dende aquela xorden alg\u00fans grupos valencianistas, a mi\u00fado arredor de Lo Rat Penat, entidade, por\u00e9n, coa que estivo enfrontada durante boa parte do nacemento do valencianismo por mor dos seus t\u00e9pedos e elitistas posicionamentos.\nO primeiro grupo organizado, \"Val\u00e8ncia Nova\", convocou e celebrou en 1907 a \"Primeira Assemblea Regionalista Valenciana\", tratando de acadar un pacto solidario valenciano, inspirado na Solidaritat Catalana. Val\u00e8ncia Nova converteuse m\u00e1is tarde no \"Centre Regionalista Valenci\u00e0\" que acolleu \u00e1 \"Joventut Valencianista\" relacionada coa \"Joventut Nacionalista de Castell\u00f3\" e coa \"Joventut Valencianista de Catalunya\". De influencia sovi\u00e9tica naceu a Joventut Nacionalista Obrera en 1921, organizaci\u00f3n de esquerdas que propu\u00f1a abertamente o Estado valenciano.\nA primeira xeraci\u00f3n de valencianistas publicaron diversas revistas, sendo P\u00e0tria Nova unha das m\u00e1is importants pola s\u00faa transcendencia. Malia que o fen\u00f3meno apareceu na cidade de Valencia, co tempo apareceron grupos valencianistas noutras localidades do pa\u00eds, especialmente nas comarcas centrais e nas comarcas do norte.\nUn dos feitos m\u00e1is destacados daquel incipiente nacionalismo valenciano foi a promulgaci\u00f3n da \"Declaraci\u00f3n Valencianista de 1918\", patrocinada principalmente pola mesma Joventut Valencianista. Naquela declaraci\u00f3n recoll\u00edanse alg\u00fans dos posicionamentos b\u00e1sicos do movemento nacionalista valenciano da \u00e9poca.\nO pensamento valencianista primixenio xa era heterox\u00e9neo, pero en boa medida partidario da construci\u00f3n nacional estritamente valenciana, da potenciaci\u00f3n do uso do valenciano e do establecemento de relaci\u00f3ns especiais entre os territorios do seu dominio ling\u00fc\u00edstico, iso si, nun escenario non exento da confusi\u00f3n propia dun baixo grao de desenvolvemento das ciencias sociais e da filolox\u00eda. Se ben o reco\u00f1ecemento das ligaz\u00f3ns culturais co resto do dominio ling\u00fc\u00edstico era evidente nas manifestaci\u00f3ns dos valencianistas de preguerra, tampouco se declaraba de xeito expl\u00edcito. A influencia de Catalu\u00f1a tam\u00e9n se ver\u00eda nalg\u00fans intentos de crear no Pa\u00eds Valenci\u00e0 estruturas semellantes \u00e1s que se estaban a conseguir nese territorio, como o intento de crear unha Mancomunidade Valenciana, ou a candidatura electoral da Solidaritat Valenciana.\nNo tocante \u00e1s ideas pancatalanistas propostas por unha parte do nacionalismo de Catalu\u00f1a, hab\u00eda no valencianismo de preguerra propostas pol\u00edticas de eido territorial m\u00e1is amplas que o estritamente valenciano. Se ben a catalanofilia era habitual, no caso de Eduard Mart\u00ednez i Ferrando, autor do texto \"S\u00edntesi del criteri valencianista\", que propu\u00f1a ir m\u00e1is lonxe na concepci\u00f3n dun espazo com\u00fan con catal\u00e1ns e baleares. Malia isto, a entidade que puxo o pancatalanismo enriba da mesa do debate valencianista foi Acci\u00f3 Cultural Valenciana, asociaci\u00f3n de car\u00e1cter transversal e orixe universitaria que non reco\u00f1ec\u00eda a Catalu\u00f1a ou o Pa\u00eds Valenci\u00e0 como naci\u00f3ns separadas, sen\u00f3n unidas. Na s\u00faa publicaci\u00f3n, Acci\u00f3 Valenciana, hai textos a prol dunha nacionalidade catal\u00e1 integrada polos estados federais de Catalu\u00f1a, Valencia e Mallorca, considerando que o pobo valenciano constitu\u00eda unha forte personalidade dentro deste conxunto, e que esta forte personalidade d\u00e1balle dereito a constitu\u00edr un estado soberano diferenciado do de Catalu\u00f1a, chamado Estado Valenciano.\nPor\u00e9n, as propostas pol\u00edticas que, dende o valencianismo daban as a posibles territorios m\u00e1is amplos expres\u00e1banse en termos m\u00e1is ou menos abstractos, ou de colaboraci\u00f3n entre territorios irm\u00e1ns, onde o Pa\u00eds ou Naci\u00f3n valenciana eran o marco pol\u00edtico de soberan\u00eda. Tampouco eran propostas que racharan coa integridade territorial do Estado espa\u00f1ol, xa que non eran propostas de car\u00e1cter independentista.\nUn caso significativo no tocante \u00e1s relaci\u00f3ns entre Valencia e Catalu\u00f1a \u00e9 o que protagonizou Josep Maria Bayarri, autor dunha normativa propia para o valenciano diferenciada do catal\u00e1n, ou do libro \"El perill catal\u00e0\". A\u00ednda que polo xeral sexa visto como un dos precursores anticatalanistas valencianos, \u00e9 preciso ter en conta que o texto de Bayarri est\u00e1 escrito dende o aprecio cara \u00f3 pobo catal\u00e1n, e que malia o t\u00edtulo rechamante, o seu libro \u00e9 en realidade un text contrario \u00f3 pancatalanismo, como resposta a algunhas propostas de signo contrario que chegaban dende Catalu\u00f1a. Paradoxicamante, o anticatalanismo era unha das pezas chave do discurs republicano blasquista que acot\u00edo instrumentalizaba en contra do mesmo valencianismo \u00f3s que acusaba de c\u00f3mplices da burgues\u00eda catal\u00e1 contempor\u00e1nea."}
{"id": "271157", "revid": "98629", "url": "https://gl.wikipedia.org/wiki?curid=271157", "title": "Trece badaladas (filme)", "text": "Trece badaladas (en ) \u00e9 un filme galego dirixido por Xavier Villaverde que se estreou no 2002 e foi rodado orixinalmente en lingua castel\u00e1. Est\u00e1 libremente baseado na novela \"Trece badaladas\" de Suso de Toro. Editada en DVD en 2003 co son en galego.\nSinopse.\nXacobe, un mozo escultor, volta a Santiago de Compostela -a s\u00faa cidade natal- despois de quince anos de ausencia. A raz\u00f3n do seu regreso \u00e9 o descubrimento de que s\u00faa nai, a quen cr\u00eda morta, est\u00e1 en realidade doente e internada nun psiqui\u00e1trico. Pero esta volta vaino obrigar a se enfrontar a un suceso do que leva media vida fuxindo. O encontro co seu pasado levarao \u00f3 centro dun pesadelo sen sa\u00edda, no que descubrir\u00e1 algo terrible: El \u00e9 a peza fundamental nun labir\u00edntico plan."}
{"id": "271158", "revid": "23204", "url": "https://gl.wikipedia.org/wiki?curid=271158", "title": "Trece campanadas", "text": ""}
{"id": "271160", "revid": "5863", "url": "https://gl.wikipedia.org/wiki?curid=271160", "title": "Campionato Mundial de Atletismo", "text": ""}
{"id": "271162", "revid": "56817", "url": "https://gl.wikipedia.org/wiki?curid=271162", "title": "Kick", "text": "Kick \u00e9 o \u00fanico \u00e1lbum da banda inglesa de post-punk White Rose Movement, publicado o 17 de abril de 2006 a trav\u00e9s do selo Independiente Records."}
{"id": "271166", "revid": "23204", "url": "https://gl.wikipedia.org/wiki?curid=271166", "title": "Throwing Muses (\u00e1lbum de 1986)", "text": "Throwing Muses \u00e9 o \u00e1lbum de estrea da banda estadounidense de rock alternativo Throwing Muses, publicado en 1986 a trav\u00e9s do selo 4AD. \u00c9 o primeiro disco dunha banda dos Estados Unidos publicado por esa discogr\u00e1fica, que ata ese momento centr\u00e1rase principalmente en grupos brit\u00e1nicos. Este lanzamente marca un cambio na direcci\u00f3n do selo; un ano despois 4AD asinar\u00eda cos Pixies grazas en parte \u00e1 s\u00faa conexi\u00f3n con Throwing Muses, e cara mediados dos 90 a meirande parte do seu cat\u00e1logo proced\u00eda de grupos estadounidenses.\nListaxe de canci\u00f3ns.\nTodos os temas compostos por Kristin Hersh ag\u00e1s \"Green\", escrito por Tanya Donelly."}
{"id": "271167", "revid": "56817", "url": "https://gl.wikipedia.org/wiki?curid=271167", "title": "This Heat (\u00e1lbum)", "text": "This Heat \u00e9 o \u00e1lbum de estrea da banda inglesa de rock experimental This Heat, publicado en setembro de 1979 a trav\u00e9s do selo Piano."}
{"id": "271168", "revid": "7802", "url": "https://gl.wikipedia.org/wiki?curid=271168", "title": "Saint Jean Pied de Port", "text": ""}
{"id": "271170", "revid": "7802", "url": "https://gl.wikipedia.org/wiki?curid=271170", "title": "Guerra civil inglesa (1135-1145)", "text": ""}
{"id": "271174", "revid": "89787", "url": "https://gl.wikipedia.org/wiki?curid=271174", "title": "Olig\u00f3trofo", "text": "Un olig\u00f3trofo (do grego \u1f40\u03bb\u03af\u03b3\u03bf\u03c2, oligos, pouco, e \u03c4\u03c1\u03bf\u03c6\u03b9\u03ba\u03cc\u03c2, trofik\u00f3s, alimentaci\u00f3n) \u00e9 un organismo que pode vivir nun ambiente que ofrece niveis moi baixos de nutrientes. O termo est\u00e1 en contraposici\u00f3n con copi\u00f3trofo, que se aplica aos organismos adaptados a vivir en ambientes ricos en nutrientes. Os olig\u00f3trofos caracter\u00edzanse por un lento crecemento, baixas taxas metab\u00f3licas, e xeralmente baixas densidades de poboaci\u00f3n. O adxectivo oligotr\u00f3fico apl\u00edcase aos medio ambientes nos que hai poucos nutrientes para sustentar a vida, aos organismos que sobreviven neses ambientes, ou \u00e1s adaptaci\u00f3ns que permiten a s\u00faa supervivencia. A oligotrofia \u00e9 a cualidade que te\u00f1en os medios con escaseza de nutrientes.\nSon ambientes oligotr\u00f3ficos, por exemplo, os sedimentos mari\u00f1os profundos, cavernas, xeo polar ou glaciario, solo profundo, acu\u00edferos, augas oce\u00e1nicas e solos lixiviados.\nExemplos de organismos oligotr\u00f3ficos son o anfibio \"Proteus anguinus\", que vive en cavernas, a bacteria, \"Pelagibacter ubique\", que \u00e9 o organismo m\u00e1is abundante no oc\u00e9ano que pode chegar a constitu\u00edr a metade de todas as c\u00e9lulas presentes na superficie das augas dos oc\u00e9anos temperados, e os liques, que te\u00f1en unha taxa metab\u00f3lica extremadamente baixa.\nAdaptaci\u00f3ns das plantas.\nAs adaptaci\u00f3ns das plantas aos solos oligotr\u00f3ficos perm\u00edtenlles ter unha captaci\u00f3n de nutrientes m\u00e1is eficiente, un consumo de nutrientes reducido, e un almacenamento de nutrientes eficiente. As melloras na captaci\u00f3n de nutrientes son facilitadas polas adaptaci\u00f3ns das ra\u00edces que poden ter n\u00f3dulos para a fixaci\u00f3n do nitr\u00f3xeno, micorrizas e ra\u00edces proteoides. O consumo de nutrientes pode reducirse tendo niveis de crecemento moi baixos, e polo uso eficiente de nutrientes escasos ou pouco dispo\u00f1ibles; por exemplo o uso de i\u00f3ns dispo\u00f1ibles para manter a presi\u00f3n de turxencia, reservando os nutrientes de baixa dispo\u00f1ibilidade para a formaci\u00f3n de tecidos. Malia estas adaptaci\u00f3ns, os requirimentos de nutrientes exceden tipicamente a s\u00faa captaci\u00f3n durante a estaci\u00f3n de crecemento, polo que moitas plantas oligotr\u00f3ficas te\u00f1en a capacidade de almacenar nutrientes, por exemplo nos tecidos do tronco, cando a demanda deles \u00e9 baixa, e remobilizalos cando a demanda se incrementa.\nAmbientes oligotr\u00f3ficos.\nUn ecosistema ou ambiente \u00e9 oligotr\u00f3fico se ten poucos recursos para sustentar a vida. O termo util\u00edzase para describir os ambientes das augas, xeo, aire, rochas ou solos con baixos niveis de nutrientes.\nAnt\u00e1rtida.\nO lago Vostok, \u00e9 un lago de auga doce que quedou illado a 4\u00a0km de profundidade baixo o xeo do continente ant\u00e1rtico durante uns 15 mill\u00f3ns de anos, que se pon xeralmente como exemplo primario de ambiente oligotr\u00f3fico.\nAustralia.\nSon oligotr\u00f3ficas as chairas areosas e solos later\u00edticos do sur de Australia Occidental, onde un crat\u00f3n moi groso impediu a actividade xeol\u00f3xica desde o C\u00e1mbrico e no que non houbo glaciaci\u00f3ns que renovasen os solos desde o Carbon\u00edfero. Os solos al\u00ed son extremadamente pobres en nutrientes e a maior\u00eda da vexetaci\u00f3n debe utilizar estratexias como ter ra\u00edces proteoides para obter as pequenas cantidades que hai de nutrientes como o f\u00f3sforo e o xofre.\nMalia todo, a vexetaci\u00f3n nestas rexi\u00f3ns \u00e9 salientable pola s\u00faa biodiversidade, a cal nalgunhas zonas \u00e9 tan grande coma a que pode haber nunha selva tropical e produce algunhas das flores silvestres m\u00e1is espectaculares do mundo. Actualmente, esta \u00e1rea est\u00e1 moi ameazada polo cambio clim\u00e1tico que est\u00e1 a desprazar a faixa de chuvias invernais m\u00e1is ao sur, e por despexar terreos para a agricultura ou o uso de fertilizantes. Este uso agr\u00edcula est\u00e1 impulsado principalmente polo baixo custo das terras, o que as fai rendibles mesmo con rendementos moi inferiores aos das zonas agr\u00edcolas de Am\u00e9rica e Europa.\nSuram\u00e9rica.\nUn exemplo de solos oligotr\u00f3ficos son os das areas brancas brasileiras, con pH dos solos inferiores a 5,0, que se encontran na conca do R\u00edo Negro no norte da Amazonia. Esta \u00e1rea alberga uns bosques de baixa biodiversidade moi fr\u00e1xiles e sabanas drenadas por r\u00edos de augas negras (cor debida \u00e1s altas concentraci\u00f3ns na augas de taninos, \u00e1cidos h\u00famicos e outros compostos derivados da lenta descomposici\u00f3n da materia org\u00e1nica vexetal). Bosques similares at\u00f3panse nas augas oligotr\u00f3ficas do delta do R\u00edo Pat\u00eda na costa pac\u00edfica nos Andes.\nOc\u00e9ano.\nNo oc\u00e9ano, as correntes c\u00edclicas chamadas xiros oce\u00e1nicos subtropicais ao norte e sur do ecuador son rexi\u00f3ns nas cales os nutrientes necesarios para o crecemento do fitoplancto, como nitratos, fosfatos e \u00e1cido sil\u00edcico, est\u00e1n moi diminu\u00eddos todo o ano. Estas \u00e1reas descr\u00edbense como oligotr\u00f3ficas e presentan un baixo nivel de clorofila superficial. Descr\u00edbense \u00e1s veces como \"desertos oce\u00e1nicos\"."}
{"id": "271175", "revid": "1131", "url": "https://gl.wikipedia.org/wiki?curid=271175", "title": "Eliel Saarinen", "text": "Gottlieb Eliel Saarinen, nado en Rantasalmi, Finlandia, o 20 de agosto de 1873 e finado en Bloomfield Hills, M\u00edchigan, o 1 de xullo de 1950, foi un arquitecto finland\u00e9s, famoso grazas \u00e1s s\u00faas construci\u00f3ns en estilo \"Art Nouveau\" a principios do s\u00e9culo XX.\nBiograf\u00eda.\nSaarinen estudou en Helsinqui na Universidade Polit\u00e9cnica de Helsinqui. Desde 1896 ata 1905 traballou como compa\u00f1eiro con Herman Gesellius e Armas Lindgren na firma \u00abGesellius, Lindgren e Saarinen\u00bb. O seu primeiro gran traballo foi o Pavill\u00f3n Finland\u00e9s da Exposici\u00f3n Universal de 1900, exhib\u00eda unha extraordinaria converxencia de influencias de estilo: arquitectura de madeira finlandesa, o neog\u00f3tico brit\u00e1nico e o \"jugendstil\". A primeira \u00e9poca de Saarinen foi posteriormente bautizada co nome de \u00abromanticismo nacional\u00bb finland\u00e9s e culminou coa Estaci\u00f3n Central de Helsinqui (dese\u00f1ada en 1904, constru\u00edda en 1910-14). En 1910 traballou no amplo proxecto urban\u00edstico de Munksn\u00e4s-Haga e m\u00e1is tarde publicou un libro sobre o tema.\nEn xaneiro de 1911 converteuse en asesor do proxecto urban\u00edstico de Reval (Estonia) e foi invitado a Budapest para que asesorase sobre desenvolvemento urbano. En 1912, publicouse un folleto escrito por Saarinen sobre os problemas urban\u00edsticos de Budapest. En abril de 1913 obtivo a primeira praza nunha competici\u00f3n internacional polo seu plan para Reval. Durante 1917-1918 Saarinen traballou no proxecto por unha Helsinqui maior. Saarinen tam\u00e9n dese\u00f1o os billetes do marco finland\u00e9s introducidos en 1922.\nO 6 de marzo de 1904 Saarinen casou con Louise Gesellius, unha escultora de Helsinqui, irm\u00e1 m\u00e1is nova de Herman Gesellius. Tiveron unha filla Eva-Lisa (Pipsan) o 31 de marzo de 1905 e un fillo Eero o 20 de agosto de 1910.\nEliel Saarinen mudouse aos Estados Unidos, logo de presentarse ao concurso para o dese\u00f1o da \"Tribune Tower\", en Chicago. Malia que o dese\u00f1o de Saarinen resultou o segundo lugar do concurso, o seu edificio foi realizado en 1929 coa construci\u00f3n do \"Gulf Building\" en Houston. Saarinen estableceuse primeiro en Evanston (Illinois), onde traballou no seu esquema para o desenvolvemento da fachada do lago de Chicago. En 1924 converteuse en profesor visitante da Universidade de M\u00edchigan.\nEn 1925 George Gough Booth pediulle que dese\u00f1ase o campus da Cranbrook Educational Community, planeado como un equivalente estadounidense da Escola da Bauhaus. Saarinen ensinou nesta escola e converteuse en director da Cranbrook Academy of Art en 1932. Entre os seus estudantes-colaboradores atop\u00e1banse Ray Eames e Charles Eames; Saarinen influ\u00edu os seus seguintes traballos de dese\u00f1o de mobles.\nConverteuse en profesor no Departamento de Arquitectura da Universidade de M\u00edchigan; actualmente, unha c\u00e1tedra no A. Alfred Taubman College of Architecture and Urban Planning de M\u00edchigan, leva o seu nome, e o College realiza anualmente unha serie de conferencias no seu honor.\nO seu fillo Eero (1910-1961), converteuse nun do arquitectos estadounidenses m\u00e1is importantes de mediados do s\u00e9culo XX, como un dos l\u00edderes de estilo internacional. O estudante de Saarinen Edmund N. Bacon logrou unha prominencia nacional como Director Executivo da Comisi\u00f3n para a urbanizaci\u00f3n de Filadelfia desde 1949 ata 1970."}
{"id": "271176", "revid": "27155", "url": "https://gl.wikipedia.org/wiki?curid=271176", "title": "Oligotr\u00f3fico", "text": ""}
{"id": "271177", "revid": "27155", "url": "https://gl.wikipedia.org/wiki?curid=271177", "title": "Oligotrofia", "text": ""}
{"id": "271179", "revid": "1888", "url": "https://gl.wikipedia.org/wiki?curid=271179", "title": "Sarah Escarpizo", "text": ""}
{"id": "271180", "revid": "5863", "url": "https://gl.wikipedia.org/wiki?curid=271180", "title": "Ant\u00f3n Mascato", "text": "Xos\u00e9 Ant\u00f3n Mascato Garc\u00eda, nado no Grove o 17 de outubro de 1957, \u00e9 un escritor, editor e pol\u00edtico galego.\nTraxectoria.\nFixo os seus estudos de filolox\u00eda galego-portuguesa na Universidade de Santiago de Compostela, desenvolvendo a s\u00faa actividade profesional en Promoci\u00f3ns Culturais Galegas e Ir Indo. Foi director de Edici\u00f3ns do Cumio despois de Carlos Blanco Y\u00e1\u00f1ez, e directivo do grupo NovaGalicia. Con Isaac D\u00edaz Pardo e V\u00edctor Fern\u00e1ndez Freixanes foi codirector do Proxecto S\u00e9culo XXI, de materiais de referencia pedag\u00f3xica para a lingua e a cultura galega. En 1982, con Gogue e Pepe Carreiro, fundou a revista de humor \"Can sen Dono\". Foi secretario da Asociaci\u00f3n Galega de Editores e vogal da Federaci\u00f3n do Gremio de Editores de Espa\u00f1a. Directivo fundador do Instituto de Estudos Mi\u00f1or\u00e1ns. Fundador e Presidente da Asociaci\u00f3n pola Memoria Hist\u00f3rica do Grove. Militante do BNG, foi o primeiro concelleiro desta organizaci\u00f3n no Grove, en 1983, con delegaci\u00f3ns de Cultura, Patrimonio e Normalizaci\u00f3n Ling\u00fc\u00edstica, nas corporaci\u00f3ns de 1983-1987 e 2007-2011. \nMembro da comisi\u00f3n t\u00e9cnica do Arquivo Sonoro do Consello da Cultura Galega. Foi colaborador do semanario \"A Nosa Terra\" e do\" Jornal de Letras, Artes e Ideias\" de Lisboa. \u00c9 colaborador de \"Faro de Vigo\", \"N\u00f3s Diario\" e da revista de cultura mar\u00edtima\" Nova Ardent\u00eda\" da que forma parte do seu consello de redacci\u00f3n. Tam\u00e9n \u00e9 membro da Comisi\u00f3n do Centenario de Conde Corbal e promotor do Seminario de Estudos de Arousa (SEA)."}
{"id": "271181", "revid": "1888", "url": "https://gl.wikipedia.org/wiki?curid=271181", "title": "Ant\u00f3n Mascato Garc\u00eda", "text": ""}
{"id": "271182", "revid": "6279", "url": "https://gl.wikipedia.org/wiki?curid=271182", "title": "Pablo Gonz\u00e1lez", "text": ""}
{"id": "271183", "revid": "1131", "url": "https://gl.wikipedia.org/wiki?curid=271183", "title": "Fernando Alonso Romero", "text": "Fernando Alonso Romero, nado na Coru\u00f1a o 24 de xu\u00f1o de 1944, \u00e9 un historiador e escritor galego.\nTraxectoria.\nEstudou Filosof\u00eda e Letras na Universidade de Salamanca, onde se licenciou en Linguas Modernas. Foi lector de Espa\u00f1ol na Universidade de Exeter e profesor de Facultade de Filosof\u00eda e Letras da Universidade de Salamanca. \u00c9 Catedr\u00e1tico de Historia e cultura dos pa\u00edses de fala inglesa na facultade de Filolox\u00eda da Universidade de Santiago de Compostela. Colaborou en \"Zephyrus\" e \"Faro de Vigo\". En 1974 creou o Grupo de Arqueolox\u00eda N\u00e1utica Experimental, co que constru\u00edu d\u00faas embarcaci\u00f3ns de coiro semellantes \u00e1s usadas na Prehistoria para navegar polo Atl\u00e1ntico, \"Borna\" e \"Breog\u00e1n\". Por esta investigaci\u00f3n recibiu o premio Honourable Mention de Rolex Awards for Enterprise. En 1977 creou a Sala do Mar do Museo do Pobo Galego.\nVida persoal.\nFillo de Fernando Alonso Amat."}
{"id": "271185", "revid": "5863", "url": "https://gl.wikipedia.org/wiki?curid=271185", "title": "Cami\u00f1o franc\u00e9s", "text": ""}
{"id": "271187", "revid": "29398", "url": "https://gl.wikipedia.org/wiki?curid=271187", "title": "Kispest AC", "text": ""}
{"id": "271188", "revid": "29398", "url": "https://gl.wikipedia.org/wiki?curid=271188", "title": "\u00dajpesti FC", "text": ""}
{"id": "271190", "revid": "5863", "url": "https://gl.wikipedia.org/wiki?curid=271190", "title": "Cami\u00f1o ingl\u00e9s", "text": ""}
{"id": "271191", "revid": "5863", "url": "https://gl.wikipedia.org/wiki?curid=271191", "title": "Cami\u00f1o portugu\u00e9s", "text": ""}
{"id": "271192", "revid": "5863", "url": "https://gl.wikipedia.org/wiki?curid=271192", "title": "Galer\u00eda de imaxes do Cami\u00f1o franc\u00e9s", "text": ""}
{"id": "271194", "revid": "5863", "url": "https://gl.wikipedia.org/wiki?curid=271194", "title": "V\u00eda lemovicensis", "text": ""}
{"id": "271196", "revid": "98629", "url": "https://gl.wikipedia.org/wiki?curid=271196", "title": "Istv\u00e1n Nyers", "text": "Istv\u00e1n Nyers tam\u00e9n co\u00f1ecido coma Stefano Nyers, nado en Freyming-Merlebach (Francia) o 25 de maio de 1924 e finado en Subotica (Serbia) o 9 de marzo de 2005, foi un futbolista h\u00fangaro que xogaba na demarcaci\u00f3n de dianteiro. A pesar de que s\u00f3 disputou dous encontros coa selecci\u00f3n de f\u00fatbol de Hungr\u00eda est\u00e1 considerado como un dos mellores xogadores deste pa\u00eds, desenvolvendo o mellor da s\u00faa carreira futbol\u00edstica no Inter de Milan.\nTraxectoria.\nNaceu en Francia nunha familia de emigrantes h\u00fangaros que traballaban na minar\u00eda, aos catorce anos trasladouse coa s\u00faa familia a Budapest onde comezou a xogar no III. Ker\u00fcleti TUE. Debutou oficialmente con 17 anos no Szabadkai VAC, equipo Iugoslavo que xogaba na liga h\u00fangara despois da anexi\u00f3n deste pa\u00eds da rexi\u00f3n ao comezo da segunda guerra mundial.\nEn 1944 fichou polo Zugl\u00f3i GANZ e en 1945 polo \u00dajpest FC, co que ga\u00f1ou a Liga h\u00fangara en 1945 e 1946. Ese \u00faltimo ano emigrou, fichando polo FK Viktoria \u017di\u017ekov checoslovaco e polo Stade Fran\u00e7ais FC franc\u00e9s despois.\nEn 1948 fichou polo Inter de Milan onde se converteu nun dos mellores goleadores da historia da Serie A italiana. No equipo milan\u00e9s proclamouse campi\u00f3n do Campionato italiano en 1953 e 1954, procl\u00e1mandose tam\u00e9n m\u00e1ximo goleador do campionato no seu primeiro ano no equipo.\nEn 1954 deixou o equipo e fichou, tras un breve paso polo Servette FC, polo AS Roma, onde militou dous anos. Ao cabo deste per\u00edodo fichou por diferentes equipos catal\u00e1ns, FC Barcelona, Terrassa FC e CE Sabadell FC, sen chegar a disputar ning\u00fan encontro.\nFinalmente retirouse en 1961, xogando en equipos menores da liga italiana."}
{"id": "271201", "revid": "98629", "url": "https://gl.wikipedia.org/wiki?curid=271201", "title": "Ro\u0219ia Montan\u0103", "text": "Ro\u015fia Montan\u0103 (en lat\u00edn : \"Alburnus Maior\", en h\u00fangaro: \"Verespatak\", en alem\u00e1n: \"Goldbach\") \u00e9 unha localidade mineira de Roman\u00eda, situada nos Montes Apuseni, no Condado de Alba (Transilvania).\nDemograf\u00eda.\nFontes:\nHistoria.\nA historia bimilenaria de Ro\u0219ia Montan\u0103 comeza coa conquista da Dacia polos romanos, que chegaron atra\u00eddos polos grandes xacementos de ouro da rexi\u00f3n, establecendo as\u00ed unha explotaci\u00f3n mineira no lugar dun poboado dacio. A existencia de t\u00e1boas de madeira recubertas de cera datadas entre os anos 131 e 167 son unha proba da importancia da rexi\u00f3n na \u00e9poca. Nestas t\u00e1boas aparece mencionado o nome romano da localidade (\"Alburnus Maior\"), as\u00ed coma a orixe da maior\u00eda dos mineiros. As galer\u00edas mineiras da \u00e9poca romana a\u00ednda poden visitarse hoxe.\nA\u00ednda que a explotaci\u00f3n mineira de ouro non cesou ao longo da historia, tivo un especial impulso durante a \u00e9poca de Mar\u00eda Tareixa I de Austria. Hoxe en d\u00eda \u00e9 obxecto dun pol\u00e9mico proxecto mineiro.\nNo Museo da Mina poden verse obxectos de todas as \u00e9pocas da explotaci\u00f3n."}
{"id": "271202", "revid": "6279", "url": "https://gl.wikipedia.org/wiki?curid=271202", "title": "Pablo Gonz\u00e1lez Moreiras", "text": ""}
{"id": "271203", "revid": "6279", "url": "https://gl.wikipedia.org/wiki?curid=271203", "title": "Pablo Gonz\u00e1lez Cacheiro", "text": ""}
{"id": "271210", "revid": "56817", "url": "https://gl.wikipedia.org/wiki?curid=271210", "title": "As Pontes de Garc\u00eda Rodr\u00edguez (hom\u00f3nimos)", "text": ""}
{"id": "271212", "revid": "22795", "url": "https://gl.wikipedia.org/wiki?curid=271212", "title": "Porto do Son (hom\u00f3nimos)", "text": "O top\u00f3nimo Porto do Son pode referirse a:\nAmais, d\u00e1 nome a:"}
{"id": "271213", "revid": "6279", "url": "https://gl.wikipedia.org/wiki?curid=271213", "title": "Lu\u00eds Oujo", "text": ""}
{"id": "271216", "revid": "3265489", "url": "https://gl.wikipedia.org/wiki?curid=271216", "title": "Rianxo (hom\u00f3nimos)", "text": ""}
{"id": "271225", "revid": "85894", "url": "https://gl.wikipedia.org/wiki?curid=271225", "title": "Benigno Fern\u00e1ndez Salgado", "text": "Benigno Fern\u00e1ndez Salgado, nado en Ferreiravella (Riotorto) en 1962, \u00e9 un escritor, profesor e tradutor galego.\nTraxectoria.\nLicenciado en Filolox\u00eda pola Universidade de Santiago de Compostela (1985) e Doutor en Filosof\u00eda pola Universidade de Oxford (1996). Foi asesor ling\u00fc\u00edstico da TVG (1985-88) e lector nas universidades de Birmingham (1989-91) e Oxford (1991-94). \u00c9 profesor nas Facultades de Ciencias Sociais e da Comunicaci\u00f3n e de Ciencias da Educaci\u00f3n da Universidade de Vigo, onde imparte as materias de Lingua Galega e Linguaxe Publicitaria nos Graos en Comunicaci\u00f3n Audiovisual, Publicidade e Relaci\u00f3ns P\u00fablicas e en Educaci\u00f3n Primaria e Infantil. Compilou o \"Dicionario Elemental Galego-Ingl\u00e9s Ingl\u00e9s-Galego\" da Editorial Xerais e coordinou o \"Dicionario de D\u00fabidas\" e o \"Dicionario de Usos e Dificultades\" para a Editorial Galaxia."}
{"id": "271226", "revid": "22570", "url": "https://gl.wikipedia.org/wiki?curid=271226", "title": "Heima", "text": "Heima (do island\u00e9s \"na casa\") \u00e9 un filme documental island\u00e9s sobre a xira en Islandia no ver\u00e1n de 2006 da banda de m\u00fasica Sigur R\u00f3s. Durante a xira a banda fixo dous grandes concertos \u00f3 aire libre en Miklat\u00fan - Reiquiavik (30 de xullo) e \u00c1sbyrgi (4 de agosto), as\u00ed como pequenos concertos en \u00d3lafsv\u00edk (24 de xullo), \u00cdsafj\u00f6r\u00f0ur (26 de xullo), Dj\u00fapav\u00edk (27 de xullo), H\u00e1ls, \u00d6xnadalur (28 de xullo) e Sey\u00f0isfj\u00f6r\u00f0ur (3 de agosto). Ademais, fixeron un concerto protesta contra o encoro de K\u00e1rahnj\u00fakar en Sn\u00e6fellssk\u00e1la (3 de agosto). O documental tam\u00e9n incl\u00fae imaxes dun concerto ac\u00fastico para familia e amigos en Gamla Borg, unha cafeter\u00eda na vila de Borg, o 22 de abril de 2007.\nO documental estreouse en Islandia Reykjav\u00edk International Film Festival o 27 de setembro de 2007. \"Heima\" lanzouse internacionalmente o 5 de novembro de 2007 (4 de decembro en Norte Am\u00e9rica) en d\u00faas edici\u00f3ns.\nO 27 de maio de 2011, a banda publicou unha versi\u00f3n en calidade HD na s\u00faa p\u00e1xina web, que pode ser descargada dixitalmente en formato QuickTime.\nLista de canci\u00f3ns.\nO primeiro DVD cont\u00e9n o documental, co son opcional de comentarios do representante da banda, mentres que o segundo DVD ten unha versi\u00f3n externdida das canci\u00f3ns."}
{"id": "271228", "revid": "5863", "url": "https://gl.wikipedia.org/wiki?curid=271228", "title": "Guaran\u00e1", "text": "O guaran\u00e1 Paullinia cupana tam\u00e9n chamado \"guaranazeiro\" ou \"uaran\u00e1\" no Brasil, \u00e9 unha rubideira orixinaria da Amazonia. At\u00f3pase no Brasil, Per\u00fa, Colombia e Venezuela, cultiv\u00e1ndose principalmente no municipio de Mau\u00e9s, no estado do Amazonas e na Ba\u00eda. Pertence \u00e1 familia Sapindaceae.\nO seu froito, o guaran\u00e1 \u00e9 rico en vitaminas e estimulantes como a cafe\u00edna polo que \u00e9 utilizado para consumos, principalmente coma bebida.\nEtimolox\u00eda.\nO nome \"Paullinia\" foi atribu\u00eddo por Linn\u00e9 ao x\u00e9nero ao que pertence o guaran\u00e1 en homenaxe ao m\u00e9dico e bot\u00e1nico alem\u00e1n Simon Pauli. \"Guaran\u00e1\" \u00e9 ori\u00fando do tup\u00ed \"wara'n\u00e1\".\nDescrici\u00f3n.\nAs s\u00faas follas son trifoliadas. As flores son pequenas e brancas. O seu froito pos\u00fae gran cantidade de cafe\u00edna (chamada guara\u00edna cando falamos de guaran\u00e1) e, debido \u00e1s s\u00faas propiedades estimulantes, \u00fasase na fabricaci\u00f3n de xaropes, barras, pos e bebidas refrixerantes. Ten a casca vermella e, cando madurece, deixa aparecer a polpa branca e as s\u00faas sementes, que se asemellan a ollos. Na rexi\u00f3n pr\u00f3xima ao municipio de Mau\u00e9s, onde \u00e9 cultivado, os indios da naci\u00f3n sater\u00ea-maw\u00e9 te\u00f1en lendas sobre a orixe da planta.\nBebidas.\nEn Galiza non son com\u00fans as bebidas feitas con extractos de guaran\u00e1. Por\u00e9n en Portugal prod\u00facense bebidas refrixerantes de guaran\u00e1 desde o final da d\u00e9cada de 1990, sendo inicialmente importados do Brasil. O refrixerante de guaran\u00e1 m\u00e1is vendido do mundo \u00e9 o \"Guaran\u00e1 Antarctica\", producido desde abril de 1921 no Brasil.\nEfectos da inxesti\u00f3n.\nO guaran\u00e1 \u00e9 un estimulante: aumenta a resistencia nos esforzos mentais e musculares e dimin\u00fae a fatiga motora e ps\u00edquica, no que xogan un papel importante as xantinas que pos\u00fae (cafe\u00edna e teobromina). Entre tanto, se \u00e9 inxerido en exceso, provoca efectos colaterais como , irritabilidade, taquicardia, desordes do sistema nevioso central, mioglobinuria e ac\u00eda\nA lenda do guaran\u00e1.\nAs tribos de Munducuruc\u00e2nia eran as mais pr\u00f3speras dos indios. Venc\u00edan todas as guerras, as pescas eran \u00f3ptimas, os peixes, os mellores e a doenza era rara. Todo iso por causa dun \"curumim\" (neno) que, hai alg\u00fans anos, nacera naquela tribo. O cativo era o m\u00e1is protexido de todos. Nas pescas, era acompa\u00f1ado por moitos - os pescadores desviaban dos r\u00edos as pira\u00f1as, caim\u00e1ns ou calquera outro perigo. Mais, certo d\u00eda, toda a seguranza foi en balde: o Xenio do Mal apareceu en forma de ax\u00f3uxere e feriu o mozo. A tribo entrou en lamentaci\u00f3n e en desespero.\nTup\u00e3, o Deus dos indios, atendeu a todo aquel lamento e dixo:\n- Tirade os ollos do \"curumim\" e pl\u00e1nt\u00e1deos na terra firme, reg\u00e1deos con b\u00e1goas durante catro l\u00faas e al\u00ed ha nacer a \"planta da vida\", ela dar\u00e1 forza aos mozos e afouteza aos vellos.\nOs xam\u00e1ns non dubidaron, arrincaron e plantaron os ollos do \"curumim\" e regaron con b\u00e1goas durante catro l\u00faas.\nNaceu al\u00ed unha nova planta, travesa como os nenos, con talos escuros e sucados como os m\u00fasculos dos guerreiros da tribo. Cando a planta frutificou, amosou os seus froitos acibeche, envoltos dun arilo branco con d\u00faas c\u00e1psulas de cor vermello vivo. Dic\u00edan os indios:\n- \u00c9 a multiplicaci\u00f3n dos ollos do pr\u00edncipe!\nE o froito trouxo o progreso da tribo. Axudou aos vellos e deu m\u00e1is forza aos guerreiros..\nPropiedades.\nO guaran\u00e1 \u00e9 rico en substancias funcionais, entre elas a cafe\u00edna, a teobromina, a teofilina e outras. Alg\u00fans efectos atribu\u00eddos ao consumo de guaran\u00e1 \u00e9 o de que \u00e9 afrodis\u00edaco, ten acci\u00f3n t\u00f3nica, \u00e9 adstrinxente, febr\u00edfugo, diur\u00e9tico e serve para o cansazo f\u00edsico e mental etc.\nProceso de industrializaci\u00f3n da bebida.\nO proceso de procesamento do xarope da froita iniciouse no Brasil en 1905 por Luiz Pereira Barreto, un m\u00e9dico da cidade de Resende, no R\u00edo de Xaneiro. En 1906, foi lanzado, pola F. Diefenthaller, unha f\u00e1brica de refrixerantes de Santa Maria, no Rio Grande do Sul, o Guaran\u00e1 Cyrilla e, en 1921, o Guaran\u00e1 Champagne Antarctica, pola empresa hom\u00f3nima.\nEn Serbia e noutros pa\u00edses do Leste de Europa, fabr\u00edcase unha bebida enerx\u00e9tica \u00e1 base de guaran\u00e1, comercializada con este nome, a\u00ednda que, no canto do gusto doce do refrixerante, ten un sabor amargo e efecto cardioacelerador."}
{"id": "271229", "revid": "839", "url": "https://gl.wikipedia.org/wiki?curid=271229", "title": "Gunnar Nordahl", "text": "Gunnar Nordahl, nado en H\u00f6rnefors o 19 de outubro de 1921 e finado en Alguer (Italia) o 15 de setembro de 1995 foi un futbolista sueco, que xogaba na demarcaci\u00f3n de dianteiro. Por moitos \u00e9 considerado o mellor xogador sueco da historia. Era o pai do tam\u00e9n futbolista Thomas Nordahl.\nTraxectoria.\nComezou xogando en equipos menores de Suecia antes de fichar polo IFK Norrk\u00f6ping, co que ga\u00f1ou catro campionatos suecos e chegou a anotar sete goles nun so encontro.\nO 22 de xaneiro de 1949 foi fichado polo AC Milan, onde tam\u00e9n coincidiu durante un tempo cos seus compa\u00f1eiros da selecci\u00f3n Gunnar Gren e Nils Liedholm. Nas oito tempadas que militou no equipo italiano proclamouse cinco veces \"Capocannoniere\" (m\u00e1ximo anotador da Serie A). Foi capit\u00e1n do equipo entre 1954 e 1956.\nUnha vez que deixou o Milan fichou polo AS Roma, equipo no que se retirou en 1958, xogando a \u00faltima tempada coma xogador-adestrador.\nComa xogador Nordahl mant\u00e9n varios r\u00e9cords tanto a nivel do AC Milan, m\u00e1ximo anotador da historia do club, coma a nivel da Serie A, terceiro m\u00e1ximo goleador da historia da categor\u00eda so superado por Silvio Piola e Francesco Totti e por tanto m\u00e1ximo goleador non italiano, tam\u00e9n mant\u00e9n o r\u00e9cord da m\u00e1is goles por tempada, con 35 tantos na tempada 1949/50\nCoa selecci\u00f3n de f\u00fatbol.\nDebutou coa Selecci\u00f3n de f\u00fatbol de Suecia en 1945, e tres anos despois proclamouse con ela campi\u00f3n ol\u00edmpico nos Xogos de 1948, proclamandose tam\u00e9n m\u00e1ximo anotador do campionato. En 1949 tivo que deixar a selecci\u00f3n ao fichar polo AC Milan e ao impedir as normas dese momento que xogaran nela os futbolistas profesionais.\nPalmar\u00e9s.\nCo Degerfors IF:\nCo IFK Norrk\u00f6ping:\nCo AC Milan:\nCoa Selecci\u00f3n de Suecia:"}
{"id": "271247", "revid": "23204", "url": "https://gl.wikipedia.org/wiki?curid=271247", "title": "Carme Hermida", "text": "Mar\u00eda do Carme Hermida Gul\u00edas, nada na Portela de Lamas (Pardesoa, Forcarei) o 13 de novembro de 1961, \u00e9 unha fil\u00f3loga, escritora e pol\u00edtica galega.\nTraxectoria.\nAos nove anos marchou coa familia a Euskadi. Volveu para estudar Filolox\u00eda Galega na Universidade de Santiago de Compostela, onde doutorou coa tese \"O rexurdir da conciencia idiom\u00e1tica en Galicia (1840-1891)\" (1991). Dende 1995 \u00e9 profesora titular de Lingua Galega na USC. Foi bolseira do Instituto da Lingua Galega (1983), onde colaborou no \"Atlas Ling\u00fc\u00edstico Galego\", \"Glosario de voces galegas de hoxe\" e no \"Diccionario de verbos galegos conxugados\". Participaci\u00f3n na elaboraci\u00f3n de libros de texto para o ensino e o co\u00f1ecemento da lingua galega, colaborou no \"Diccionario normativo galego-castel\u00e1n\" (1988), no \"Diccionario castel\u00e1n-galego de frases, usos e sin\u00f3nimos\" (1990), no \"Gran diccionario Xerais da lingua\" (2000) e no \"Diccionario Xerais da lingua\" (2002). Tam\u00e9n colaborou no espazo \"Fa\u00edscas da lingua\" (1986) da TVG, coordinou a secci\u00f3n \"Mellore o seu galego\" de \"O Correo Galego\" e dirixiu a colecci\u00f3n de literatura infantil e xuvenil de Sotelo Blanco. \u00c9 membro da Fundaci\u00f3n Premios da Cr\u00edtica Galicia, da Fundaci\u00f3n Sotelo Blanco e foi membro fundadora do colectivo cultural Redes Escarlata, do que foi presidenta, tam\u00e9n fundou e coordina a asociaci\u00f3n de Mulleres Galegas na Comunicaci\u00f3n (Mugacom). Foi concelleira de cultura en Teo."}
{"id": "271248", "revid": "1888", "url": "https://gl.wikipedia.org/wiki?curid=271248", "title": "Mar\u00eda do Carme Hermida Gul\u00edas", "text": ""}
{"id": "271250", "revid": "1888", "url": "https://gl.wikipedia.org/wiki?curid=271250", "title": "Carme Hermida Gul\u00edas", "text": ""}
{"id": "271252", "revid": "98629", "url": "https://gl.wikipedia.org/wiki?curid=271252", "title": "Tibor Nyilasi", "text": "Tibor Nyilasi, nado o 18 de xaneiro de 1955 en V\u00e1rpalota \u00e9 un exfutbolista e adestrador de f\u00fatbol h\u00fangaro que xogaba na demarcaci\u00f3n de dianteiro. A s\u00faa carreira trascurriu no Ferencv\u00e1rosi TC, no Austria Wien e na Selecci\u00f3n de f\u00fatbol de Hungr\u00eda.\nPalmar\u00e9s.\nNo Ferencv\u00e1rosi TC: \nNo Austria Wien:"}
{"id": "271259", "revid": "12452", "url": "https://gl.wikipedia.org/wiki?curid=271259", "title": "Skoda Xanthi FC", "text": ""}
{"id": "271261", "revid": "1888", "url": "https://gl.wikipedia.org/wiki?curid=271261", "title": "IRA", "text": ""}
{"id": "271262", "revid": "23204", "url": "https://gl.wikipedia.org/wiki?curid=271262", "title": "Constancia", "text": "Constancia (en , pronunciado ), \u00e9 unha cidade de Roman\u00eda, a m\u00e1is grande do condado hom\u00f3nimo e a capital do distrito hom\u00f3nimo. Antigamente chamada Kustendje ou Tomis, acolle o porto m\u00e1is grande do pa\u00eds, no mar Negro.\nXeograf\u00eda.\nNas inmediaci\u00f3ns hai mananciais minerais. O mar atrae a moitos visitantes no ver\u00e1n. Mamaia \u00e9 unha praia pechada inmediatamente polo norte.\nHistoria.\nAs numerosas inscripciones atopadas na cidade e a s\u00faa veci\u00f1anza mostran que Constancia at\u00f3pase onde estaba situada a cidade de Tomis.\nTomis (tam\u00e9n chamada Tomi) foi unha colonia grega na provincia de Escitia a beiras do mar Negro, fundada ao redor do 500 a. C. polos intercambios comerciais coas poboaci\u00f3ns de dacios e x\u00e9tas locais. Probablemente o nome deriva do grego antigo \"\u03a4\u03cc\u03bc\u03b7\" que significa \"corte\", \"secci\u00f3n\". Segundo a \"Biblioteca mitol\u00f3xica\" de Apolodoro foi fundada por Eetes:\nSegundo Jordanes (e despois Casiodoro), a fundadora da cidade foi unha ra\u00ed\u00f1a masaxeta:\nNo 29 a.C. os romanos se anexionaron a zona desde a rexi\u00f3n dos odrisios ata m\u00e1is al\u00f3 do Danubio, baixo o nome de \"Limes Scythicus\". No ano 8, o poeta romano Ovidio (43 a.C.-17) foi desterrado aqu\u00ed por Augusto, morreu aqu\u00ed oito anos m\u00e1is tarde, e encomiou a cidade de Tomis nos seus poemas. Hai unha estatua de Ovidio na praza de Ovidio (Pia\u021ba Ovidiu) de Constancia, en fronte do Museo de Historia (o antigo concello). A cidade foi despois inclu\u00edda na provincia de Moesia e, desde a \u00e9poca de Diocleciano, en Escitia Menor, da cal foi a metr\u00f3pole. Trala divisi\u00f3n do Imperio romano, Tomis caeu baixo o domino do Imperio bizantino.\nTomis foi posteriormente renomeada como Constantiana en honor de Constantia, a medio irm\u00e1 de Constantino o Grande (274-337). A primeira vez que se usou o nome de \"\u039a\u03c9\u03bd\u03c3\u03c4\u03ac\u03bd\u03c4\u03b9\u03b1\" (\u00abConstantia\u00bb) foi en 950. A cidade estend\u00edase cara ao mar ata a muralla de Traxano, e foi circunvalada con fortificaci\u00f3ns. Sucesivamente formou parte do Imperio b\u00falgaro, o principado independente de Dobrotitsa (Dobrotici) e de Valaquia baixo Mircea o Vello; Constancia caeu baixo o dominio dos otom\u00e1ns sobre 1419.\nUnha v\u00eda f\u00e9rrea de Constancia a Cernavod\u0103 foi aberta en 1860. Un impresionante edificio p\u00fablico (orixinariamente foi un edificio portuario), foi escavado, e cont\u00e9n substanciais restos dun dos m\u00e1is longos pavimentos de mosaico do mundo. En 1878, trala guerra de Independencia romanesa, Constancia e o resto de Dobruja Setentrional foi cedida polo Imperio otom\u00e1n \u00e1 Roman\u00eda. A cidade converteuse no principal porto mar\u00edtimo do novo pa\u00eds e punto de tr\u00e1nsito para moitas das exportaci\u00f3ns romanesas. En outubro de 1916, durante a primeira guerra mundial Constancia foi ocupada polas Potencias Centrais (tropas alem\u00e1s, turcas e b\u00falgaras). Segundo o tratado de Bucarest de maio de 1918, artigo 10.b (tratado que nunca foi ratificado pola Roman\u00eda), Constancia quedaba baixo o control das Potencias Centrais. A cidade foi liberada polas tropas aliadas en 1918 logo dunha triunfal ofensiva na fronte de Tesal\u00f3nica que deixou a Bulgaria f\u00f3ra da guerra.\nPoboaci\u00f3n.\nA\u00ednda que a poboaci\u00f3n de Constancia estea constitu\u00edda principalmente por romaneses, existe unha importante diversidade \u00e9tnica e tam\u00e9n existen grupos minoritarios como os turcos, t\u00e1rtaros, gregos, armenios, alem\u00e1ns, arumanos.\nSegundo o censo de 2002, a poboaci\u00f3n da Cidade de Constancia (o municipio) era de 310.471. A \u00e1rea urbana en torno a Constancia, por\u00e9n, incl\u00fae N\u0103vodari (cunha poboaci\u00f3n de 32.400), Ovidiu (cunhna poboaci\u00f3n de 13.134) e Basarabi (cunha poboaci\u00f3n de 10.857) e os municipios de Cump\u0103na (cunha poboaci\u00f3n de 12.532), Lumina (cunha poboaci\u00f3n de 7.858 en 2004), Valu lui Traian (cunha poboaci\u00f3n de 8.824) e Agigea (cunha poboaci\u00f3n de 5.482), increment\u00e1ndose o total da poboaci\u00f3n da s\u00faa \u00e1rea urbana a 401.613.\nTransporte.\nA inauguraci\u00f3n, en 1895, do ferrocarril a Bucarest, o cal cruza o Danubio por unha ponte en Cernavod\u0103, conduciu a Constancia a un considerable tr\u00e1nsito comercial de gran e petr\u00f3leo, en gran parte exportados; carb\u00f3n e coque encabezan a lista das importaci\u00f3ns, seguidas de maquinaria, ferro, e tecidos de algod\u00f3n e la.\nA autov\u00eda A2, que une Constancia con Bucarest est\u00e1 case completada, actualmente, vai desde Bucarest ata Fete\u0219ti e est\u00e1 planeado inaugurar o tramo ata Constancia proximamente.\nO porto da cidade, cun faro na entrada, est\u00e1 ben protexido fronte aos ventos do norte, pero alg\u00fans desde o sur, sueste e suroeste provocan \u00e1s veces serios perigos. A escuadra da frota romanesa do mar Negro est\u00e1 estacionada aqu\u00ed. Unha longa canle conecta o mar Negro, en Constancia co Danubio.\nO sistema de transporte p\u00fablico de Constancia l\u00e9vao \"Regia Autonom\u0103 de Transport \u00een Com\u00fan Constan\u021ba\" (RATC), e consta de 17 li\u00f1as de autob\u00fas, 2 li\u00f1as de tranv\u00eda e 2 li\u00f1as de troleb\u00fas. Nos anos 2000, a cidade trouxo 130 novos autobuses MAZ, para volver a empregar os envellecidos autobuses DAC. O 90% dos autobuses da frota son actualmente novos, e polo xeral est\u00e1n pintados en cores brillantes, como rosa, amarelo e verde.\nCidades irmandadas.\nConstancia est\u00e1 irmandada coas seguintes cidades:"}
{"id": "271263", "revid": "7523", "url": "https://gl.wikipedia.org/wiki?curid=271263", "title": "Rogerio Nunes Vagner", "text": ""}
{"id": "271264", "revid": "89787", "url": "https://gl.wikipedia.org/wiki?curid=271264", "title": "Sulfona", "text": "Unha sulfona \u00e9 un composto qu\u00edmico que cont\u00e9n un grupo funcional sulfonilo unido a dous \u00e1tomos de carbono. O \u00e1tomo de xofre central hexavalente establece un dobre enlace con cada un dos dous \u00e1tomos de os\u00edxenos do grupo e un enlace simple con cada un dos dous \u00e1tomos de carbono, xeralemnte en dous substitu\u00edntes hidrocarbonados separados. A f\u00f3rmula estrutural xeral \u00e9 R-S(=O)2-R', onde R e R' son os grupos org\u00e1nicos.\nS\u00edntese.\nOs precursores das sulfonas son xeralmente sulfuros, que se transforman por medio dunha oxidaci\u00f3n org\u00e1nica a trav\u00e9s da formaci\u00f3n de intermediatos sulf\u00f3xidos. Por exemplo, o dimetil sulfuro \u00e9 oxidado a dimetil sulf\u00f3xido e despois a dimetil sulfona. Na reacci\u00f3n de Ramberg-B\u00e4cklund e na olefinaci\u00f3n de Julia as sulfonas son convertidas en alquenos por eliminaci\u00f3n de di\u00f3xido de xofre.\nUnha sulfona \u00fatil industrialmente \u00e9 o sulfolano, unha mol\u00e9cula c\u00edclica coa f\u00f3rmula (CH2)4SO2. Normalmente non se prepara por oxidaci\u00f3n do tio\u00e9ter, sen\u00f3n por adici\u00f3n de di\u00f3xido de xofre ao 1,3-butadieno, seguida de hidroxenaci\u00f3n do sulfoleno resultante.\nAplicaci\u00f3ns.\nSolventes.\nO sulfolano \u00e9 probablemente a sulfona producida a maior escala. Util\u00edzase para extraer compostos arom\u00e1ticos valiosos (\"BTX\") do petr\u00f3leo.\nPol\u00edmeros.\nAlg\u00fans pol\u00edmeros que conte\u00f1en grupos sulfona est\u00e1n ga\u00f1ando importancia no campo dos pl\u00e1sticos de enxe\u00f1ar\u00eda. Varios materiais deste tipo mostran unha alta forza e resistencia \u00e1 oxidaci\u00f3n, corrosi\u00f3n, altas temperaturas, e deformaci\u00f3n (\"creep\") baixo estr\u00e9s. Por exemplo, alg\u00fans son materiais valiosos como substitutos do cobre en tubos dom\u00e9sticos de auga quente. Os precursores deses pol\u00edmeros son as sulfonas bisfenol S e 4,4'-diclorodifenil sulfona.\nFarmacolox\u00eda.\nExemplos de sulfonas usadas en farmacolox\u00eda son a dapsona, un f\u00e1rmaco usado como antibi\u00f3tico contra a lepra, a dermatite herpetiforme, a tuberculose, ou a pneumo\u00eda por Pneumocystis (PCP), causada polo l\u00e9vedo \"Pneumocystis jirovecii\". Varios dos seus derivados, como a promina, foron igualmente estudados ou est\u00e1n aplic\u00e1ndose actualmente como medicinas, pero en xeral as sulfonas son moito menos importantes en farmacolox\u00eda que, por exemplo, as sulfamidas (sulfonamidas).\nNomenclatura.\nNa literatura, especialmente na literatura non especializada, as sulfonas son con frecuencia confundidas coas sulfonamidas (sulfamidas), a\u00ednda que estas \u00faltimas te\u00f1en un \u00e1tomo de carbono e outro de nitr\u00f3xeno unidos ao \u00e1tomo de xofre, en vez de dous \u00e1tomos de carbono. Os mecanismos farmacol\u00f3xicos das sulfonas son diferentes dos das sulfonamidas. Por\u00e9n, na pr\u00e1ctica \u00e1s veces as sulfonas dapsona e promina son denominadas sulfonamidas de forma inexacta."}
{"id": "271271", "revid": "98629", "url": "https://gl.wikipedia.org/wiki?curid=271271", "title": "Rodolfo", "text": "Rodolfo \u00e9 un antrop\u00f3nimo masculino de orixe xermano, baseado no nome composto \"\"Rhod-Wulf\" ou \"Hrod-Wulf\"\" (\"o que ga\u00f1a a batalla\", \"o que busca a gloria\" ou \"lobo sabio\", segundo distintas interpretaci\u00f3ns). Pode referirse a:"}
{"id": "271274", "revid": "2074", "url": "https://gl.wikipedia.org/wiki?curid=271274", "title": "Afghan Whigs", "text": ""}
{"id": "271275", "revid": "10599", "url": "https://gl.wikipedia.org/wiki?curid=271275", "title": "Real Uni\u00f3n de Irun", "text": ""}
{"id": "271277", "revid": "18868", "url": "https://gl.wikipedia.org/wiki?curid=271277", "title": "Embude", "text": ""}
{"id": "271279", "revid": "89787", "url": "https://gl.wikipedia.org/wiki?curid=271279", "title": "Espremedor", "text": "Un espremedor \u00e9 un utensilio de coci\u00f1a que serve para espremer froitos, en especial o lim\u00f3n e a laranxa, co obxectivo de lles extraer o zume. \nExisten varios tipos de espremedor, desde os m\u00e1is simples, como o espremedor manual, aos el\u00e9ctricos.\nRelativamente ao espremedor manual, \u00e9 necesario rodar e esmagar o c\u00edtrico, exercendo forza contra o mesmo, para que a fricci\u00f3n entre o froito e o espremedor resulte na expulsi\u00f3n do zume. No caso do el\u00e9ctrico, o espremedor xira s\u00f3 ao apertar o froito na parte xiratoria, polo que non \u00e9 necesaria forza por parte do usuario. Existen moitos tipos de espremedores el\u00e9ctricos, desde os caseiros aos industriais, usados por restaurantes, ou outros estabelecementos comerciais. Este foi creado en 1926 por Madeline Turner."}
{"id": "271312", "revid": "23204", "url": "https://gl.wikipedia.org/wiki?curid=271312", "title": "Chow Yun-Fat", "text": ""}
{"id": "271313", "revid": "98629", "url": "https://gl.wikipedia.org/wiki?curid=271313", "title": "O corruptor", "text": "O corruptor (en ) \u00e9 un filme estadounidense dirixido por James Foley que se estreou en 1999.\nSinopse.\nO detective Nick Chen (Chow Yun-fat), de orixe chinesa, dirixe a Unidade contra as Bandas asi\u00e1ticas de Chinatown, onde se est\u00e1 producindo un enfrontamento entre as Tr\u00edadas e os Drag\u00f3ns Fukineses, unha nova banda organizada. Para acabar con eles, a Chen as\u00edgnanlle un novo compa\u00f1eiro chamado Danny Wallace (Mark Wahlberg) que moi axi\u00f1a aprender\u00e1 a defenderse na rede mafiosa oriental."}
{"id": "271314", "revid": "23204", "url": "https://gl.wikipedia.org/wiki?curid=271314", "title": "The Corruptor", "text": ""}
