{"id": "225177", "revid": "25871", "url": "https://gl.wikipedia.org/wiki?curid=225177", "title": "Long Night", "text": "\"Long Night\" \u00e9 un sinxelo da banda irlandesa de folk rock The Corrs sacado do seu \u00e1lbum \"Borrowed Heaven\". Foi lanzado \u00f3 mercado o 6 de decembro de 2004. A canci\u00f3n foi escrita por Sharon Corr e, a\u00ednda que non tivo tan boa acollida en Europa como canci\u00f3ns anteriores, no Brasil acadou o posto #4 e mant\u00edvose entre as dez primeiras durante semanas. Esta popularidade no Brasil debeuse a que sa\u00edu nunha famosa telenovela chamada \"Senhora do Destino\"."}
{"id": "225178", "revid": "56817", "url": "https://gl.wikipedia.org/wiki?curid=225178", "title": "Adam Sandler", "text": "Adam Richard Sandler, nado o 9 de setembro de 1966 en Brooklyn, Nova York, \u00e9 un actor, c\u00f3mico, m\u00fasico, guionista e produtor de cine estadounidense. Despois de converterse nun dos membros do elenco de \"Saturday Night Live\", Sandler converteuse nunha estrela de Hollywood. \u00c9 co\u00f1ecido polos seus papeis c\u00f3micos, como os interpretados nos filmes \"Billy Madison\" (1995), \"Happy Gilmore\" (1996), \"The Waterboy\" (1998), \"Big Daddy\" (1999) e \"Mr. Deeds\" (2002), a trav\u00e9s do cal se aventurou nun papel m\u00e1is dram\u00e1tico. En 1999, fundou Happy Madison, unha produtora de cine e televisi\u00f3n que produciu numerosos filmes e a serie de televisi\u00f3n \"Rules of Engagement\" (2007)."}
{"id": "225180", "revid": "56817", "url": "https://gl.wikipedia.org/wiki?curid=225180", "title": "Heart Like a Wheel/Old Town", "text": "\"Heart Like A Wheel\"/\"Old Town\" \u00e9 un dobre sinxelo da banda irlandesa de folk rock The Corrs sacado do seu \u00e1lbum \"Home\". Foi lanzado \u00f3 mercado o 24 de outubro de 2005. \"Heart Like a Wheel\" \u00e9 unha versi\u00f3n da canci\u00f3n hom\u00f3nima de Kate e Anna McGarrigle, e \"Old Town\" \u00e9 unha versi\u00f3n da canci\u00f3n de Phil Lynott. Para o grupo, foi o sinxelo que peores marcas acadou no Reino Unido, mentres que en Espa\u00f1a tivo mellor acollida e logrou colocarse no posto #8."}
{"id": "225182", "revid": "5312", "url": "https://gl.wikipedia.org/wiki?curid=225182", "title": "Vertedoiro (hom\u00f3nimos)", "text": "O termo vertedoiro pode referirse a:"}
{"id": "225186", "revid": "18868", "url": "https://gl.wikipedia.org/wiki?curid=225186", "title": "Maseira", "text": ""}
{"id": "225193", "revid": "88215", "url": "https://gl.wikipedia.org/wiki?curid=225193", "title": "National Basketball League", "text": "A National Basketball League (NBL), foi unha liga profesional de baloncesto masculino creada en 1937 nos Estados Unidos. En 1949, fusionouse coa Basketball Association of America (BAA) para formar a National Basketball Association (NBA).\nHistoria.\nA NBL comezou con 30 equipos independentes en 1937. A liga comezou coma Midwest Basketball Conference en 1935, pero cambiou o seu nome en 1937 nun intento de atraer m\u00e1is p\u00fablico. Foi creada por tres corporaci\u00f3ns: General Electric, Firestone e Goodyear. A NBL durou doce anos antes de fusionarse coa Basketball Association of America en 1949, dando coma resultado a National Basketball Association.\nA liga comezou de maneira informal. Cada equipo xogaba dez partidos, dos cales catro eran xogados f\u00f3ra da casa. Os partidos pod\u00edan consistir en catro cuartos de dez minutos ou en tres per\u00edodos de quince minutos. A elecci\u00f3n a ti\u00f1a o equipo que xogaba na casa. Alg\u00fans dos equipos eran independentes, mentres que outros estaban dirixidos por compa\u00f1\u00edas que tam\u00e9n lles daban traballo \u00f3s xogadores.\nA historia da NBL div\u00eddese en tres etapas, que contribu\u00edron significativamente \u00f3 crecemento do baloncesto profesional e da NBA. A primeira dinast\u00eda foi dos Oshkosh All-Stars. A segunda etapa viu o crecemento dos Fort Wayne Zollner Pistons, quen foron un equipo clave para a supervivencia da NBA nos seus primeiros anos. O per\u00edodo final c\u00e9ntrase \u00f3 redor da figura de George Mikan e na importancia dos homes altos no baloncesto.\nEquipos.\nNota: * denota un equipo que xoga actualmente na NBA."}
{"id": "225194", "revid": "56817", "url": "https://gl.wikipedia.org/wiki?curid=225194", "title": "P\u00eda da auga bieita", "text": "Na relixi\u00f3n cat\u00f3lica denom\u00ednase p\u00eda da auga bieita a unha p\u00eda de pedra ou outro material situado na entrada das igrexas que cont\u00e9n auga bieita para se persignaren os fieis.\nA orixe das p\u00edas de auga bieita rem\u00f3ntase aos primeiros tempos da Igrexa Cat\u00f3lica consider\u00e1ndose como tales polos arque\u00f3logos certos vasos e dep\u00f3sitos de m\u00e1rmore ou de barro cocido que se achan nas catacumbas. Por\u00e9n a forma e posici\u00f3n das p\u00edas, tal como se atopan agora na entrada das igrexas, comezou no s\u00e9culo XII xeraliz\u00e1ndose a finais do s\u00e9culo XIV.\nAdoita tratarse dun cunco embutido no muro a xeito de canzorro ou m\u00e9nsula, moitas veces con forma de cuncha. As m\u00e1is das veces \u00e9 unha gran valva verdadeira, outras veces faise de pedra, m\u00e1rmore ou n\u00e1cara."}
{"id": "225195", "revid": "25871", "url": "https://gl.wikipedia.org/wiki?curid=225195", "title": "Goodbye (canci\u00f3n de The Corrs)", "text": "\"Goodbye\" \u00e9 un sinxelo da banda irlandesa de folk rock The Corrs sacado do seu \u00e1lbum \"Borrowed Heaven\". Foi lanzado \u00f3 mercado o 20 de novembro de 2006."}
{"id": "225197", "revid": "23204", "url": "https://gl.wikipedia.org/wiki?curid=225197", "title": "Kate Beckinsale", "text": "Kathrin Romany \"Kate\" Beckinsale, nada o 26 de xullo de 1973 en Finsbury Park, Londres, \u00e9 unha actriz inglesa. Despois dalg\u00fans papeis menores en series de televisi\u00f3n, debutou no cine no filme \"Much Ado About Nothing\" (1993) mentres era estudante Universidade de Oxford. Logo apareceu en \"Prince of Jutland\" (1994), \"Cold Comfort Farm\" (1995), \"Emma\" (1996) e \"The Golden Bowl\" (2000), ademais de colaborar en produci\u00f3ns de teatro e radio. Comezou a traballar na industria do cine estadounidense a finais dos anos 90, ga\u00f1ando popularidade co seu papel protagonista no filme \"Pearl Harbor\" e pola comedia rom\u00e1ntica \"Serendipity\". Tam\u00e9n conseguiu o \u00e9xito na saga de filmes de \"Underworld\" e en \"The Aviator\" (2004)."}
{"id": "225198", "revid": "98629", "url": "https://gl.wikipedia.org/wiki?curid=225198", "title": "Tempada 2012-13 da NBA", "text": "A tempada 2012\u201313 da NBA foi a 67\u00aa na historia da National Basketball Association (NBA). A tempada regular comezou o 30 de outubro de 2012, e rematou o 17 de abril de 2013. O All-Star Game da NBA xogouse o 17 de febreiro de 2013 no Toyota Center de Houston, Texas. Os Playoffs comezaron o 20 de abril de 2013, e remataron o 20 de xu\u00f1o de 2013.\nOs Miami Heat conseguiron o seu segundo anel consecutivo \u00f3 ga\u00f1ar por 4-3 \u00f3s San Antonio Spurs. LeBron James conseguiu tam\u00e9n o seu segundo MVP das Finais da NBA consecutivo.\nPretempada.\nA pretempada comezou o 5 de outubro de 2012 e rematou o 26 de outubro de 2012.\nTempada regular.\nA tempada regular comezou o 30 de outubro de 2012 cando os campi\u00f3ns da tempada 2011-12, os Miami Heat, derrotaron \u00f3s Boston Celtics por 120-107. A tempada regular rematou o 17 de abril de 2013.\nOs Boston Celtics e os Indiana Pacers remataron a tempada con 81 partidos disputados, un menos ca o resto dos equipos, xa que o partido que \u00edan disputar no TD Garden o 16 de abril de 2013 foi suspendido debido \u00f3 atentado na Marat\u00f3n de Boston o d\u00eda anterior.\nClasificaci\u00f3ns.\nPor conferencia.\nx- Clasificado para playoffs\ny- Campi\u00f3n de divisi\u00f3n\nc- Vantaxe de campo nos playoffs de conferencia\nz- Vantaxe de campo en todos os playoffs"}
{"id": "225200", "revid": "27155", "url": "https://gl.wikipedia.org/wiki?curid=225200", "title": "B\u00f3veda (org\u00e1nulo)", "text": "A b\u00f3veda (en ingl\u00e9s vault) ou ribonucleoprote\u00edna citoplasm\u00e1tica b\u00f3veda \u00e9 un org\u00e1nulo eucariota formado por prote\u00ednas e RNA de funci\u00f3n a\u00ednda pouco comprendida. Foi descuberto e illado pola bi\u00f3loga celular Nancy Kedersha e o bioqu\u00edmico Leonard Rome da Escola de Medicina da UCLA na d\u00e9cada de 1980. As b\u00f3vedas son org\u00e1nulos citoplasm\u00e1ticos que ollados co microscopio electr\u00f3nico lembran os arcos da b\u00f3veda dunha catedral. Est\u00e1n presentes en moitos tipos de c\u00e9lulas eucariotas e parecen estar moi conservadas evolutivamente entre os eucariotas.\nMorfolox\u00eda e compo\u00f1entes.\nAs b\u00f3vedas son part\u00edculas ribonucleoproteicas de gran tama\u00f1o. Son unhas tres veces m\u00e1is grandes ca un ribosoma e pesan aproximadamente 13 MDa. Te\u00f1en medidas algo distintas segundo a t\u00e9cnica utilizada; miden 34 por 60 nm preparadas con tinguidura negativa, 26 por 49\u00a0nm con microscopia crioelectr\u00f3nica, e 35 por 59\u00a0nm con microscopio electr\u00f3nico de transmisi\u00f3n e varrido (STEM). As b\u00f3vedas est\u00e1n formadas principalmente de prote\u00ednas, o que fai dif\u00edcil tinguilas coas t\u00e9cnicas convencionais.\nO complexo da b\u00f3veda consta de tres compo\u00f1entes: prote\u00edna da b\u00f3veda maior, d\u00faas prote\u00ednas da b\u00f3veda menores (as prote\u00ednas encim\u00e1ticas VPARP e TEP1, que tam\u00e9n se encontran noutras partes da c\u00e9lula ), e varias mol\u00e9culas pequenas de RNA. A estrutura proteica consta de moitas prote\u00ednas da b\u00f3veda maiores (MVP) unidas a unha das d\u00faas prote\u00ednas da b\u00f3veda menores. Para formar o org\u00e1nulo \u00fanense dous grandes complexos formados cada un por varias prote\u00ednas da b\u00f3veda maiores e unha prote\u00edna da b\u00f3veda menor, que se pechan orixinando a estrutura con forma de barril do org\u00e1nulo. Conte\u00f1en tam\u00e9n pequenos RNAs da b\u00f3veda (chamados vRNAs ou vtRNAs).\nNos humanos a prote\u00edna da b\u00f3veda maior est\u00e1 codificada polo xene \"MVP\" do cromosoma 16. Este xene produce dous transcritos utilizando d\u00faas secuencias do ex\u00f3n 2 alternativas; pero, o marco de lectura aberto \u00e9 o mesmo en ambos os transcritos. A prote\u00edna da b\u00f3veda maior interacciona co receptor de estr\u00f3xenos alfa, PTEN e o PARP4.\nOs RNAs da b\u00f3veda (vRNA ou vtRNA) est\u00e1n formados por 86\u2013141 bases . Os estudos de microscop\u00eda crioelectr\u00f3nica indicaron que o vRNA se encontra na parte interna do org\u00e1nulo, preto dos extremos das cubertas da b\u00f3veda. Esta posici\u00f3n suxire que o vRNA poder\u00eda interaccionar tanto co exterior coma co interior da b\u00f3veda. A prote\u00edna da b\u00f3veda menor TEP1 est\u00e1 implicada na estabilizaci\u00f3n do vRNA.\nFunci\u00f3n.\nA pesar de que a s\u00faa funci\u00f3n non foi a\u00ednda de todo aclarada, as b\u00f3vedas foron asociadas cos complexos dos poros nucleares e a s\u00faa forma octogonal parece apoiar isto. Chegouse a conclusi\u00f3n de que a funci\u00f3n das b\u00f3vedas poder\u00eda ser o transporte de mol\u00e9culas, como o mRNA, desde o n\u00facleo celular a certas partes do citoplasma. Tam\u00e9n se pensa que as b\u00f3vedas xogan un papel na s\u00edntese de prote\u00ednas. As b\u00f3vedas poden ter a funci\u00f3n de loitar contra pat\u00f3xenos.\nAsociaci\u00f3n co cancro.\nA finais da d\u00e9cada de 1990, descubriuse que as b\u00f3vedas (especialmente as prote\u00ednas da b\u00f3veda maiores) se sobreexpresaban en pacientes de cancro que ti\u00f1an un diagn\u00f3stico de multirresistencia, \u00e9 dicir, resistencia contra moitos tratamentos de quimioterapia. A\u00ednda que isto non proba que a maior expresi\u00f3n das b\u00f3vedas orixine a resistencia \u00e1s drogas utilizadas nos tratamentos, si suxire alg\u00fan tipo de implicaci\u00f3n.\nConservaci\u00f3n evolutiva.\nIdentific\u00e1ronse b\u00f3vedas en mam\u00edferos, anfibios, aves e \"Dictyostelium discoideum\". O modelo de b\u00f3veda utilizado na base de datos Pfam identificou hom\u00f3logos no \"Paramecium tetraurelia\", Kinetoplastida, moitos vertebrados, un cnidario (a anemone \"Nematostella vectensis\"), moluscos, \"Trichoplax adhaerens\", vermes planos, \"Echinococcus granulosus\" e coanoflaxelados.\nA\u00ednda que son frecuentes nos eucariotas, nalgunhas especies non se atoparon as prote\u00ednas das b\u00f3vedas. Entre elas est\u00e1n:\nEstas catro especies son organismos modelo para plantas, nematodos, xen\u00e9tica animal e estudo dos fungos, respectivamente. Malia a existencia destas excepci\u00f3ns, o alto grao de similitude das b\u00f3vedas nos organismos que as pos\u00faen implica que deben ter certa importancia evolutiva."}
{"id": "225202", "revid": "75439", "url": "https://gl.wikipedia.org/wiki?curid=225202", "title": "Irlanda celta", "text": "Irlanda celta ou Irlanda ga\u00e9lica corresponde \u00e1 orde pol\u00edtica establecida na illa de Irlanda ata a conclusi\u00f3n da reconquista Tudor de Irlanda. Durante a maior parte deste per\u00edodo, Irlanda foi un mosaico de clans e tribos organizados en torno a catro provincias hist\u00f3ricas e que compet\u00edan continuamente polo control do territorio e os recursos.\nA finais do s\u00e9culo XII produciuse a co\u00f1ecida invasi\u00f3n normanda, que situar\u00eda a unha parte importante da illa baixo o control da nobreza cambro-normanda. Esta \u00e1rea controlada polos invasores recibir\u00eda o nome de Se\u00f1or\u00edo de Irlanda. Por\u00e9n, durante os s\u00e9culos seguintes, a Irlanda ga\u00e9lica recuperar\u00eda terreo, ben mediante a conquista, ben mediante a asimilaci\u00f3n cultural dos acabados de chegar. A finais do s\u00e9culo XV, unicamente unha pequena franxa de terreo en torno a Dubl\u00edn (co\u00f1ecida como \"Pale\") quedaba f\u00f3ra da influencia ga\u00e9lica.\nPor\u00e9n, o acceso \u00f3 poder da dinast\u00eda Tudor en Inglaterra provocar\u00eda unha serie de campa\u00f1as militares para someter a resistencia da nobreza ga\u00e9lica. En 1541, o Se\u00f1or\u00edo de Irlanda transformouse no Reino de Irlanda, cuxa coroa reca\u00eda no rei de Inglaterra e a posterior \"Fuga dos Condes\" en 1607, significar\u00eda a fin da reconquista Tudor da illa e da Irlanda celta propiamente dita.\nEstrutura pol\u00edtica.\nA orde ga\u00e9lica estaba formado por un mosaico de reinos que compet\u00edan polos recursos e polo territorio: expand\u00edanse ou contra\u00edanse segundo a capacidade dos seus gobernantes. A partir do s\u00e9culo VII todos estes estados pasaron a estar nomealmente baixo o mando dun \"Rei Supremo\"; por\u00e9n, at\u00e9 o s\u00e9culo XI con Brian Boru, este t\u00edtulo de Rei Supremo non supo\u00f1\u00eda ning\u00fan poder efectivo \u00f3 estilo dos reis da Europa continental. A partir de Boru, a loita polo t\u00edtulo de \"Ard-R\u00ed\" reduciuse a un fato de familias (O'Brien de Munster, McLochlainn do Cen\u00e9l nE\u00f3gain, O'Connor de Connacht). En v\u00e9spera da invasi\u00f3n normanda de 1169, o proceso de organizaci\u00f3n territorial estaba practicamente desaparecido e os antigos reinos e subreinos provinciais transform\u00e1ranse en feudos."}
{"id": "225203", "revid": "23204", "url": "https://gl.wikipedia.org/wiki?curid=225203", "title": "Irlanda ga\u00e9lica", "text": ""}
{"id": "225206", "revid": "1131", "url": "https://gl.wikipedia.org/wiki?curid=225206", "title": "LaSexta3", "text": "laSexta3 foi unha canle de televisi\u00f3n espa\u00f1ola privada, de \u00e1mbito nacional, que emit\u00eda en dixital e operada por Atresmedia que emit\u00eda a trav\u00e9s da TDT. Comezou as s\u00faas emisi\u00f3ns regulares o 1 de novembro de 2010 e cesounas o 5 de maio do 2014. A s\u00faa oferta estaba baseada en cine tanto de produci\u00f3n espa\u00f1ola como internacional.\nHistoria.\nDesde o d\u00eda 8 de outubro de 2010, laSexta3 emitiu o sinal da canle EHS TV, dedicado \u00e1 teletenda. Este sinal desapareceu da canle o d\u00eda 1 de novembro de 2010 co inicio das emisi\u00f3ns regulares de laSexta3, cuxa programaci\u00f3n pasou a ser de series de ficci\u00f3n e pel\u00edculas. O d\u00eda 28 de febreiro de 2011 laSexta3 foi remodelada e, co sobrenome \"Todo Cine\", cambiou a s\u00faa programaci\u00f3n de ficci\u00f3n por cine convert\u00e9ndose na primeira canle dedicada ao cine en aberto en Espa\u00f1a.\nA partir do 4 de xullo de 2011 conv\u00e9rtese nunha canle de cine e sen telenovelas, xa que pasan a emitirse en laSexta2, pasando a unha canle 'Todo Novelas' (feito que durou pouco tempo).\nO 16 de agosto de 2011 a canle incorporouse ao dial 49 do operador de pago Imagenio.\nA partir do 1 de maio, e co inicio da canle Xplora en substituci\u00f3n da antiga laSexta2, empeza unha denominaci\u00f3n de transici\u00f3n: TODO CINE.\nO 7 de outubro de 2012 a canle abandona as emisi\u00f3ns do Mux Nacional 67 (842.00 Mhz) da TDT, pasando a emitir unicamente a traves do Mux denominado MPE1 xunto \u00e1s s\u00faas canles irm\u00e1ns laSexta HD e Xplora.\nA canle cesou as s\u00faas emisi\u00f3n o 5 de maio do 2014, como consecuencia dunha sentenza xudicial do Tribunal Supremo que anulou a concesi\u00f3n de nove canles da TDT, debido a que foron outorgadas sen o preceptivo concurso p\u00fablico que rexe a Lei Audiovisual.\nAudiencias.\nEvoluci\u00f3n da cota de pantalla mensual, segundo as medici\u00f3ns de audiencia elaborados en Espa\u00f1a por TNS. Est\u00e1n en letra grosa e azul os meses en que foi l\u00edder de audiencia."}
{"id": "225211", "revid": "1131", "url": "https://gl.wikipedia.org/wiki?curid=225211", "title": "Nitro (cadea de televisi\u00f3n)", "text": "Nitro foi unha canle de televisi\u00f3n espa\u00f1ola privada, de \u00e1mbito nacional, que emit\u00eda en dixital e operada por Atresmedia que emit\u00eda a trav\u00e9s da TDT e nas plataformas de televisi\u00f3n de pago R, ONO, Canal+, Euskaltel e Imagenio en Espa\u00f1a. Comezou as s\u00faas emisi\u00f3ns o 23 de agosto de 2010 e cesounas o 5 de maio do 2014. A programaci\u00f3n estaba orientada ao p\u00fablico masculino. A canle est\u00e1 orientado ao p\u00fablico masculino, con series que tiveron \u00e9xito na s\u00faa emisi\u00f3n na cadea matriz (Antena 3), redifusi\u00f3ns, espazos de produci\u00f3n propia, humor, deporte, como a F\u00f3rmula 1 e Pelota vasca e cine.\nHistoria.\nAs s\u00faas emisi\u00f3ns en probas comezaron o 2 de agosto de 2010 \u00e1s 8:00 (UTC+2). Durante 3 semanas, Nitro emitiu un bucle continuo co avance da s\u00faa programaci\u00f3n.\nO 23 de agosto de 2010 \u00e1s 13:30 pasadas comezaron as s\u00faas emisi\u00f3ns regulares coa emisi\u00f3n da serie \"Pacific Blue\".\nO 20 de agosto de 2010 a canle incorporouse ao dial 43 do operador de pago ONO, a\u00ednda co seu bucle de probas, pois non inicio emisi\u00f3ns ata o luns 23 de agosto de 2010 \u00e1s 13:30h.\nO 12 de maio de 2011 estrea en televisi\u00f3n en primicia mundial a serie de 13 episodios \"Justicia extrema\", protagonizada e dirixida por Steven Segal.\nO 14 de xullo de 2011 a canle incorporouse ao dial 97 do operador de pago Canal+.\nO 16 de agosto de 2011 a canle incorporouse ao dial 36 do operador de pago Imagenio.\nFin das emisi\u00f3ns.\nA canle cesou as s\u00faas emisi\u00f3n o 5 de maio do 2014, como consecuencia dunha sentenza xudicial do Tribunal Supremo que anulou a concesi\u00f3n de nove canles da TDT, debido a que foron outorgadas sen o preceptivo concurso p\u00fablico que rexe a Lei Audiovisual.\nAudiencias.\nEvoluci\u00f3n da cota de pantalla mensual, segundo as medici\u00f3ns de audiencia elaborados en Espa\u00f1a por TNS. Est\u00e1n en letra grosa e amarelo os meses en que foi l\u00edder de audiencia."}
{"id": "225219", "revid": "1131", "url": "https://gl.wikipedia.org/wiki?curid=225219", "title": "Copa do Mundo de Rugby 2003", "text": "A Copa do Mundo de Rugby 2003 foi a 5\u00aa edici\u00f3n da Copa do Mundo de Rugby, e disputouse en Australia. O campionato comezou o 10 de outubro do 2003 e rematou o d\u00eda 23 de novembro de 2003 coa final xogada no ANZ Stadium de Sydney. A selecci\u00f3n anfitrioa, Australia, caeu no tempo engadido da final fronte a Inglaterra por 20 a 17, o que supuxo o primeiro t\u00edtulo mundial para o conxunto da rosa."}
{"id": "225220", "revid": "1131", "url": "https://gl.wikipedia.org/wiki?curid=225220", "title": "Copa do Mundo de Rugby 1999", "text": "A Copa do Mundo de Rugby 1999 (\"IRB 1999 Rugby World Cup en ingl\u00e9s\") foi a IV Copa do Mundo de Rugby da World Rugby. A sede foi Gales: a cerimonia de apertura, o primeiro partido e a final tivo lugar en Cardiff, a\u00ednda que a maior\u00eda dos encontros disput\u00e1ronse nas outras naci\u00f3ns do Reino Unido, Francia e Irlanda. Tam\u00e9n foi a primeira edici\u00f3n que se desenvolveu no profesionalismo.\nGales, o equipo anfitri\u00f3n foi clasificado automaticamente, do mesmo xeito que s\u00f3 os tres mellores equipos da Copa Mundial anterior; os campi\u00f3ns (Sur\u00e1frica), o subcampi\u00f3n (Nova Zelandia), e o terceiro posto (Francia). As outras 16 naci\u00f3ns dun total de 63, deberon clasificarse nas eliminatorias rexionais.\nO torneo expandiuse a 20 equipos (de 16), dividido en cinco grupos de catro equipos, escenario que fixo necesario un play-off de cuartos de final que implica unha rolda cos cinco finalistas e o mellor equipo terceiro clasificado, para decidir quen se unir\u00eda aos ga\u00f1adores de grupo nos cuartos de final. Foi a \u00fanica vez que se usou o play-off en dita clasificaci\u00f3n mundialista.\nO campionato foi ga\u00f1ado por Australia que levantou a Copa Webb Ellis por segunda vez, ao derrotar na final \u00f3s Lles Blues por 35 a 12, demostrando a superioridade do hemisferio sur no deporte, sendo o primeiro en ga\u00f1ar d\u00faas veces e a \u00fanica en ga\u00f1ar o torneo clasific\u00e1ndose desde eliminatorias."}
{"id": "225221", "revid": "1131", "url": "https://gl.wikipedia.org/wiki?curid=225221", "title": "Copa do Mundo de Rugby 1995", "text": "A Copa do Mundo de Rugby 1995 foi a 3\u00aa edici\u00f3n da Copa do Mundo de Rugby, e disputouse en Sur\u00e1frica. O campionato comezou o 25 de maio do 1995 e rematou o d\u00eda 24 de xu\u00f1o de 1995 coa final xogada no estadio Ellis Park de Xohanesburgo. A selecci\u00f3n anfitrioa, Sur\u00e1frica, participaba por vez primeira nun mundial despois do boicot sufrido durante anos por mor do apartheid. Na final enfront\u00e1ronse os locais de Sur\u00e1frica fronte a Nova Zelandia, con resultado final de 15 a 12, o que supuxo o primeiro t\u00edtulo mundial para os Springboks."}
{"id": "225225", "revid": "1888", "url": "https://gl.wikipedia.org/wiki?curid=225225", "title": "La Emancipaci\u00f3n (Pontevedra)", "text": "La Emancipaci\u00f3n foi un peri\u00f3dico editado en Pontevedra en 1895.\nTraxectoria.\nApareceu en 1895. Reapareceu o 18 de decembro de 1898 co subtitulo \"Semanario socialista\" e no segundo n\u00famero \"Semanario socialista obrero\". Foi voceiro da Federaci\u00f3n Local de Trabajadores de Pontevedra, e ocup\u00e1base da exposici\u00f3n da teor\u00eda socialista, a difusi\u00f3n de noticias sobre as actividades pol\u00edticas deste signo e a publicaci\u00f3n de cr\u00edticas dirixidas aos carlistas. Contou coa colaboraci\u00f3n de Emiliano Iglesias. S\u00f3 se editaron dous n\u00fameros e, logo dunha suspensi\u00f3n gobernativa, unha folla extraordinaria datada o 8 de febreiro de 1899."}
{"id": "225226", "revid": "56817", "url": "https://gl.wikipedia.org/wiki?curid=225226", "title": "Emancipaci\u00f3n (Pontevedra)", "text": "Emancipaci\u00f3n foi un peri\u00f3dico editado en Pontevedra entre 1902 e 1903.\nTraxectoria.\nSubtitulado \"Peri\u00f3dico quincenal. \u00d3rgano de la Federaci\u00f3n Local de Trabajadores y Sociedades Agr\u00edcolas\", apareceu en Pontevedra en setembro de 1902. De ideolox\u00eda socialista, reflectiu o devir da experiencia de actuaci\u00f3n unitaria do obreirismo co agrarismo das terras circundantes. Estaba dirixido por Francisco L\u00f3pez. Informou das folgas que se suced\u00edan naquela \u00e9poca en todo o pa\u00eds. Desapareceu non antes de febreiro de 1903."}
{"id": "225227", "revid": "908", "url": "https://gl.wikipedia.org/wiki?curid=225227", "title": "Addys D'Mercedes", "text": ""}
{"id": "225228", "revid": "56817", "url": "https://gl.wikipedia.org/wiki?curid=225228", "title": "Gran Premio de Italia de 1961", "text": "O Gran Premio de Italia de 1961 foi unha carreira de automobilismo de F\u00f3rmula Un, celebrada o 10 de setembro de 1961 no circu\u00edto de Monza. Foi a s\u00e9tima carreira da tempada de F\u00f3rmula Un de . Foi o 32\u00ba Gran Premio de Italia e o 26\u00ba, que se celebrou en Monza.\nInforme da carreira.\nA carreira estivo marcada por un dos accidentes m\u00e1is terribles na historia da F\u00f3rmula Un, cando no final da segunda volta, ao achegarse \u00e1 Parab\u00f3lica o piloto alem\u00e1n Wolfgang von Trips perdeu o control do seu Ferrari e estrelouse contra unha bancada chea de espectadores, matando a 15 e morrendo el mesmo. A carreira non foi detida, supostamente para axudar ao labor de rescate dos feridos. Esta foi tam\u00e9n a \u00faltima carreira de F\u00f3rmula Un que se celebrou no trazado de 10 quil\u00f3metros do circu\u00edto de Monza, cos dous peraltes e a recta inclu\u00eddos entre as bancadas."}
{"id": "225229", "revid": "15490", "url": "https://gl.wikipedia.org/wiki?curid=225229", "title": "Jes\u00fas Sanju\u00e1s", "text": "Jes\u00fas Sanju\u00e1s Mera, nado en Codeso (Boqueix\u00f3n) en 1957, \u00e9 un pol\u00edtico galego do PPdeG.\nTraxectoria.\nFoi concelleiro en Boqueix\u00f3n dende 1993. Logo da dimisi\u00f3n de Adolfo Gacio foi elixido alcalde de Boqueix\u00f3n en outubro de 2012. Permaneceu no cargo at\u00e9 xu\u00f1o de 2015."}
{"id": "225230", "revid": "1888", "url": "https://gl.wikipedia.org/wiki?curid=225230", "title": "Jes\u00fas Sanju\u00e1s Mera", "text": ""}
{"id": "225231", "revid": "98629", "url": "https://gl.wikipedia.org/wiki?curid=225231", "title": "El Cabrero", "text": "Jos\u00e9 Dom\u00ednguez Mu\u00f1oz, nado en Aznalc\u00f3llar, (provincia de Sevilla) o 19 de outubro de 1944, \u00e9 un \"cantaor\" de flamenco andaluz, co\u00f1ecido artisticamente como El Cabrero.\nTraxectoria.\nJos\u00e9 Dom\u00ednguez Mu\u00f1oz \u00e9 o maior de tres irm\u00e1ns. A s\u00faa nai, Carmen Mu\u00f1oz Fr\u00edas \u00e9 orixinaria de El Casar de Escalona, (provincia de Toledo) e o seu pai Jos\u00e9 Dom\u00ednguez M\u00e1rquez, de Al\u00e1jar (Huelva), \u00e9 fillo e neto de humildes cabreiros de xornal. Moi novo, cuns seis anos, tivo que deixar a escola para axudar ao seu pai a coidar o gando pero tendo sempre a m\u00fasica presente. A s\u00faa nai era afeccionada ao cante e seguidora de Manolo Caracol. Con dez anos acudiu coa s\u00faa nai a espect\u00e1culos flamencos de xente como Pastora Pav\u00f3n, Fosforito, Pepe Pinto ou Valderrama nas vilas m\u00e1is achegadas.\nA\u00ednda sendo afeccionado ao Flamenco gustaba de Carlos Gardel e os tangos. Os seus pais non apoian esta afecci\u00f3n pola m\u00fasica, pois quer\u00edan que o seu fillo seguise co pastoreo, mais Jos\u00e9 abandonaba o gando e acud\u00eda a festas e feiras. Cantaba fandangos en improvisadas participaci\u00f3ns musicais. Durante ese tempo compaxinou a ocupaci\u00f3n familiar de cabreiro con desprazamentos a Festivais flamencos e \u00e1 Feira de Sevilla a escoitar m\u00fasica e a int\u00e9rpretes como Juan Talega ou Paco Toronjo. Acudiu tam\u00e9n ao Festival Antonio Mairena.\nCasou o 7 de xullo de 1966 con Manuela Ojeda, unha moza da vila coa que xa ti\u00f1a unha filla nacida a finais de 1964. A parella non vai ben e aos poucos meses volve \u00e1 casa dos pa\u00eds para seguir co gando. Jos\u00e9 fai o servizo militar na Serra de San Crist\u00f3bal, entre El Puerto e Jerez, onde se ben pasou bastante tempo no calabozo por indisciplina. Xunto co seu compa\u00f1eiro \u201cEl Yuma\u201d fac\u00edan escapadas \u00e1 aldea do Coyote, especie de barriada subterr\u00e1nea. Al\u00ed xunt\u00e1banse soldados e paisanos en improvisadas festas.\nDespois de facer o servizo militar Jos\u00e9 volveu ao oficio de cabreiro acheg\u00e1ndose de cando en vez a Sevilla, a escoitar cante. Frecuentaba La Venta Vega, El Morapio e La Trocha. Ata ent\u00f3n acompa\u00f1aba sempre o canto coas mans, e comezou a engadir a guitarra pouco a pouco. Co\u00f1eceu a Pepe Carrasco, letrista de case t\u00f3dalas figuras da \u00e9poca e asesor art\u00edstico da discogr\u00e1fica Belter que lle propuxo gravar un disco. Jos\u00e9 non aceptou a oferta por non deixar o traballo de cabreiro.\nA finais do ver\u00e1n de 1971 probou sorte no mundo do flamenco. Vendeu as cinco cabras que ti\u00f1a e mercou en Sevilla un billete de tren a Madrid. Dix\u00e9ranlle que para ser algu\u00e9n ti\u00f1a que estar en Madrid, mais a cidade non lle gusta, moi grande, con moito formig\u00f3n e demasiado ru\u00eddo. Nunha semana estaba de volta en Sevilla. Al\u00ed por casualidade rematou con La Cuadra, de Paco Lira, Salvador T\u00e1vora e Alfonso Jim\u00e9nez que estaban a montar o espect\u00e1culo Quej\u00edo. Con eles fixo unha xira por distintas cidades de Espa\u00f1a, Francia, Italia e Su\u00edza. Na cidade de Xenebra co\u00f1eceu a s\u00faa futura compa\u00f1eira, Elena, filla de galegos emigrados. A finais do ver\u00e1n de 1972 abandonou definitivamente o grupo de La Cuadra de Sevilla e volveu \u00e1 casa dos pais, ao seu facer de gandeiro. En outubro de 1972 Alfonso Jim\u00e9nez Romero ofreceulle participar no seu novo proxecto Oraci\u00f3n de la Tierra, e pasou a ser xunto a Fernanda Romero o protagonista da obra. Co pouco aforrado no teatro mercou unhas cabras, e a principios de 1973 instalouse con Elena na s\u00faa vila. No inverno de 1973 deu unha serie de recitais en solitario en Francia e Su\u00edza. Xa co nome art\u00edstico de El Cabrero, no Teatro de l\u2019Atelier de Xenebra. Interpretou \"Sole\u00e1\", \"Seguiriya\", \"Malague\u00f1a\", \"Tientos\", \"Cartagenera\", \"Serrana\", \"Fandangos\", \"Cantes de Trilla\" e \"Ton\u00e1s\". Un dos m\u00e1is prestixiosos cr\u00edticos musicais su\u00edzos, Pierre Coullery, definiuno como \"un di\u00e1logo sen artificios\".\nEn 1974 participou no Concurso Nacional de Arte Flamenco de C\u00f3rdoba. Parte do p\u00fablico non comprend\u00eda a s\u00faa est\u00e9tica de \"vaqueiro\", a\u00ednda que foi aceptado e reco\u00f1ecido o seu bo facer. Comezou a ser solicitado por algunhas agrupaci\u00f3ns flamencas, e como os ingresos do agro non daban para manter a familia decidiu frecuentar outra vez os reservados da Venta Vega, o Morapio e o tablado de La Trocha.\nEn 1975, Pepe Carrasco prop\u00faxolle de novo gravar con Belter e pola necesidade aceptou. Gravou un disco e a compa\u00f1\u00eda Belter pagou os gastos da cl\u00ednica da s\u00faa compa\u00f1eira, que \u00eda dar a luz o primeiro dos tres fillos da parella. No outono sa\u00edu ao mercado \"As\u00ed canta El Cabrero\", coa guitarra de Jos\u00e9 Cala o poeta. Despois do \u00e9xito do primeiro disco, en 1976 firmou un novo contrato con Belter para tres novas gravaci\u00f3ns: \"A esta tierra que es mi mare\" (1976) e \"Tierras Duras\" (1977), coa guitarra de Eduardo de la Malena, e \"A paso lento\" (1978) con Pedro Bac\u00e1n.\nEn 1977 volveu participar no Concurso Nacional de Arte Flamenco de C\u00f3rdoba. Recibiu o apoio do p\u00fablico, pero o xurado sentiuse ofendido porque o cantaor vest\u00eda con roupa de diario e dirixiuse ao p\u00fablico ignorando os xu\u00edces, e non acadou a vitoria. A principios dos anos 1980 volveu participar no festival de Arte Flamenco de C\u00f3rdoba, acadando por unanimidade o Premio Nacional de Sole\u00e1 e por maior\u00eda o Premio Nacional de Malague\u00f1a.\nNa d\u00e9cada de 1980 El Cabrero reivindicaba nas s\u00faas canci\u00f3ns os valores tradicionais do Cante Jondo, mentres no sector se impu\u00f1a a fusi\u00f3n. Ga\u00f1ou en popularidade a nivel nacional. Converteuse nunha figura emblem\u00e1tica dos grandes festivais de flamenco. En 1988 gravouse en Aznalc\u00f3llar, Bayonne, Sevilla (La Carboner\u00eda) e Marinaleda o documental \"El Cabrero, el cante de la sierra\", dirixido por B\u00e9atrice Soul\u00e9. O documental foi premiado polo xurado do Festival de La Rose d\u2019Or de Montreux (Su\u00edza). Foi emitido en m\u00e1is de corenta cadeas de televisi\u00f3n en Europa, Am\u00e9rica, Asia e Ocean\u00eda, pero ningunha de Espa\u00f1a. Pesan na decisi\u00f3n o achegamento \u00e1 CNT de El Cabrero e o seu pasado anarquista.\nNo anos oitenta con Antonio Sousa, gravou \"A m\u00ed me llaman Cabrero\", \"Dale Alas\", \"Luz de Luna\" e \"Le sigo cantando a Huelva\" participando tam\u00e9n nestes dous \u00faltimos Pepe Habichuela e Juan D\u00edaz. Con Jos\u00e9 Luis Postigo gravou \"Que corra de boca en boca\" e \"Encina y Cobre\", con Paco del Gastor (1988).\nReivindicaci\u00f3ns sociais.\nA mediados dos 70, a\u00ednda no franquismo, cando ningu\u00e9n falaba das V\u00edas Pecuarias, Jos\u00e9 coa s\u00faa compa\u00f1eira iniciaron a reivindicaci\u00f3n dos canell\u00f3ns, coladas, cordeles, vereas, descansadeiros e abrevadoiros na s\u00faa vila, que estaban a ser ocupados e valados por terratenentes e labregos como acontec\u00eda no resto de Espa\u00f1a. Un d\u00eda de pastoreo Jos\u00e9 topouse cun garda xurado de Andaluza de Piritas nunha v\u00eda pecuaria. O encontro rematou no cuartel da Garda Civil, onde entregou a arma e as munici\u00f3ns que ti\u00f1a e tentou denunciar as ameazas e intento de agresi\u00f3n. A benem\u00e9rita ret\u00edvoo no cuartel, sen lle tomar declaraci\u00f3n, at\u00e9 que chegou o garda co avogado da empresa mineira e redactaron atestado de denuncia contra el por agresi\u00f3n a unha autoridade. Foi encarcerado e posto en liberdade aos seis d\u00edas. O Ministerio Fiscal cualificou o acontecido de atentado contra a autoridade e pediu catro anos, catro meses e un d\u00eda de prisi\u00f3n. Ao final sa\u00edu absolto polo tribunal da Audiencia de Sevilla.\nC\u00e1rcere.\nDurante o festival en Alcolea de C\u00f3rdoba tivo lugar outro incidente. El Cabrero sufriu unha grave afon\u00eda, a\u00ednda as\u00ed subiu ao escenario para desculparse e dicir que ti\u00f1a que renunciar a cantar por non estar en condici\u00f3ns. O p\u00fablico animouno a tentalo pero a voz non lle respond\u00eda e un grupo apupouno e imitou o son das cabras. Jos\u00e9 no momento dixo \u201cMe cago en Dios, \u00bfNo dije que no pod\u00eda cantar?\" O p\u00fablico comprendeu a situaci\u00f3n pero algu\u00e9n foino denunciar por blasfemia \u00e1 Garda Civil que fixo atestado dos feitos.\nNo xu\u00edzo, en C\u00f3rdoba, os denunciantes admitiron que fora unha exclamaci\u00f3n pola situaci\u00f3n e sen car\u00e1cter ofensivo. O xu\u00edz condenouno a 5 meses de arresto maior e multa de 40.000 pesetas. Despois do recurso, a audiencia rebaixou a pena a dous meses de prisi\u00f3n pero o xu\u00edz negouse a aceptar a supresi\u00f3n da pena polo que El Cabrero, en outubro de 1982, ingresou na prisi\u00f3n provincial de Sevilla provocando un esc\u00e1ndalo nacional e internacional e a mobilizaci\u00f3n social. Levando 22 d\u00edas no c\u00e1rcere, o goberno da UCD deulle o indulto extraordinario.\nV\u00e9xase tam\u00e9n.\nFlamenco"}
{"id": "225235", "revid": "865", "url": "https://gl.wikipedia.org/wiki?curid=225235", "title": "Maybeshewill", "text": "Maybeshewill \u00e9 unha banda de post-rock inglesa procedente de Leicester e formada en 2005. A s\u00faa m\u00fasica caracter\u00edzase polo uso de elementos programados e samplers electr\u00f3nicos ao lado de bater\u00eda, baixo e guitarras.\nPor Maybeshewill pasou un gran n\u00famero de m\u00fasicos dende a s\u00faa formaci\u00f3n, pero os membros que forman o seu n\u00facleo son Robin Southby, John Helps e James Collins, que levan na banda dende a s\u00faa primeira xira e \u00e1lbum."}
{"id": "225236", "revid": "23204", "url": "https://gl.wikipedia.org/wiki?curid=225236", "title": "Sleepercar", "text": "Sleepercar \u00e9 o proxecto de country alternativo de Jim Ward, membro das bandas Sparta e At the Drive-In. Formouno no ano 2002 na cidade estadounidense de El Paso, Texas."}
{"id": "225238", "revid": "98629", "url": "https://gl.wikipedia.org/wiki?curid=225238", "title": "The Ventures", "text": "The Ventures son unha banda estadounidense de rock instrumental formada en 1958 en Tacoma, Washington. Fundada por Don Wilson e Bob Bogle, nas s\u00faas distintas encarnaci\u00f3ns o grupo tivo un impacto duradeiro no desenvolvemento da m\u00fasica en todo o mundo. Con ao redor de 100 mill\u00f3ns de discos vendidos, \u00e9 a banda instrumental con m\u00e1is vendas de todos os tempos. No ano 2008 The Ventures foron introducidos no Rock and Roll Hall of Fame.\nA s\u00faa virtuosidade instrumental, experimentaci\u00f3n e efectos de guitarra, e son \u00fanico sentaron as bases para innumerables grupos, ga\u00f1\u00e1ndose o alcume de \"The Band that Launched a Thousand Bands\" (en galego, a banda que lanzou a un mulleiro de bandas). Mentres que a s\u00faa popularidade nos Estados Unidos diminu\u00edu nos anos 70, o grupo segue sendo venerado no Xap\u00f3n, onde a\u00ednda realiza xiras con regularidade na actualidade."}
{"id": "225241", "revid": "5863", "url": "https://gl.wikipedia.org/wiki?curid=225241", "title": "Agustina Otero", "text": ""}
{"id": "225268", "revid": "32797", "url": "https://gl.wikipedia.org/wiki?curid=225268", "title": "El Radical", "text": "El Radical foi o nome de varias publicaci\u00f3ns:"}
{"id": "225270", "revid": "15490", "url": "https://gl.wikipedia.org/wiki?curid=225270", "title": "El Radical (Pontevedra)", "text": "El Radical foi un peri\u00f3dico editado en Pontevedra entre 1870 e 1872.\nTraxectoria.\nApareceu o 2 de outubro de 1870. Representaba o pensamento do Partido Radical de Manuel Ruiz Zorrilla. Entre os seus redactores figuraron Dar\u00edo Ulloa Varela e Francisco Mart\u00ednez Gonz\u00e1lez."}
{"id": "225278", "revid": "98629", "url": "https://gl.wikipedia.org/wiki?curid=225278", "title": "Partido Dem\u00f3crata-Radical", "text": "O Partido Dem\u00f3crata-Radical, m\u00e1is co\u00f1ecido como Partido Radical, foi unha formaci\u00f3n pol\u00edtica espa\u00f1ola do \u00faltimo terzo do s\u00e9culo XIX. Xurdiu en 1871 como resultado da descomposici\u00f3n do Partido Progresista, logo do asasinato do seu l\u00edder, Joan Prim. Estivo activo sobre todo durante o Sexenio Democr\u00e1tico.\nHistoria e caracter\u00edsticas.\n\u00c1 morte de Prim, e coa monarqu\u00eda de Amadeu I de Espa\u00f1a xa establecida, o Partido Progresista escindiuse en d\u00faas ramas, que dar\u00edan lugar aos dous partidos dominantes do per\u00edodo. A rama dereita, co liderado de Sagasta, uniuse a membros da Uni\u00f3n Liberal para formar o Partido Constitucional. A rama esquerda, seguindo a Ruiz Zorrilla, uniuse ao sector mon\u00e1rquico do Partido Democr\u00e1tico (denominado \"os cimbrios\", con Cristino Martos) para formar o Partido Radical.\nDeste xeito, o Partido Radical formou a rama esquerda do sistema pol\u00edtico leal \u00e1 monarqu\u00eda de Amadeo. Como tal, formou goberno baixo a presidencia de Ruiz Zorrilla, introducindo diversas reformas, en xeral fracasadas ou de \u00e9xito parcial. Coa proclamaci\u00f3n da Rep\u00fablica, Ruiz Zorrilla acompa\u00f1ou a Amadeo ao exilio, e o partido practicou o retraemento. \nDurante a ditadura republicana de Serrano, o partido colaborou co goberno, baixo o liderado de Martos. Coa Restauraci\u00f3n, o partido iniciou unha r\u00e1pida disoluci\u00f3n, e os seus membros repart\u00edronse entre os diversos partidos mon\u00e1rquicos de esquerda e republicanos. Ruiz Zorrilla fundou o Partido Republicano Progresista, mentres Martos acabou por unirse ao Partido Liberal de Sagasta.\nO Partido Radical (ou Partido Republicano Radical) fundado en 1908 por Alejandro Lerroux non ti\u00f1a ningunha relaci\u00f3n co Partido Radical do Sexenio Democr\u00e1tico."}
{"id": "225290", "revid": "29398", "url": "https://gl.wikipedia.org/wiki?curid=225290", "title": "Am\u00e9rico Tesorieri", "text": "Am\u00e9rico Miguel Tesorieri, alcumado futbolisticamente como \"La Gloria\", nado en Boca, Buenos Aires, o 18 de marzo de 1899 e finado o 30 de decembro de 1977 foi un gardameta que xogou principalmente en Boca Juniors e que est\u00e1 considerado como un dos mellores da historia do f\u00fatbol arxentino.\nTraxectoria.\nComezou a xogar ao f\u00fatbol no Club Aurora do barrio de Boca, da capital arxentina. Pronto pasou a Boca Juniors onde comezou xogando nas divisi\u00f3ns inferiores no ano 1916, dous anos despois debuta no primeiro equipo onde xogar\u00eda ata a s\u00faa retirada no ano 1927 salvo un ano que xogou no Deportivo del Norte.\nParticipou na xira europea de Boca Juniors de 1925.\nFormou parte da Selecci\u00f3n de f\u00fatbol da Arxentina xogando un total de 37 encontros coa albiceleste.\nGa\u00f1ouse o alcume de \"La Gloria\" ao manter a cero a porter\u00eda nos campionatos Suramericanos de 1921 e 1924.\nRetirouse sendo a\u00ednda moi xove, segundo reco\u00f1eceu el mesmo por cuesti\u00f3ns internas do club, ao tomar partido das elecci\u00f3ns e non sa\u00edr ben parada a opci\u00f3n que defend\u00eda o porteiro. Unha vez fora dos campos de xogo traballou un tempo na administraci\u00f3n do club xeneize.\nFalece o 30 de decembro de 1977\nTen, xunto co xogador paraguaio o r\u00e9cord de m\u00e1is enfrontamentos entre dous xogadores na Copa Am\u00e9rica.\nV\u00e9xase tam\u00e9n.\nLigaz\u00f3ns externas.\nBiograf\u00eda do futbol\u00edsta na p\u00e1xina da AFA"}
{"id": "225301", "revid": "5863", "url": "https://gl.wikipedia.org/wiki?curid=225301", "title": "Dato", "text": "O dato \u00e9 unha representaci\u00f3n simb\u00f3lica, num\u00e9rica, alfab\u00e9tica, algor\u00edtmica, entre outros, un atributo ou caracter\u00edstica dunha entidade. Os datos describen feitos emp\u00edricos, sucesos e entidades.\nOs datos illadamente poden non conter informaci\u00f3n humanamente relevante. S\u00f3 cando un conxunto de datos exam\u00ednase conxuntamente \u00e1 luz dun enfoque, hip\u00f3tese ou teor\u00eda p\u00f3dese apreciar a informaci\u00f3n contida en devanditos datos. Os datos poden consistir en n\u00fameros, estat\u00edsticas ou proposici\u00f3ns descritivas. Os datos convenientemente agrupados, estruturados e interpretados consid\u00e9ranse que son a base da informaci\u00f3n humanamente relevante que se poden utilizar na toma de decisi\u00f3ns, a reduci\u00f3n da incerteza ou a realizaci\u00f3n de c\u00e1lculos. \u00c9 de emprego moi com\u00fan no \u00e1mbito inform\u00e1tico e, en xeral, practicamente en calquera investigaci\u00f3n cient\u00edfica.\nEn programaci\u00f3n, un dato \u00e9 a expresi\u00f3n xeral que describe as caracter\u00edsticas das entidades sobre as cales opera un algoritmo.\nEn estrutura de datos, \u00e9 a parte m\u00ednima da informaci\u00f3n."}
{"id": "225302", "revid": "5863", "url": "https://gl.wikipedia.org/wiki?curid=225302", "title": "Cristino Martos", "text": "Cristino Martos Balbi, nado en Granada o 13 de setembro de 1830 e finado en Madrid o 17 de xaneiro de 1893, foi un avogado e pol\u00edtico espa\u00f1ol.\nTraxectoria.\nLogo de estudar en Granada, Toledo e Madrid licenciouse en Dereito. Participou na Revoluci\u00f3n de 1854 que deu orixe ao Bienio Progresista e no intento de golpe de Estado que en 1866 encabezou Prim e que lle supuxo unha condena a morte que lle foi conmutada pola de desterro. A Revoluci\u00f3n de 1868 permitiulle regresar a Espa\u00f1a iniciando a s\u00faa carreira pol\u00edtica como presidente da Deputaci\u00f3n Provincial de Madrid.\nDeputado por Toledo nas Cortes Constitu\u00edntes de 1869, volveu obter escano nas elecci\u00f3ns de 1872 por Madrid e por Valencia nos comicios celebrados entre 1879 e 1886 para finalmente volver ser elixido por Toledo en 1891.\nMembro do sector mon\u00e1rquico (denominado os \"cimbrios\") do Partido Democr\u00e1tico, un grupo de dem\u00f3cratas que aceptou a soluci\u00f3n mon\u00e1rquica proposta por Prim, uniuse \u00e1 rama esquerda do Partido Constitucional para formar o Partido Dem\u00f3crata-Radical.\nFoi Ministro de Estado entre o 1 de novembro de 1869 e o 9 de xaneiro de 1870 nun goberno presidido por Prim volvendo ocupar esta carteira ministerial, xa durante o reinado de Amadeu I, en d\u00faas ocasiones: entre o 4 de xaneiro e o 24 de xullo de 1871 nun gabinete que presidiu o xeneral Serrano, e entre o 13 de xu\u00f1o de 1872 e o 12 de febreiro de 1873 nun goberno presidido por Manuel Ruiz Zorrilla.\nCoa I Rep\u00fablica volveu ser ministro ao ocupar a carteira de Graza e Xustiza entre o 4 de xaneiro e o 13 de maio de 1874 no goberno que sucesivamente presidiron Francisco Serrano Dom\u00ednguez e Juan Zabala de la Puente.\nNa Restauraci\u00f3n uniuse ao Partido Republicano Progresista, pero abandonouno para integrarse no Partido Liberal con Sagasta.\nVida persoal.\nO seu fillo Cristino Martos Llovet chegou a ser gobernador civil da Coru\u00f1a en 1898."}
{"id": "225303", "revid": "1888", "url": "https://gl.wikipedia.org/wiki?curid=225303", "title": "Federico Trillo-Figueroa", "text": ""}
{"id": "225304", "revid": "1888", "url": "https://gl.wikipedia.org/wiki?curid=225304", "title": "F\u00e9lix Pons Irazaz\u00e1bal", "text": ""}
{"id": "225305", "revid": "15490", "url": "https://gl.wikipedia.org/wiki?curid=225305", "title": "Luisa Fernanda Rudi \u00dabeda", "text": ""}
{"id": "225306", "revid": "1888", "url": "https://gl.wikipedia.org/wiki?curid=225306", "title": "Cristino Martos Balbi", "text": ""}
{"id": "225307", "revid": "51526", "url": "https://gl.wikipedia.org/wiki?curid=225307", "title": "Epipaleol\u00edtico", "text": "Epipaleol\u00edtico, que quere dicir \"Por Encima do Paleol\u00edtico\", \u00e9 un voc\u00e1bulo acu\u00f1ado a principios do s\u00e9culo XX para definir unha fase da Idade de Pedra que ata ent\u00f3n se denominou Mesol\u00edtico. Este novo termo intentaba remarcar a continuidade cultural que se demostrou que exist\u00eda entre ambos os per\u00edodos, moi afastada da percepci\u00f3n de ruptura e decadencia que ata ent\u00f3n se tivo desta \u00e9poca.\nProblemas de terminolox\u00eda.\nO Epipaleol\u00edtico non foi aceptado por todo o mundo cient\u00edfico e, actualmente, \u00e9 un termo utilizado de diferentes xeitos:\nAdaptaci\u00f3n.\nO Epipaleol\u00edtico comezar\u00eda coa transici\u00f3n do Plistoceno ao Holoceno, hai uns 12000 anos, e acabar\u00eda coa aparici\u00f3n dos modos de vida produtores/neol\u00edticos, cuxa cronolox\u00eda var\u00eda moito dunhas rexi\u00f3ns a outras e dun continente a outro. Esta \u00e9poca estivo marcada polo final da era glacial e a implantaci\u00f3n dun clima t\u00e9pedo/c\u00e1lido que permitiu o aumento dos bosques e a biodiversidade, e provocou a inundaci\u00f3n de amplas zonas costeiras. Cambios que influ\u00edron necesariamente no comportamento e na cultura material dos humanos da \u00e9poca, que tiveron que adaptarse a novas situaci\u00f3ns, realizando modificaci\u00f3ns na s\u00faa tecnolox\u00eda e estratexias de caza para poder seguir obtendo recursos.\nAo acabar a \u00faltima glaciaci\u00f3n do Plistoceno (a de W\u00fcrm, que tam\u00e9n foi a m\u00e1is dura) comezou un cambio clim\u00e1tico, marcado por unha alternancia de fases t\u00e9pedas e fr\u00edas, que permitiu a extensi\u00f3n das masas boscosas en Eurasia e Norteam\u00e9rica, pero provocou tam\u00e9n a formaci\u00f3n de amplas faixas esteparias e/ou semides\u00e9rticas ao redor dos tr\u00f3picos. Como consecuencia destes cambios extingu\u00edronse ou emigraron os grandes mam\u00edferos que formaran a base da dieta do home do Paleol\u00edtico Superior: o mamut lanudo e o rinoceronte lanudo, entre outros, desapareceron, e animais como o reno e o bisonte emigraron cara ao norte. Pola contra prosperaron animais de costumes menos gregarias, cuxa caza resultaba m\u00e1is complexa: cervos, xabarils, corzos, coellos etc. Para cazalos o home utilizou, probablemente, cans, o primeiro animal que domestic\u00f3, xa a finais do Paleol\u00edtico Superior en Europa occidental. A dieta diversificouse enormemente, inclu\u00edndo ent\u00f3n outros pequenos mam\u00edferos e aves como os gansos, tordos, fais\u00e1ns, gaios, pombas etc. A recolecci\u00f3n de froitos e ra\u00edces estendeuse, e aumentou espectacularmente o consumo de caracois e cunchas, como o demostran os enormes \"concheros\" da vertente atl\u00e1ntica europea e os \"caracoleiros\" das covas pirenaicas. Tam\u00e9n se comezou a desenvolver a pesca f\u00f3ra da costa, en mar aberto. Fabric\u00e1ronse zorras, nun principio tiradas por homes e logo por cans, e canoas feitas con peles ou cortizas de \u00e1rbores.\nA industria l\u00edtica mostra unha clara tendencia \u00e1 fabricaci\u00f3n de pequenos utensilios adaptados \u00e1s novas situaci\u00f3ns e usos, moi especializados, os microlitos. Estes eran utilizados para a recolecci\u00f3n de moluscos e para a s\u00faa apertura, como puntas de frecha, nos arp\u00f3ns, como raspadores, buriles etc. As armas m\u00e1is abundantes foron os arcos, feitos de madeira e tend\u00f3ns animais, con frechas que incorporaban na s\u00faa punta microlitos de variadas formas xeom\u00e9tricas: tri\u00e1ngulos, trapecios etc. Tam\u00e9n se usaron frechas e arp\u00f3ns manufacturados enteiramente en \u00f3so, en corno ou en madeira.\nRexionalizaci\u00f3n.\nSe por algo se caracteriza o Epipaleol\u00edtico \u00e9 polo inicio dunha clara rexionalizaci\u00f3n que se aprecia na cultura material dos grupos humanos de diferentes zonas. Rexionalizaci\u00f3n que, posiblemente, foi a consecuencia da reduci\u00f3n das s\u00faas \u00e1reas de captaci\u00f3n de recursos e, xa que logo, dos seus \"intercambios\" culturais con outros grupos. En Europa hanse de diferenciar d\u00faas grandes \u00e1reas:\nNa \u00e1rea mediterr\u00e1nea ib\u00e9rica e francesa, foron identificados dous complexos culturais sucesivos: o microlaminar, que deriva do magdaleniano paleol\u00edtico, pero sen industria \u00f3sea, con menos buriles e m\u00e1is raspadores; e o xeom\u00e9trico, con abundantes microlitos de forma triangular e/ou semicircular, primeiro, e trapezoidal despois (este complexo foi identificado e denominado en Francia cos apelativos de sauveterriense e tardenoisiense).\nNa costa cant\u00e1brica e Pireneo franc\u00e9s destacou inicialmente o aziliense, caracterizado polos seus arp\u00f3ns, m\u00e1is ovalados que os anteriores magdalenianos, e polos abundantes cantos rodados pintados interpretados como obxectos m\u00e1xicos e/ou rituais. Posteriormente na costa desenvolveuse o asturiense cuxos picos de factura arcaica poder\u00edan estar relacionados co masivo uso dos moluscos mari\u00f1os que estas xentes deberon facer, como o proban os abundantes \"concheiros\" atribu\u00eddos a esta cultura.\nNo norte de Europa, colonizado tardiamente, destacou o maglemosiense, contempor\u00e1neo do complexo xeom\u00e9trico, caracterizado polos seus microlitos e abundante industria en \u00f3sos, cornos e madeira. Despois, mentres o Neol\u00edtico estend\u00edase polo continente, apareceu o erteboliense, con grandes concheiros, necr\u00f3poles e cer\u00e1mica, signo evidente de aculturaci\u00f3n.\nAo terminar o Paleol\u00edtico Superior tam\u00e9n desapareceron con el as s\u00faas espl\u00e9ndidas manifestaci\u00f3ns art\u00edsticas, aparecendo outras novas, influenciadas, inevitablemente, polos cambiantes factores clim\u00e1ticos e os novos h\u00e1bitos socio-econ\u00f3micos. O problema desta nova arte postpaleol\u00edtico \u00e9 que resulta moi dif\u00edcil de datar e os investigadores non se pon de acordo acerca da s\u00faa periodizaci\u00f3n. Uns opinan que representaci\u00f3ns como as da arte naturalista levantino son xa do Neol\u00edtico inicial, outros que \u00e9 anterior. De calquera xeito a arte non desapareceu e segu\u00edmolo atopando en abrigos rochosos (arte parietal) e en obxectos persoais (arte moble).\nA arte volveuse conceptual e racionalista, baseado no xeom\u00e9trico e o abstracto. A cultura aziliense da cornixa cant\u00e1brica e do Pireneo franc\u00e9s deparounos abundantes cantos rodados decorados con seriaci\u00f3ns de bandas, puntos, ramiformes etc., de car\u00e1cter abstracto, e aos que se lles outorga un significado m\u00e1xico/simb\u00f3lico.\nNo Levante espa\u00f1ol grupos humanos deixaron pinturas que mostran unha evoluci\u00f3n da arte rupestre cara a modelos m\u00e1is esquem\u00e1ticos. Nas paredes dos abrigos, estes homes pintaron complexas escenas de caza, de danzas e ritos m\u00e1xicos. As figuras est\u00e1n feitas con pigmentos negros ou avermellados, e son moi estilizadas. A pesar diso p\u00f3dense identificar personaxes como feiticeiros/xam\u00e1ns, grazas aos tocados que lles cobren a cabeza, aos bast\u00f3ns que levan e aos adornos que lles colgan de xeonllos e brazos; tam\u00e9n se aprecian homes con plumaxes e brazaletes en brazos e nocellos, mentres que as mulleres locen longas saias. Hai moito movemento (como contraste coa arte paleol\u00edtica) e as loitas entre grupos aparecen con relativa frecuencia, con batallas de arqueiros que ata chegan ao corpo a corpo."}
{"id": "225308", "revid": "98629", "url": "https://gl.wikipedia.org/wiki?curid=225308", "title": "Partido Constitucional (Espa\u00f1a)", "text": "O Partido Constitucional foi unha agrupaci\u00f3n pol\u00edtica que estivo activa na Espa\u00f1a de fins do s\u00e9culo XIX.\nHistoria e caracter\u00edsticas.\nFormouse en 1871, logo da escisi\u00f3n dos progresistas que seguiu \u00e1 morte do xeneral Prim. A rama dereita do Partido Progresista e varios escindidos da Uni\u00f3n Liberal organiz\u00e1ronse baixo a xefatura do xeneral Serrano e de Sagasta.\nO Partido Constitucional alternou no poder co Partido Radical durante o breve reinado de Amadeu I. Durante o ano 1874, o Partido Constitucional tivo ao seu cargo boa parte da responsabilidade do goberno.\nEn maio de 1875 o Partido Constitucional dividiuse: os conducidos por Manuel Alonso Mart\u00ednez ofrec\u00e9ronlle colaboraci\u00f3n a C\u00e1novas na elaboraci\u00f3n do texto constitucional, mentres que o resto do partido seguiu defendendo a vixencia da Constituci\u00f3n de 1869, expresi\u00f3n das conquistas liberais do ano anterior.\nEn 1880, os constitucionais un\u00edronse a algunhas destacadas personalidades pol\u00edticas e formaron o Partido Liberal Fusionista, baixo o liderado de Sagasta."}
{"id": "225312", "revid": "1131", "url": "https://gl.wikipedia.org/wiki?curid=225312", "title": "Lista de episodios de One Piece (temporada 3)", "text": "A terceira tempada da serie de televisi\u00f3n \"One Piece\" comezou a transmitirse o 26 de agosto do 2001 no Xap\u00f3n, acabando finalmente o 9 de decembro do mesmo ano, cun total de 15 episodios. Nesta terceira tempada a tripulaci\u00f3n do Sombreiro de Palla chega ata a illa de Drum durante o seu cami\u00f1o a Arabasta, enfr\u00f3ntanse ao ex\u00e9rcito de Wapol e co\u00f1ecen a Chopper.\nMonkey D. Ruffy comeu de neno, accidentalmente, un froito do demo. Ruffy, inspirado polo pirata Shanks, sae ao mar para atopar o gran tesouro \"One Piece\" e converterse as\u00ed no Rei dos Piratas. Vinte e dous anos atr\u00e1s, un pirata, Gol D. Roger, co\u00f1ecido como o \"Rei dos Piratas\", foi executado, pero antes de morrer, falou acerca do seu famoso tesouro \"One Piece\". A s\u00faa morte propiciou o inicio da Era das Grandes Traves\u00edas, pois lanzou incontables corsarios na procura do tesouro perdido. Ruffy converteuse nun deles, ansiando ser o pr\u00f3ximo \"rei\" e levantando \u00e1ncora para co\u00f1ecer amigos e ter aventuras con eles, tendo como meta o ansiado tesouro. Nas s\u00faas aventuras, Ruffy derrota a numerosos adversarios e, na s\u00faa viaxe cara a Gran Ruta, co\u00f1ece os diferentes personaxes que acaban formando parte da s\u00faa tripulaci\u00f3n.\nEn Galicia, a tempada estreouse na tvG2 o 11 de agosto do 2012 dobrada ao galego, e rematou o 5 de xaneiro do 2013 na mesma canle.\n&lt;/onlyinclude&gt;"}
{"id": "225313", "revid": "98629", "url": "https://gl.wikipedia.org/wiki?curid=225313", "title": "Concordia de Villaf\u00e1fila", "text": "A Concordia de Villaf\u00e1fila \u00e9 un acordo asinado o 27 de xu\u00f1o de 1506 na localidade de Villaf\u00e1fila por Fernando o Cat\u00f3lico, e ao d\u00eda seguinte en Benavente por Filipe o Fermoso, marido de Xoana I de Castela (co\u00f1ecida co sobrenome de Xoana a Tola).\nMediante este tratado reco\u00f1ec\u00edase a incapacidade da ra\u00ed\u00f1a Xoana para reinar debido ao seu alleamento mental. Filipe o Fermoso quedaba como \u00fanico rei de Castela. Fernando o Cat\u00f3lico, que ata ent\u00f3n vi\u00f1a exercendo como gobernador de Castela en virtude do indicado no testamento de Isabel a Cat\u00f3lica (12 de outubro de 1504) e do acordado con Xoana e Filipe na Concordia de Salamanca (24 de novembro de 1505), retir\u00e1base aos seus reinos de Arag\u00f3n. A cambio, Fernando recib\u00eda as rendas das tres ordes militares castel\u00e1s que foran patrimonializadas na d\u00e9cada anterior (Calatrava, Santiago e Alc\u00e1ntara) e unha porcentaxe non especificada das rendas das Indias Occidentais (a metade, segundo algunhas fontes).\nA vixencia do acordo foi breve, como consecuencia do falecemento de Filipe o fermoso o 25 de setembro de 1506. Fernando o Cat\u00f3lico volveu asumir o goberno de Castela como rexente da s\u00faa filla Xoana, dado que o fillo primox\u00e9nito de Xoana e Filipe (o futuro Carlos V) ti\u00f1a cinco anos de idade."}
{"id": "225314", "revid": "23204", "url": "https://gl.wikipedia.org/wiki?curid=225314", "title": "San Fernando, Chile", "text": "San Fernando \u00e9 un municipio e unha comuna de Chile e capital da provincia de Colchagua."}
{"id": "225315", "revid": "98629", "url": "https://gl.wikipedia.org/wiki?curid=225315", "title": "Gran Premio dos Estados Unidos de 1961", "text": "O Gran Premio dos Estados Unidos de 1961 foi unha carreira de automobilismo de F\u00f3rmula Un, celebrada o 8 de outubro de 1961 no circu\u00edto de Watkins Glen. Foi a d\u00e9cima e \u00faltima carreira da tempada de F\u00f3rmula Un de .\nNo seu terceiro ano o GP dos Estados Unidos finalmente atopou unha sede, grazas a Cameron Argetsinger, que realmente estableceu a F\u00f3rmula Un nos Estados Unidos. A carreira final da tempada proporcionou tam\u00e9n a primeira vitoria dun dos grandes equipos do deporte - Team Lotus de Colin Chapman - e deulle ao popular piloto, Innes Ireland, a s\u00faa \u00fanica vitoria nun Gran Premio. Ireland comezou oitavo, tomou a dianteira cando o motor do Lotus de Stirling Moss fallou, e terminou 4\u00b43 segundos por diante do estadounidense Dan Gurney.\nAntecedentes.\nNo momento da carreira de Watkins Glen, a tempada xa marcara un fito importante na F\u00f3rmula Un nos Estados Unidos co californiano Phil Hill coroado como o primeiro Campi\u00f3n Mundial estadounidense. A carreira dos Estados Unidos deber\u00eda ser a do seu regreso triunfal. Desafortunadamente para os afeccionados, non estaba no cockpit do seu Ferrari 156, pero estaba na parte traseira dun Ford Thunderbird no desfile previo \u00e1 carreira. No Gran Premio dos Estados Unidos de 1960 en Riverside, o equipo Ferrari quedarase en casa. Esta vez, con todo, co t\u00edtulo no seu peto, non ti\u00f1an nada que demostrar logo de dominar a primeira tempada da f\u00f3rmula de 1\u00b45 litros.\nO equipo fora de feito obxecto da m\u00e1is cruel mestura imaxinable de triunfo e traxedia na carreira anterior, o Gran Premio de Italia en Monza. O piloto de Ferrari e l\u00edder do equipo Wolfgang von Trips morreu durante a carreira mentres lideraba o campionato de pilotos, entreg\u00e1ndolle a vitoria e o campionato ao seu compa\u00f1eiro Hill. Dado que Ferrari asegurara o Campionato de construtores e o de pilotos, o equipo unha vez m\u00e1is comprensiblemente optou por non facer a viaxe a trav\u00e9s do Atl\u00e1ntico o final da tempada.\nHoubo considerables d\u00fabidas sobre se a carreira dos Estados Unidos levar\u00edase a cabo, xa que a FIA non lle concedeu ao Gran Premio de Watkins Glen Corporaci\u00f3n a aprobaci\u00f3n final para a carreira ata o 28 de agosto. Chegado outubro, nocircu\u00edto s\u00f3 faltaba o equipo Ferrari. Co Campionato xa decidido, os participantes parec\u00edan estar listos para unha fin de semana de bo car\u00e1cter e competencia, e ga\u00f1ar unha parte importante dos premios. En canto \u00e1 ausencia do equipo italiano, un participante brit\u00e1nico chegou a dicir: \"Ferrari sempre estraga a diversi\u00f3n coa s\u00faa maldita intensidade.\" \nCualificaci\u00f3n.\nA\u00ednda que todos menos os dous Porsche ti\u00f1an motores Coventry Climax, s\u00f3 Jack Brabham do equipo de f\u00e1brica Cooper, e Stirling Moss, do equipo privado Rob Walker, tiveron a \u00faltima versi\u00f3n do V8 dispo\u00f1ible para eles. Moss marcou o ritmo o s\u00e1bado cun crono de 1:18.2 no seu coche de 4 cilindros, facendo 1:17.2 co V8. Brabham, o recentemente deposto bicampi\u00f3n do mundo, respondeu cun 1:17.0. Cando Moss decidiu utilizar o vello 4 cilindros na carreira, dicindo que o coche manex\u00e1base mellor con el, deixouse caer de novo \u00e1 segunda fila da grella, xunto ao seu compa\u00f1eiro do equipo Brabham, Bruce McLaren. Graham Hill de BRM, foi unha d\u00e9cima m\u00e1is r\u00e1pido que os outros autos de 4 cilindros, acompa\u00f1ando a Brabham na primeira fila, un segundo m\u00e1is lento que o Australiano.\nResumo da carreira.\nUnha multitude de 28.000 entradas de pago (dun total de 60.000) o domingo contentou aos patrocinadores e tam\u00e9n foi moi bo agoiro para o futuro da carreira. Na sa\u00edda, Brabham lideraba na primeira curva, pero antes do final da primeira volta, Moss tomou \u00e1 dianteira. Estes dous eran seguidos por Ireland, Hill, Dan Gurney, Masten Gregory e McLaren. Na terceira volta, McLaren subiu ao terceiro posto cando Ireland trompeou sobre aceite ao final da recta. Recuperouse e continuou und\u00e9cimo.\nNa volta 10, Ireland xa estaba no cuarto lugar, por detr\u00e1s do Cooper de McLaren, Moss e Brabham continuaban intercambiando o liderado. Na volta 34, o V8 de Brabham comezou a perder auga e sobrecalentabase finalmente entrou en boxes na volta 45. Logo de tomar auga e volver \u00e1 carreira, Brabham completou s\u00f3 sete voltas m\u00e1is antes de retirarse.\nLiderando agora por m\u00e1is de 40 segundos, Moss parec\u00eda estar en cami\u00f1o a unha vitoria c\u00f3moda. S\u00f3 el sab\u00eda, que a s\u00faa presi\u00f3n de aceite estaba baixando, e na volta 59, o Lotus azul escuro de s\u00fapeto retirouse, dando a vantaxe a Ireland. Hill quedou na cola do escoc\u00e9s, acos\u00e1ndoo durante 15 voltas, ata que, tam\u00e9n, de s\u00fapeto meteuse na r\u00faa de boxes cun arame magneto solto. O pr\u00f3ximo rival era Roy Salvadori, que recortou a vantaxe de 20 segundos a cinco a s\u00f3 cinco voltas do final. Pero era o d\u00eda de Ireland. A pouco m\u00e1is de tres voltas para o final, o motor do Cooper do equipo privado de Salvadori explotou, como o coche do seu compa\u00f1eiro de equipo John Surtees na primeira volta.\nIreland chegou a meta baixo a bandeira a cadros a menos de cinco segundos por diante do estadounidense Dan Gurney, o brit\u00e1nico Tony Brooks terminou o derradeiro Gran Premio da s\u00faa carreira en terceira posici\u00f3n. \"Tiven sorte\", admitiu Ireland. \"Non pod\u00eda adiantar a Moss e Brabham. Os seus coches eran demasiado r\u00e1pidos. Non ti\u00f1a presi\u00f3n de aceite nas \u00faltimas dez voltas, e terminei cun dedal de gasolina na meta.\" Nun xesto final, por estar preparando e reparando o seu coche varias veces durante a fin de semana, Ireland recompensou ao mec\u00e1nico de Lotus Ted Woodley con 25 libras esterlinas!\nfoi unha carreira de fitos: o \u00fanico triunfo na carreira de Innes Ireland, a primeira vitoria para o equipo Lotus, e o primeiro Gran Premio estadounidense en obter alg\u00fan beneficio, asegurando o seu retorno en 1962. Desafortunadamente para Stirling Moss ser\u00eda a s\u00faa \u00faltima carreira do Campionato do Mundo, a s\u00faa carreira terminou cun forte accidente durante a carreira do Trofeo Glover de 1962 en Goodwood no seguinte mes de abril."}
{"id": "225316", "revid": "89787", "url": "https://gl.wikipedia.org/wiki?curid=225316", "title": "Raymond Felton", "text": "Raymond Bernard Felton, Jr., nado o 26 de xu\u00f1o de 1984 en Marion, Carolina do Sur, \u00e9 un xogador americano de baloncesto profesional.\nInstituto.\nFelton comezou a s\u00faa carreira no baloncesto no Latta High School en Latta, Carolina do Sur. Al\u00ed liderou \u00f3 seu instituto para ga\u00f1ar dous campionatos estatais, e obter unha marca de vitorias de 104-9. Conseguiu d\u00faas marcas estatais en anotaci\u00f3n, con 2.992 puntos anotados e 117 triplas anotadas.\nFelton ga\u00f1ou o premio Mr. Basketball de Carolina do Sur nos seus anos coma j\u00fanior e s\u00e9nior, e foi nomeado Xogador do Ano Naismith Prep en 2002. Foi elixido mellor xogador no Roundball Classic de 2002 no United Center de Chicago, e foi seleccionado para o McDonald's All-American Game no mesmo ano. Nese partido, xogou no mesmo equipo con dous xogadores que posteriormente ser\u00edan os seus compa\u00f1eiros nos New York Knicks, Carmelo Anthony e Amar'e Stoudemire.\nTraxectoria profesional.\nFelton foi seleccionado na 5\u00aa posici\u00f3n do Draft da NBA de 2005 polos Charlotte Bobcats. Foi elixido despois de bases coma Chris Paul ou Deron Williams. Os seus compa\u00f1eiros da universidade Marvin Williams, Rashad McCants e Sean May tam\u00e9n foron seleccionados no Draft. Felton xogou cinco tempadas nos Bobcats, e chegou a acadar 14.4 puntos por partido na tempada 2007-08. Na s\u00faa derradeira tempada en Charlotte, os Bobcats conseguiron chegar \u00f3s Playoffs, perdendo na primeira rolda contra os Orlando Magic por 4-0. Felton fixo 11.8 puntos e 5.0 asistencias por partido.\nO 9 de xullo de 2010, Felton chegou a un acordo para xogar nos New York Knicks. Al\u00ed, foi elixido coma o segundo capit\u00e1n do equipo, tras Amar'e Stoudemire. Xogou 54 partidos na que foi a s\u00faa mellor etapa na NBA, con 15.5 puntos e 8.6 asistencias por encontro, n\u00fameros que lle fixeron ga\u00f1ar un gran n\u00famero de votos para o All-Star Game da NBA.\nO 22 de febreiro de 2011, Felton foi traspasado \u00f3s Denver Nuggets nun traspaso entre tres equipos que inclu\u00eda tam\u00e9n \u00f3s Minnesota Timberwolves, e que mandou a Carmelo Anthony \u00f3s Knicks. Este acordo mandou a Felton e \u00f3s seus compa\u00f1eiros Wilson Chandler, Danilo Gallinari e Timofey Mozgov \u00f3s Nuggets. Denver conseguiu chegar \u00f3s Playoffs, onde perderon contra os Oklahoma City Thunder. Felton acadou 11.6 puntos, 6.5 asistencias e 1.8 rebotes por partido na postempada.\nO 23 de xu\u00f1o de 2011, durante o Draft de 2011, Felton foi traspasado \u00f3s Portland Trail Blazers a cambio do base Andre Miller e a 26\u00aa elecci\u00f3n do Draft, Jordan Hamilton. Neste mesmo acordo, os Blazers enviaron \u00f3s Nuggets \u00f3 escolta Rudy Fern\u00e1ndez, e os dereitos de Petteri Koponen.\nO 16 de xullo de 2012, Felton e Kurt Thomas foron traspasados \u00f3s New York Knicks a cambio de Jared Jeffries, Dan Gadzuric, os dereitos de Kostas Papanikolaou e Giorgos Printezis, e unha elecci\u00f3n da segunda rolda do Draft.\nO 25 de xu\u00f1o de 2014, Felton e Tyson Chandler foron traspasados \u00f3s Dallas Mavericks a cambio de Shane Larkin, Wayne Ellington, Jos\u00e9 Calder\u00f3n, Samuel Dalembert e as elecci\u00f3ns 34\u00aa e 51\u00aa do Draft de 2014."}
{"id": "225318", "revid": "5132", "url": "https://gl.wikipedia.org/wiki?curid=225318", "title": "Copa Pr\u00edncipe de Baloncesto", "text": ""}
{"id": "225319", "revid": "1131", "url": "https://gl.wikipedia.org/wiki?curid=225319", "title": "David Gil", "text": "David Gil Andreu, nado o 7 de xaneiro de 1978 en M\u00e1laga, \u00e9 un ex xogador de baloncesto profesional espa\u00f1ol. Cunha altura de 1,88 metros xogaba na posici\u00f3n de base.\nTraxectoria.\nPalmar\u00e9s.\nDavid Gil conseguiu cinco ascensos \u00e1 Liga ACB:\nV\u00e9xase tam\u00e9n.\nLigaz\u00f3ns externas.\nXogadores do San Sebasti\u00e1n Gipuzkoa BC\u200e"}
{"id": "225324", "revid": "5132", "url": "https://gl.wikipedia.org/wiki?curid=225324", "title": "Revoluci\u00f3n de Outubro de 1917", "text": ""}
{"id": "225326", "revid": "1131", "url": "https://gl.wikipedia.org/wiki?curid=225326", "title": "Serra de Atapuerca", "text": "A Serra de Atapuerca \u00e9 un pequeno conxunto monta\u00f1oso da provincia de Burgos, en Castela e Le\u00f3n, situado entre a Cordilleira Cant\u00e1brica e o Sistema Ib\u00e9rico, e que recibe o seu nome da pequena localidade e concello de Atapuerca. Cunha anchura de 5.000 metros e unha lonxitude de 1.300 metros, o seu punto de maior altitude est\u00e1 a 1.085 metros sobre o nivel do mar.\nA Serra de Atapuerca foi declarada Espazo de Interese Natural, Ben de Interese Cultural e Patrimonio da Humanidade por mor dos sitios arqueol\u00f3xicos e paleontol\u00f3xicos que acolle no seu interior, nos que se atoparon os restos f\u00f3siles de catro especies de hom\u00ednidos e dunha nova especie de oso das cavernas, as\u00ed como m\u00faltiples ferramentas de pedra das culturas olduvaiense, acheulense e musteriano, correspondentes cos per\u00edodos do paleol\u00edtico inferior e paleol\u00edtico medio.\nEn 2004 descubr\u00edronse diversos instrumentos l\u00edticos datados no Plistoceno Superior, que constitu\u00edron a primeira proba da presenza dos Neandertais en Espa\u00f1a . Nunha serie de escavaci\u00f3ns a\u00ednda en curso, descubr\u00edronse ricos dep\u00f3sitos f\u00f3siles e ferramentas de pedra que se atrib\u00faen aos primeiros residentes hominina co\u00f1ecidos en Europa Occidental. Esta reserva excepcional de datos deposit\u00e1ronse durante a extensa presenza no paleol\u00edtico inferior, xa que as monta\u00f1as Atapuerca serviron como a residencia preferida do \"Homo erectus\", \"Homo antecessor\" (ou \"Homo erectus antecessor\"), \"Homo heidelbergensis\" e \"Homo neanderthalensis\". O exemplar m\u00e1is antigo desenterrado e datado ata o momento con confianza confirma unha idade entre 1\u00b42 mill\u00f3ns e 630.000 anos. Alg\u00fans achados exp\u00f3\u00f1ense no pr\u00f3ximo Museo da Evoluci\u00f3n Humana, en Burgos. O sitio foi designado pola UNESCO como Patrimonio da Humanidade, baixo o nome de \"Sitio Arqueol\u00f3xico de Atapuerca\"."}
{"id": "225327", "revid": "98629", "url": "https://gl.wikipedia.org/wiki?curid=225327", "title": "Pogrom", "text": "Un pogrom (do ruso: \u043f\u043e\u0433\u0440\u043e\u043c, \"pogrom\": \"devastaci\u00f3n\") consiste no linchamento multitudinario, espont\u00e1neo ou premeditado, dun grupo particular, \u00e9tnico, relixioso ou outro, acompa\u00f1ado da destruci\u00f3n ou o espolio dos seus bens (casas, tendas, centros relixiosos etc\u00e9tera). O termo foi usado para denotar actos de violencia sobre todo contra os xudeus, a\u00ednda que tam\u00e9n se aplicou para outros grupos, como \u00e9 o caso do linchamento polaco contra as minor\u00edas \u00e9tnicas (alem\u00e1ns e ucra\u00ednos) na Galitsia.\nHistoria.\nA orixe hist\u00f3rica da palabra rem\u00f3ntase a 1881, cando o tsar Alexandre II foi asasinado na cidade de San Petersburgo por Ignacy Hryniewiecki, o cal produciu unha onda de violencia na Rusia meridional, que se prolongou at\u00e9 1884. A ra\u00edz do pogrom, calc\u00falase que preto de dous mill\u00f3ns de xudeus rusos emigraron cara aos Estados Unidos no per\u00edodo comprendido entre 1880 e 1920. Ese non foi o \u00fanico gromo antisemita ocorrido en Rusia. Son numerosos os pogroms documentados durante a Revoluci\u00f3n rusa de 1917 e a posterior guerra civil rusa (1918-1921); as\u00ed, durante a Revoluci\u00f3n Bolxevique, os xudeus adi\u00f1eirados foron, como o resto das clases acomodadas, duramente perseguidos. E, polo seu lado, a participaci\u00f3n de colectivos xudeus menos favorecidos, en favor da revoluci\u00f3n, motivou a s\u00faa posterior represi\u00f3n por parte do Ex\u00e9rcito Branco.\nAntes de que a palabra fose reco\u00f1ecida, outros actos de violencia indiscriminada foron documentados, sendo os pogroms de 1096, durante a Primeira Cruzada, os primeiros en ser documentados. Outras cruzadas tam\u00e9n inspiraron este tipo de actividade violenta non sancionada polas autoridades ou at\u00e9 motivada por elas mesmas. As\u00ed mesmo cualif\u00edcase como pogrom a persecuci\u00f3n de xudeus na Europa do s\u00e9culo XIV, por ter sido acusados de provocar un gromo de peste negra.\nOs pogroms non acabaron coa segunda guerra mundial. En 1946 estalou un en Kielce (Polonia). Morreron corenta e dous xudeus e aproximadamente cincuenta foron feridos. En xaneiro de 1990, en Bak\u00fa (a capital de Acerbaix\u00e1n), a minor\u00eda armenia da cidade foi expulsada e atacada; uns 400 armenios morreron en varios d\u00edas de pogrom, centos resultaron feridos, e todos os 36 000 armenios (dun total de 220 000 en 1987) que non abandonaran a cidade entre 1988 e 1989, tiveron que fuxir v\u00eda f\u00e9rrea at\u00e9 Turkmenist\u00e1n, ou en avi\u00f3n a Rusia ou Armenia.\nPogroms contra xudeus.\nNa Rusia tsarista.\nOs ataques violentos contra xudeus rem\u00f3ntanse polo menos \u00e1s Cruzadas ou mesmo antes (v\u00e9xase Castelo de York), pero o termo \"pogrom\" referido a unha algarada antisemita premeditada s\u00f3 empezar\u00eda a empregarse a principios do s\u00e9culo XIX. Crese que o primeiro pogrom as\u00ed chamado deuse durante os disturbios de 1821 en Odesa, tras a morte do patriarca grego ortodoxo en Constantinopla, durante a cal foron asasinados 14 xudeus. Outras fontes, como a \"Enciclopedia Xud\u00eda\", datan o primeiro pogrom en 1859, ocorrido igualmente en Odesa. O termo f\u00edxose com\u00fan tras unha serie de altercados violentos antixudeus que arrasaron o sur da Rusia Imperial (moderna Polonia, Ucra\u00edna, Moldavia) no per\u00edodo 1881-1884, despois de que foran acusados sen evidencia ningunha os xudeus, como culpables do asasinato do tsar Alexandre II.\nDurante a devandita onda de ataques, destru\u00edronse miles de fogares xudeus, moitas familias v\u00edronse condenadas \u00e1 pobreza extrema, un n\u00famero incerto de mulleres foron v\u00edtimas de violaci\u00f3n; en 166 cidades rusas produc\u00edronse numeros\u00edsimos asasinatos de homes, mulleres e nenos. O novo tsar Alexandre III culpou os xudeus destes sucesos e promulgou unha serie de duras restrici\u00f3ns sobre os xudeus. Os pogroms continuaron durante m\u00e1is de tres anos acompa\u00f1ados pola inactividade, cando non houbo cooperaci\u00f3n, por parte das autoridades.\nUnha onda a\u00ednda m\u00e1is sanguenta de pogroms desencadear\u00edase no per\u00edodo 1903-1906, deixando tras de si un balance de 2.000 xudeus mortos e moitos m\u00e1is feridos. \"The New York Times\" describiu as\u00ed o Primeiro pogrom de Chisinau, sucedido na Pascua de 1903:\nPolo menos alg\u00fans dos pogroms foron organizados ou apoiados pola polic\u00eda secreta tsarista, a Okhrana. Feitos como a indiferenza da polic\u00eda rusa ou o ex\u00e9rcito foron debidamente informados, por exemplo, durante o tres d\u00edas do pogrom de Kishinev de 1903, as\u00ed como en certos artigos incendiarios de tendencia antixud\u00eda aparecidos na prensa con anterioridade, indicio de que a polic\u00eda sab\u00eda con antelaci\u00f3n dalg\u00fans pogroms e optou por non actuar. Alg\u00fans membros do ex\u00e9rcito tam\u00e9n participaron activamente nas matanzas de Bia\u0142ystok (xu\u00f1o de 1906) e Siedlce (setembro de 1906). O movemento antisemita m\u00e1is activo durante este per\u00edodo foi o dos Cen Negros, que participar\u00eda nos pogroms. Mesmo con excepci\u00f3n destas explosi\u00f3ns de violencia, os pogroms foron com\u00fans: houbo disturbios antixudeus en Odesa en 1859, 1871, 1881, 1886 e 1905, cuxo saldo foi de centos de v\u00edtimas.\nDurante a Revoluci\u00f3n rusa.\nDurante a Revoluci\u00f3n rusa de 1917 e a posterior guerra civil produc\u00edronse numerosos pogroms: est\u00edmase que entre 70.000 e 250.000 xudeus civ\u00eds foron asasinados en todo o extinto imperio ruso; o n\u00famero de xudeus orfos superou os 300.000. No libro \"200 anos xuntos\", Aleksandr Solzhenitsyn achega as seguintes cifras extra\u00eddas do estudo de Nahum Gergel (1951) sobre os pogroms en Ucra\u00edna: de 887 pogroms contabilizados, aproximadamente ach\u00e1caselle un 40% \u00e1s forzas ucra\u00ednas de Symon Petliura, un 25% ao Ex\u00e9rcito Verde e diversos grupos nacionalistas, un 17% ao Ex\u00e9rcito Branco, especialmente \u00e1s forzas de Ant\u00f3n Denikin, e un 8,5% ao Ex\u00e9rcito Vermello. Cabe aclarar que o goberno bolxevique non ti\u00f1a unha pol\u00edtica antisemita, de feito os pogroms zaristas dirix\u00edanse contra os intelectuais e activistas pol\u00edticos ligados ao movemento revolucionario. Fronte a isto, o ex\u00e9rcito branco, ligado ao tsarismo derrocado, estaba embebido das tradici\u00f3ns antisemitas do antigo r\u00e9xime ruso.\nF\u00f3ra de Rusia.\nOs pogroms estend\u00e9ronse a trav\u00e9s da Europa Central e Oriental, e outros disturbios antisemitas sucederon en calquera lugar do mundo. En 1918 e durante os anos 30 houbo pogroms espor\u00e1dicos en Polonia. En 1927 houbo pogroms en Oradea, Roman\u00eda. En 1929, en Palestina tivo lugar a matanza de Hebr\u00f3n, perpetrada por \u00e1rabes palestinos contra as comunidades xud\u00edas de Xerusal\u00e9n e arredores. En Am\u00e9rica, houbo un pogrom contra os estranxeiros en xeral (e en especial contra os xudeus, na chamada \"caza do ruso\", xentilicio co que a\u00ednda hoxe se identifica aos xudeus na Arxentina, organizada pola ultradereitista Liga Patri\u00f3tica Arxentina) na Arxentina, durante a Semana Tr\u00e1xica. Este \u00faltimo pogrom tivo como antecedentes os ocorridos durante a Folga Xeral do Centenario (maio de 1910).\nNo mundo \u00e1rabe produc\u00edronse varios, que desempe\u00f1aron un papel fundamental na emigraci\u00f3n masiva dende pa\u00edses \u00e1rabes a Israel. En 1945, un disturbio antixudeu en Tr\u00edpoli (Libia) cobrouse 140 v\u00edtimas, e no de Farhud, en Iraq, houbo entre 200 e 400 xudeus mortos.\nInfluencia dos pogroms.\nCos primeiros pogroms de finais do s\u00e9culo XIX, produciuse un impacto na opini\u00f3n p\u00fablica mundial e, xunto coas duras leis promulgadas, unha numerosa emigraci\u00f3n xud\u00eda. Dous mill\u00f3ns de xudeus fuxiron de Rusia entre 1880 e 1913, tendo como destino principal os Estados Unidos.\nEn resposta a estes pogroms e \u00e1s opresi\u00f3ns do per\u00edodo tsarista, os xudeus empezaron a exercer o activismo pol\u00edtico. O Sindicato Xeral Xudeu Laborista, coloquialmente chamado \"O Dique\", e a participaci\u00f3n xud\u00eda nos movementos bolxeviques v\u00edronse directamente influ\u00eddos polos pogroms. De maneira similar, a organizaci\u00f3n de ligas de autodefensa xud\u00edas (que contiveron aos pogromistas en certos lugares durante o segundo pogrom de Chisinau), tales como Hibbat Zion, derivaron nunha aceptaci\u00f3n xeral do sionismo, especialmente entre os xudeus rusos.\nUso moderno: ataques a outras comunidades.\nOutros grupos \u00e9tnicos foron v\u00edtimas deste tipo de algaradas premeditadas, en diversas ocasi\u00f3ns e en diferentes pa\u00edses. No pogrom de Istambul de 1955, por exemplo, unha turba numeros\u00edsima de turcos atacou a persoas de orixe grega.\nUn exemplo moderno de disturbio racial cualificado por alg\u00fans como pogrom foron os sucesos de agosto de 1991 en Crown Heights, Brooklyn. Os disturbios anti sikhs de 1984 na India que ocorreron tras o asasinato da primeira ministra Indira G\u0101ndhi son considerados como un pogrom contra a comunidade sikh en Delhi. De igual maneira, tras os disturbios de 2002 en Gujarat, na India, o goberno indio foi acusado de dirixir un pogrom antimusulm\u00e1n (\u00e1 s\u00faa vez, o goberno achacou a causa ao terrorismo).\nOutros casos actuais de pogroms contra outros grupos de cidad\u00e1ns foron as numerosas acci\u00f3ns anticauc\u00e1sicas por parte de skinheads rusos:\nF\u00f3ra de Rusia:"}
{"id": "225329", "revid": "5132", "url": "https://gl.wikipedia.org/wiki?curid=225329", "title": "Pogromo", "text": ""}
{"id": "225330", "revid": "5312", "url": "https://gl.wikipedia.org/wiki?curid=225330", "title": "Lago Kinney", "text": "O Lago Kinney (en ingl\u00e9s Kinney Lake) \u00e9 un lago glacial da Columbia Brit\u00e1nica (Canad\u00e1), situado no Parque provincial Monte Robson. O lago \u00e9 unha expansi\u00f3n do r\u00edo Robson (un afluente do maior r\u00edo Fraser) e sit\u00faase a medio cami\u00f1o entre o nacemento do r\u00edo e a s\u00faa desembocadora. P\u00f3dese chegar ao lago seguindo a ruta do lago Berg durante 4,2\u00a0km.\nO seu nome foille dado en 1907 por Arthur Philemon Coleman, profesor de xeolox\u00eda da Universidade de Toronto, en homenaxe ao seu amigo, o reverendo George Kinney. Foi cartografado por primeira vez en 1911 por parte de Arthur Oliver Wheeler."}
{"id": "225331", "revid": "158", "url": "https://gl.wikipedia.org/wiki?curid=225331", "title": "Campos Sales", "text": ""}
{"id": "225332", "revid": "158", "url": "https://gl.wikipedia.org/wiki?curid=225332", "title": "Manoel Ferraz de Campos Salles", "text": ""}
{"id": "225333", "revid": "101551", "url": "https://gl.wikipedia.org/wiki?curid=225333", "title": "Lu\u00eds XII de Francia", "text": "Lu\u00eds XII de Francia ou \"Lu\u00eds de Orleans\", tam\u00e9n alcumado co nome de \"Pai do pobo\", foi un monarca da Casa de Valois quen gobernou como rei de Francia desde 1498 ata 1515 e como rei de N\u00e1poles desde 1501 ata 1504, nado en Blois (Francia) o 27 de xu\u00f1o de 1462 e finado en Par\u00eds o 1 de xaneiro de 1515. Fillo de Carlos I de Orleans e Mar\u00eda de Cl\u00e8ves. \u00c9 coroado como rei de Francia tras falecer o seu primo Carlos VIII e sen deixar descendencia. Estivo casado con Xoana de Valois, con Ana da Breta\u00f1a, con quen tivo d\u00faas fillas, a futura ra\u00ed\u00f1a de Francia Claudia (1499-1524) e Renata (1510-1575), e con Mar\u00eda Tudor.\nTraxectoria.\nEra fillo de Carlos I de Orleans (alcumado como \"pr\u00edncipe poeta\") e de Mar\u00eda de Cl\u00e8ves neto do duque Lu\u00eds de Valois (irm\u00e1n m\u00e1is novo do rei Carlos VI), que foi asasinado en 1407 polo duque Xo\u00e1n Sen Medo de Borgo\u00f1a e bisneto de Carlos V de Francia. En 1465 ao quedar orfo foi adoptado polo rei Lu\u00eds XI, ao mesmo tempo que recib\u00eda os t\u00edtulos dos ducados de Valois e de Orleans. Casou por primeira vez en 1476 coa princesa Xoana de Valois, filla do rei Lu\u00eds XI de Francia e de Carlota de Savoia. Con este matrimonio non tivo fillos polo que Lu\u00eds consegue, en 1498, que o papa Alexandre VI anule o seu primeiro matrimonio (para iso deulle ao fillo de Alexandre, C\u00e9sar Borgia o ducado de Valentinois) base\u00e1ndose en que o casamento fora imposto por Lu\u00eds XI. O matrimonio foi anulado a fin de permitir que casase coa vi\u00fava de Carlos, a ex ra\u00ed\u00f1a consorte, Ana da Breta\u00f1a (1477-1514), que era a filla e herdeira de Francisco II da Breta\u00f1a, nunha estratexia destinada a integrar o ducado da Breta\u00f1a na monarqu\u00eda francesa.\nEn 1484, descontento coa rexencia de Ana de Francia, participa na chamada \"Guerra tola\" e cae prisioneiro na batalla de Saint-Aubin-du-Cormier, en xullo de 1488. Indultado tras tres anos de prisi\u00f3n, segue ao seu curm\u00e1n o rei Carlos VIII a Italia onde fracasar\u00e1 nos seus plans de conquistar o ducado de Mil\u00e1n, para o seu propio beneficio, durante a que seria co\u00f1ecida como primeira guerra de Italia.\nCasou, en segundas nupcias, o 8 de xaneiro de 1499 en Nantes coa duquesa Ana da Breta\u00f1a, vi\u00fava do seu primo Carlos VIII de Francia. Desta uni\u00f3n naceron:\nO 9 de outubro de 1514 casou en terceiras nupcias, en Abbeville coa princesa Mar\u00eda Tudor, filla de Henrique VII de Inglaterra e Isabel de York. Desta uni\u00f3n non tivo fillos.\nMorte.\nLu\u00eds morreu o 1 de xaneiro de 1515, e foi enterrado na Bas\u00edlica de San Denis. Debido \u00e1 tradici\u00f3n da lei s\u00e1lica, que non permit\u00eda \u00e1s mulleres herdar o trono de Francia, foi sucedido polo fillo do seu primo irm\u00e1n, Francisco I (que tam\u00e9n era o seu xenro), quen fundou a s\u00faa propia li\u00f1a din\u00e1stica de reis franceses."}
{"id": "225338", "revid": "5863", "url": "https://gl.wikipedia.org/wiki?curid=225338", "title": "Hollywood Walk of Fame", "text": ""}
{"id": "225339", "revid": "89787", "url": "https://gl.wikipedia.org/wiki?curid=225339", "title": "Personaxes de One Piece", "text": "Esta \u00e9 unha lista dos personaxes que aparecen no manga e mais o anime One Piece de Eichiro Oda."}
{"id": "225340", "revid": "89787", "url": "https://gl.wikipedia.org/wiki?curid=225340", "title": "M\u00fasica de One Piece", "text": "Para interpretar os diferentes temas do anime os respons\u00e1beis da serie levan contratando dende os seus inicios a diferentes grupos de pop xapon\u00e9s moi aclamados no seu pa\u00eds. Estes son os temas na s\u00faa versi\u00f3n galega e os cap\u00edtulos nos que soan:\nInicio.\n&lt;poem&gt;\n&lt;/poem&gt;\n&lt;poem&gt;\n&lt;/poem&gt;\nFinal.\n&lt;poem&gt;\n&lt;/poem&gt;\n&lt;poem&gt;\n&lt;/poem&gt;\n&lt;poem&gt;\n&lt;/poem&gt;\n&lt;poem&gt;\n&lt;/poem&gt;\n&lt;poem&gt;\n&lt;/poem&gt;\n&lt;poem&gt;\n&lt;/poem&gt;"}
{"id": "225345", "revid": "56817", "url": "https://gl.wikipedia.org/wiki?curid=225345", "title": "El Radical (Vigo)", "text": "El Radical foi un semanario editado en Vigo en 1896.\nTraxectoria.\nApareceu en outubro de 1896. De tendencia republicana, estaba dirixido por Jos\u00e9 Quintas da Vila e editouse nos obradoiros de Cedeira e Fari\u00f1a. Cesou co n\u00famero 11 nese mesmo ano. Sucedeuno \"La Defensa\"."}
{"id": "225346", "revid": "1888", "url": "https://gl.wikipedia.org/wiki?curid=225346", "title": "El Radical (1931)", "text": "El Radical foi un peri\u00f3dico editado en Ourense en 1931.\nTraxectoria.\nSubtitulado \"\u00d3rgano oficial del Partido Republicano Radical\", apareceu o 5 de outubro de 1931. Era o voceiro do Partido Republicano Radical de Ourense, ti\u00f1a como director a Antonio Buj\u00e1n, e P\u00edo Pr\u00edncipe figuraba como administrador. Imprim\u00edase nos talleres de \"La Zarpa\". Hai referencias \u00e1 s\u00faa publicaci\u00f3n en decembro de 1931."}
{"id": "225360", "revid": "98629", "url": "https://gl.wikipedia.org/wiki?curid=225360", "title": "Matthieu Hartley", "text": "Matthieu Hartley, nado o 4 de febreiro de 1960, \u00e9 un m\u00fasico ingl\u00e9s procedente de Smallfield. \u00c9 co\u00f1ecido por ter sido o teclista orixinal de The Cure, pero antes diso estivo ao lado de Simon Gallup noutras d\u00faas bandas chamadas Lockjaw e The Magazine Spies.\nCando Matthieu e Simon se uniron por vez primeira a The Cure, axudaron a impulsar \u00e1 banda cara a unha nova direcci\u00f3n coa gravaci\u00f3n do seu segundo \u00e1lbum, \"Seventeen Seconds\", moito m\u00e1is escuro que a s\u00faa estrea con \"Three Imaginary Boys\". Matthieu tam\u00e9n foi un dos teclistas do proxecto Cult Hero. Despois dunha longa xira mundial para promocional \"Seventeen Seconds\", deixou o grupo debido a unha diferenza de opini\u00f3ns cos outros tres membros. Dende que deixou The Cure tocou en distintas bandas locais, inclu\u00edda Fools Dance nas s\u00faas primeiras etapas, e traballou nun zoo e de obreiro. A\u00ednda est\u00e1 en contacto con Robert Smith, e vive preto del."}
{"id": "225362", "revid": "23204", "url": "https://gl.wikipedia.org/wiki?curid=225362", "title": "Stevie Nicks", "text": "Stephanie Lynn \"Stevie\" Nicks, nada o 26 de maio de 1948 en Phoenix (Arizona), \u00e9 unha cantante e compositora estadounidense, co\u00f1ecida sobre todo polo seu traballo con Fleetwood Mac e a s\u00faa extensa carreira en solitario, que colectivamente produciron m\u00e1is de 40 \u00e9xitos \"top 50\" e venderon ao redor dos 140 mill\u00f3ns de \u00e1lbums. Foi considerada \"A ra\u00ed\u00f1a reinante do Rock and Roll\" pola revista \"Rolling Stone\", e como membro de Fleetwood Mac, foi engadida ao Rock and Roll Hall of Fame en 1998. Como artista en solitario, foi nomeada a oito premios Grammy, e con Fleetwood Mac a cinco m\u00e1is.\nNicks uniuse a Fleetwood Mac en 1974, xunto coa s\u00faa parella sentimental e art\u00edstica Lindsey Buckingham. O segundo \u00e1lbum de Fleetwood Mac tras a incorporaci\u00f3n de Nicks e Buckingham, \"Rumours\", publicado en 1977, \u00e9 o d\u00e9cimo \u00e1lbum m\u00e1is vendido de todos os tempos, con m\u00e1is de 40 mill\u00f3ns de copias en todo o mundo e permanecendo no n\u00famero 1 das listas de \u00e1lbums estadounidenses durante 31 semanas, ademais de acadar a cima das listas de varios pa\u00edses.\nNicks comezou a s\u00faa carreira en solitario en 1981 co \u00e1lbum \"Bella Donna\", que chegou a vender 8 mill\u00f3ns de copias, e dende ent\u00f3n ten producido sete traballos m\u00e1is de estudio, o m\u00e1is recente deles titulado \"In Your Dreams\" e publicado o 3 de maio do 2011. Tras superar a s\u00faa adici\u00f3n \u00e1 coca\u00edna e a s\u00faa dependencia aos tranquilizantes, Nicks segue sendo unha artista en solitario moi popular. Nicks \u00e9 co\u00f1ecida pola s\u00faa distintiva voz, estilo visual m\u00edstico e as s\u00faas letras simb\u00f3licas."}
{"id": "225364", "revid": "25871", "url": "https://gl.wikipedia.org/wiki?curid=225364", "title": "Gran Premio de Abu Zabi de 2012", "text": "O Gran Premio de Abu Dhabi de 2012 (oficialmente o Etihad Airways Gran Premio de Abu Dhabi de F\u00f3rmula 1 de 2012) foi a d\u00e9cimo oitava proba da tempada de . Disputouse o 4 de novembro de 2012 no Circu\u00edto de Yas Marina na Illa Yas, unha illa nos arredores de Abu Dabi nos Emiratos \u00c1rabes Unidos. Foi a cuarta carreira do Gran Premio de Abu Dhabi.\nA carreira foi ga\u00f1ada por Kimi R\u00e4ikk\u00f6nen, pilotando un Lotus, despois de que Lewis Hamilton retirarase da carreira. Foi a s\u00faa primeira vitoria desde o seu regreso \u00e1 F\u00f3rmula Un. Fernando Alonso finalizou segundo, por diante do actual l\u00edder do campionato Sebastian Vettel, que sa\u00eda desde o pit lane. Red Bull Racing poder\u00eda anotar o seu terceiro t\u00edtulo consecutivo de construtores nesta carreira, pero non anotou puntos suficientes para facelo."}
{"id": "225365", "revid": "6458744", "url": "https://gl.wikipedia.org/wiki?curid=225365", "title": "Ozzy Osbourne", "text": "John Michael \"Ozzy\" Osbourne, nado o 3 de decembro de 1948, \u00e9 un vocalista e compositor de heavy metal ingl\u00e9s, cunha carreira musical que se estende xa ao longo de 50 anos. Osbourne acadou a fama como vocalista principal da banda inglesa Black Sabbath, que co seu son duro e escuro contribu\u00edu a propagar o x\u00e9nero do heavy metal. Debido ao estilo escuro do grupo, Osbourne comezou a ser co\u00f1ecido como o \"Principe da escuridade\". Osbourne \u00e9 tam\u00e9n co\u00f1ecido comoo \"Padri\u00f1o do heavy metal\".\nA comezos dos anos 2000, a carreira de Osbourne expandiuse cando se converteu nunha estrela no seu propio \"reality show\", \"The Osbournes\", ao lado da s\u00faa muller/representante Sharon e dous dos seus tres fillos, Kelly e Jack. Un documental sobre a s\u00faa vida e carreira, \"God Bless Ozzy Osbourne\", estreouse en abril do ano 2011 no Festival de Cinema de Tribeca e publicouse en DVD no mes de novembro dese ano."}
{"id": "225371", "revid": "98629", "url": "https://gl.wikipedia.org/wiki?curid=225371", "title": "Perry Farrell", "text": "Perry Farrell, nado como Peretz Bernstein o 29 de marzo de 1959, \u00e9 o l\u00edder da banda de rock alternativo estadounidense Jane's Addiction. Farrell creou o festival itinerante Lollapalooza como xira de despedida de Jane's Addiction en 1991; dende ent\u00f3n evolucionou cara a un festival anual. Farrell contin\u00faa traballando no Lollapalooza cos seus asociados William Morris Agency e C3. Farrell liderou tam\u00e9n os grups de rock alternativo Porno For Pyros e Satellite Party.\nFarrell \u00e9 a \u00fanica persoa que tocou nas doce edici\u00f3ns do Coachella, tendo aparecido baixo cinco nomes diferentes (Perry Farrell, Jane's Addiction, DJ Peretz, Satellite Party e con Hybrid). DJ Peretz e The Chemical Brothers son os \u00fanicos artistas que tocaron no festival m\u00e1is de catro veces."}
{"id": "225380", "revid": "98629", "url": "https://gl.wikipedia.org/wiki?curid=225380", "title": "Regulaci\u00f3ns da F\u00f3rmula 1", "text": "As numerosas regulaci\u00f3ns da F\u00f3rmula 1 creadas pola FIA, cambiaron drasticamente desde o primeiro Gran Premio de F\u00f3rmula 1 no ano 1950. Este artigo cobre o estado actual das normas t\u00e9cnicas e deportivas da F1, as\u00ed como a historia dos regulamentos t\u00e9cnicos desde 1950.\nHistoria.\nEn 1950, como resposta ao Campionato Mundial de Motociclismo iniciado en 1949, a Federaci\u00f3n Internacional de Automobilismo (FIA) organizou o primeiro Campionato Mundial de Pilotos oficial usando as regras da F1 dese\u00f1adas tras a guerra. Estas regulaci\u00f3ns esix\u00edan o uso de motores atmosf\u00e9ricos de 4,5 litros ou supercargados de 1,5 litros. A organizaci\u00f3n do campionato, que incorporaba os cinco \"maiores\" Grandes Premios de Europa, foi unha mera formalizaci\u00f3n do que xa se corr\u00eda en anos previos. Os equipos italianos Alfa Romeo, Ferrari, e Maserati, dominaron os primeiros anos, a\u00ednda que fabricantes doutras nacionalidades tam\u00e9n participaron, como o franc\u00e9s Talbot ou o intento brit\u00e1nico BRM; inclu\u00edndo alg\u00fans pilotos privados que participaron en carreiras locais.\nPese ao dominio de Alfa en e , esta atopou forte oposici\u00f3n nos Ferrari normalmente aspirados de 4,5 litros cara ao final de 1951 e decidiron retirarse. Considerando o aumento de custos e a ausencia de competidores serios aos Ferrari, a FIA decidiu que as seguintes d\u00faas tempadas do campionato se competisen usando os autos con motor de 2 litros da F\u00f3rmula 2.\nEn o campionato regresou \u00e1 regulamentaci\u00f3n de F1. Novas regulaci\u00f3ns permitiron motores atmosf\u00e9ricos de 2,5 litros. Con este cambio finalizou o dominio italiano, pero en lugar de incrementar a competencia, permitiu o retorno triunfante das Frechas Prateadas de Mercedes ao deporte que dominaran na d\u00e9cada de 1930. Innovando con v\u00e1lvulas desmodr\u00f3micas, inxecci\u00f3n de combustible, aliaxes ex\u00f3ticas, carrocer\u00eda aerodin\u00e1mica e outras caracter\u00edsticas avanzadas. Os Mercedes arrasaron as seguintes d\u00faas tempadas, ga\u00f1ando todas excepto d\u00faas carreiras. Con todo, ao final de Mercedes desapareceu tan rapidamente como chegou, retir\u00e1ndose das competencias automobil\u00edsticas os seguintes trinta anos debido a un desastroso accidente nas 24 Horas de Le Mans. Tres Grandes Premios foron cancelados e dous pa\u00edses prohibiron as carreiras de autom\u00f3biles.\n marcou a diferenza crucial para a F1. Stirling Moss ga\u00f1ou o Gran Premio da Arxentina conducindo un Cooper con motor traseiro propulsado por un Coventry Climax de 2 litros e 4 cilindros en li\u00f1a. Esta foi a primeira vitoria en F1 dun auto con motor traseiro (en realidade motor intermedio).\nEn , nun intento por frear as velocidades, a F1 restrinxiu os motores a 1,5 litros non supercargados, unha f\u00f3rmula vixente por 5 anos. Ferrari puido utilizar os seus experimentados autos con motor intermedio da F\u00f3rmula 2 pero preferiu ir un paso m\u00e1is al\u00f3 dese\u00f1ando un sofisticado auto impulsado por un motor V6 a 120\u00ba.\nEn o equipo Lotus correu co Lotus 25 propulsado polo novo motor Coventry-Climax FWMV V8. En vez do chasis tubular, o auto ti\u00f1a un chasis constru\u00eddo de l\u00e1mina de aluminio chamado monocasco, que probou ser o maior avance tecnol\u00f3xico desde a introduci\u00f3n do motor traseiro.\n viu o regreso da potencia \u00e1 F1 ao permitir motores de 3,0 litros atmosf\u00e9ricos ou 1,5 litros con turbocompresor.\nNos anos seguintes o aspecto externo dos coches de F\u00f3rmula 1 foi evolucionando. A carrocer\u00eda foi esculpida en forma de cu\u00f1a (sendo Lotus o pioneiro nisto), os aler\u00f3ns de moitas formas diferentes sa\u00edan do morro e da parte posterior dos veh\u00edculos, e os pilotos ti\u00f1an xigantescas caixas de aire encima das s\u00faas cabezas. Ata o n\u00famero de rodas era variable, xa que Tyrrell introduciu en o P34 que ti\u00f1a seis rodas.\nA nivel interno, a revoluci\u00f3n estaba en marcha tam\u00e9n. A integraci\u00f3n do motor como parte estrutural do chasis, iniciada por Lotus en , era agora a norma. Pero o cambio mec\u00e1nico m\u00e1is grande veu en e , cando os Ferrari 312B3 e 312T apareceron. Este \u00faltimo posu\u00eda unha caixa de cambios transversal que permit\u00eda unha mellor repartici\u00f3n de pesos no eixo traseiro.\n tam\u00e9n viu o regreso dos motores atmosf\u00e9ricos \u00e1 F1, despois de que en s\u00f3 houbo motores turbo. Para limitar a potencia dos turbos, limit\u00f3uselles a presi\u00f3n de soprado (boost) e a capacidade do tanque de combustible, mentres que se incrementou a cilindrada dos motores atmosf\u00e9ricos a 3,5 litros, ademais de anunciarse unha prohibici\u00f3n de motores turbo a partir de . Con todo, mentres os motores turbo permaneceron, dominaron.\nEn , todos os equipos empezaron a usar dese\u00f1os de chasis monocasco de fibra de carbono. Moito m\u00e1is resistentes que os de aceiro, creaban unha c\u00e1psula de supervivencia a proba de choques e lume ao redor do piloto e eran moito m\u00e1is livi\u00e1ns; as\u00ed que os autos se volveron m\u00e1is r\u00e1pidos.\nEntre e , reintroduciuse a posibilidade de recargar combustible nas paradas nos pits, o que converteu cada carreira nunha serie de carreiras curtas e como resultado a estratexia de carreira volveuse tan importante como a habilidade do piloto. A tecnolox\u00eda, sempre crucial no desempe\u00f1o deste deporte, colleu pulo de xeito exponencial. Caixas de cambios semiautom\u00e1ticas, suspensi\u00f3n activa e control de tracci\u00f3n, foron avances que permitiron aos autos dos equipos dispostos a investir no seu desenvolvemento alcanzar m\u00e1is altas velocidades.\nTras os graves accidentes sufridos polos pilotos en , a FIA reaccionou r\u00e1pida e duramente con maiores cambios a implementarse inmediatamente. E foi o principio da presi\u00f3n da FIA para incrementar a seguridade.\nA\u00ednda que non se pod\u00edan introducir cambios importantes nos autos dese ano, a FIA solicitou que a toma de aire de todos os autos perfor\u00e1sense cun buraco para reducir o efecto de \"ariete de aire\" e reducir a potencia. Ademais o chasis deb\u00eda levar debaixo unha placa de madeira para que o seu desgaste permitise comprobar que manti\u00f1an a altura m\u00ednima. Se a placa de desgastaba m\u00e1is de 10\u00a0mm. o auto pod\u00eda ser declarado ilegal. O combustible de carreira, que anteriormente consist\u00eda en ex\u00f3ticas mesturas de bencenos e toluenos m\u00e1is parecidos a combustible de foguetes, foi prohibido. S\u00f3 ser\u00eda legal o combustible de caracter\u00edsticas est\u00e1ndar, dispo\u00f1ible en calquera gasolineira.\nA FIA resolveu cambios adicionais para intentar frear o incremento de velocidades, o que requiriu que desde os dese\u00f1os fosen debuxados desde un persoal de referencia, con estritas restrici\u00f3ns para reducir as tolerancias no tama\u00f1o da abertura da cabina (que se incrementou), do tama\u00f1o dos aler\u00f3ns e demais elementos aerodin\u00e1micos (que se limitaron e reduciron) e do ancho do chasis (que se estreitou) e introduciron exhaustivas verificaci\u00f3ns de medidas e rixidez para asegurar que os autos cumpr\u00edan coa norma. Tam\u00e9n se reduciu o desprazamento m\u00e1ximo do motor de 3500 cc a 3000 cc e se implementou o uso de pneum\u00e1ticos rasurados.\nPero non s\u00f3 introduc\u00edronse medidas para mellorar a seguridade dos pilotos, tam\u00e9n para intentar mellorar o espect\u00e1culo. Unha delas foi a regra do 107%, a cal obrigaba \u00e1s escuadras pequenas na clasificaci\u00f3n de cada gran premio, a obter tempos por baixo do 107% do tempo do primeiro clasificado, co fin de evitar as amplas diferenzas entre as escuadras grandes e as m\u00e1is modestas.\nEn a FIA estableceu un tama\u00f1o moito maior como m\u00ednimo para a \u00e1rea da cabina, xunto coa protecci\u00f3n para a cabeza do piloto, para asegurar que a cabeza do piloto estivese menos exposta (ironicamente iso reduciu a visibilidade e contribu\u00edu a aumentar os accidentes).\nAlg\u00fans cambios significativos tiveron lugar para a tempada , sendo o principal o cambio de motores V10 de 3 litros a V8 de 2\u00b44 litros, nun esforzo por parte da FIA para reducir as velocidades na F\u00f3rmula 1. Outro deles \u00e9 o retorno de substituci\u00f3n de pneum\u00e1ticos durante a carreira.\nO ano caracterizouse por un cambio significativo nos monoplazas: A aerodin\u00e1mica reduciuse a un 40% respecto ao 2008, co cal os coches cambiaron radicalmente. O aler\u00f3n traseiro reduciuse de tama\u00f1o e elevouse. O dianteiro, por contra, foi m\u00e1is amplo que a tempada anterior. Este cambio debeuse a un intento de mellorar o n\u00famero de adiantamentos. Os monoplazas ademais, volveron montar os pneum\u00e1ticos slicks ou lisos, que non se usaban desde .\nA tempada supuxo o fin das repostaxes durante a carreira.\nRegras e regulaci\u00f3ns actuais.\n\"Actualizado a data de marzo de 2012\"\nNormas t\u00e9cnicas.\nChasis.\nA anchura total do monopraza, exclu\u00edndo os pneum\u00e1ticos, non pode ser maior a 1800\u00a0mm e a altura total non pode exceder os 950\u00a0mm. A\u00ednda que non existe unha lonxitude m\u00e1xima, as demais normas establecen l\u00edmites indirectos sobre estas dimensi\u00f3ns, e case todos os aspectos do coche levan regulaci\u00f3ns de tama\u00f1o. En consecuencia, os distintos coches tenden a ter case o mesmo tama\u00f1o.\nDesde 2014, o peso total do monopraza con pneum\u00e1ticos de seco e co piloto dentro usando a indumentaria completa, non pode ser menor a 691\u00a0kg en todo momento durante un evento. A partir de 2015, o peso m\u00ednimo ser\u00e1 de 710\u00a0kg. Se, cando fora necesario para a comprobaci\u00f3n, un coche non estivera equipado con pneum\u00e1ticos de seco, pesarase cunha serie de pneum\u00e1ticos de seco seleccionado polo delegado t\u00e9cnico da FIA.\nO coche debe ter catro rodas montadas externamente do chasis. As da parte anterior son as \u00fanicas que poden virar, mentres que as posteriores son as \u00fanicas que poden ter tracci\u00f3n. Actualmente hai unhas distancias m\u00ednimas entre as rodas e o chasis.\nO chasis principal cont\u00e9n unha gaiola de seguridade, a cal cont\u00e9n o posto de conduci\u00f3n e a s\u00faa funci\u00f3n \u00e9 reducir o impacto recibido por un posible choque frontal. O dep\u00f3sito de gasolina at\u00f3pase xusto detr\u00e1s do posto de conduci\u00f3n. Adicionalmente, o coche debe ter barras reforzadas diante e detr\u00e1s do piloto. O piloto debe ser capaz de entrar e sa\u00edr do coche sen m\u00e1is esforzo que retirar o volante.\nTam\u00e9n hai normas sobre probas de choque obrigatorias. Hai unha proba de impacto frontal contra unha barra de aceiro a 48\u00a0km/h, na cal a \"desaceleraci\u00f3n media non debe exceder 25 g\", cun m\u00e1ximo de 60 g para un m\u00e1ximo de 3 milisegundos, sen danar o chasis m\u00e1is al\u00f3 da secci\u00f3n do morro. O mesmo chasis debe soster un impacto traseiro a 48\u00a0km/h, sen dano na fronte do eixo traseiro. Non est\u00e1 permitido que a gaiola de seguridade se aplaste m\u00e1is al\u00f3 de 50\u00a0mm, e s\u00f3 se permite un fallo estrutural nos primeiros 100\u00a0mm do corpo. O impacto de obxectos de 780\u00a0kg a 10\u00a0m/s debe ser desacelerado a menos de 20 g, e absorber non menos do 15% e non m\u00e1is do 35% da enerx\u00eda total; non poden exceder 80 KN m\u00e1is de 3 milisegundos. O volante debe sobrevivir ao impacto dun obxecto de 8\u00a0kg e 165\u00a0mm de di\u00e1metro a 7\u00a0m/s sen deformaci\u00f3n da roda ou danos no mecanismo de liberaci\u00f3n r\u00e1pida.\nAdemais, existen \"probas de compresi\u00f3n\" nos laterais de cabina, tanque de combustible, e morro (parte do coche que conecta o monocasco co aler\u00f3n dianteiro). O habit\u00e1culo debe sobrevivir a unha presi\u00f3n de 25 KN sen falla. Para o tanque de combustible, apl\u00edcanse 12\u00b45 KN. Est\u00e1 permitida unha deformaci\u00f3n m\u00e1xima de 3\u00a0mm. Para o bordo do habit\u00e1culo, as cifras son de 10 KN e 20\u00a0mm. O morro debe resistir 40 KN durante 30 segundos sen falla.\nEn 2013, engad\u00edronse probas de flexi\u00f3n nos aler\u00f3ns m\u00e1is estritas. Estas probas colocan un peso de 102\u00a0kg para comprobar que o aler\u00f3n dianteiro non flecta m\u00e1is de 10 mil\u00edmetros cara a abaixo, realiz\u00e1ndose a proba nos extremos do aler\u00f3n dianteiro (onde xa se realizaba con anterioridade) e agora tam\u00e9n no nariz do morro.\nOs sistemas el\u00e9ctricos e de control a bordo, unha vez inspeccionadas ao comezo da tempada, non poder\u00e1n ser modificados sen autorizaci\u00f3n previa. Est\u00e1n prohibidos os motores de arranque electr\u00f3nicos e controis de lanzamento. Os computadores deben conter un sistema telem\u00e9trico de informaci\u00f3n de datos sobre accidentes.\nMotor.\nOs motores de F\u00f3rmula 1 deben ser de aspiraci\u00f3n natural, de catro tempos, de combusti\u00f3n interna a gasolina e con motor alternativo de pist\u00f3ns circulares cun m\u00e1ximo de d\u00faas v\u00e1lvulas de admisi\u00f3n e d\u00faas de escape por cilindro. Desde , os motores deben ser V6 (6 cilindros en V a 90\u00ba) cunha cilindrada m\u00e1xima de 1\u00b46 litros.\nO Veo de manivelas e o \u00e1rbore de levas deben estar feitos de aceiro ou ferro fundido. O uso de materiais compostos de carbono para o bloque de cilindros, culata e pist\u00f3ns, non est\u00e1 permitido. A velocidade de xiro do veo de manivelas debe estar limitada para que non exceda as 15.000 rpm.\nOs motores son turboalimentados e con sistemas de recuperaci\u00f3n de enerx\u00eda (ERS). O ERS non s\u00f3 acumular\u00e1 enerx\u00eda nas freadas, sen\u00f3n que tam\u00e9n sacar\u00e1 partido da calor residual do turbocompresor. Aportar\u00e1 120 cabalos extra durante 33\u00b43 segundos por volta, en lugar dos 60 durante 6,67 segundos que aportaba o KERS.\nDebido a esta tecnolox\u00eda h\u00edbrida, os novos motores usar\u00e1n un 35% menos de combustible. As\u00ed, cada monopraza ten asignado 100 Kg. de combustible fronte \u00e1 cantidade ilimitada da pasada tempada. Ademais, os motores deber\u00e1n ser m\u00e1is fiables, debido a que se reduce o n\u00famero de propulsores permitidos para cada piloto a tan s\u00f3 cinco unidades, mentres que antes eran oito o m\u00e1ximo n\u00famero de motores que se pod\u00edan utilizar sen que comportase unha penalizaci\u00f3n.\nA lonxitude variable de admisi\u00f3n e de escape est\u00e1n prohibidos. Tampouco est\u00e1n permitidos os sistemas de temporizado variable da apertura de v\u00e1lvulas. O sistema de escape s\u00f3 poder\u00e1 ter unha sa\u00edda central, que redirixir\u00e1 os gases quentes para crear unha maior adherencia \u00e1 pista.\nEst\u00e1 prohibido que a presi\u00f3n do sistema de inxecci\u00f3n de gasolina exceda os 500 bares. S\u00f3 se permite un inxector de gasolina por cilindro. Tam\u00e9n est\u00e1 prohibida a inxecci\u00f3n dunha substancia nos cilindros que non sexa aire e combustible (gasolina).\nCambio de marchas.\nO cambio de marchas autom\u00e1tico \u00e9 considerado unha axuda para o piloto e non est\u00e1 permitido. \u00c1 hora de cambiar de marchas, o embrague e o acelerador non necesitan estar baixo o control do piloto.\nDurante o inicio da carreira, s\u00f3 perm\u00edtese realizar un cambio de marchas na sa\u00edda antes de que o coche supere os 100\u00a0km/h. Deste xeito, calquera marcha debe ser capaz de acelerar de 0 a 100\u00a0km/h a 15.000 revoluci\u00f3ns por minuto.\nDesde 2014, a caixa de cambio ter\u00e1 unha velocidade m\u00e1is, facendo un total de oito e debe durar seis carreiras consecutivas, fronte \u00e1s cinco de antes. Calquera cambio prematuro supo\u00f1er\u00e1 penalizaci\u00f3ns.\nRepostos.\nNing\u00fan competidor pode ter m\u00e1is de dous coches dispo\u00f1ibles para o seu uso en calquera momento durante unha carreira. Ning\u00fan piloto pode utilizar m\u00e1is de cinco motores nun mesmo Mundial. Se un piloto usa m\u00e1is de cinco motores, perder\u00e1 dez prazas na grella de sa\u00edda.\nNing\u00fan piloto pode usar m\u00e1is dunha caixa de cambios durante seis carreiras consecutivas nos que compita o seu equipo. Se un piloto usa unha caixa de cambios de recambio perder\u00e1 cinco prazas na grella de sa\u00edda.\nDifusores soprados.\nDesde o Gran Premio de Europa de 2011 os equipos xa non poden axustar o mapa de motor entre a sesi\u00f3n de clasificaci\u00f3n e a carreira. A partir desta tempada, os sistemas de soprado quente e soprado fr\u00edo a trav\u00e9s dos difusores foron prohibidos.\nReabastecemento de combustible.\nA partir de , o reabastecimiento de combustible xa non est\u00e1 permitido durante a carreira, arrincando cada veh\u00edculo co dep\u00f3sito de combustible cheo.\nPneum\u00e1ticos.\nUn s\u00f3 provedor de pneum\u00e1ticos (actualmente Pirelli) fornece todos os pneum\u00e1ticos a todos os equipos, estando esta norma vixente desde a tempada . Todos os pneum\u00e1ticos deben utilizarse tal como forn\u00e9cense polo fabricante sen ning\u00fan tipo de modificaci\u00f3n ou tratamento. Os pneum\u00e1ticos s\u00f3 se poden inflar con aire ou nitr\u00f3xeno. Calquera proceso cuxa intenci\u00f3n sexa reducir a cantidade de humidade no pneum\u00e1tico e/ou no seu gas de inflado est\u00e1 prohibido. S\u00f3 est\u00e1 permitido usar elementos de arrequecemento sobre a superficie exterior do pneum\u00e1tico.\nHai seis tipos distintos de pneum\u00e1tico: catro opci\u00f3ns para seco, unha para choiva e outra intermedia. As catro opci\u00f3ns para seco son: 2 opci\u00f3ns de pneum\u00e1ticos \"Prime\" (\"duro\" e \"medio\") e 2 opci\u00f3ns de pneum\u00e1ticos \"Option\" (\"brando\" e \"s\u00faper-brando\"). Os pneum\u00e1ticos \"prime\" son m\u00e1is duradeiros que os pneum\u00e1ticos \"option\", mentres que os pneum\u00e1ticos \"option\" proporcionan m\u00e1is agarre que os pneum\u00e1ticos \"prime\" e polo tanto proporcionan un menor tempo de volta.\nCada composto difer\u00e9nciase por unha cor diferente do logo de Pirelli no flanco lateral: vermello para o s\u00faper brando, amarelo para o brando, branco para o medio e prata para o duro, verde para os intermedios e azul para os de choiva. Ao comezo da tempada de , a opci\u00f3n de pneum\u00e1ticos difer\u00e9ncianse tam\u00e9n por unha banda branca ao redor do bordo da lamia para mellorar a visibilidade. Esta soluci\u00f3n temporal foi utilizada en Malaisia e a China antes de que a soluci\u00f3n permanente dunha banda de cor que bordea o logo Pirelli, f\u00f3ra adoptada para o resto da tempada.\nDas catro opci\u00f3ns para seco, o provedor escolle unha entre as 2 opci\u00f3ns \"prime\" (denominados pneum\u00e1ticos \"duros\") e outra entre as 2 opci\u00f3ns \"option\" (denominados pneum\u00e1ticos \"brandos\"), proporcionando estes compostos a todas as escuadras en cada Gran Premio, mentres que as opci\u00f3ns intermedias e de choiva sempre est\u00e1n dispo\u00f1ibles. Cada piloto ten \u00e1 s\u00faa disposici\u00f3n un n\u00famero limitado de conxuntos de pneum\u00e1ticos durante unha carreira: once para seco (seis xogos de \"prime\" e cinco de \"option\"), catro para intermedio e tres para choiva. Cada pneum\u00e1tico debe estar marcado cun identificador \u00fanico durante unha carreira. Se a clasificaci\u00f3n e a carreira real\u00edzase a partir de pneum\u00e1ticos de seco, os pilotos que chegan \u00e1 terceira sesi\u00f3n de cualificaci\u00f3n deben utilizar os pneum\u00e1ticos cos que fixaron o seu tempo para iniciar a carreira. Os coches deben correr con ambos tipos de compostos secos durante a carreira a menos que sexan utilizados polo coche os pneum\u00e1ticos intermedios ou de choiva nesa carreira.\nAntes da fase de clasificaci\u00f3n, os pneum\u00e1ticos de choiva e intermedios s\u00f3 se poden utilizar se a pista consid\u00e9rase mollada polo director da carreira. Se o inicio da carreira faise detr\u00e1s do coche de seguridade debido a fortes choivas, requirese que os veh\u00edculos vaian equipados con pneum\u00e1ticos de choiva ata que se relance a carreira.\nDesde a tempada , todos os pneum\u00e1ticos asignados ao piloto poderanse utilizar no primeiro d\u00eda de adestramentos, a diferenza das tempadas anteriores cando s\u00f3 se pod\u00edan usar tres xogos no primeiro d\u00eda.\nNormas deportivas.\nCarreiras.\nA distancia de todas as carreiras ser\u00e1 igual \u00e1 menor cantidade de voltas completas que superen unha distancia de 305 quil\u00f3metros (M\u00f3naco 260 quil\u00f3metros). Con todo, en caso de transcorrer d\u00faas horas antes de completar a distancia da carreira programada, ao l\u00edder mostrar\u00e1selle a bandeira a cadros cando cruce a li\u00f1a de chegada ao final da volta durante a cal terminou o per\u00edodo de d\u00faas horas.\nSe a carreira susp\u00e9ndese, a duraci\u00f3n da suspensi\u00f3n ser\u00e1 engadida a este per\u00edodo de 2 horas ata un m\u00e1ximo de tempo total de carreira de catro horas.\nO n\u00famero m\u00e1ximo de carreiras no Campionato \u00e9 de 20, o m\u00ednimo \u00e9 de 8. A lista definitiva das carreiras \u00e9 publicado pola FIA antes do 1 de xaneiro de cada ano. Unha carreira pode ser cancelada se menos de 12 coches est\u00e1n dispo\u00f1ibles para el.\nPilotos.\nOs equipos poden usar catro pilotos distintos nunha mesma tempada, podendo puntuar cada un deles. Ademais destes, cada equipo pode utilizar pilotos adicionais en calquera sesi\u00f3n de adestramentos do venres (non poden pilotar m\u00e1is de dous pilotos nunha mesma sesi\u00f3n) sempre que estean en posesi\u00f3n da Super Licenza da FIA.\nAdestramentos.\nNing\u00fan competidor pode realizar m\u00e1is de 15.000\u00a0km de tests nun mesmo ano. Non se poden realizar adestramentos mentres se estea celebrando unha carreira do Mundial, durante o mes de agosto, ou entre a semana previa \u00e1 primeira proba do Mundial e o 31 de decembro do mesmo ano cunha excepci\u00f3n: tres d\u00edas de test nun lugar aprobado pola FIA para coches de F1.\nClasificaci\u00f3n.\nA sesi\u00f3n de clasificaci\u00f3n est\u00e1 dividida en tres sesi\u00f3ns: Q1, Q2 e Q3. Durante a Q1, calquera piloto cuxo mellor tempo exceda o 107% do mellor tempo marcado durante esa sesi\u00f3n, ou que non chegue a marcar un tempo, non poder\u00e1 participar na carreira. Con todo, baixo circunstancias excepcionais, como pode ser marcar un bo tempo na sesi\u00f3n de adestramentos, os comisarios poden permitir ao coche empezar a carreira. Os \u00faltimos seis pilotos quedar\u00e1n eliminados e non participar\u00e1n na Q2, comezando a carreira do domingo segundo a s\u00faa clasificaci\u00f3n na Q1. Dos 18 restantes na Q2, s\u00f3 dez pasan \u00e1 Q3. Na Q3, os mellores dez pilotos loitar\u00e1n para determinar a orde de sa\u00edda para o Gran Premio do domingo.\n\"Parc Ferm\u00e9\".\nLogo de pesar os coches en cada sesi\u00f3n de clasificaci\u00f3n, os equipos est\u00e1n obrigados a levar os seus coches a un sitio determinado do paddock, baixo a tutela da FIA, co\u00f1ecido como \"parque pechado\" (\"parc ferm\u00e9\"). Os coches permanecen no parc ferm\u00e9 desde tres horas e media tras a \u00faltima sesi\u00f3n de clasificaci\u00f3n ata cinco horas antes do comezo da carreira. Unha vez al\u00ed non se pode traballar no coche excepto en tarefas rutineiras de mantemento.\nSe un equipo ten que facer outros traballos importantes, traballos no corpo do veh\u00edculo ou axustes de suspensi\u00f3n, o coche saldra desde o pit lane.\nCarreira.\nO pit lane \u00e1brese media hora antes do comezo da carreira, durante o cal os pilotos poden conducir en pista todo o tempo que queiran, pasando pola r\u00faa de boxes cada vez para evitar a grella de sa\u00edda. Os pilotos deben estar nos seus coches e no seu lugar na grella no momento que o pit lane pecha 15 minutos antes da sa\u00edda; pola contra deben iniciar a carreira desde os boxes. Mentres tanto, os equipos poden traballar nos seus coches na grella.\nDez minutos antes do comezo tense que evacuar a grella de sa\u00edda, e s\u00f3 poder\u00e1n permanecer os mec\u00e1nicos, xu\u00edces de pista e pilotos. Normalmente os equipos durante este tempo mante\u00f1en o veh\u00edculo coas rodas tapadas con quentadores para evitar un desgaste innecesario e quentar mellor as rodas. Tres minutos antes da sa\u00edda, os coches deben estar preparados e cos pneum\u00e1ticos preparados.\nOs motores deben estar en marcha un minuto antes de empezar a carreira, e quince segundos antes do comezo todo o mundo debe abandonar a pista. 2 luces verdes no sem\u00e1foro de sa\u00edda, indican o comezo da volta de formaci\u00f3n, durante a cal os pilotos deben manter as s\u00faas posici\u00f3ns (sen adiantar) ag\u00e1s se o coche que vai por diante v\u00e9xase obrigado a parar por un problema mec\u00e1nico ou te\u00f1a un accidente. Os coches dan a volta \u00e1 pista unha vez, polo xeral mov\u00e9ndose de lado a lado para quentar os seus pneum\u00e1ticos, e forman de novo nas s\u00faas posici\u00f3ns de partida na grella. Unha serie de curtos e controlados \"burnouts\" (derrapes de pneum\u00e1ticos) real\u00edzanse xeralmente por cada piloto cando se achega \u00e1 s\u00faa posici\u00f3n na grella, co fin de maximizar a temperatura dos pneum\u00e1ticos traseiros e limpar calquera resto da volta de arrequecemento.\nSe por algunha raz\u00f3n, o coche non pode empezar a carreira (fallo de motor durante a clasificaci\u00f3n ou as pr\u00e1cticas, fallos de suspensi\u00f3n etc), pode participar na carreira, pero ser\u00e1 penalizado con 10 prazas na grella de sa\u00edda. Por exemplo, se un piloto clasif\u00edcase 3\u00ba, pero por alg\u00fan problema debe cambiar o motor antes da carreira (clasificaci\u00f3ns, pr\u00e1cticas), empezar\u00e1 na posici\u00f3n 13\u00ba. Alg\u00fans equipos deciden comezar desde os talleres a carreira para poder aproveitar mellor a estratexia. Isto \u00e9, se comezan desde talleres poden cambiar o motor e calquera outra parte do coche, ademais de ter pneum\u00e1ticos novos.\nA carreira comeza con cinco luces vermellas controladas polo director de carreira da FIA Charlie Whiting. As luces ilum\u00ednanse unha por unha de esquerda a dereita en intervalos dun segundo, e logo ap\u00e1ganse \u00e1 vez logo dun intervalo de entre 4 e 7 segundos, dando comezo a carreira. Se a sa\u00edda ten que ser abortada por algunha raz\u00f3n, as 5 luces vermellas acenderanse de forma normal, pero no momento da sa\u00edda, as tres luces de cor laranxa parpadear\u00e1n. Todos os motores det\u00e9\u00f1ense e o inicio renovarase aos cinco minutos. Se un piloto levanta a man para indicar que non pode iniciar, o xu\u00edz desa fila ondear\u00e1 unha bandeira amarela, e logo duns segundos, tanto as luces vermellas e laranxas apagaranse e a luces verdes acenderase para indicar outra volta de formaci\u00f3n.\nConduci\u00f3n.\nOs pilotos non poden abandonar a pista sen un motivo xustificado (x\u00falgase que un piloto abandonou a pista se ningunha parte do coche est\u00e1 en contacto co trazado). Non est\u00e1 permitido realizar m\u00e1is dun cambio de direcci\u00f3n para defender a posici\u00f3n. Se un piloto s\u00e1ese da li\u00f1a de pilotaxe para defender a s\u00faa posici\u00f3n ter\u00e1 que deixar o espazo correspondente a un monopraza entre o seu propio coche e o l\u00edmite do trazado ao encarar a curva.\nPuntuaci\u00f3n.\nO campionato de pilotos e construtores dec\u00eddese por puntos, que son obtidos dependendo da praza na que cada piloto acaba a carreira. Para recibir estes puntos, non fai falta acabar a carreira, pero polo menos debe completar un 90 por cento do que realice o ga\u00f1ador da carreira. \u00c9 posible que un piloto reciba puntos a\u00ednda que se retire antes de acabar a carreira. Neste caso, a puntuaci\u00f3n bas\u00e9ase na distancia con outros pilotos. Un dos Grandes Premios que foi pol\u00e9mico respecto deste tema \u00e9 o Gran Premio dos Estados Unidos de 2005, no cal s\u00f3 seis pilotos obtiveron puntos por haberse retirado o resto ao principio de carreira.\nO sistema de puntuaci\u00f3n para ambos os campionatos (pilotos e construtores) \u00e9 o seguinte: \n(*) Out\u00f3rgase un punto ao piloto que consegue a Volta r\u00e1pida. Desde s\u00f3 se rematan entre os 10 primeiros\nOs pilotos posteriores a estes postos non reciben ning\u00fan punto.\nSe o l\u00edder da carreira completou menos de d\u00faas voltas, non se outorgar\u00e1n puntos. Concederanse a metade dos puntos se o l\u00edder completou m\u00e1is de d\u00faas voltas pero menos do 75% da distancia orixinal de carreira; e outorgaranse todos os puntos se o l\u00edder completou o 75% ou m\u00e1is da distancia orixinal de carreira.\nO campionato de pilotos e de construtores obt\u00e9\u00f1eno o piloto e o equipo que m\u00e1is puntos te\u00f1an. En caso de empate, a FIA compara as veces que o piloto acabou a carreira en determinada posici\u00f3n. Neste caso, o que m\u00e1is veces quede en primeira posici\u00f3n \u00e9 o ga\u00f1ador, no caso de haber empate, o ga\u00f1ador ser\u00eda o que m\u00e1is veces quedase en segunda posici\u00f3n e as\u00ed ata desfacer o empate.\nPor exemplo, se Ayrton Senna e Alain Prost empatasen ao final da tempada, e Prost tivese seis vitorias e tres segundas posici\u00f3ns, pero Senna ga\u00f1ase seis veces e catro segundas prazas (a\u00ednda que Senna te\u00f1a menos terceiras prazas), Senna ser\u00eda o ga\u00f1ador.\nBandeiras.\nAs bandeiras na F\u00f3rmula 1, e por extensi\u00f3n no automobilismo, son algo imprescindible, posto que son o xeito de comunicarse os comisarios de pista cos pilotos. \u00c9 como saberse os sinais de tr\u00e1fico, os pilotos deben de co\u00f1ecer e respectar as distintas bandeiras. As dimensi\u00f3ns m\u00ednimas son 60\u00a0cm x 80\u00a0cm, ag\u00e1s a vermella e a de cadros que te\u00f1en que ser de como m\u00ednimo 80 x 100\u00a0cm..\n&lt;onlyinclude&gt;\nActualmente hai uns leds nos volantes dos pilotos de tres cores: amarelo, azul e vermello, que lles indican se hai mostrada algunha bandeira (amarela ou vermella) ou se lles est\u00e1n mostrando unha bandeira azul (led azul).\nCoche de seguridade.\nPara manter a seguridade dos pilotos durante unha fin de semana de carreira, especialmente en caso de accidente ou condici\u00f3ns extremadamente perigosas, a FIA ten dous m\u00e9todos principais para neutralizar unha sesi\u00f3n de adestramento ou carreira: o coche de seguridade ou o coche de seguridade virtual (VSC) .\nEste \u00faltimo utilizarase principalmente cando se requiran dobres bandeiras amarelas ondulantes en calquera secci\u00f3n da pista, pero as circunstancias non son tales para facer sa\u00edr o propio coche de seguridade.\nSe se saca o VSC, os equipos recibir\u00e1n unha notificaci\u00f3n a trav\u00e9s do sistema de mensaxer\u00eda oficial, mentres que os pilotos ser\u00e1n avisados \u200b\u200bpor todos os paneis de luz FIA que mostren \"VSC\".\nCando aparece o VSC (Virtual Safety Car), os pilotos deben reducir a velocidade e superar un tempo m\u00ednimo establecido pola FIA polo menos unha vez en cada sector de selecci\u00f3n. Os comisarios poden impo\u00f1er sanci\u00f3ns por calquera transgresi\u00f3n.\nOs pilotos non deben conducir innecesariamente de xeito lento, err\u00e1tico ou de xeito que se poida considerar potencialmente perigoso para outros competidores. Os pilotos non poden parar en boxes a non ser para cambiar os pneum\u00e1ticos. Tampouco se lles permite adiantar, a menos que outro piloto de diante entre no pit lane ou dimin\u00faa a velocidade cun problema evidente.\nCando se considere seguro pechar o procedemento VSC, avisarase aos equipos a trav\u00e9s do sistema de mensaxer\u00eda oficial. En calquera momento, entre 10 e 15 segundos despois, os paneis de luz FIA cambiar\u00e1n a verde e os pilotos poder\u00e1n retomar a carreira. O DRS tam\u00e9n habilitarase de novo neste momento.\nNo caso dun incidente m\u00e1is grave, especialmente se os competidores ou comisarios est\u00e1n en perigo f\u00edsico inmediato, pero que non \u00e9 o suficientemente grave como para xustificar a suspensi\u00f3n da carreira, pero non se pode tratar baixo o VSC, ent\u00f3n sa\u00edra o coche de seguridade.\nO coche de seguridade \u00e9 conducido por un experimentado piloto de circu\u00edto e ten un observador FIA que est\u00e1 en constante contacto por radio co control da pista.\nO coche de seguridade unirase ao circu\u00edto coas luces laranxas acesas e todos os pilotos deben formar unha li\u00f1a detr\u00e1s. Non est\u00e1 permitido o adiantamento, a\u00ednda que o coche de seguridade sinala aos dobrados que o pasen usando a s\u00faa luz verde ata que o l\u00edder da carreira estea inmediatamente detr\u00e1s. \nBaixo certas circunstancias (por exemplo, se o incidente que provocou o coche de seguridade bloqueou o carril do pit lane), o coche de seguridade pode circular polo carril do pit lane. Neste caso, os competidores poder\u00e1n parar no seu garaxe no pit lane.\nCando o coche de seguridade estea listo para sa\u00edr do circu\u00edto, apagar\u00e1 as luces laranxas, indicando aos pilotos que vai a retirarse. Os pilotos deben continuar en formaci\u00f3n ata cruzar a li\u00f1a de sa\u00edda, onde as luces verdes indican que son libres para volver correr. Non obstante, o DRS non se reactivar\u00e1 ata completar d\u00faas voltas de carreira.\nEn circunstancias excepcionais, como no caso de mal tempo, a carreira pode comezar detr\u00e1s do coche de seguridade, que parpadear\u00e1 luces laranxas dez minutos antes da sa\u00edda para indicalo. Cando estas luces se apaguen a verde, o coche de seguridade liderar\u00e1 arredor do circu\u00edto en orde da grella.\nNon se permite adiantar nesta primeira volta, a non ser que un coche te\u00f1a problemas para afastarse da grella, nese caso o condutor defunto pode pasar coches para recuperar a s\u00faa posici\u00f3n orixinal. (Se non pode recuperar esa posici\u00f3n antes do final da li\u00f1a, deber\u00eda agacharse e unirse \u00e1 carreira unha vez que o campo superou a sa\u00edda do pit lane).\nSe se considera necesario un coche de seguridade para o comezo dunha carreira debido ao tempo h\u00famido, se \u00e9 posible, comezar\u00e1 unha sa\u00edda normal unha vez que a pista se considere segura para a carreira. No proceso verase como o coche de seguridade regresa ao pit lane e os coches montados na rede ao comezo. Se as condici\u00f3ns non melloran o suficiente para un arranque permanente, p\u00f3dese empregar un arranque continuo.\nNo caso de que as condici\u00f3ns clim\u00e1ticas non fosen as apropiadas para continuar coa proba, a mesma deberase pospor ou suspender por forza maior. Esta acci\u00f3n real\u00edzase co fin de preservar a integridade f\u00edsica dos competidores.\nPenalizaci\u00f3ns.\nOs xu\u00edces da carreira poden penalizar aos pilotos por distintas acci\u00f3ns, por exemplo comezar antes de que se apague o sem\u00e1foro, exceder o l\u00edmite nos talleres, causar un accidente, tocarse con outro piloto, bloquear antideportivamente, ou ignorar bandeiras. Tam\u00e9n pode darse unha penalizaci\u00f3n cando, co SC en pista, o piloto entra aos talleres antes de que os coches estean ali\u00f1ados en orde.\nActualmente hai catro tipos de penalizaci\u00f3ns: \nNas penalizaci\u00f3ns de drive-through ou stop-go, o piloto ten de l\u00edmite d\u00faas voltas para cumprir a penalizaci\u00f3n, en caso contrario ser\u00e1 descualificado cunha bandeira negra. A excepci\u00f3n a esta regra \u00e9 se o coche de seguridade despregouse antes de que un piloto cumpra a s\u00faa penalizaci\u00f3n, nese caso non se lle permite cumprir a s\u00faa pena ata que o coche de seguridade volva ao taller. Se \u00e9 penalizado cando faltan cinco voltas para terminar a carreira, non \u00e9 necesario que cumpra a penalizaci\u00f3n, simplemente engadir\u00e1nselle vinte segundos ao seu tempo total ao finalizar a carreira se te\u00f1en unha penalizaci\u00f3n drive-through e 30 segundos se ten unha penalizaci\u00f3n stop-go."}
{"id": "225386", "revid": "98629", "url": "https://gl.wikipedia.org/wiki?curid=225386", "title": "Tour de Francia 2005", "text": "O Tour de Francia 2005 foi a 92\u00aa edici\u00f3n da carreira ciclista m\u00e1is importante do mundo. O seu percorrido comezou o 2 de xullo na localidade de Fromentine (departamento de Vend\u00e9e) e rematou o 23 de xullo en Par\u00eds.\nOs equipos participantes foron 21, o n\u00famero de ciclistas que comezaron a carreira foi de 189 (9 por equipo), dos cales remataron 155. \u00d3scar Pereiro do equipo Phonak e Marcos Serrano do equipo Liberty Seguros foron os 2 \u00fanicos ciclistas galegos que participaron na proba, cunha salientable actuaci\u00f3n, xa que \u00e1mbolos dous foron quen de ga\u00f1ar unha etapa.\nA carreira presentaba como gran favorito \u00f3 ciclista norteamericano Lance Armstrong, do equipo Discovery Channel, quen xa ga\u00f1ara as 6 edici\u00f3ns anteriores do Tour de Francia, mentres que como principais alternativas presentaba \u00f3 italiano Ivan Basso, \u00f3s alem\u00e1ns Jan Ullrich e Andreas Kloden, e \u00f3 casaco Alexander Vinocurov.\nLance Armstrong colleu o maillot amarelo na cuarta etapa, unha contra o reloxo por equipos de 67'5 quil\u00f3metros, e xa non o deixou at\u00e9 a meta de Par\u00eds salvo por un d\u00eda que o colleu o alem\u00e1n Jens Voigt. O podio dos Campos Elisios estivo formado por Lance Armstrong, Ivan Basso e Jan Ullrich.\nNo ano 2012, como consecuencia das investigaci\u00f3ns realizadas na Operaci\u00f3n Puerto, a Jan Ullrich f\u00f3ronlle retirados t\u00f3dolos resultados deportivos obtidos a partir de maio do ano 2005, acusado de realizar pr\u00e1cticas prohibidas para mellorar a s\u00faa condici\u00f3n f\u00edsica, como transfusi\u00f3ns de sangue. Tam\u00e9n no ano 2012, Lance Armstrong foi sancionado pola UCI coa retirada de t\u00f3dolos seus resultados deportivos obtidos a partir de 1998 como condena por formar parte dunha trama de dopaxe. A mesma condena afectou \u00f3s seus compa\u00f1eiros de equipo David Zabriskie, George Hincapie e Levi Leipheimer. Deste xeito, o podio da edici\u00f3n 2005 do Tour de Francia quedou sen ga\u00f1ador, e o 3\u00ba posto pasou a estar ocupado polo espa\u00f1ol Francisco Mancebo, que rematara 4\u00ba na clasificaci\u00f3n xeral.\nClasificaci\u00f3n xeral.\nAs\u00ed quedaron as primeiras posici\u00f3ns da clasificaci\u00f3n xeral do Tour de Francia 2005 trala disputa da proba e tralas eliminaci\u00f3ns de Lance Armstrong, Jan Ullrich e Levi Leipheimer."}
{"id": "225389", "revid": "29398", "url": "https://gl.wikipedia.org/wiki?curid=225389", "title": "Ludovico Bidoglio", "text": "Ludovico Bidoglio, alcumado \"Vico\", nado en Buenos Aires o 5 de febreiro de 1900 e finado o 25 de decembro de 1970, foi futbolista arxentino que xogaba na demarcaci\u00f3n de defensa.\nTraxectoria.\nDebutou no f\u00fatbol profesional co Sportivo Palermo en 1916, onde militou ata o ano 1917 cando fichou polo Eureka. No ano 1922 fichou finalmente polo Boca Juniors, club no que se retirar\u00eda despois de ga\u00f1ar 9 t\u00edtulos nacionais, o subcampionato da Copa Am\u00e9rica de 1928 e o t\u00edtulo de honra na Xira europea de Boca de 1925.\nTivo a desgraza de sufrir unha grave lesi\u00f3n en 1931 no encontro contra Estudiantes nun choche contra Zozaya que o levou a retirarse do f\u00fatbol para sempre.\nTrala s\u00faa retirada seguiu traballando como electricista."}
{"id": "225390", "revid": "23204", "url": "https://gl.wikipedia.org/wiki?curid=225390", "title": "Mulhouse", "text": "Mulhouse \u00e9 unha cidade francesa do departamento do Alto Rin, na Alsacia, situada preto das fronteiras con Alema\u00f1a e Su\u00edza. A s\u00faa poboaci\u00f3n \u00e9 de 111.156 habitantes (2009).\nConsiderada unha das primeiras cidades industrializadas de Francia, nela sobresaen as industrias qu\u00edmica, el\u00e9ctrica, mec\u00e1nica e automobil\u00edstica (grupo PSA).\nMulhouse \u00e9 co\u00f1ecida polos seus museos, entre eles o Cit\u00e9 de l'Automobile (Cidade do Autom\u00f3bil), o Cit\u00e9 du train (Cidade do Tren) ou o Electropolis. A cidade tam\u00e9n acolle a Universidade da Alta Alsacia."}
{"id": "225391", "revid": "17467", "url": "https://gl.wikipedia.org/wiki?curid=225391", "title": "Estadio de San L\u00e1zaro", "text": ""}
{"id": "225393", "revid": "5863", "url": "https://gl.wikipedia.org/wiki?curid=225393", "title": "Paco Fern\u00e1ndez Naval", "text": ""}
{"id": "225398", "revid": "5863", "url": "https://gl.wikipedia.org/wiki?curid=225398", "title": "\u00c1lex V\u00e1zquez", "text": "Alejandro V\u00e1zquez-Palacios G\u00f3mez, nado en Vigo en 1946, \u00e9 un pintor galego.\nTraxectoria.\nSobri\u00f1o-neto do arquitecto porri\u00f1\u00e9s Antonio Palacios, ilustrou obras de escritores coma Carlos Casares, Francisco Xos\u00e9 Fern\u00e1ndez Naval, Francisco Fern\u00e1ndez del Riego ou Xavier Alcal\u00e1 e expuxo en B\u00e9lxica e Alema\u00f1a."}
{"id": "225399", "revid": "5863", "url": "https://gl.wikipedia.org/wiki?curid=225399", "title": "Alex V\u00e1zquez", "text": ""}
{"id": "225400", "revid": "5863", "url": "https://gl.wikipedia.org/wiki?curid=225400", "title": "Alejandro V\u00e1zquez-Palacios", "text": ""}
{"id": "225401", "revid": "1131", "url": "https://gl.wikipedia.org/wiki?curid=225401", "title": "Raquel Miragaia", "text": "Raquel Miragaia Rodr\u00edguez, nada en Tardade (Vilalba) en 1974, \u00e9 unha escritora galega.\nTraxectoria.\nEstudou Filolox\u00eda Galego-Portuguesa e Filolox\u00eda Hisp\u00e1nica na Universidade de Santiago de Compostela. Profesora de lingua castel\u00e1 desde o 2000, deu clase no IES n\u00famero 1 da Estrada, IES Leliadoura de Ribeira, IES Virxe do Mar de Noia e actualmente traballa no I.E. Giner de los R\u00edos en Lisboa.\nTen participado en revistas e xornais como \"Mealibra\" (Portugal), \"Ag\u00e1lia\", \"Novas da Galiza\" ou \"Cuadernos de Pedagog\u00eda\"."}
{"id": "225402", "revid": "5863", "url": "https://gl.wikipedia.org/wiki?curid=225402", "title": "Xos\u00e9 Otero Abeledo", "text": ""}
{"id": "225403", "revid": "1131", "url": "https://gl.wikipedia.org/wiki?curid=225403", "title": "Vito de Lucania", "text": "San Vito, nado en Sicilia arredor do ano 290 e finado en torno ao ano 303 en Lucania (Italia), \u00e9 un santo cat\u00f3lico que viviu durante a persecuci\u00f3n aos cristi\u00e1ns e morreu como m\u00e1rtir da Igrexa a mans dos emperadores Diocleciano e Maximiano. Forma parte do grupo dos Santos Auxiliadores e a s\u00faa festividade ten lugar o d\u00eda 15 de xu\u00f1o."}
{"id": "225404", "revid": "98629", "url": "https://gl.wikipedia.org/wiki?curid=225404", "title": "The Age of Plastic", "text": "The Age of Plastic \u00e9 o \u00e1lbum de estrea da banda inglesa de synthpop/New Wave The Buggles, formada por Trevor Horn e Geoff Downes, e que foi publicado a trav\u00e9s do selo Island Records o 4 de febreiro de 1980. Tr\u00e1tase dun disco conceptual, on temas de intensa nostalxia e ansiedade sobre os posibles efectos da tecnolox\u00eda moderna. Seguiulle o \u00e9xito do seu primeiro sinxelo, \"Video Killed the Radio Star\", que acadou o n\u00famero 1 na lista de sinxelos do Reino Unido en 1979. Tres sinxelos m\u00e1is ser\u00edan publicados, \"Living in the Plastic Age\", \"Clean Clean\" e \"Elstree\", pero con bastante menos \u00e9xito.\nListaxe de canci\u00f3ns.\nTodos os temas compostos por Geoff Downes e Trevor Horn, ag\u00e1s onde se indique.\nCanci\u00f3ns extra na re-edici\u00f3n en CD no 2010 no Xap\u00f3n.\nO \u00e1lbum foi re-lanzado o 24 de febreiro do 2010 no Xap\u00f3n na s\u00faa versi\u00f3n remasterizada. Engad\u00edronselle 9 temas (3 deles collidos da re-edici\u00f3n do 2000)."}
{"id": "225405", "revid": "23204", "url": "https://gl.wikipedia.org/wiki?curid=225405", "title": "Souvlaki", "text": "Souvlaki \u00e9 o segundo \u00e1lbum de estudio da banda inglesa de dream pop/shoegazing Slowdive, editado no Reino Unido o 17 de maio de 1993 e o 8 de febreiro de 1994 nos Estados Unidos. Considerado por moitos o seu mellor \u00e1lbum, este incl\u00fae colaboraci\u00f3ns nos sintetizadores do coprodutor Brian Eno nos temas \"Sing\" e \"Here She Comes\". A edici\u00f3n dos Estados Unidos incl\u00fae a versi\u00f3n non editada anteriormente de \"Some Velvet Morning\" (composta por Lee Hazlewood e Nancy Sinatra en 1967) e tres temas do EP \"5\".\nEn outubro de 2016 Pitchfork Media situouno no n\u00famero 2 da s\u00faa lista dos 50 mellores \u00e1lbums de shoegaze de todos os tempos.\nListaxe de canci\u00f3ns.\nTodos os temas por Neil Halstead, ag\u00e1s onde se indique. \nReedici\u00f3n de Castle Records do 2005.\nUnha edici\u00f3n remasterizada de dous discos foi publicada no ano 2005 por Castle Music, unha subsidiaria de Sanctuary Records."}
{"id": "225406", "revid": "75439", "url": "https://gl.wikipedia.org/wiki?curid=225406", "title": "Separations", "text": "Separations \u00e9 o terceiro \u00e1lbum da banda inglesa de britpop Pulp. Gravado en 1989, publicouse tardiamente en xullo de 1992 a trav\u00e9s do selo independente Fire Records. As canci\u00f3ns da segunda metade do disco son dun estilo acid house experimental, mentres que a primeira metade cont\u00e9n temas m\u00e1is t\u00edpicos de Pulp.\nO \u00e1lbum foi remasterizado e reeditado en 2012 por Fire Records, xunto con \"It\" e \"Freaks\". Esta reedici\u00f3n atrasouse varias veces, ao estar prevista inicialmente para o 8 de agosto do 2011, sendo o lanzamento finalmente o 13 de febreiro de 2012. Durante ese per\u00edodo a informaci\u00f3n sobre a remasterizaci\u00f3n dos \u00e1lbums e sobre que se engadir\u00edan novos temas foi confirmada. A reedici\u00f3n tam\u00e9n incl\u00fae un novo libreto con notas do xornalista musical Everett True.\nListaxe de canci\u00f3ns.\nTodos os temas foron compostos por Pulp, todas as letras escritas por Jarvis Cocker, ag\u00e1s \"This House is Condemned\" e \"Is This House?\" por Russell Senior."}
{"id": "225407", "revid": "865", "url": "https://gl.wikipedia.org/wiki?curid=225407", "title": "Pulp (banda)", "text": ""}
{"id": "225408", "revid": "98629", "url": "https://gl.wikipedia.org/wiki?curid=225408", "title": "Les Mis\u00e9rables (filme de 1998)", "text": "Les Mis\u00e9rables \u00e9 unha longametraxe dirixida por Bille August estreada nos cines o 1 de maio de 1998. O gui\u00f3n foi escrito por Rafael Yglesias e \u00e9 unha adaptaci\u00f3n cinematogr\u00e1fica da novela hom\u00f3nima de 1862, do escritor franc\u00e9s Victor Hugo.\nComo ocorre na novela orixinal, a trama segue a vida de Jean Valjean (Liam Neeson), un excondenado (en liberdade condicional tras 19 anos de traballos forzados por roubar comida) perseguido polo Inspetor Javert (Geoffrey Rush). Foi filmado nos Estudos Barranov de Praga.\nSinopse.\nA pel\u00edcula conta a vida de Jean Valjean (Liam Neeson), un home preso por roubar pan. Posto en liberdade condicional tras cumprir 19 anos, Valjean \u00e9 recibido na casa dun bispo. A\u00ednda as\u00ed, pola noite Valjean rouba a prata do bispo, mais cando a polic\u00eda lle pregunta sobre o roubo, el asegura que lle dou a prata a Valjean e d\u00e1lle dous candelabros. Logo de 9 anos, Valjean conv\u00e9rtese nun rico industrial e alcalde. A s\u00faa paz finaliza cando Javert (Geoffrey Rush), un inspetor de policia, que anteriormente fora garda da prisi\u00f3n onde Valjean permanecera, o reco\u00f1ece e ten case a certeza de que o alcalde \u00e9 un exprisioneiro que nunca se presentou para cumprir as esixencias da liberdade condicional. Mentres tanto, Fantine (Uma Thurman), unha das empregadas da f\u00e1brica de Valjean \u00e9 despedida por ser nai solteira e vese obrigada a prostitu\u00edrse para enviar cartos para as persoas que coidan da s\u00faa filla. Cando Javert a prende, o seu antigo xefe emprega a s\u00faa autoridade para liberala e a recibe na s\u00faa casa, xa que ela est\u00e1 enferma. Javert non consegue demostrar a verdadeira identidade do alcalde, xa que outro home, Carnot, \u00e9 confundido con el e est\u00e1 a piques de ser arrestado. Valjean vai ao tribunal e revela a s\u00faa identidade. Cando visita Fantine, descobre que ela est\u00e1 gravemente enferma e, sentindo que pode morrer promete criar \u00e1 s\u00faa filla Cosette. Cando Fantine morre, Valjean escapa de Javert, rescata a Cosette dos Th\u00e9nardiers e foxe con ela en direcci\u00f3n a Par\u00eds perseguido por Javert ao longo dos anos.\nVarios anos despois, Cosette (Claire Danes) \u00e9 unha adolescente e se namora dun revolucionario, Marius (Hans Matheson). Javert traballa de inc\u00f3gnito como un revolucionario para destru\u00edr o movemento ao que Marius pertence. Por\u00e9n, Javert \u00e9 descuberto e capturado por Marius, quen o leva \u00e1s barricadas para executalo. Valjean descobre o amor entre Cosette e Marius e dir\u00edxese \u00e1s barricadas para convencer ao mozo revolucionario para que regrese con Cosette. Valjean p\u00eddelle a Marius que lle permita executar a Javert. Valjean leva ao prisioneiro a un canell\u00f3n, mais en lugar de executalo o libera. A pel\u00edcula finaliza con Javert suicidandose, xa que non pode aceptar a bondade do acto de Valjean."}
{"id": "225409", "revid": "98629", "url": "https://gl.wikipedia.org/wiki?curid=225409", "title": "Jos\u00e9 Rizal", "text": "Jos\u00e9 Protacio Rizal Mercado y Alonso Realonda, popularmente co\u00f1ecido como Jos\u00e9 Rizal, naceu en Calamb\u00e1 o 19 de xu\u00f1o de 1861 e finou en Manila o 30 de decembro de 1896, era un nacionalista filipino e un pol\u00edmata durante o final da colonizaci\u00f3n espa\u00f1ola de Filipinas (1521-1898). Oftalm\u00f3logo da profesi\u00f3n, Rizal foi un escritor e un membro clave do movemento \"Propaganda\" filipino que defend\u00eda a reforma pol\u00edtica da colonia espa\u00f1ola.\nPor instigaci\u00f3n das ordes relixiosas (\u00e9 dicir, dominicos e franciscanos), Rizal foi acusado de asociaci\u00f3n il\u00edcita con outros revolucionarios. Convicto por sedici\u00f3n, foi condenado a ser fusilado no paraxe de Bagumbayan (agora Parque Rizal), en Manila. Na v\u00e9spera da s\u00faa execuci\u00f3n, escribiu un poema titulado \"O meu \u00faltimo adeus\", as\u00ed como unha carta ao seu \u00edntimo amigo e colaborador alem\u00e1n Ferdinand Blumentritt, na que afirmaba: Querido irm\u00e1n, cando recibas esta carta xa estarei morto; ma\u00f1\u00e1 \u00e1s 7 serei executado, a\u00ednda que non son culpable de rebeli\u00f3n.\nA sublevaci\u00f3n filipina de 1896 comezou logo de ser executado polas tropas espa\u00f1olas.\nRizal \u00e9 membro da xeraci\u00f3n m\u00e1is senlleira dos grandes nacionalistas filipinos, xunto cos seus paisanos e compa\u00f1eiros Andr\u00e9s Bonifacio e Emilio Aguinaldo."}
{"id": "225424", "revid": "85894", "url": "https://gl.wikipedia.org/wiki?curid=225424", "title": "Noctivagus", "text": "Noctivagus \u00e9 unha banda portuguesa de Rock g\u00f3tico formada en Lisboa, Portugal no ano 1994.\nLino Atila tam\u00e9n co\u00f1ecido como Lino Cunha . ven sendo o \u00fanico membro permanente da banda dende a s\u00faa fundaci\u00f3n, a banda fixo a escolla do nome de Noctivagus, inspirado no lat\u00edn \u201caqueles anda ou viguesa na noite\", \"criaturas fant\u00e1sticas\u201d.\nAs s\u00faas influencias van desde Joy Division \u00f3 Christian Death, ou mesmo, Siouxsie &amp; the Banshees, tomou de todas estas bandas, bordeando sempre un \u00e1mbito m\u00e1is alternativo..\nEn outubro de 2007, o grupo actuou no Festival \" when spirits awake\", en Vilnius, na Lituania."}
{"id": "225425", "revid": "2248", "url": "https://gl.wikipedia.org/wiki?curid=225425", "title": "Ponte Ulla", "text": ""}
{"id": "225427", "revid": "15490", "url": "https://gl.wikipedia.org/wiki?curid=225427", "title": "Balzers", "text": "Balzers \u00e9 un concello situado no suroeste do principado de Liechtenstein. Contaba en 2010 cunha poboaci\u00f3n de 4\u00a0529 habitantes. A maior parte da localidade est\u00e1 situada na ribeira este do r\u00edo Rin.\nXeograf\u00eda.\nLimita ao norte co municipio de Triesen polo leste e cos municipios su\u00edzos de Wartau ao norte, Maienfeld e Fl\u00e4sch ao sur, e ao suroeste con Sargans. Ademais, grazas aos seus dous exclaves limita tam\u00e9n cos municipios de Triesenberg, Planken, Schaan e Vaduz en Liechtenstein, e Frastanz e Nenzing en Austria.\nTransporte.\nPara chegar a Balzers p\u00f3dese coller o autob\u00fas ou ben un coche. Tam\u00e9n se pode chegar en tren, a pesar de que a estaci\u00f3n m\u00e1is pr\u00f3xima (Forst Hilti) \u00e1chase ao sueste. Na cidade hai numerosos carr\u00eds bici e p\u00f3dese alugar unha moto ou un coche na cidade.\nDeportes.\nBalzers conta cunha das poucas piscinas climatizadas do pa\u00eds. \u00c9 unha piscina ol\u00edmpica e at\u00f3pase no pavill\u00f3n deportivo, onde tam\u00e9n hai canchas de f\u00fatbol, de baloncesto, de balonm\u00e1n (a\u00ednda que a utilizan para xogar a h\u00f3ckey) e unha sala multi\u00fasos. O equipo de f\u00fatbol da cidade \u00e9 o FC Balzers."}
{"id": "225429", "revid": "29398", "url": "https://gl.wikipedia.org/wiki?curid=225429", "title": "Ram\u00f3n Muttis", "text": "Ram\u00f3n Alfredo Mutis, nado o 31 de agosto de 1899 en Buenos Aires e finado o 12 de xaneiro de 1955 en C\u00f3rdoba, Arxentina, alcumado \"El fuerte\", foi un futbolista arxentino que xogaba na demarcaci\u00f3n de defensa.\nTraxectoria.\nComezou a xogar profesionalmente en Chile no Santiago Wanderers e tras un breve paso polo CA Atlanta fichou polo Boca Juniors, onde militar\u00eda a maior parte da s\u00faa carreira e despois do cal se retirou. Por\u00e9n no ano 1936 volveu para xogar no Argentinos Juniors a moi bo nivel. Retirouse definitivamente no ano 1937 no Club Almagro onde tam\u00e9n fac\u00eda as funci\u00f3ns de adestrador e co que conseguir\u00eda ga\u00f1ar o campionato de Segunda Divisi\u00f3n. Vitoria que conseguir\u00eda xa so como adestrador co Argentinos Juniors no ano 1940.\nCoa Selecci\u00f3n de f\u00fatbol da Arxentina debutou o 20 de maio de 1923 ante Uruguai, e xogou 11 encontros, disputando o Mundial de F\u00fatbol Uruguai 1930 a\u00ednda que xo disputou o primeiro encontro contra Francia."}
{"id": "225432", "revid": "1888", "url": "https://gl.wikipedia.org/wiki?curid=225432", "title": "El Radical (A Coru\u00f1a)", "text": "El Radical foi un semanario editado na Coru\u00f1a en 1931.\nTraxectoria.\nApareceu o 26 de xullo de 1931. Foi o voceiro do Partido Republicano Radical da Coru\u00f1a. Estaba dirixido por Juan Pita Serapio. Ocupouse preferentemente da informaci\u00f3n estatal, pero tam\u00e9n da actividade municipal e a vida pol\u00edtica local, moitas veces en ton sat\u00edrico. Criticou o caciquismo en Galicia e as actividades do clero e a aristocracia."}
{"id": "225433", "revid": "6", "url": "https://gl.wikipedia.org/wiki?curid=225433", "title": "V\u00edctor Corral", "text": "V\u00edctor Corral Castro, nado en Baamonde (Begonte) o 14 de setembro de 1937 e finado o 15 de decembro de 2021, foi un escultor galego.\nTraxectoria.\nEmpezou a facer esculturas no monte, coas rochas, cando era neno e coidaba as vacas. Realizou estudos primarios e traballou no campo. Tras dous anos de estudos na Escola de Artes na Coru\u00f1a e outros dous na Escola da Lonxa de Barcelona, montou o seu primeiro obradoiro en 1963. Tres anos m\u00e1is tarde fac\u00eda a s\u00faa primeira exposici\u00f3n na Cidade Condal. Despois dalgunhas exposici\u00f3ns en Espa\u00f1a e no estranxeiro, comezou a constru\u00edr a s\u00faa Casa museo na s\u00faa parroquia natal de Baamonde, onde ten esculturas de pedra e bronce no xard\u00edn, e de madeira, marfil, bronce e miniaturas de luxo no interior. Na igrexa parroquial de Baamonde hai un casti\u00f1eiro centenario coa Virxe do Rosario tallada no interior (caben 4 persoas).\nEn 2015 foi nomeado fillo predilecto do concello de Begonte. No 2021 foille adicado un Hect\u00f3metro literario no Paseo dos So\u00f1os vilalb\u00e9s.\nObra.\nAdemais dunha gran colecci\u00f3n de esculturas que se atopan por todo o mundo e en man de particulares, realizou m\u00e1is de 20 monumentos en granito e bronce que se encontran en espazos naturais en Galicia e Zamora.\nCasa-Museo de V\u00edctor Corral en Baamonde.\nDentro da casa do artista, a exposici\u00f3n ocupa dous ambientes diferenciados: o xard\u00edn con obras en materiais non perecedoiros (granito e bronce) e o interior con esculturas, de arte abstracta e relixiosa, en madeira, bronce e marfil. O escultor tam\u00e9n experimenta con outros tipos de material soporte: acuarela e \u00f3leo. O universo tem\u00e1tico das s\u00faas composici\u00f3ns est\u00e1 marcado polo amor a Galicia e as s\u00faas profundas crenzas relixiosas. S\u00edmbolo desta conxunci\u00f3n \u00e9 a capela anexa \u00e1 casa, a virxe realizada no interior dun casti\u00f1eiro e un pombal con pedras e minerais de case todo o mundo, no xard\u00edn."}
{"id": "225434", "revid": "1131", "url": "https://gl.wikipedia.org/wiki?curid=225434", "title": "Arratzu", "text": "Arratzu \u00e9 un concello vasco da provincia de Biscaia. A s\u00faa poboaci\u00f3n \u00e9 de 389 habitantes (2011)."}
{"id": "225435", "revid": "1131", "url": "https://gl.wikipedia.org/wiki?curid=225435", "title": "Arrieta", "text": "Arrieta \u00e9 un concello vasco da provincia de Biscaia. A s\u00faa poboaci\u00f3n \u00e9 de 542 habitantes (2011)."}
{"id": "225436", "revid": "56817", "url": "https://gl.wikipedia.org/wiki?curid=225436", "title": "La Raz\u00f3n (Santiago de Compostela)", "text": "La Raz\u00f3n foi un semanario editado en Santiago de Compostela en 1931.\nHistoria e caracter\u00edsticas.\nSubt\u00edtulado \"Semanario. \u00d3rgano del Partido Republicano\", apareceu o 4 de abril de 1931. Ti\u00f1a de catro p\u00e1xinas, un prezo de dez c\u00e9ntimos e imprim\u00edase na tipograf\u00eda de \"El Eco de Santiago\". Foi fundado polo Partido Republicano para apoiar a candidatura da Conxunci\u00f3n Republicano-Socialista nas elecci\u00f3ns municipais do 12 de abril de 1931. Na presentaci\u00f3n dise: \"La Raz\u00f3n, semanario de idea y combate, ser\u00e1 el portavoz de la clase humilde y necesitada. Llevar\u00e1, en la agilidad de la lucha, la colaboraci\u00f3n de la juventud que naci\u00f3 a la vida p\u00fablica cuando no hab\u00eda derecho, cuando la ley era un mito y el desenfreno una v\u00eda legal\". Combateu o caciquismo, a candidatura mon\u00e1rquica e reclamou a amnist\u00eda para os presos pol\u00edticos e sociais."}
{"id": "225437", "revid": "1131", "url": "https://gl.wikipedia.org/wiki?curid=225437", "title": "Amoroto", "text": "Amoroto \u00e9 un concello vasco da provincia de Biscaia. A s\u00faa poboaci\u00f3n \u00e9 de 413 habitantes (2011)."}
{"id": "225438", "revid": "1131", "url": "https://gl.wikipedia.org/wiki?curid=225438", "title": "Berriz", "text": "Berriz \u00e9 un concello vasco da provincia de Biscaia. A s\u00faa poboaci\u00f3n \u00e9 de 4871 habitantes (2011)."}
{"id": "225439", "revid": "1131", "url": "https://gl.wikipedia.org/wiki?curid=225439", "title": "Gorliz", "text": "Gorliz \u00e9 un concello vasco da provincia de Biscaia. A s\u00faa poboaci\u00f3n \u00e9 de 5 515 habitantes (2011)."}
{"id": "225440", "revid": "1131", "url": "https://gl.wikipedia.org/wiki?curid=225440", "title": "Atxondo", "text": "Atxondo \u00e9 un concello vasco da provincia de Biscaia. A s\u00faa poboaci\u00f3n \u00e9 de 1.429 habitantes (2011)."}
{"id": "225441", "revid": "1131", "url": "https://gl.wikipedia.org/wiki?curid=225441", "title": "Fruiz", "text": "Fruiz \u00e9 un concello vasco da provincia de Biscaia. A s\u00faa poboaci\u00f3n \u00e9 de 469 habitantes (2011)."}
{"id": "225444", "revid": "1131", "url": "https://gl.wikipedia.org/wiki?curid=225444", "title": "Ant\u00f3n Capel\u00e1n Rey", "text": ""}
{"id": "225445", "revid": "98629", "url": "https://gl.wikipedia.org/wiki?curid=225445", "title": "Parch\u00eds", "text": "O parch\u00eds \u00e9 un xogo de mesa orixinario da India moi popular en Espa\u00f1a. X\u00f3gase cun taboleiro, un dado e catro fichas por xogador.\nHistoria.\nO xogo do parch\u00eds ten a s\u00faa orixe nun xogo moi popular da India chamado\"Pachisi\", Parcheesi, Parchesi e tam\u00e9n co\u00f1ecido como Vinte e cinco. Na India x\u00f3gase desde hai s\u00e9culos nun taboleiro ou pano en forma de cruz. As s\u00faas variantes m\u00e1is antigas son duns 2.600 anos.\nO nome do xogo ven da palabra hind\u00fa \"pacis\" que significa 25. O taboleiro actual do parch\u00eds ten 100 cuadr\u00edculas, 25 por cada un dos catro participantes. Na s\u00faa orixe 25 era a puntuaci\u00f3n m\u00e1xima que se pod\u00eda acadar nun xogo antecesor chamado \"Chaupar\", no que lanz\u00e1banse os caparaz\u00f3ns de cauri (un molusco de vivas cores que chegou a empregarse como moeda) utiliz\u00e1ndoos como dados. A\u00ednda hoxe p\u00f3dense ver nos palacios de Agra e de Allahabad xigantescos taboleiros de Parchisi con cuadr\u00edculas de m\u00e1rmore branco e vermello, nos que o emperador Akbar I o Grande, un gran xefe mongol do s\u00e9culo XVI, xogaba empregando como fichas a dezaseis concubinas do seu har\u00e9n con roupas coloreadas apropiadamente. Hai evidencias da existencia de variedades similares deste xogo na India no s\u00e9culo IV.\nO xogo do Parch\u00eds ten moitas variantes ou denominaci\u00f3ns: \"Ludo\" (en lat\u00edn \"eu xogo\", introducido en Inglaterra en 1896 durante a ocupaci\u00f3n brit\u00e1nica da India), o Parcheesi (nos EUA desde mediados do s\u00e9culo XIX), o Vinte e cinco, o Mensch\u00e4rgere-dich-nicht (Alema\u00f1a en 1910), o Jeu de Dada (Francia).\nO xogo chegou a Espa\u00f1a nos anos 1920, cando xa era moi popular no mundo. O baixo prezo, que fose fabricado e vendido por moitas marcas e as s\u00faas f\u00e1ciles regras foron pezas fundamentais para que chegara en poucos anos a ser un xogo moi co\u00f1ecido e popular por todo o pa\u00eds. vend\u00edase en t\u00f3dalas tendas de xogos e o seu taboleiro de cart\u00f3n, pl\u00e1stico ou madeira adoitaba levar polo outro lado un xogo da oca ou un taboleiro de xadrez tam\u00e9n empregado para xogar \u00e1s damas.\nDescrici\u00f3n.\nO taboleiro ten 100 cuadr\u00edculas divididas en catro quendas de colores diferentes. En sentido antihorario as cores son: amarela, azul, vermella e verde numeradas dende o 1 ata o 68. Cada 5 ou 7 cuadr\u00edculas hai unha marcada cun c\u00edrculo (chamada seguro). Nas catro esquinas do taboleiro cada xogador pon as s\u00faas 4 fichas da s\u00faa cor, \u00e9 a casa ou inicio do xogo. Cada xogador ten un dado da s\u00faa cor e un gobelete tam\u00e9n da mesma cor.\nO xogo.\nX\u00f3gase en quendas de dous, tres ou catro xogadores a\u00ednda que a finais do s\u00e9culo XX fix\u00e9ronse taboleiros para seis e oito xogadores. Cada xogador ten catro fichas da s\u00faa cor. O xogo in\u00edciase tirando cada xogador o seu dado. Comeza o xogo o que saque o n\u00famero m\u00e1is alto ou o primeiro que saque un cinco. Cas catro fichas na casa (onde se inicia o xogo) o primeiro cinco permite sacar d\u00faas fichas ao taboleiro de xogo. Se sae un seis no dado c\u00f3ntase coas fichas e v\u00f3lvese tirar. Se saen tres seises seguidos a \u00faltima ficha que foi movida ten que volver \u00e1 posici\u00f3n inicial do xogo, a casa. Se ao mover ficha cae nunha cuadr\u00edculas ocupada que non sexa o seguro a ficha que al\u00ed estaba est\u00e1 morta e debe volver \u00e1 casa da s\u00faa cor. O outro xogador avanzar\u00e1 vinte postos con calquera das fichas que ten. Nalgunhas variantes do xogo debe contar coa mesma ficha. Ga\u00f1a o xogador que chegue con t\u00f3dalas s\u00faas fichas \u00e1 parte central do taboleiro da s\u00faa cor.\nO xogo \u00e9 unha met\u00e1fora da cultura hind\u00fa. A morte, volta ao inicio e as\u00ed ata chegar ao final da viaxe."}
{"id": "225446", "revid": "56817", "url": "https://gl.wikipedia.org/wiki?curid=225446", "title": "I Know My Love", "text": "\"I Know My Love\" \u00e9 unha canci\u00f3n tradicional irlandesa, existente dende polo menos 1922. \u00c9 principalmente co\u00f1ecida pola versi\u00f3n que fixo o grupo The Chieftains recollida no seu \u00e1lbum \"Tears of Stone\" de 1999. Na elaboraci\u00f3n do sinxelo tam\u00e9n participou o grupo irland\u00e9s The Corrs.\nA canci\u00f3n foi posteriormente inclu\u00edda no \u00e1lbum recompilatorio \"\" do 2006."}
{"id": "225447", "revid": "15490", "url": "https://gl.wikipedia.org/wiki?curid=225447", "title": "Eddie Redmayne", "text": "Edward John David \"Eddie\" Redmayne, nado o 6 de xaneiro de 1982 en Londres, \u00e9 un actor, cantante e modelo ingl\u00e9s."}
{"id": "225448", "revid": "98629", "url": "https://gl.wikipedia.org/wiki?curid=225448", "title": "Big Daddy (filme)", "text": "Big Daddy \u00e9 un filme estadounidense dirixido por Dennis Dugan que se estreou en 1999.\nSinopse.\nSonny Koufax \u00e9 un avogado \u00f3 que nunca lle gustou asumir as responsabilidades da s\u00faa condici\u00f3n de adulto. Por\u00e9n, a medida que os seus antigos compa\u00f1eiros van casando, Sonny dec\u00e1tase de que se non fai algo axi\u00f1a poder\u00eda quedar s\u00f3 para o resto da vida. Despois de que a s\u00faa \u00faltima noiva o abandone pola s\u00faa inmaturidade, decide facer algo dr\u00e1stico que cambie a s\u00faa vida: adoptar a Julian, un neno de 5 anos."}
{"id": "225449", "revid": "25871", "url": "https://gl.wikipedia.org/wiki?curid=225449", "title": "Carice van Houten", "text": "Carice Anouk van Houten, nada en Leiderdorp o 5 de setembro de 1976, \u00e9 unha actriz neerlandesa de cinema, televisi\u00f3n e teatro."}
{"id": "225450", "revid": "1131", "url": "https://gl.wikipedia.org/wiki?curid=225450", "title": "Universidade T\u00e9cnica de Praga", "text": "A Universidade T\u00e9cnica Checa de Praga (en checo \u010cesk\u00e9 vysok\u00e9 u\u010den\u00ed technick\u00e9 v Praze ou \u010cVUT) \u00e9 unha instituci\u00f3n universitaria da cidade de Praga e \u00e9 unha das universidades m\u00e1is grandes da Rep\u00fablica Checa e o instituto tecnol\u00f3xico m\u00e1is antigo de Europa Central.\nFoi fundado en 1707 polo Emperador Xos\u00e9 I. Segundo o THES-QS World University Rankings do 2010, o \u010cVUT \u00e9 a 121\u00aa mellor universidade tecnol\u00f3xica do mundo, sendo a 171\u00aa no 2009 e a 228\u00aa no 2008, e \u00e9 a primeira da Rep\u00fablica Checa."}
{"id": "225451", "revid": "98629", "url": "https://gl.wikipedia.org/wiki?curid=225451", "title": "Evelyn (filme)", "text": "Evelyn \u00e9 un filme irland\u00e9s dirixido por Bruce Beresford que se estreou no 2002. O seu argumento bas\u00e9ase nunha historia real.\nSinopse.\nIrlanda, anos cincuenta. A pequena Evelyn e os seus dous irm\u00e1ns son separados e enviados a distintos orfanatos cat\u00f3licos cando un tribunal decide que o seu pai, un home sen recursos e abandonado pola s\u00faa esposa, \u00e9 incapaz de coidar deles. Por\u00e9n, o home est\u00e1 decidido a recuperalos por dura e longa que sexa a batalla legal que te\u00f1a que afrontar."}
{"id": "225452", "revid": "865", "url": "https://gl.wikipedia.org/wiki?curid=225452", "title": "Minus the Machine", "text": "Minus the Machine \u00e9 o sexto \u00e1lbum de estudio da banda estadounidense de metal alternativo 10 Years, editado o 7 de agosto do 2012 a trav\u00e9s do seu propio selo, Palehorse Records, que forma parte do Warner Music Group."}
{"id": "225453", "revid": "109216", "url": "https://gl.wikipedia.org/wiki?curid=225453", "title": "Night Shades", "text": "Night Shades \u00e9 o cuarto \u00e1lbum de estudio da banda estadounidense de dance rock Cobra Starship, editado o 29 de agosto do 2011 a trav\u00e9s dos selos Fueled by Ramen e Decaydance Records. O disco \u00e9 a continuaci\u00f3n do seu traballo do 2009 \"Hot Mess\". O seu primeiro sinxelo foi \"You Make Me Feel...\", que conta coa cantante Sabi e foi publicado o 10 de maio. Todo o disco estivo dispo\u00f1oble en \"stream\" gratuitamente na s\u00faa p\u00e1xina de Facebook antes do seu lanzamento.\nO \u00e1lbum estreouse no n\u00famero 50 da lista \"Billboard 200\", tras vender 9.000 copias na s\u00faa primeira semana, pero caeu ao posto 185 na segunda. Cobra Starship realizou un pre-concerto nos Video Music Awards da MTV no ano 2011, e tras esa actuaci\u00f3n o seu sinxelo \"You Make Me Feel...\" acadou o \"top 10\" da lista \"Billboard Hot 100\"."}
{"id": "225454", "revid": "98629", "url": "https://gl.wikipedia.org/wiki?curid=225454", "title": "Mortal Kombat (filme)", "text": "Mortal Kombat \u00e9 un filme estadounidense dirixido por Paul W. S. Anderson que se estreou en 1995. Bas\u00e9ase na serie de videoxogos \"Mortal Kombat\", sendo o primeiro filme da serie.\nSinopse.\nDurante nove xeraci\u00f3ns, Shang Tsung, un bruxo malvado, levou a un poderoso pr\u00edncipe \u00e1 vitoria contra os seus mortais inimigos. Se vence o d\u00e9cimo torneo Mortal Kombat, a desolaci\u00f3n e o mal que floreceron no mundo exterior reinar\u00e1n a terra por sempre.\nPersonaxes.\nPeter Jason aparece como Master Boyd. Outor artistas mariciais que saen nos cr\u00e9ditos son Kenneth Edwards e Hakim Alston."}
{"id": "225455", "revid": "98629", "url": "https://gl.wikipedia.org/wiki?curid=225455", "title": "Mutantes", "text": "Mutantes \u00e9 o segundo \u00e1lbum da banda brasileira de tropicalia Os Mutantes. Foi orixinalmente editado no ano 1969 a trav\u00e9s do selo Omplatten Records. Ten un son m\u00e1is pu\u00eddo que o seu primeiro traballo, mantendo o sentido do humor e o car\u00e1cter experimental, fusionando distintos x\u00e9neros e usando trucos de estudio, ademais de empregar todo tipo de obxectos e audios de pel\u00edculas e da televisi\u00f3n."}
{"id": "225456", "revid": "98629", "url": "https://gl.wikipedia.org/wiki?curid=225456", "title": "Sky Captain and the World of Tomorrow", "text": "Sky Captain and the World of Tomorrow \u00e9 un filme estadounidense dirixido por Kerry Conran que se estreou no 2004.\nSinopse.\nFamosos cient\u00edficos de todo o mundo est\u00e1n desaparecendo misteriosamente, e a xornalista do Chronicle, Polly Perkins (Gwyneth Paltrow) e o experto aviador Sky Captain (Jude Law) estano a investigar. Arriscando as s\u00faas vidas, viaxan a lugares ex\u00f3ticos para poder deter \u00f3 malvado doutor Totenkopf, cuxo obxectivo \u00e9 destru\u00edr a Terra. Para cumprir a s\u00faa misi\u00f3n contan coa axuda de Franky Cook (Angelina Jolie), comandante dun escuadr\u00f3n feminino, e dun xenio da tecnolox\u00eda (Giovanni Ribisi)."}
{"id": "225457", "revid": "56817", "url": "https://gl.wikipedia.org/wiki?curid=225457", "title": "Lifting Me", "text": "\"Lifting Me\" \u00e9 un sinxelo da banda irlandesa de folk rock The Corrs, sacado \u00e1 venda en 1999. Foi lanzado como parte dunha promoci\u00f3n de Pepsi e non foi sacado de ning\u00fan dos seus \u00e1lbums, a\u00ednda que posteriormente apareceu como canci\u00f3n extra en cando menos nunha versi\u00f3n do \u00e1lbum recompilatorio \"Best of The Corrs\"."}
{"id": "225459", "revid": "6279", "url": "https://gl.wikipedia.org/wiki?curid=225459", "title": "Confrar\u00eda", "text": "O termo Confrar\u00eda pode referirse a:"}
{"id": "225461", "revid": "25871", "url": "https://gl.wikipedia.org/wiki?curid=225461", "title": "Rebel Heart", "text": "\"Rebel Heart\" \u00e9 un sinxelo da banda irlandesa de folk rock The Corrs sacado do seu \u00e1lbum \"In Blue\". En contraste co resto das canci\u00f3ns do \u00e1lbum, que son de estilo pop, \"Rebel Heart\" \u00e9 unha canci\u00f3n enteiramente instrumental de estilo folk, no que est\u00e1n presentes instrumentos tradicionais de Irlanda como o tin whistle, o bodhr\u00e1n e o viol\u00edn. "}
{"id": "225462", "revid": "89787", "url": "https://gl.wikipedia.org/wiki?curid=225462", "title": "FerroAtl\u00e1ntica", "text": "FerroAtl\u00e1ntica \u00e9 unha empresa galega con sede en Madrid, no edificio Torre Espacio. A empresa \u00e9 o primeiro produtor mundial de silicio metal e de ferroaliaxes co 15 % do mercado mundial. Ten 15 f\u00e1bricas (6 en Francia, 5 en Espa\u00f1a, 2 en Sur\u00e1frica, unha en Venezuela e outra na China). A capacidade de produci\u00f3n total \u00e9 de 300.000 toneladas ao ano.\nHistoria.\nA historia da empresa in\u00edciase co aproveitamento el\u00e9ctrico do r\u00edo Xallas o 17 de outubro de 1910. O Goberno Civil da Coru\u00f1a outorga unha concesi\u00f3n a Francisco del Campo Lacalle para un aproveitamento el\u00e9ctrico no Xallas cun caudal m\u00e1ximo de 6.000 l/s e un salto de 19,13 m. A empresa medrou mercando concesi\u00f3ns, f\u00e1bricas e canteiras. En 1992 compra a Divisi\u00f3n de Ferroaleaci\u00f3ns do Grupo Carburos Met\u00e1licos, constitu\u00edndose o 4 de decembro dese mesmo ano a sociedade FerroAtl\u00e1ntica, no ano 2007 constit\u00faese o Grupo FerroAtl\u00e1ntica.\nFerroAtl\u00e1ntica ten actualmente tres f\u00e1bricas en Galiza e seis centrais hidroel\u00e9ctricas: nos concellos de Cee e Dumbr\u00eda (na Costa da Morte) e mais no pol\u00edgono industrial de Sab\u00f3n (Arteixo).\nCinco das centrais hidroel\u00e9ctricas est\u00e1n situadas na cunca do r\u00edo Xallas (Dumbr\u00eda,Mazaricos, entre eles o encoro da Fervenza e o encoro de Santa Ux\u00eda) e unha na cunca do r\u00edo Grande do Porto (Vimianzo). A enerx\u00eda el\u00e9ctrica cons\u00f3mese nas f\u00e1bricas do grupo vendendo o excedente.\nO mineral de cuarzo obtense de canteiras propiedade do grupo como a de Serrabal entre Vedra e Boqueix\u00f3n.\nEn 2007 a empresa abriu as comportas da presa da Fervenza deixando o r\u00edo Xallas e o encoro sen auga causando a morte de milleiros de peixes. Ferroatl\u00e1ntica foi condenada ao pago de 305.954 euros e dous directivos a multas de 4.320 euros, segundo sentenza firme do Xulgado do Penal n\u00famero seis da Coru\u00f1a. O fallo condenou en novembro de 2011 \u00e1 empresa de Juan Miguel Villar Mir a abonar 265.954 euros \u00e1 Xunta e outros 40.000 a partes iguais entre a Federaci\u00f3n Galega de Pesca e Salmo Club de Pesca Deportiva.\nEn 2015 a empresa anunciou a s\u00faa fusi\u00f3n con Globe Speciality Metals (GSM), con sede en Miami. O novo grupo ser\u00e1 propiedade ao 57% de FerroAtl\u00e1ntica e o grupo estadounidense ter\u00e1 o outro 43% pasando a chamarse Ferroglobe.\nA empresa ten as certificaci\u00f3ns ISO 9001, OSHAS 18001 e ISO 14001, todas elas do Regulamento de Ecoxesti\u00f3n e Ecoauditor\u00eda Ambiental EMAS (Environmental Management and Audit System). A empresa tam\u00e9n cumpre o regulamento REACH (Registration, Evaluation, Authorization and Restriction of Chemicals Substances)."}
{"id": "225463", "revid": "98629", "url": "https://gl.wikipedia.org/wiki?curid=225463", "title": "The Devil Inside", "text": "The Devil Inside \u00e9 un filme estadounidense dirixido por William Brent Bell que se estreou no 2012.\nSinopse.\nIsabella Rossi cre que a s\u00faa nai asasinou brutalmente a tres persoas porque estaba tola. Despois de terse esclarecido que os asasinatos se produciron durante un exorcismo, disponse a investigar o que realmente ocorreu e a atopar un xeito de axudar \u00e1 s\u00faa nai."}
{"id": "225464", "revid": "98629", "url": "https://gl.wikipedia.org/wiki?curid=225464", "title": "The Mothman Prophecies (filme)", "text": "The Mothman Prophecies \u00e9 un filme estadounidense dirixido por Mark Pellington que se estreou no 2002. Bas\u00e9ase na obra de John Keel \"The Mothman Prophecies\".\nSinopse.\nA\u00ednda trastornado pola morte da s\u00faa esposa por mor dun estra\u00f1o accidente automobil\u00edstico, o periodista John Klein sofre unha avar\u00eda co seu coche en plena noite. \u00d3 ir pedir axuda, descobre sorprendido que se atopa nunha pequena vila de Virxinia Occidental, a centos de quil\u00f3metros de onde cr\u00eda estar. A sh\u00e9riff local inf\u00f3rmalle de que unha serie de inexplicables sucesos tiveron lugar nos \u00faltimos tempos. Despois de analizar varios casos e de consultar \u00f3 especialista en fen\u00f3menos paranormais Alexander Leek, Klein comeza a sospeitar que a explicaci\u00f3n do estra\u00f1o suceso poder\u00eda deberse \u00e1 presenza de Mothman, unha misteriosa e lendaria criatura que anuncia o desastre e a morte. Esta sospeita pert\u00farbao at\u00e9 tal punto que as s\u00faas m\u00e1is profundas convicci\u00f3ns comezan a esvaecerse e ten a terrible impresi\u00f3n de atoparse no linde dun universo aterrador e desco\u00f1ecido."}
{"id": "225465", "revid": "25871", "url": "https://gl.wikipedia.org/wiki?curid=225465", "title": "Simon Quarterman", "text": "Simon Quarterman, nado o 14 de novembro de 1977, \u00e9 un actor ingl\u00e9s de cinema e televisi\u00f3n.\nTraxectoria.\nTen participado en varias series de televisi\u00f3n do seu pa\u00eds, entre as que se incl\u00faen \"Down to Earth\", \"Midsomer Murders\", \"Holby City\", \"EastEnders\" e \"Victoria &amp; Albert\". No tocante \u00f3 cinema, destacan os filmes \"\" e \"The Devil Inside\"."}
{"id": "225466", "revid": "98629", "url": "https://gl.wikipedia.org/wiki?curid=225466", "title": "Scary Movie", "text": "Scary Movie \u00e9 un filme estadounidense dirixido por Keenen Ivory Wayans que se estreou no 2000. \u00c9 unha parodia de humor negro que fai mofa dos x\u00e9neros de terror e misterio. Os filmes de finais dos anos 90 dos que se burla son \"Scream\", \"I Know What You Did Last Summer\", \"O sexto sentido\", \"The Usual Suspects\", \"The Matrix\", \"The Blair Witch Project\" e \"Dawson's Creek\". \"Scary Movie\" tivo tres secuelas, \"Scary Movie 2\" (2001), \"Scary Movie 3\" (2003) e \"Scary Movie 4\" (2006). No 2013 estrearase \"Scary Movie 5\".\nSinopse.\nUnha fermosa estudante morre asasinada. Un grupo de desorientados adolescentes descobren que existe un asasino entre eles. A hero\u00edna Cyndi Campbell e o seu grupo de aloucados amigos veranse atacados por un singular psic\u00f3pata enmascarado que pretende vingarse deles, despois de que o atropelasen por accidente o pasado Halloween."}
{"id": "225468", "revid": "98629", "url": "https://gl.wikipedia.org/wiki?curid=225468", "title": "Scary Movie 2", "text": "Scary Movie 2 \u00e9 un filme estadounidense dirixido po Keenen Ivory Wayans que se estreou no 2001. Segundo filme da saga de humor \"Scary Movie\". \u00c9 unha parodia dos filme \"O exorcista\", \"The Amityville Horror\", \"Poltergeist\", \"O final da escaleira\", \"Hollow Man\", \"The Legend of Hell House\" e \"The Haunting\".\nSinopse.\nUn profesor tolo recruta a unha rapaza e \u00f3s seus compa\u00f1eiros, desexosos de vivir aventuras e novas experiencias, para unha sa\u00edda de fin de semana. Co pretexto de realizar un experimento cient\u00edfico sobre desordes do sono, inst\u00e1lanse nunha casa que resulta estar enmeigada, o cal \u00e9 adecuado para o prop\u00f3sito real do profesor. Durante a estancia na casa, os estudantes dec\u00e1tanse de que a casa est\u00e1 chea de espectros, principalmente o do dono anterior, quen foi probable responsable dun asasinato pasional cometido anos atr\u00e1s naquel lugar."}
{"id": "225469", "revid": "1888", "url": "https://gl.wikipedia.org/wiki?curid=225469", "title": "Redenci\u00f3n Mar\u00edtima", "text": "Redenci\u00f3n Mar\u00edtima foi un peri\u00f3dico aparecido en Vigo en 1931.\nHistoria e caracter\u00edsticas.\nApareceu en xu\u00f1o de 1931 como continuaci\u00f3n de \"\u00a1Despertad!\". Publicaci\u00f3n decenal, era o voceiro do Sindicato de Industria Pesquera y sus Derivados (CNT). Estaba dirixido por Manuel Fandi\u00f1o Ricart. Recolleu as preocupaci\u00f3ns dos sindicatos mar\u00edtimos de Espa\u00f1a e os seus movementos reivindicativos. Deixou de publicarse en decembro de 1931 e foi substitu\u00eddo por \"Mar y Tierra\", voceiro da Federaci\u00f3n Nacional de Industria Pesquera."}
{"id": "225473", "revid": "12452", "url": "https://gl.wikipedia.org/wiki?curid=225473", "title": "Feira de Ciencia", "text": ""}
{"id": "225474", "revid": "1131", "url": "https://gl.wikipedia.org/wiki?curid=225474", "title": "Evaristo Mosquera Mart\u00ednez", "text": "Evaristo Antonio Mosquera Mart\u00ednez, nado en Pontevedra en 1909 e finado en Madrid en febreiro de 1996, foi un mestre e pol\u00edtico galego.\nTraxectoria.\nEstudou Maxisterio. Na ditadura de Primo de Rivera fixo oposici\u00f3ns en Madrid ao Ministerio de Facenda e prestou servizo nas Delegaci\u00f3ns de Vigo e Pontevedra. Participou na redacci\u00f3n da revista \"Cristal\" con Amado Carballo e Xo\u00e1n Vidal Mart\u00ednez. Colaborou con Luis Bello nas s\u00faas visitas de Escolas e foi secretario do Comit\u00e9 de Cooperaci\u00f3n Intelectual. Durante a Rep\u00fablica colaborou na prensa (\"El Progreso\", \"El Pueblo Gallego\" e \"El Pa\u00eds\") e incorporouse ao Partido Galeguista. Co golpe de Estado do 18 de xullo de 1936 foi detido e xulgado en Consello de guerra. Pasou case catro anos detido no campo de concentraci\u00f3n de San Sim\u00f3n onde protagonizou, xunto cun grupo de evanx\u00e9licos de Mar\u00edn, Celestino Poza Cobas e o seu fillo Celestino, un plante, neg\u00e1ndose a confesar cos cregos da prisi\u00f3n. Unha vez en liberdade trasladouse a Madrid e volveu ser detido por motivos pol\u00edticos, condenado a oito anos de prisi\u00f3n, finalmente reducidos a cinco, que cumpriu en Carabanchel, Oca\u00f1a e no campo de traballo de Fuencarral."}
{"id": "225479", "revid": "54336", "url": "https://gl.wikipedia.org/wiki?curid=225479", "title": "Cova Terre\u00f1a, Baiona, Baiona", "text": ""}
{"id": "225480", "revid": "54336", "url": "https://gl.wikipedia.org/wiki?curid=225480", "title": "Loureiral, Baiona, Baiona", "text": ""}
{"id": "225482", "revid": "54336", "url": "https://gl.wikipedia.org/wiki?curid=225482", "title": "Percebelleira, Baiona, Baiona", "text": ""}
{"id": "225483", "revid": "17467", "url": "https://gl.wikipedia.org/wiki?curid=225483", "title": "San Ant\u00f3n, Baiona, Baiona", "text": ""}
{"id": "225484", "revid": "865", "url": "https://gl.wikipedia.org/wiki?curid=225484", "title": "The Sisters of Mercy", "text": "The Sisters of Mercy \u00e9 unha banda inglesa de post-punk formada en 1979 en Leeds. Despois de conseguir fama no underground brit\u00e1nico nos inicios da s\u00faa carreira, o grupo tivo a s\u00faa ruptura comercial a mediados dos 80 e mant\u00edvose no \"mainstream\" ata comezos da d\u00e9cada dos 90, cando pararon de publicar novas gravaci\u00f3ns en protesta contra a s\u00faa discogr\u00e1fica. Na actualidade a banda s\u00f3 se dedica a realizar xiras.\nA banda publicou tres \u00e1lbums de estudio, o \u00faltimo deles en 1990. Cada un deles foi gravado por formaci\u00f3ns distintas; o vocalista e compositor Andrew Eldritch e unha caixa de ritmos bautizada como Doktor Avalanche son os \u00fanicos puntos de continuidade entre as distintas formaci\u00f3ns. Eldritch e Avalanche tam\u00e9n estiveron en The Sisterhood, un proxecto paralelo liderado por Eldritch.\nO grupo deixou de gravar en 1993, cando comezaron unha folga contra a s\u00faa compa\u00f1\u00eda discogr\u00e1fica, a Time Warner, \u00e1 que acusaron de reterlles royalties e de incompetencia. A\u00ednda que Time Warner finalmente deixou que a banda marchase en 1997, non asinaron con outro selo, e elixiron non usar unha discogr\u00e1fica independente, a\u00ednda que tocaron numerosos temas novos nos seus concertos.\nDende 1985, cando os outros membros orixinais marcharon, The Sisters of Mercy converteuse no veh\u00edculo art\u00edstico de Andrew Eldritch. Os antigos membros da banda crearon os grupos Ghost Dance e The Mission."}
{"id": "225485", "revid": "23204", "url": "https://gl.wikipedia.org/wiki?curid=225485", "title": "Lista dos capitolios dos Estados Unidos de Am\u00e9rica", "text": "A seguinte t\u00e1boa \u00e9 unha lista dos capitolios dos Estados Unidos de Am\u00e9rica, na que se amosan alg\u00fans datos sobre a data de construci\u00f3n, coordenadas xeogr\u00e1ficas, cidade na que est\u00e1n, estado \u00f3 que pertencen e unha imaxe."}
{"id": "225487", "revid": "1888", "url": "https://gl.wikipedia.org/wiki?curid=225487", "title": "Evaristo Mosquera", "text": "Co nome de Evaristo Mosquera podemos referirnos a:"}
{"id": "225491", "revid": "865", "url": "https://gl.wikipedia.org/wiki?curid=225491", "title": "The Wedding Present", "text": "The Wedding Present \u00e9 unha banda inglesa de indie rock formada na cidade de Leeds en 1985 das cinzas do grupo The Lost Pandas. A m\u00fasica da banda evolucionou dende un indie rock de ritmos r\u00e1pidos, na li\u00f1a das s\u00faas influencias m\u00e1is obvias, The Fall, Buzzcocks e Gang of Four, cara formas m\u00e1is variadas. Ao longo da s\u00faa carreira a banda estivo liderada polo vocalista e guitarrista David Gedge, o \u00fanico membro constante do grupo."}
{"id": "225498", "revid": "85894", "url": "https://gl.wikipedia.org/wiki?curid=225498", "title": "Piadena", "text": "Piadena \u00e9 unha comuna italiana da rexi\u00f3n da Lombard\u00eda, provincia de Cremona, con 3.569 habitantes. Est\u00e9ndese por unha \u00e1rea de 19 km\u00b2, tendo unha densidade de poboaci\u00f3n de 187 hab/km\u00b2. Fai fronteira con Calvatone, Canneto sull'Oglio (MN), Casteldidone, Drizzona, Rivarolo Mantovano (MN), San Giovanni in Croce, Solarolo Rainerio, Tornata, Voltido.\nEn Piadena at\u00f3panse palafitas que forman parte dos chamados sitios palaf\u00edticos prehist\u00f3ricos dos Alpes, Patrimonio Mundial segundo UNESCO."}
{"id": "225499", "revid": "23204", "url": "https://gl.wikipedia.org/wiki?curid=225499", "title": "Sitios palaf\u00edticos prehist\u00f3ricos dos Alpes", "text": "Os sitios palaf\u00edticos prehist\u00f3ricos da contorna dos Alpes son unha serie de asentamentos de palafitas prehist\u00f3ricas darredor dos Alpes, as\u00ed como tam\u00e9n dentro deles, constru\u00eddos entre o 5000 e o 500 a.C. nos bordos de lagos, r\u00edos ou zonas h\u00famidas. En total son uns 111 sitios, distribu\u00eddos do seguinte xeito: 5 en Austria, 11 en Francia, 18 na Alema\u00f1a, 19 en Italia, 2 en Eslovenia, e 56 en Su\u00edza; nomeados pola UNESCO como Patrimonio da Humanidade en 2011. En Eslovenia, este \u00e9 o primeiro ben cultural con tal categor\u00eda.\nAs escavaci\u00f3ns levadas a cabo nalg\u00fans dos sitios evidenciaron o estilo de vida nos tempos prehist\u00f3ricos do Neol\u00edtico e a Idade de Bronce nos Alpes de Europa, e a forma na que as comunidades interactuaban coa s\u00faa contorna. Tal e como se declarou no nomeamento, os asentamentos son un grupo \u00fanico de sitios arqueol\u00f3xicos excepcionalmente ben conservado e cunha gran riqueza cultural, que constit\u00faen unha das fontes m\u00e1is importantes para o estudo das primeiras sociedades agrarias da rexi\u00f3n."}
{"id": "225501", "revid": "98629", "url": "https://gl.wikipedia.org/wiki?curid=225501", "title": "Coheed and Cambria", "text": "Coheed and Cambria \u00e9 unha banda estadounidense de rock alternativo formada en 1995 en Nyack, Nova York. A m\u00fasica do grupo incorpora aspectos do rock progresivo, punk rock, metal e post-hardcore.\nTodos os \u00e1lbums de Coheed and Cambria son conceptuais e contan unha historia de ciencia ficci\u00f3n chamada \"The Amory Wars\", escrita polo vocalista Claudio Sanchez, e que foi transcrita nunha serie de c\u00f3mics e unha novela. A banda ten publicados seis \u00e1lbums de estudio e tres \u00e1lbums ao vivo."}
{"id": "225502", "revid": "865", "url": "https://gl.wikipedia.org/wiki?curid=225502", "title": "Ride", "text": "Ride \u00e9 unha banda inglesa de rock alternativo formada en 1988 en Oxford. Estivo composta por Andy Bell, Mark Gardener, Laurence \"Loz\" Colbert e Steve Queralt, e inicialmente formou parte da escena \"shoegazing\" emerxida en Inglaterra a principios dos anos 90. Tras a separaci\u00f3n do grupo en 1996, os membros mov\u00e9ronse a varios proxectos, entre os que destacou Andy Bell, que se converteu no baixista de Oasis. No ano 2001 a banda reuniuse brevemente para unha \u00fanica actuaci\u00f3n nun programa de televisi\u00f3n. O \u00e1lbum de estrea da banda, \"Nowhere\", \u00e9 considerado un dos mellores traballos do x\u00e9nero shoegazing, e foi colocado no posto 74 da lista de Pitchfork Media dos \"100 mellores \u00e1lbums dos 90\", e o seu tema \"Vapour Trail\" foi elixida a 145 da lista das \"200 mellores canci\u00f3ns dos 90\", tam\u00e9n de Pitchfork Media. O \u00e1lbum tam\u00e9n est\u00e1 inclu\u00eddo no libro \"1001 \u00e1lbums que debes escoitar antes de morrer\".\nO d\u00eda 18 de novembro do 2014 anunciouse que Ride reuir\u00edase novamente e realizar\u00eda unha serie de concertos por Europa e Norteam\u00e9rica nos meses de maio e xu\u00f1o de 2015. Dende ent\u00f3n publicou dous \u00e1lbums m\u00e1is, \"Weather Diaries\" (2017) e \"This Is Not a Safe Place\" (2019)."}
{"id": "225506", "revid": "1410", "url": "https://gl.wikipedia.org/wiki?curid=225506", "title": "Furac\u00e1n Sandy (2012)", "text": "O Furac\u00e1n Sandy \u00e9 o 18\u00ba furac\u00e1n da tempada de furac\u00e1ns de 2012. O cicl\u00f3n tropical afectou a Xamaica, Cuba, Bahamas, Hait\u00ed, Rep\u00fablica Dominicana e a Costa Leste dos Estados Unidos. Afectou \u00e1 zona sur da Rexi\u00f3n dos Grandes Lagos dos Estados Unidos e ao leste do Canad\u00e1."}
{"id": "225510", "revid": "15490", "url": "https://gl.wikipedia.org/wiki?curid=225510", "title": "Eschen", "text": "Eschen \u00e9 un concello situado no norte do principado de Liechtenstein. Contaba en 2010 cunha poboaci\u00f3n de 4.215 habitantes.\nXeograf\u00eda.\nLimita de suroeste a norte co municipio de Gamprin, ao nord\u00e9s con Schellenberg, ao leste con Mauren, ao sueste con Frastanz (Austria), Planken e o exclave de Gamprin, e ao sur con Schaan.\nO municipio pos\u00fae ademais o exclave de Nendeln, grazas ao cal limita tam\u00e9n cun exclave do municipio de Vaduz, as\u00ed como coas comunas su\u00edzas de Sennwald e Buchs.\nComunicaci\u00f3ns.\nEschen \u00e9 famosa pola venda das s\u00faas bicicletas, xa que son as m\u00e1is baratas de todo o pa\u00eds. Para chegar \u00e1 cidade, \u00e9 necesario ir en autob\u00fas ou en coche, a\u00ednda que o transporte ferroviario tam\u00e9n est\u00e1 moi frecuentado polos alde\u00e1ns. A estaci\u00f3n de ferrocarril m\u00e1is pr\u00f3xima est\u00e1 en Ruggell, ao norte do principado.\nDeportes.\nDestaca en Eschen o seu equipo de f\u00fatbol, o USV Eschen/Mauren, con sede nas d\u00faas cidades. Ademais do f\u00fatbol, destaca o h\u00f3ckey, a patinaxe sobre xeo, a nataci\u00f3n, o balonm\u00e1n, o esqu\u00ed e carreiras de zorras, entre outras disciplinas deportivas tanto de ver\u00e1n como de inverno."}
{"id": "225512", "revid": "23204", "url": "https://gl.wikipedia.org/wiki?curid=225512", "title": "Partido Republicano Progresista (1880)", "text": "O Partido Republicano Progresista foi un partido pol\u00edtico espa\u00f1ol da \u00e9poca da Restauraci\u00f3n.\nHistoria e caracter\u00edsticas.\nO Partido Republicano Progresista estivo moi vinculado \u00e1 figura de Manuel Ruiz Zorrilla, que dirixiu o partido case sempre desde o exilio. Logo da Restauraci\u00f3n da monarqu\u00eda en 1874, Ruiz Zorrilla uniuse a Nicol\u00e1s Salmer\u00f3n para fundar o Partido Reformista Republicano en 1876. Emporiso, as diferenzas en canto \u00e1 t\u00e1ctica pol\u00edtica levaron a Ruiz Zorrilla a fundar en 1880 o seu propio partido, o Partido Republicano Progresista.\nDurante o resto da vida de Ruiz Zorrilla, o partido insistiu na t\u00e1ctica do insurrecionalismo, apoiando diversas tentativas civ\u00eds e militares para derribar o r\u00e9xime da Restauraci\u00f3n. Todas fracasaron, e o partido foi abandonado sucesivamente polo resto de personalidades que o formaron, como Cristino Martos, Montero R\u00edos e Jos\u00e9 Canalejas. \u00c1 morte de Ruiz Zorrilla en 1895, o partido era practicamente inoperante, pero sobreviviu ata 1903, cando se integrou na Uni\u00f3n Republicana, xunto co Partido Republicano Centralista de Salmer\u00f3n e o Partido Republicano Federal de Pi i Margall.\nO Partido Republicano Progresista en Galicia.\nA noite do 11 de decembro de 1881, refundouse o partido dos dem\u00f3cratas-republicanos en Santiago baixo o nome de Partido Republicano-Progresista. Ao inicio da sesi\u00f3n constitu\u00ednte, presidiu provisoriamente Jos\u00e9 Cardalda e, tralas votaci\u00f3ns, resultaron elixidos Jos\u00e9 S\u00e1nchez Villamar\u00edn (presidente), Acacio Fr\u00e1iz (vicepresidente), Pablo P\u00e9rez Ballesteros, Francisco \u00c1lvarez, Salvador Garc\u00eda, Jos\u00e9 Cardalda, Ram\u00f3n Alb\u00e1n (vogais), Alfredo Vilas (secretario) e C\u00e1ndido Pereira (vicesecretario), declarando presidentes honorarios a Zorrilla (a quen lle enviaron un telegr\u00e1ma a Par\u00eds para notificarlle a nova) e Salmer\u00f3n (quen visitou a cidade o 15 de setembro de 1886).\nEn 1892 fundouse o Centro de Uni\u00f3n Republicana de Santiago, que pretend\u00eda ser o \"punto de reuni\u00f3n donde la familia republicana de esta ciudad se cambia impresiones\" e a uni\u00f3n pol\u00edtica de todos os republicanos, xa que en 1886 tam\u00e9n se refundou na cidade o Partido Republicano Federal. Os seus \u00f3rganos de expresi\u00f3n foron o semanario \"El Republicano\" e \"El Amigo del Pueblo\". Foron membros do Centro Jos\u00e9 Pe\u00f1a, Constantino Nogueira, Manuel Vila Nadal, Jos\u00e9 Cardalda e Ram\u00f3n Garc\u00eda Su\u00e1rez."}
{"id": "225513", "revid": "98629", "url": "https://gl.wikipedia.org/wiki?curid=225513", "title": "Borsch", "text": "O borsch (co\u00f1ecido tam\u00e9n como borshtch ou borshch, en ruso e ucra\u00edno: \u0431\u043e\u0440\u0449, ; en polaco: \"barszcz\"; en lituano: \"bar\u0161\u010diai\"; en roman\u00e9s: \"bor\u0219\"; en alem\u00e1n: \"borschtsch\") \u00e9 unha sopa de verduras que incl\u00fae xeralmente remolacha, que lle d\u00e1 unha cor rubia intensa caracter\u00edstica, e \u00e9 tradicional en diversos pa\u00edses do Leste europeo como Ucra\u00edna, Polonia, Rusia, Roman\u00eda, entre outros.\nO borsch cons\u00f3mese masivamente en Ucra\u00edna, de onde se admite que \u00e9 orixinario, pero debe entenderse que este prato constit\u00fae parte da herdanza culinaria de moitos dos pa\u00edses do Leste de Europa e Europa Central. Foi levada a Europa Occidental e a Am\u00e9rica principalmente por inmigrantes xudeus fuxidos da persecuci\u00f3n nestas rexi\u00f3ns; en yiddish, lingua falada por moitos destes inmigrantes, o prato ch\u00e1mase borsht (\u05d1\u05d5\u05e8\u05e9\u05d8).\nA sopa \u00e9 normalmente preparada con remolacha, que lle d\u00e1 unha forte coloraci\u00f3n vermella. Outros ingredientes que se acostuman empregar son repolo, cenoria, cogombro, pataca, cebola, tomate, cogomelo e carne, \u00e1s veces feix\u00f3n.\nO prato acostuma ser servido con nata (crema de leite) e patacas cocidas, ou \"kascha\", unha papa de trigo sarraceno.\nVariantes do borscht.\nExisten d\u00faas principais variantes deste prato, que se lle chaman xeralmente como borscht fr\u00edo e quente. \u00c1mbalas d\u00faas variantes te\u00f1en remolacha, mais s\u00e9rvense e prep\u00e1ranse de forma diferente.\nBorsch quente.\nO borscht quente \u00e9 o m\u00e1is popular e \u00e9 a sopa que cont\u00e9n unha maior cantidade de ingredientes opcionais. Dependendo da gastronom\u00eda pode inclu\u00edr diferentes verduras (fabas, col, cenoria, cogombro, patacas, cebolas, ou tomates), cogomelos e carnes (polo, porco ou tenreira). Neste caso \u00e9 m\u00e1is similar a un cocido, ou ao caldo galego, que a unha sopa e acost\u00famase comer s\u00f3 con pan.\nBorsch fr\u00edo.\nO borsch fr\u00edo adoita comerse en diversas culturas, como en Lituania, onde \u00e9 moi com\u00fan esta modalidade. \u00c9 a mi\u00fado servido como unha sopa doce, que consiste en rodelas de remolacha coci\u00f1adas en caldo, opcionalmente con zume de lim\u00f3n, cebola picada e algo de azucre. S\u00e9rvese o caldo cos pedazos de remolacha, a mi\u00fado con algunha pataca cocida e algo de crema aceda que pon un contraste coa dozura da sopa. A crema aceda non se mestura coa sopa, s\u00e9rvese no prato para que sexa degustado mentres se toma a sopa coa culler.\nExisten diversos outras variedades de borsch fr\u00edo. Unha delas \u00e9 feita co \"kvass\", bebida t\u00edpica rusa feita a partir da fermentaci\u00f3n do pan; outra mestura leite xeado ou iogur e tomates en rodelas.\nA base do borsch frecuentemente \u00e9 feita con caldo de carne, a\u00ednda que esta pr\u00e1ctica non sexa observada nos per\u00edodos da coresma por certas comunidades cristi\u00e1s. Debido \u00e1s leis do \"kashrut\", as receitas de orixe xudaicas non mesturan produtos derivados do leite con carne."}
{"id": "225514", "revid": "55340", "url": "https://gl.wikipedia.org/wiki?curid=225514", "title": "Col", "text": "A col, coella ou coia \u00e9 un termo bot\u00e1nico xeral que se refire a distintas variedades cultivadas a partir da especie \"Brassica oleracea\" (col brava ou col de pena). Son plantas do x\u00e9nero \"Brassica\" pertencentes \u00e1 familia das brasic\u00e1ceas. Te\u00f1en grande importancia na alimentaci\u00f3n, e moita na gastronom\u00eda galega, xa que hort\u00edcolas coma o repolo, as verzas, o br\u00f3coli, as coles de Bruxelas ou a coliflor son variedades desta mesma especie.\nA col tam\u00e9n recibe nalgunhas zonas os nomes de coube e coubella.\nDistribuci\u00f3n e h\u00e1bitat.\nA col brava \u00e9 nativa da costa do sur e do oeste de Europa. Ten o seu cultivo unha tolerancia boa aos solos con alto contido de sal e xeso mais pos\u00fae unha intolerancia a outros contornos que a fan competir con outras plantas en inferiores condici\u00f3ns. Por esta raz\u00f3n o seu h\u00e1bitat se reduce a solos de calcaria en cant\u00eds.\nDescrici\u00f3n.\nA \"Brassica oleracea\" \u00e9 unha planta bienal que forma unha especie de roseta de follas durante o primeiro ano de cultivo, as follas desta variedade son sempre carnosas e te\u00f1en prote\u00ednas capaces de lles facer almacenar auga e nutrientes. No seu segundo ano, os almac\u00e9ns de nutrientes fan que se forme unha inflorescencia amarela dun ou dous metros de altura.\nCultivo e usos.\nEsta variedade foi cultivada durante centos de anos, e nun amplo abano de cultivos incluso repolo, verza, br\u00f3coli, coliflor e outras plantas reco\u00f1ec\u00edbeis dentro da mesma especie. Tr\u00e1tase dunha das plantas m\u00e1is importantes para ser empregadas coma alimento humano. De acordo coa teor\u00eda do Tri\u00e1ngulo da U, a \"B. oleracea\" est\u00e1 moi relacionada con outras cinco especies do x\u00e9nero \"Brassica\".\nOs grupos de cultivo de \"B. oleracea\" est\u00e1n agrupados en sete grupos de cultivo, dos cales o grupo da \"Acephala\" ten as variedades m\u00e1is salvaxes ou bravas en aparencia: \nC\u00f3mpre mencionar tam\u00e9n o \"Brassicoraphanus\" ou \"Raphanobrassica\", x\u00e9nero h\u00edbrido entre o \"ravo\" e o \"repolo\".\nAlg\u00fans (en especial col de Bruxelas e br\u00f3coli) conte\u00f1en altos niveis de sinigrina que axudar\u00eda a previr o cancro de duodeno.\nSinonimia.\nAdemais, todos os innumer\u00e1beis t\u00e1xones infraespec\u00edficos descritos son meros sin\u00f3nimos da especie ."}
{"id": "225515", "revid": "27249", "url": "https://gl.wikipedia.org/wiki?curid=225515", "title": "Beta vulgaris", "text": ""}
{"id": "225516", "revid": "27249", "url": "https://gl.wikipedia.org/wiki?curid=225516", "title": "Phaseolus vulgaris", "text": ""}
{"id": "225524", "revid": "5312", "url": "https://gl.wikipedia.org/wiki?curid=225524", "title": "Partido Democr\u00e1tico (Espa\u00f1a)", "text": "O Partido Democr\u00e1tico, Partido Dem\u00f3crata ou Partido Progresista Dem\u00f3crata foi unha formaci\u00f3n pol\u00edtica xurdida en Espa\u00f1a en abril de 1849 a partir dunha escisi\u00f3n do Partido Progresista cando se publicou o \"Manifesto do Partido Progresista Dem\u00f3crata\". Demandaba o pleno reco\u00f1ecemento dos dereitos cidad\u00e1ns e as liberdades individuais, o sufraxio universal, a desamortizaci\u00f3n de todos os bens da Igrexa, inclu\u00eddos os bens civ\u00eds e a abolici\u00f3n das quintas.\nHistoria e caracter\u00edsticas.\nActuou de xeito parcialmente clandestino ata a chegada do Bienio Progresista durante o reinado de Isabel II. Neste momento aglutinou a alg\u00fans militares descontentos, ao incipiente movemento obreiro e campesi\u00f1o, republicanos e intelectuais, e o bienio axudou \u00e1 s\u00faa expansi\u00f3n. Coa chegada da Uni\u00f3n Liberal ao goberno, regresa \u00e1 ilegalidade. Neste momento prod\u00facese un debate aberto no que se fixa unha aproximaci\u00f3n ao Partido Progresista, decl\u00e1rase abertamente o republicanismo da formaci\u00f3n e os fundamentos do programa econ\u00f3mico ach\u00e9ganse ao pensamento socialista. A s\u00faa figura m\u00e1is relevante neste momento foi Pi i Margall que \u00e9 quen lle d\u00e1 un verdadeiro contido pol\u00edtico e determina unha maior influencia na sociedade grazas ao seu atractivo persoal. Desde o peri\u00f3dico \"La Discusi\u00f3n\" o partido d\u00e1se a co\u00f1ecer m\u00e1is f\u00f3ra de Catalu\u00f1a onde mantivera unha actividade constante e un diario influente: \"El Comercio de Barcelona\".\nA posibilidade ou conveniencia de alianzas cos progresistas levaron a debates enconados nos que se enfrontaron unitaristas contra federalistas, partidarios da alianza coas demais forzas democr\u00e1ticas e contrarios a ela. Logo dos fracasos do xeneral Juan Prim nas s\u00faas distintas sublevaci\u00f3ns, asinaron o Pacto de Ostende en 1866 e o de Bruxelas en 1867 para levar a termo cos progresistas a Revoluci\u00f3n de 1868. Coa chegada do Sexenio Democr\u00e1tico, o partido desf\u00edxose parcialmente despois das elecci\u00f3ns de 1869 pola cuesti\u00f3n mon\u00e1rquica pois, mentres os m\u00e1is moderados -os denominados \"cimbrios\"- acabaron por aceptala no \"Manifesto de conciliaci\u00f3n mon\u00e1rquica\" (12 de setembro de 1868), a maior\u00eda non aceptou o car\u00e1cter mon\u00e1rquico da constituci\u00f3n de 1869 e acabaron integrando diversas formaci\u00f3ns de contido republicano como o Partido Republicano Democr\u00e1tico Federal. \nOs seus restos desapareceron definitivamente en 1912. "}
{"id": "225526", "revid": "1093", "url": "https://gl.wikipedia.org/wiki?curid=225526", "title": "Anna Faris", "text": "Anna Kay Faris, nada o 29 de novembro de 1976 en Baltimore (Maryland), \u00e9 unha actriz, humorista e cantante estadounidense."}
{"id": "225528", "revid": "56817", "url": "https://gl.wikipedia.org/wiki?curid=225528", "title": "Jon Abrahams", "text": "Jon Avery Abrahams, nado o 29 de outubro de 1977 en Nova York, Estado de Nova York, \u00e9 un actor estadounidense de cinema e televisi\u00f3n."}
{"id": "225529", "revid": "89787", "url": "https://gl.wikipedia.org/wiki?curid=225529", "title": "Dura lex, sed lex", "text": "Dura lex, sed lex \u00e9 unha locuci\u00f3n latina que significa literalmente \"a lei \u00e9 dura, pero \u00e9 a lei\". Empr\u00e9gase ao falar dunha lei ou regra que costa cumprir, pero \u00e1 que debemos someternos."}
{"id": "225530", "revid": "19415", "url": "https://gl.wikipedia.org/wiki?curid=225530", "title": "Varttina", "text": ""}
{"id": "225532", "revid": "1131", "url": "https://gl.wikipedia.org/wiki?curid=225532", "title": "Ortuella", "text": "Ortuella \u00e9 un concello vasco da provincia de Biscaia. A s\u00faa poboaci\u00f3n \u00e9 de 8.412 habitantes (2011)."}
{"id": "225533", "revid": "1131", "url": "https://gl.wikipedia.org/wiki?curid=225533", "title": "Barrika", "text": "Barrika \u00e9 un concello vasco da provincia de Biscaia. En 2011 ti\u00f1a 1516 habitantes."}
{"id": "225534", "revid": "1131", "url": "https://gl.wikipedia.org/wiki?curid=225534", "title": "Aulesti", "text": "Aulesti \u00e9 un concello vasco da provincia de Biscaia. A s\u00faa poboaci\u00f3n \u00e9 de 681 habitantes (2011)."}
{"id": "225535", "revid": "1131", "url": "https://gl.wikipedia.org/wiki?curid=225535", "title": "Zalla", "text": "Zalla \u00e9 un concello vasco da provincia de Biscaia. En 2022 ti\u00f1a 8.300 habitantes."}
{"id": "225536", "revid": "1131", "url": "https://gl.wikipedia.org/wiki?curid=225536", "title": "Balmaseda", "text": "Balmaseda \u00e9 un concello vasco da provincia de Biscaia. A s\u00faa poboaci\u00f3n \u00e9 de 7\u00a0583 habitantes (2011)."}
{"id": "225542", "revid": "1131", "url": "https://gl.wikipedia.org/wiki?curid=225542", "title": "Galer\u00eda de imaxes de Cornoces, Amoeiro", "text": "San Marti\u00f1o de Cornoces \u00e9 unha parroquia que se localiza no concello de Amoeiro."}
{"id": "225547", "revid": "1131", "url": "https://gl.wikipedia.org/wiki?curid=225547", "title": "Dura lex sed lex", "text": ""}
{"id": "225549", "revid": "1131", "url": "https://gl.wikipedia.org/wiki?curid=225549", "title": "Parque Zool\u00f3xico de Praga", "text": "O Parque zool\u00f3xico de Praga ou Zoologick\u00e1 zahrada Praha, \u00e9 un zool\u00f3xico localizado na cidade de Praga, capital da Rep\u00fablica Checa. Foi inaugurado en 1931 co obxectivo de \"avanzar no estudo da zoolox\u00eda, a protecci\u00f3n da vida silvestre, e educar o p\u00fablico\" no distrito de Troja, no norte de Praga. O zool\u00f3xico ocupa 45 hect\u00e1reas e conta cuns 4.400 animais que representan 670 especies de todo o mundo. O Xard\u00edn Zool\u00f3xico de Praga contribu\u00edu de maneira significativa a salvar o cabalo de Przewalski. Durante moitos anos foi o maior criador da especie no mundo. En 2007 a revista Forbes Traveler colocou o zool\u00f3xico de Praga entre os mellores zool\u00f3xicos do mundo."}
{"id": "225550", "revid": "50011", "url": "https://gl.wikipedia.org/wiki?curid=225550", "title": "Vigo Foot-ball Club", "text": "O Vigo Foot-ball Club foi un equipo de f\u00fatbol da cidade de Vigo, fundado no ano 1905.\nTraxectoria.\nVigo foi unha das cidades polas que entrou o f\u00fatbol na pen\u00ednsula, de man de mari\u00f1eiros e traballadores brit\u00e1nicos. As primeiras demostraci\u00f3ns do deporte foron por parte do equipo da empresa brit\u00e1nica Eastern Telegraph Company que estaba instalando o cable telegr\u00e1fico entre as illas e Vigo para dende al\u00ed conectar con Lisboa. Este equipo chamouse Exiles Foot-Ball Club e disputou varios encontros contra as tripulaci\u00f3ns mercantes e militares brit\u00e1nicas de paso polo porto vigu\u00e9s. Pronto se crearon os primeiros equipos mixtos entre galegos e brit\u00e1nicos, como por exemplo o \"Petit FC\".\nSeguindo o exemplo de Barcelona, onde en 1899 se fundaron o FC Barcelona e o FC Catal\u00e1, en Vigo fundouse en 1905 o Vigo Foot-ball Club e o Fortuna Foot-ball Club. O Vigo F.C. vestir\u00eda unha camisa metade branca e metade vermella con pantal\u00f3n branco, e xogaba no Campo de Coia. Foi fundado por un grupo de alumnos da Escola de Artes e Oficios liderados polo deportista Manuel Oca\u00f1a, que se converteu no primeiro presidente do club.\nDende as s\u00faas orixes foi o club referencia e absorbeu en 1906 ao \"New Club\", formado pouco antes, consolidando un proxecto que o levou a disputar a final do Campionato de Espa\u00f1a en 1908 ante o Real Madrid, final que perdeu por 2-1.\nEn 1910 absorbeu ao Espa\u00f1ol FC e no ano 1911 planeouse a fusi\u00f3n co Sporting Club que se concretou en 1913, formando o Vigo Sporting Club, que tres anos despois recibiu o t\u00edtulo de Real, pasando a ser o Real Vigo Sporting Club. Este \u00e1 s\u00faa vez uniuse ao Real Club Fortuna de Vigo para dar lugar ao nacemento do Real Club Celta de Vigo no ano 1923."}
{"id": "225553", "revid": "89787", "url": "https://gl.wikipedia.org/wiki?curid=225553", "title": "Delias", "text": "Delias \u00e9 un x\u00e9nero de bolboretas da familia Pieridae. \"Delias\" incl\u00fae preto de 250 especies, que se distrib\u00faen por Asia do Sur e Australia. Consid\u00e9rase que as orixes evolutivas de \"Delias\" prove\u00f1en da rexi\u00f3n australiana. "}
{"id": "225554", "revid": "98629", "url": "https://gl.wikipedia.org/wiki?curid=225554", "title": "Delias eucharis", "text": "Delias eucharis \u00e9 unha bolboreta pi\u00e9rida de tama\u00f1o medio que se atopa en zonas do sur e sueste asi\u00e1tico, especialmente en zonas non \u00e1ridas da India, Sri Lanka, Myanmar e Tailandia. \u00c9 unha das especies m\u00e1is estendidas do x\u00e9nero \"Delias\".\nDescrici\u00f3n.\nA envergadura tanto do macho como da femia vai dende os 6,5 at\u00e9 os 8,5\u00a0cm.\nMacho.\nA zona superior \u00e9 branca. As \u00e1s dianteiras te\u00f1en os nervios m\u00e1is ou menos negros, ensanch\u00e1ndose triangularmente na terminaci\u00f3n dos mesmos. A nerviosa costal \u00e9 negra. A banda negra postdical que vai desde a costal at\u00e9 o dorso descende oblicuamente cara a f\u00f3ra desde a costal at\u00e9 o cuarto nervio, e logo vai paralela \u00e1 marxe externa. Os nervios da \u00e1 traseira son similares pero con tres cuartos da s\u00faa lonxitude con nervios m\u00e1is intensamente negros. A banda postdiscal \u00e9 como a da \u00e1 dianteira mais m\u00e1is estreita, curvada e est\u00e9ndese s\u00f3 entre o segundo nervio e o sexto, logo os nervios son m\u00e1is ou menos negros e, como nas \u00e1s dianteiras, ens\u00e1nchase cara a f\u00f3ra triangularmente nas s\u00faas terminaci\u00f3ns. As celas tras a postdiscal son rosadas, debido \u00e1 coloraci\u00f3n rubia da zona inferior.\nNa zona inferior, as \u00e1s dianteiras son parecidas pero cos bordos negros dos nervios m\u00e1is anchos, coas celas superiores tras a postdiscal tinxidas de amarelo. As \u00e1s traseiras te\u00f1en fondo amarelo, os nervios e a postdiscal son como na zona superior pero m\u00e1is intensamente negros, esta \u00faltima est\u00e9ndese desde a costal at\u00e9 o segundo nervio. As celas entre os nervios est\u00e1n coloreadas con formas lanceoladas avermelladas, cada forma rodeada de branco. A parte basal da sexta cela \u00e9 branca, en contraste co amarelo do fondo.\nA antena \u00e9 negra; a cabeza, o t\u00f3rax e o abdome son brancos, a articulaci\u00f3n apical do pedipalpo \u00e9 negro, a cabeza e o t\u00f3rax te\u00f1en pelos negros que lle dan a estas partes unha aparencia gris azulada.\nFemia.\nAs femias son parecidas aos machos, pero cos nervios m\u00e1is anchos.\nH\u00e1bitat.\nEsta bolboreta \u00e9 moi com\u00fan no seu h\u00e1bitat. At\u00f3pase por toda a India ag\u00e1s en zonas des\u00e9rticas e en altitudes superiores aos 1.000 metros. Pode observarse facilmente por zonas onde haxa \u00e1rbores, incluso dentro das cidades, voando polas \u00e1rbores e indo de flor en flor.\nVese polos xard\u00edns. As femias poden ser vistas voando entre as \u00e1rbores na procura de plantas hospedeiras, mentres que os machos son m\u00e1is frecuentemente observados visitando flores e pucharcas de lama para alimentarse. Descansa coas \u00e1s fechadas visibilizando a s\u00faa cor brillante da zona inferior.\nNormalmente anda sobre as \u00e1rbores e baixa s\u00f3 para alimentarse do n\u00e9ctar das flores. Debido a este h\u00e1bito, estas bolboretas desenvolveron unha zona superior mate e unha inferior brillante, as\u00ed que os paxaros reco\u00f1\u00e9cenas inmediatamente cando est\u00e1n por debaixo delas.\nProtecci\u00f3n.\nTen unha coloraci\u00f3n brillante para indicar o feito de que \u00e9 de sabor desagradable debido \u00e1s toxinas acumuladas polas larvas das plantas h\u00f3spede.\nComo outras bolboretas de sabor desagradable, \u00e9 imitada pola \"Prioneris sita\". P\u00f3dese distinguir pola forma das s\u00faas moutas avermelladas das \u00e1s traseiras. Na \"Prioneris sita\" estas moutas son moi cadradas mentres que na \"delias eucharis\" te\u00f1en forma de frecha. A \"Prioneris sita\" tam\u00e9n voa m\u00e1is r\u00e1pido e tam\u00e9n se alimenta nas pozas de lodo.\nCiclo vital.\nA \"delias eucharis\" cr\u00eda durante todo o ano.\nOvos.\nOs ovos son deixados en grupos dun a d\u00faas decenas, a\u00ednda que se ten constancia de grupos m\u00e1is numerosos. Os ovos son deixados na parte inferior da folla da planta h\u00f3spede.\nLarva.\nAs eirugas son gregarias no seu primeiro estadio. Son de cor marela marr\u00f3n con cabeza negra e te\u00f1en tub\u00e9rculos brancos dos que sobresaen pelos brancos.\nSon longas, cil\u00edndricas e suaves cun brillo oleoso. Pos\u00faen d\u00faas fileiras subdorsais de longos pelos brancos sa\u00edndo de pequenos tub\u00e9rculos brancos; a cabeza, os lados e as costas est\u00e1n escasamente poboados por pequenos pelos brancos; te\u00f1en a cabeza e as patas negras. Pode ser encontrada a principios de agosto por todos os lados do \"Loranthus\". Nunca o encontramos aliment\u00e1ndose doutra cousa. A diferenza da maior\u00eda de bolboretas esta especie deixa at\u00e9 vinte ou trinta ovos nunha folla, en filas paralelas, a intervalos iguais, e as larvas contin\u00faan de certo xeito gregarias at\u00e9 a fin, pod\u00e9ndose encontrar moitas cris\u00e1lides xuntas, con pequenas distancias un das outras, nunha parede, ou no tronco dunha \u00e1rbore.\"\nCando nacen, primeiro alim\u00e9ntanse da casca do seu ovo, e logo van at\u00e9 a marxe m\u00e1is pr\u00f3xima da folla onde a comezan a devorar, mov\u00e9ndose despois para outra. Devoran colectivamente folla tras folla at\u00e9 que pasan os seus primeiros estadios do estaxio larval. Seguindo, pois, o seu desenvolvemento, as larvas, de curta vida, conv\u00e9rtense en cris\u00e1lides.\nCris\u00e1lide.\nA cris\u00e1lide suxeitase debilmente pola cola e unha banda xeralmente a unha superficie vertical coa cabeza cara a arriba. \u00c9 moderadamente forte cun pequeno \"foci\u00f1o\", dous pequenos tub\u00e9rculos na cabeza, unha crista dorsal puntiaguda non prominente no t\u00f3rax seguida nunha fila de tub\u00e9rculos nos segmentos abdominais. Debaixo destes hai d\u00faas filas partidas subdorsais. \u00c9 de cor amarela brillante, e os tub\u00e9rculos e a fileira de puntos definindo o sitio das \u00e1s son negros.\nMoitas son destru\u00eddas por moscas parasitas, moi parecidas \u00e1s moscas caseiras.\nA cris\u00e1lide \u00e9 de cor amarela brillante. Est\u00e1 punteada con moutas e li\u00f1as negras. Est\u00e1 suxeita \u00e1 parte inferior dunha folla ou rama ou calquera outra superficie adecuada por un forte rabecho e unha banda cinxida ao corpo.\nAlimentaci\u00f3n.\nAs plantas hospedeiras son varias especies de pequenos arbustos que \u00e1 s\u00faa vez son parasitos que medran en p\u00f3las das \u00e1rbores como a \"Loranthus\". A s\u00faa capacidade para formar densas agregaci\u00f3ns como eirugas e alimentarse da \"Loranthus\" deu p\u00e9 a que se poida empregar para controlar este parasito."}
{"id": "225555", "revid": "19415", "url": "https://gl.wikipedia.org/wiki?curid=225555", "title": "Don Carlo", "text": ""}
{"id": "225556", "revid": "1888", "url": "https://gl.wikipedia.org/wiki?curid=225556", "title": "Sociedad de Agricultores de Gresande", "text": "A Sociedad de Agricultores de Gresande foi unha sociedade agraria fundada en Gresande (Lal\u00edn) en 1906.\nHistoria e caracter\u00edsticas.\nFundada por Ram\u00f3n Gonz\u00e1lez Vigide, estendeu moi pronto a s\u00faa implantaci\u00f3n \u00e1s parroquias lim\u00edtrofes: Cristimil, Barcia, Anse\u00e1n, Vilatuxe, Leboz\u00e1n e Zobra. Organizou o primeiro mitin antiforal da Comarca do Deza en 1909. Tam\u00e9n constru\u00edron e melloraron as escolas e dedic\u00e1ronse \u00e1 divulgaci\u00f3n t\u00e9cnica. Creou un comit\u00e9 para organizar Sociedades agrarias nos concellos de Deza que a\u00ednda non contaban con elas."}
{"id": "225558", "revid": "98629", "url": "https://gl.wikipedia.org/wiki?curid=225558", "title": "Leo Nucci", "text": "Leo Nucci, nado en Castiglione dei Pepoli (Bolo\u00f1a) o 16 de abril de 1942, \u00e9 un bar\u00edtono italiano especialmente reco\u00f1ecido no repertorio verdiano e verista.\nTraxectoria.\nLeo Nucci comezou os seus estudos de canto con Mario Bigazzi, prosegu\u00edndoos con Giuseppe Marchesi en Bolo\u00f1a durante os anos 1959-68. En 1967 ga\u00f1ou o concurso de canto de Spoleto sendo a\u00ednda alumno de Marchesi. Foi daquela cando debutou en escena, no papel de F\u00edgaro, na \u00f3pera de Rossini \"Il barbiere di Siviglia\". Por\u00e9n, Nucci non comezou como solista, sen\u00f3n que formou parte do coro do Teatro alla Scala de Mil\u00e1n. Proseguiu os seus estudos con Ottoviano Bizzani en Mil\u00e1n e en 1973 ga\u00f1ou o Concours de Vercelli e volveu debutar como solista, desta vez co papel titular da \u00f3pera \"Rigoletto\" de Verdi.\nEn 1976 fixo o seu debut en La Scala cun grande \u00e9xito, novamente no papel de F\u00edgaro. Nos seguintes anos debutou nos principais teatros de \u00f3pera do mundo, inclu\u00edndo a Royal Opera House, Covent Garden en Londres, onde acudiu en 1978, na \u00f3pera \"Luisa Miller\" de Verdi; a Wiener Staatsoper de Viena, a Metropolitan Opera de Nova York, onde debutou en 1980 no papel de Renato en \"Un ballo in maschera\", e Salzburgo en 1989 baixo a direcci\u00f3n de Herbert von Karajan.\nDe 1991 a 2008 actuou no Arena di Verona, principalmente nos roles de Nabucco e Rigoletto. Nos \u00faltimos anos ten sido particularmente intensa a s\u00faa relaci\u00f3n co Festival Verdi e co Teatro Regio di Parma.\nEn 2008 cantou no Teatro alla Scala en \"Gianni Schicchi\" e \"Macbeth. No 2011 interpretou a Nabucco no Teatro dell'Opera de Roma con motivo do 150 aniversario da Unificaci\u00f3n de Italia. Esta representaci\u00f3n foi retransmitida pola canle de televisi\u00f3n franco-alem\u00e1 de servizo p\u00fablico Arte.\n\u00c9 reco\u00f1ecido particularmente no repertorio verdiano (Rigoletto, Amonasro en \"Aida\", Giorgio Germont en \"La traviata\", o Conde de Luna en \"Il trovatore\", Macbeth, Yago en \"Otello\", \"Nabucco\", Carlos V en \"Ernani\", Miller en \"Luisa Miller\", Guido di Monforte en \"Les v\u00eapres siciliennes\", Rodrigo en \"Don Carlos\", Renato en \"Un ballo in maschera\") e pucciniano (Scarpia en Tosca, Gianni Schicchi en \"Gianni Schicchi\"). Tam\u00e9n ten afrontado papeis en \u00f3peras de Mozart, Donizetti, Giordano ou Cilea.\nEn xaneiro de 2016 cantou como Rigoletto na obra Rigoletto no Teatro alla Scala de Mil\u00e1n, a car\u00f3n de Nadine Sierra como Gilda.\nOs papeis que m\u00e1is veces ten interpretado son os de F\u00edgaro e Rigoletto, este \u00faltimo interpretado en m\u00e1is de 400 ocasi\u00f3ns. Ten colaborado con practicamente t\u00f3dolos directores de orquestra destacados.\nVoz e repertorio.\nA s\u00faa voz \u00e9 un firme instrumento capaz dunha salientable proxecci\u00f3n dram\u00e1tica. \u00c9 forte, de timbre escuro, e grande expresi\u00f3n, o que ten determinado que destaque sobre todo nos grandes papeis de Verdi para bar\u00edtono. O efecto das s\u00faas interpretaci\u00f3ns sobre o escenario v\u00e9nse reforzados pola s\u00faa inmensa presenza esc\u00e9nica e credibilidade interpretativa.\nO seu repertorio alcanza m\u00e1is de 45 papeis, inclu\u00edndo a meirande parte dos roles de bar\u00edtono de Donizetti e Verdi. Os seus papeis m\u00e1is destacados son o de Rigoletto, F\u00edgaro en \"Il barbiere di Siviglia\", Doutor Malatesta en \"Don Pasquale\" de Donizetti, o conde de Luna en \"Il Trovatore\" de Verdi, Yago en \"Otello\" de Verdi. Tam\u00e9n ten interpretado \u00f3peras de Bellini e de compositores veristas.\nPremios e distinci\u00f3ns.\nLeo Nucci ten recibido, ao longo da s\u00faa carreira, un gran n\u00famero de condecoraci\u00f3ns e premios, sendo os m\u00e1is importantes:"}
{"id": "225559", "revid": "1576", "url": "https://gl.wikipedia.org/wiki?curid=225559", "title": "Max Brod", "text": "Max Brod, nado en Praga o 27 de maio de 1884 e finado en Tel Aviv o 20 de decembro de 1968, foi un escritor, compositor e xornalista checo xudeu, posteriormente nacionalizado israelita e que desenvolveu a s\u00faa obra en lingua alem\u00e1.\nTraxectoria.\nMalia ser autor dunha prol\u00edfica obra propia, debe boa parte da s\u00faa sona a ser o amigo e bi\u00f3grafo do tam\u00e9n escritor checo Franz Kafka. Como o seu testamenteiro literario, rexeitou executar o desexo de Kafka de que se queimase a s\u00faa produci\u00f3n literaria, public\u00e1ndoa e salvando as\u00ed algunhas das novelas m\u00e1is valoradas da literatura universal."}
{"id": "225563", "revid": "56817", "url": "https://gl.wikipedia.org/wiki?curid=225563", "title": "Regina Hall", "text": "Regina Hall, nada o 12 de decembro de 1970 en Washington, D.C., \u00e9 unha actriz estadounidense de cinema e televisi\u00f3n, principalmente co\u00f1ecida por interpretar a Brenda Meeks na saga de filmes de \"Scary Movie\" e a Corretta Lipp na serie de televisi\u00f3n \"Ally McBeal\"."}
{"id": "225568", "revid": "127649", "url": "https://gl.wikipedia.org/wiki?curid=225568", "title": "VG-2.1", "text": "A VG-2.1 \u00e9 unha v\u00eda galega de altas prestaci\u00f3ns que serve de enlace entre o corredor CG-2.1 e a estrada LU-617 de acceso \u00e1 cidade de Monforte de Lemos. \u00c9 propiedade da Conseller\u00eda de Pol\u00edtica Territorial, Obras P\u00fablicas e Transportes da Xunta de Galicia.\nTen un percorrido de 2,59 quil\u00f3metros entre o punto quilom\u00e9trico 4,3 do CG-2.1 e a rotonda que enlaza coa LU-617, que no tramo urbano de Monforte recibe o nome de r\u00faa de Chantada."}
{"id": "225569", "revid": "98510", "url": "https://gl.wikipedia.org/wiki?curid=225569", "title": "Joshua Dallas", "text": "Joshua \"Josh\" Paul Dallas, nado o 18 de decembro de 1978 en Louisville, Kentucky, \u00e9 un actor estadounidense de cinema e televisi\u00f3n."}
{"id": "225576", "revid": "25871", "url": "https://gl.wikipedia.org/wiki?curid=225576", "title": "Jesse Spencer", "text": "Jesse Gordon Spencer, nado en Melbourne (Victoria) o 12 de febreiro de 1979, \u00e9 un actor e m\u00fasico australiano, principalmente co\u00f1ecido por interpretar o papel do doutor Robert Chase na serie de televisi\u00f3n \"House\" e a Billy Kennedy na serie australiana \"Veci\u00f1os\"."}
{"id": "225577", "revid": "1131", "url": "https://gl.wikipedia.org/wiki?curid=225577", "title": "Berango", "text": "Berango \u00e9 un concello vasco da provincia de Biscaia. A s\u00faa poboaci\u00f3n \u00e9 de 6812 habitantes (2011)."}
{"id": "225578", "revid": "1131", "url": "https://gl.wikipedia.org/wiki?curid=225578", "title": "Muskiz", "text": "Muskiz \u00e9 un concello vasco da provincia de Biscaia. A s\u00faa poboaci\u00f3n \u00e9 de 7.048 habitantes (2011)."}
{"id": "225579", "revid": "1131", "url": "https://gl.wikipedia.org/wiki?curid=225579", "title": "Lekeitio", "text": "Lekeitio \u00e9 un concello vasco da provincia de Biscaia. A s\u00faa poboaci\u00f3n \u00e9 de 7.409 habitantes (2011)."}
{"id": "225580", "revid": "5312", "url": "https://gl.wikipedia.org/wiki?curid=225580", "title": "Partido Dem\u00f3crata Posibilista", "text": "Partido Dem\u00f3crata Posibilista foi o nome que adoptou en 1879 o \"Partido Dem\u00f3crata\", partido pol\u00edtico espa\u00f1ol de ideolox\u00eda republicana creado en 1876 por Emilio Castelar para diferenciarse do Partido Progresista Dem\u00f3crata de Cristino Martos Balbi, no que se integrou boa parte en 1881. O seu \u00f3rgano era \"El Pueblo Espa\u00f1ol\", en Madrid. Cando a Restauraci\u00f3n borb\u00f3nica foi un feito, centrou o seu programa no sufraxio universal e na participaci\u00f3n electoral sen cuestionar a monarqu\u00eda, recibindo apoio do Partido Liberal. Cando se aprobou o sufraxio universal en 1890 integrouse no Partido Liberal.\nEn Catalu\u00f1a os principais dirixentes foron Eusebi Corominas i Cornell e Eusebi Pascual i Casas, que en 1878 fundaron o diario \"La Publicidad\", e en Mallorca o principal dirixente foi Joaquim Fiol i Pujol, director de \"La Opini\u00f3n\" (1879 a 1890) e de \"El Iris del Pueblo\". O Partido Dem\u00f3crata Posibilista disolveuse en 1890."}
{"id": "225581", "revid": "1888", "url": "https://gl.wikipedia.org/wiki?curid=225581", "title": "Partido Progresista Dem\u00f3crata", "text": ""}
{"id": "225582", "revid": "89787", "url": "https://gl.wikipedia.org/wiki?curid=225582", "title": "Omron", "text": "Omron (en xapon\u00e9s \u30aa\u30e0\u30ed\u30f3\u682a\u5f0f\u4f1a\u793e, Omuron Kabushiki-gaisha, en ingl\u00e9s OMRON Corporation) \u00e9 unha empresa xaponesa de electr\u00f3nica con sede en Kyoto.\nHistoria.\nOmron foi fundada por Kazuma Tateishi(\u7acb\u77f3\u4e00\u771f) en 1933. En 1932 Kazuma Tateishi desenvolveu o primeiro rel\u00e9 temporizado para aplicaci\u00f3n en m\u00e1quinas de Raios X no Nissei Hospital de Osaka, Xap\u00f3n. Nese momento nac\u00eda Omron Corporation en Kyoto.\nDatas.\nOmron est\u00e1 presente en 34 pa\u00edses, con 161 unidades, ten plantas industriais nas \u00e1reas de Automoci\u00f3n Industrial, Compo\u00f1entes Electr\u00f3nicos, Equipamentos M\u00e9dicos, Sistemas Sociais e Automatizaci\u00f3n."}
{"id": "225584", "revid": "1131", "url": "https://gl.wikipedia.org/wiki?curid=225584", "title": "Mungia", "text": "Mungia \u00e9 un concello vasco da provincia de Biscaia. A s\u00faa poboaci\u00f3n \u00e9 de 17\u00a0662 habitantes (2022)."}
{"id": "225585", "revid": "1131", "url": "https://gl.wikipedia.org/wiki?curid=225585", "title": "Arrigorriaga", "text": "Arrigorriaga \u00e9 un concello vasco da provincia de Biscaia. A s\u00faa poboaci\u00f3n \u00e9 de 12.511 habitantes (2011)."}
{"id": "225586", "revid": "1131", "url": "https://gl.wikipedia.org/wiki?curid=225586", "title": "Sopelana", "text": "Sopelana \u00e9 un concello vasco da provincia de Biscaia. A s\u00faa poboaci\u00f3n \u00e9 de 12.693 habitantes (2011)."}
{"id": "225587", "revid": "5312", "url": "https://gl.wikipedia.org/wiki?curid=225587", "title": "Partido Comunista da India", "text": "O Partido Comunista da India (CPI) \u00e9 un partido pol\u00edtico da India.\nNo movemento comunista indio, hai diferentes versi\u00f3ns de cando se fundou exactamente o Partido Comunista da India. Segundo o CPI fundouse o 26 de decembro de 1925. Pero o Partido Comunista da India (Marxista), que se separou do CPI, defende que o partido foi fundado na URSS en 1920.\nA bandeira do partido \u00e9 vermella coa fouce e o martelo no centro."}
{"id": "225588", "revid": "1131", "url": "https://gl.wikipedia.org/wiki?curid=225588", "title": "Valle de Tr\u00e1paga", "text": "Trapagaran (en \u00e9uscaro) ou Valle de Tr\u00e1paga (en castel\u00e1n; oficialmente \"Valle de Tr\u00e1paga-Trapagaran\") \u00e9 un concello vasco da provincia de Biscaia. A s\u00faa poboaci\u00f3n \u00e9 de 12.224 habitantes (2011)."}
{"id": "225589", "revid": "98629", "url": "https://gl.wikipedia.org/wiki?curid=225589", "title": "American Idiot", "text": "American Idiot \u00e9 o s\u00e9timo \u00e1lbum de estudio da banda estadounidense de punk rock Green Day, editado o 21 de setembro do 2004 a trav\u00e9s do selo Reprise Records. Foi producido polo vello colaborador do grupo Rob Cavallo, que vi\u00f1a traballando habitualmente con Green Day dende o lanzamento de \"Dookie\", no ano 1994. A mediados do 2003 o grupo comezou a gravar canci\u00f3ns para un \u00e1lbum titulado \"Cigarettes and Valentines\", pero os \"masters\" foron roubados e a banda decidiu comezar a gravar un novo disco en vez de regravar \"Cigarettes and Valentines\".\nGreen Day decidiu producir unha \u00f3pera rock, inspirados no traballo de The Who e de varios musicais. O \u00e1lbum fala da vida de Jesus of Suburbia, unha personaxe cunha imaxe de anti-heroe creado por Billie Joe Armstrong. Despois das primeiras gravaci\u00f3ns no Studio 880 de Oakland (California), ao grupo rematou o \u00e1lbum en Ocean Way Recording en Hollywood.\nO \u00e1lbum tivo \u00e9xito en todo o mundo, entrando nas listas de 27 pa\u00edses e chegando ao n\u00famero 1 en 19 deles, inclu\u00eddos os Estados Unidos e o Reino Unido. Dende a s\u00faa publicaci\u00f3n, \"American Idiot\" vendeu ao redor dos 14 mill\u00f3ns de discos en todo o mundo, 6 deles s\u00f3 nos Estados Unidos, vend\u00e9ndose 267.000 na primeira semana. Do \u00e1lbum sac\u00e1ronse cinco exitosos sinxelos."}
{"id": "225590", "revid": "23204", "url": "https://gl.wikipedia.org/wiki?curid=225590", "title": "Anthony Anderson", "text": "Anthony Anderson, nado en Augusta (Maine) o 15 de agosto de 1970, \u00e9 un actor estadounidense de cinema e televisi\u00f3n."}
{"id": "225591", "revid": "89787", "url": "https://gl.wikipedia.org/wiki?curid=225591", "title": "Juan Manuel S\u00e1nchez Gordillo", "text": "Juan Manuel S\u00e1nchez Gordillo, nado en Marinaleda o 5 de febreiro de 1952, \u00e9 un pol\u00edtico, sindicalista e profesor de Historia de Marinaleda, unha vila da provincia de Sevilla. \u00c9, dende 1979 alcalde de Marinaleda e, dende 2008 ata 2014 foi deputado por Esquerda Unida no Parlamento de Andaluc\u00eda.\nTraxectoria.\nS\u00e1nchez Gordillo, figura relevante do movemento de esquerdas e nacionalista andaluz, \u00e9 tam\u00e9n dirixente do Colectivo de Unidade dos Trabajadores - Bloque Andaluz de Esquerdas (CUT-BAI), do Sindicato Andaluz de Trabajadores (SAT) e da coalici\u00f3n espa\u00f1ola Esquerda Unida (EU).\nEstreitamente vinculado c\u00f3 movemento nacionalista andaluz, a loita xornaleira e a loita obreira en xeral, \u00e9 alcalde da localidade de Marinaleda (Sevilla) dende as primeiras elecci\u00f3ns municipais tralo franquismo, celebradas en 1979. Como alcalde \u00e9 impulsor dun programa alternativo que incl\u00fae: unha planificaci\u00f3n urban\u00edstica que impide a especulaci\u00f3n e permite o acceso \u00e1 vivenda dende 15 euros ao mes a trav\u00e9s do sistema da autoconstruci\u00f3n, o completo emprego mediante cooperativas, o mesmo soldo de ao redor de 1.200 euros mensuais para todos os traballadores na vila, a ocupaci\u00f3n de leiras de Terratenentes e a inexistencia de polic\u00eda. Este proxecto apoiase en dous piares principais: a igualdade e a participaci\u00f3n dos habitantes nos asuntos do pobo mediante asembleas.\nEn 2008 foi elixido deputado do Parlamento de Andaluc\u00eda por EU, representando \u00e1 provincia de Sevilla. As\u00ed mesmo \u00e9 o m\u00e1ximo responsable do partido pol\u00edtico CUT-BAI, integrante de EU, membro do Comit\u00e9 Nacional do SAT e membro do Consello Pol\u00edtico Federal de EU, as\u00ed como secretario de Soberan\u00eda alimentaria de coalici\u00f3n. \nEn decembro de 2011, o Congreso do SAT elixiuno membro do Comit\u00e9 Nacional. En febreiro de 2012, EU nomeouno cabeza de lista pola provincia de Sevilla para as elecci\u00f3ns andaluzas do 25 de marzo de 2012. En ditas elecci\u00f3ns o seu partido ascendeu ata converterse na terceira forza pol\u00edtica, e decisiva para decidir co PSOE un goberno de esquerdas. Neste contexto, Gordillo op\u00faxose a formar un goberno conxunto co PSOE, ameazando con escindirse de Esquerda Unida.\nO 7 de agosto de 2012, xunto cuns 400 militantes do SAT e tras avisar aos medios de comunicaci\u00f3n, subtraeu a modo de protesta mercanc\u00edas en d\u00faas grandes superficies comerciais (Mercadona e Carrefour) en Arcos de la Frontera e \u00c9cija. S\u00e1nchez Gordillo definiu a actuaci\u00f3n como \u00abexpropiaci\u00f3n forzosa\u00bb e explicou que ti\u00f1an a intenci\u00f3n de entregalos ao comedor social dunha ONG sevillana. Finalmente os alimentos foron entregados a familias \"sen teito\" que ocupan un bloque de vivendas en Sevilla.\nO 25 de agosto de 2012, Tribunal Superior de Xustiza de Andaluc\u00eda, Ceuta e Melilla (TSJA) abriu dilixencias contra Gordillo e tres persoas m\u00e1is por cinco posibles delitos durante a folga xeral que tivo lugar o pasado 29 de marzo en toda Espa\u00f1a. Delitos, previstos no artigo 315.3 de C\u00f3digo Penal: coaccionar a outras persoas a iniciar ou continuar cunha folga."}
{"id": "225592", "revid": "98629", "url": "https://gl.wikipedia.org/wiki?curid=225592", "title": "Scary Movie 3", "text": "Scary Movie 3 \u00e9 un filme estadounidense dirixido por David Zucker que se estreou no 2003. Terceiro filme da saga de comedia \"Scary Movie\". O seu argumento fai parodia dos filmes \"The Ring\", \"Signs\", \"The Matrix\" e \"8 Mile\". \u00c9 o primeiro dos dous filmes da saga que protagoniza Leslie Nielsen.\nSinopse.\nTodo comeza cando a errante xornalista Cindy Campbell (Anna Faris) parte a buscar unha noticia dura no mundo da televisi\u00f3n. Axi\u00f1a descobre estra\u00f1os sucesos que ameazan o planeta, como invasores alien\u00edxenas, cintas de v\u00eddeo asasinas, anormais c\u00edrculos nos cultivos, profec\u00edas, nenos de ollos sinistros e ambiciosos rappeiros brancos. Fronte a conspiraci\u00f3ns de proporci\u00f3ns masivas Cindy debe loitar para evitar que o mal se apodere do mundo outra vez."}
{"id": "225593", "revid": "23204", "url": "https://gl.wikipedia.org/wiki?curid=225593", "title": "Terry Crews", "text": "Terry Alan Crews, nado o 30 de xullo de 1968 en Flint, M\u00edchigan, \u00e9 un actor e xogador da Liga Nacional de F\u00fatbol Americano retirado. Como actor \u00e9 principalmente co\u00f1ecido por ter interpretado o papel de Julius na serie de televisi\u00f3n \"Everybody Hates Chris\"."}
{"id": "225594", "revid": "98629", "url": "https://gl.wikipedia.org/wiki?curid=225594", "title": "Scary Movie 4", "text": "Scary Movie 4 \u00e9 un filme estadounidense dirixido por David Zucker que se estreou no 2006. Cuarta entrega da saga de humor \"Scary Movie\".\nSinopse.\nA inxenua Cindy Campbell (Anna Faris) intenta facer carreira na atenci\u00f3n sanitaria a domicilio, e atopa un traballo cunha horrible anci\u00e1 que vive nunha casa enmeigada por unha presenza fantasmal. Por outra banda hai unha ameaza duns alien\u00edxenas que queren dominar a terra."}
{"id": "225595", "revid": "56817", "url": "https://gl.wikipedia.org/wiki?curid=225595", "title": "Terratenente", "text": "O termo terratenente (que ten terras) ref\u00edrese ao dono ou posuidor dunha terra ou facenda. Se ben o termo se aplicar\u00eda de forma moi xeral, o seu uso corrente corresponde ao nomeamento dos grandes posuidores de terras.\nContexto hist\u00f3rico.\nAdoitan existir en pa\u00edses de tradici\u00f3n mon\u00e1rquica, onde normalmente forman parte da nobreza, nos que as s\u00faas fortunas proceden da Idade Media (Junkers de Alema\u00f1a ou Grandes de Espa\u00f1a). A\u00ednda que tam\u00e9n apareceron noutras circunstancias, como por exemplo en Cuba a comezos do s\u00e9culo XX, a trav\u00e9s de compa\u00f1\u00edas agr\u00edcolas estadounidenses (onde posu\u00edan cerca do 75% da terra cultivable). Nestes casos os terratenentes eran os posuidores de grandes extensi\u00f3ns de terra que mantiveran o poder econ\u00f3mico e pol\u00edtico durante a primeira parte do s\u00e9culo. Basicamente, explotaban parte das s\u00faas terras con man de obra asalariada (indios e mestizos), e nalg\u00fans casos con man de obra escrava. Os terratenentes non estaban interesados nun cambio nas leis relacionadas coa propiedade agraria, nin en que se abolira a escravitude.\nTendencias.\nNas sociedades m\u00e1is desenvolvidas tenden a desaparecer, principalmente polo menor valor das explotaci\u00f3ns agr\u00edcolas, pero tam\u00e9n por ter sido branco de diversos movementos revolucionarios (Revoluci\u00f3n francesa ou transici\u00f3n \u00e1 RDA)."}
{"id": "225596", "revid": "98629", "url": "https://gl.wikipedia.org/wiki?curid=225596", "title": "Billy Madison", "text": "Billy Madison \u00e9 un filme estadounidense dirixido por Tamra Davis que se estreou en 1995.\nSinopse.\nAs \u00fanicas materias \u00e1s que Billy, herdeiro do Madison Hotel, adicou o seu tempo foron as mozas e o alcohol. Para el, a vida foi unha festa continua durante os dez anos transcorridos dende que acabou o colexio. Mais cando Brian Madison informa \u00f3 seu irresponsable fillo de que pensa po\u00f1er a s\u00faa millonaria empresa a nome do cobizoso vicepresidente Eric Gordon, Billy vai a por todas. Retoma os seus estudos dende o comezo para conseguir sacarse un t\u00edtulo en 24 semanas."}
{"id": "225598", "revid": "98629", "url": "https://gl.wikipedia.org/wiki?curid=225598", "title": "Coneheads", "text": "Coneheads \u00e9 un filme estadounidense dirixido por Steve Barron que se estreou en 1993. Bas\u00e9ase nun sketch de \"Saturday Night Live\" sobre estes personaxes.\nSinopse.\nBelder e Prymaat son emisarios de Remulack, un planeta a 26 anos luz da Terra. Pertencen a unha civilizaci\u00f3n cuxo obxectivo \u00e9 conquistar outros mundos e escravizar \u00f3s seus habitantes. Entre eses mundos est\u00e1 a Terra, na cal se ven obrigados a aterrar debido a un inesperado accidente. Dadas as circunstancias, intentar\u00e1n por t\u00f3dolos medios pasar desapercibidos e evitar \u00f3s axentes que os perseguen. En Paramus (Nova Jersey) atopan unha certa seguridade, o que lles permite instalarse como a t\u00edpica familia traballadora por riba de toda sospeita."}
{"id": "225599", "revid": "25871", "url": "https://gl.wikipedia.org/wiki?curid=225599", "title": "Kunal Nayyar", "text": "Kunal Nayyar, nado en Londres o 30 de abril de 1981, \u00e9 un actor e escritor brit\u00e1nico de orixe india, principalmente co\u00f1ecido por interpretar o papel de Rajesh Koothrappali na serie de televisi\u00f3n estadounidense \"The Big Bang Theory\"."}
{"id": "225600", "revid": "98629", "url": "https://gl.wikipedia.org/wiki?curid=225600", "title": "Spanglish (filme)", "text": "Spanglish \u00e9 un filme estadounidense dirixido por James L. Brooks que se estreou no 2004.\nSinopse.\nFlor (Paz Vega) \u00e9 unha mexicana que emigra \u00f3s Estados Unidos para poder ofrecer unha vida mellor \u00e1 s\u00faa filla. Unha vez al\u00ed consegue traballo en casa dunha familia acomodada, os Clasky (Adam Sandler e T\u00e9a Leoni), a pesar da barreira que sup\u00f3n o seu desco\u00f1ecemento do ingl\u00e9s."}
{"id": "225601", "revid": "5863", "url": "https://gl.wikipedia.org/wiki?curid=225601", "title": "Blowin' in the Wind", "text": "\"Blowin' in the Wind\" \u00e9 unha canci\u00f3n do m\u00fasico estadounidense Bob Dylan, composta en 1962 e publicada no seu \u00e1lbum \"The Freewheelin' Bob Dylan\" de 1963. A\u00ednda que foi descrita como unha canci\u00f3n protesta, formula unha serie de preguntas ret\u00f3ricas sobre a paz, a guerra e a liberdade.\nNo ano 1994 a canci\u00f3n entrou no Grammy Hall of Fame, e no 2004 foi colocada no n\u00famero 14 na lista da revista \"Rolling Stone\" das \"500 mellores canci\u00f3ns de todos os tempos\".\n\"Blowin' in the Wind\" foi versionada por centos de artistas. A versi\u00f3n m\u00e1is exitosa comercialmente \u00e9 a do tr\u00edo folk Peter, Paul and Mary, editada en xu\u00f1o de 1963, tres semanas despois do lanzamento de \"The Freewheelin' Bob Dylan\". Esta chegou a acadar o n\u00famero 2 das listas da \"Billboard\"."}
{"id": "225608", "revid": "23204", "url": "https://gl.wikipedia.org/wiki?curid=225608", "title": "Jennifer Morrison", "text": "Jennifer Marie Morrison, nada o 12 de abril de 1979 en Chicago, Illinois, \u00e9 unha actriz e modelo estadounidense, principalmente co\u00f1ecida por ter interpretado \u00e1 doutora Allison Cameron na serie de televisi\u00f3n \"House\". Tam\u00e9n \u00e9 destac\u00e1bel a s\u00faa participaci\u00f3n en series como \"Once Upon a Time\", na que fac\u00eda de Emma Swan, e \"How I Met Your Mother\", como Zoey Pierson."}
{"id": "225609", "revid": "1822", "url": "https://gl.wikipedia.org/wiki?curid=225609", "title": "Criptodiros", "text": ""}
{"id": "225611", "revid": "98629", "url": "https://gl.wikipedia.org/wiki?curid=225611", "title": "Spanish Movie", "text": "Spanish Movie \u00e9 un filme espa\u00f1ol dirixido por Javier Ruiz Caldera que se estreou no 2009.\nSinopse.\nRamira (Alexandra Jim\u00e9nez) traballa na casa de Laura (Silvia Abril) como asistenta e neneira dos seus fillos: Sime\u00f3n e Ofendia (\u00d3scar Lara e Laia Alda). Por desgraza, Ramira mata \u00f3 neno (que sofre de fotodermatite) porque o sacou f\u00f3ra para que lle dese o Sol. A muller trata de agochalo e mentir \u00e1 nai sobre a morte do seu fillo."}
{"id": "225612", "revid": "1822", "url": "https://gl.wikipedia.org/wiki?curid=225612", "title": "Pleurodiros", "text": ""}
{"id": "225614", "revid": "22570", "url": "https://gl.wikipedia.org/wiki?curid=225614", "title": "Deconstrutivismo", "text": "O deconstrutivismo \u00e9 un movemento arquitect\u00f3nico que naceu a finais da d\u00e9cada de 1980.\nHistoria e caracter\u00edsticas.\nCaracter\u00edzase pola fragmentaci\u00f3n, o proceso de dese\u00f1o non lineal, o interese pola manipulaci\u00f3n das ideas da superficie das estruturas e, en aparencia, da xeometr\u00eda non eucl\u00eddea, (por exemplo, formas non rectil\u00edneas) que se empregan para distorsionar e dislocar alg\u00fans dos principios elementais da arquitectura como a estrutura e a envolvente do edificio. A aparencia visual final dos edificios da escola deconstrutivista caracter\u00edzase por unha estimulante impredecibilidade e un caos controlado. Ten a s\u00faa base no movemento te\u00f3rico-literario tam\u00e9n chamado deconstruci\u00f3n. O nome tam\u00e9n deriva do construtivismo ruso que existiu durante a d\u00e9cada de 1920 de onde retoma algunha da s\u00faa inspiraci\u00f3n formal.\nV\u00e9xase tam\u00e9n.\nLigaz\u00f3ns externas.\n\"Forma y composici\u00f3n en la Arquitectura deconstructivista\" "}
{"id": "225616", "revid": "5312", "url": "https://gl.wikipedia.org/wiki?curid=225616", "title": "Monte Whitehorn", "text": "O monte Whitehorn \u00e9 un pico localizado en Whitehorn en Alberta, Canad\u00e1. Ten 2.621 metros de altitude e forma parte das Monta\u00f1as Rochosas."}
{"id": "225617", "revid": "98629", "url": "https://gl.wikipedia.org/wiki?curid=225617", "title": "RoHS", "text": "RoHS (en ingl\u00e9s: Restriction of Hazardous Substances Directive) \u00e9 unha normativa da CE Directiva 2002/95/EC sobre a restrici\u00f3n de substancias perigosas en aparellos el\u00e9ctricos e electr\u00f3nicos.\nDefinici\u00f3n.\nRoHS \u00e9 unha normativa que restrinxe o uso de produtos con chumbo, pero tam\u00e9n se refire \u00e1 restrici\u00f3n das seis substancias seguintes:\nOs PBB e PBDE son empregados en varios pl\u00e1sticos como retardadores do lume. DEHP, BBP, DBP e DIBP foron engadidos como parte da DIRECTIVA (EU) 2015/863 que foi publicada o 31 de marzo de 2015, entrar\u00e1 en vigor o 22 de xullo de 2019.\nAs concentraci\u00f3ns m\u00e1ximas fixadas pola emenda 2005/618/CE son:\nEstas concentraci\u00f3ns m\u00e1ximas son os l\u00edmites e non se apl\u00edcan ao peso do produto acabado e tampouco a un compo\u00f1ente en concreto, sen\u00f3n a calquera compo\u00f1ente \u00fanico que poder\u00eda (teoricamente) ser separado mecanicamente. Por exemplo: a cuberta dun cable ou a soldadura de esta\u00f1o e chumbo dun compo\u00f1ente.\nOutro exemplo: un equipo electr\u00f3nico pode estar composto por parafusos, arandelas, unha placa de circu\u00edto, conectores etc. Os parafusos, arandelas e soportes poden ser de materias homox\u00e9neos, pero os outros compo\u00f1entes comprenden m\u00faltiples sub-compo\u00f1entes de moitos e diferentes tipos de materiais. Unha placa de circu\u00edto PCB componse de fibra de vidro, resina, metal de cobre, circu\u00edtos integrados, resistencias, condensadores, interruptores etc. Un interruptor pode ter pezas de distintos metais e pl\u00e1sticos, cada un dos cales pode facerse de diferentes materiais. Un contacto pode estar composto dunha l\u00e1mina de cobre cun recubrimento superficial. Un transformador componse de pezas de ferro, arame de cobre, papel ou resinas.\nTodo o que se pode identificar como un material homox\u00e9neo debe cumprir co l\u00edmite de substancias perigosas. Con que unha soa peza non cumpra os l\u00edmites, todo o equipo est\u00e1 fora da Directiva.\nNun esforzo por acabar coas lagoas do RoHS, en maio de 2006, a Comisi\u00f3n Europea pediu examinar as categor\u00edas de produtos actualmente exclu\u00eddos (equipos de vixilancia e control e dispositivos m\u00e9dicos) para a s\u00faa futura inclusi\u00f3n no cumprimento de RoHS.\nAs bater\u00edas non est\u00e1n inclu\u00eddas dentro do alcance de RoHS. En Europa, as bater\u00edas deben ser conformes \u00e1 Directiva da Comisi\u00f3n Europea de 1991 (91/157/CEE), que foi aumentado receentemente aprobando a nova directiva 2003/0282 COD. Nun principio a directiva estaba orientada a evitar problemas en barreiras comerciais entre estados, e a nova versi\u00f3n est\u00e1 m\u00e1is orientada \u00e1 reciclaxe e protecci\u00f3n do medio ambiente. Tam\u00e9n cont\u00e9n un programa de reciclaxe m\u00e1is amplo en bater\u00edas de autom\u00f3biles, bens de consumo e, pouco a pouco pretende aumenta a porcentaxe de reciclaxe ao 45% en 2016. Tam\u00e9n establece l\u00edmites de mercurio de 5 ppm e 20 ppm de cadmio para bater\u00edas excepto as empregadas en aplicaci\u00f3ns m\u00e9dicas, de emerxencia, ou dispositivos port\u00e1tiles de ferramentas el\u00e9ctricas. A\u00ednda que non establece l\u00edmites cuantitativos sobre as cantidades de chumbo, chumbo-\u00e1cido, n\u00edquel e n\u00edquel-cadmio nas pilas, menci\u00f3nase a necesidade de restrinxir estas substancias e acadar cotas de reciclaxe de ata o 75% das pilas con estas substancias. Tam\u00e9n hai disposici\u00f3ns para a etiquetaxe das pilas con s\u00edmbolos indicando o contido de metal e a informaci\u00f3n para recollida e reciclaxe.\nA Directiva apl\u00edcase aos equipos como se define nunha secci\u00f3n da WEEE. As categor\u00edas son as seguintes:\nEtiquetado RoHs.\nRoHS non require ning\u00fan etiquetado espec\u00edfico dos produtos e non existe un logo \u00fanico. Moitos fabricantes te\u00f1en as s\u00faas propias marcas e iconas para indicar o cumprimento. Os indicadores visuais que se utilizan hoxe en d\u00eda son etiquetas expl\u00edcitas coas siglas \"RoHS\", follas verdes, as marcas de verificaci\u00f3n, e textos e marcas como \"PB-Free\" (sen chumbo). A semellanza entre WEEE (Waste Electrical and Electronic Equipment Directive, Residuos de aparellos el\u00e9ctricos e electr\u00f3nicos) colector de lixo coa icona cunha \"X\" \u00e9 un indicador do produto que debe ter recollida selectiva e non pode ser tratado como lixo dom\u00e9stico. Na China as etiquetas RoHS, levan unha letra \"e\" min\u00fascula dentro dun c\u00edrculo con frechas, tam\u00e9n pode designar o cumprimento da norma.\nAs propostas RoHS2 tentan solucionar esta situaci\u00f3n ao esixir o marcado CE, a declaraci\u00f3n debe presentarse no Documento de Conformidad (DoC)."}
{"id": "225618", "revid": "23204", "url": "https://gl.wikipedia.org/wiki?curid=225618", "title": "Robin Shou", "text": "Shou Wan Por (en chin\u00e9s \u4ec7\u96f2\u6ce2), nado o 17 de xullo de 1960 en Hong Kong, \u00e9 un actor e artista marcial mellor co\u00f1ecido como Robin Shou. \u00c9 famoso polos seus papeis en filmes de acci\u00f3n, como Liu Kang en \"Mortal Kombat\" ou Gobei en \"Beverly Hills Ninja\"."}
{"id": "225619", "revid": "23204", "url": "https://gl.wikipedia.org/wiki?curid=225619", "title": "Shou Wan Por", "text": ""}
{"id": "225620", "revid": "22795", "url": "https://gl.wikipedia.org/wiki?curid=225620", "title": "Churrascada", "text": ""}
{"id": "225621", "revid": "89787", "url": "https://gl.wikipedia.org/wiki?curid=225621", "title": "ARN non codificante", "text": "Un ARN non codificante ou ARNnc (en ingl\u00e9s ncRNA) \u00e9 unha mol\u00e9cula de ARN funcional que non se traduce a prote\u00ednas. Outros sin\u00f3nimos menos frecuentes son ARN non codificador de prote\u00ednas, ARN non mensaxeiro e ARN funcional. O termo ARN pequeno \u00fasase con frecuencia para referirse aos ARNnc curtos bacterianos. A secuencia de ADN a partir da que se transcribe un ARN non codificante denom\u00ednase a mi\u00fado xene de ARN.\nEntre os xenes dos ARN non codificantes incl\u00faense os de ARNs moi abundantes e importantes funcionalmente como os ARN transferentes (ARNt) e ARN ribos\u00f3micos (ARNr), xunto cos ARN nucleolares pequenos, microARNs, ARN interferentes pequenos, os ARN que interacionan con piwi e os ARNnc longos como Xist e HOTAIR. O n\u00famero de ARNnc codificados no xenoma humano desco\u00f1\u00e9cese, pero recentes estudos de transcrit\u00f3mica e bioinform\u00e1tica suxiren a existencia de miles de ARNnc., pero ver Como a moitos dos ARNnc recentemente identificados non lles se confirmou a s\u00faa funci\u00f3n, \u00e9 posible que moitos sexan non funcionais.\nFunci\u00f3ns biol\u00f3xicas do ARN non codificante.\nHai ARNs non codificantes de varias clases distintas e est\u00e1n implicados en moitos procesos celulares. Hai ARNnc de importancia central para os seres vivos que foron conservados en todos ou na gran maior\u00eda das especies, e outros m\u00e1is espec\u00edficos presentes nunha ou nunhas poucas especies relacionadas. Os ARNnc m\u00e1is conservados p\u00e9nsase que son f\u00f3siles moleculares ou reliquias do \u00faltimo antepasado com\u00fan universal (LUCA) e do mundo de ARN.\nOs ARNs non codificantes na traduci\u00f3n de prote\u00ednas.\nMoitos dos ARNnc conservados, esenciais e abundantes est\u00e1n implicados na traduci\u00f3n. As part\u00edculas ribonucleoproteicas chamadas ribosomas son os lugares onde ten lugar a traduci\u00f3n na c\u00e9lula. O ribosoma consta de m\u00e1is dun 60% de ARN ribos\u00f3mico, constitu\u00eddo por tres ARNnc distintos nos procariotas e catro nos eucariotas. Os ARNs ribos\u00f3micos catalizan a traduci\u00f3n de secuencias de nucle\u00f3tidos a prote\u00ednas. Outro conxunto de ARNnc son os ARN transferentes, que son \"mol\u00e9culas adaptadoras\" entre o ARNm e as prote\u00ednas. Os snoRNA de caixa H/ACA e de caixa C/D son ARNnc que se encontran nas arqueas e eucariotas, a RNase MRP est\u00e1 restrinxida aos eucariotas, e ambos os grupos de ARNnc est\u00e1n implicados na maduraci\u00f3n do ARNr. Os snoRNAs dirixen a realizaci\u00f3n de modificaci\u00f3ns covalentes do ARNr, ARNt e ARN nuclear pequeno; a RNase MRP cliva (corta) o espazador transcrito interno 1 entre os ARNr 18S e 5,8S. A RNase P \u00e9 un ubicuo ARNnc, que ten un parentesco evolutivo coa RNase MRP. A RNase P madura as secuencias de ARNt xerando extremos 5' maduros de ARNt por medio da clivaxe dos elementos l\u00edder 5' dos ARNts precursores. Outra ribonucleoprote\u00edna ubicua chamada part\u00edcula de reco\u00f1ecemento do sinal (SRP) reco\u00f1ece e transporta prote\u00ednas nacentes espec\u00edficas ao ret\u00edculo endoplasm\u00e1tico dos eucariotas e \u00e1 membrana plasm\u00e1tica nos procariotas. Nas bacterias o ARN transferente-mensaxeiro (ARNtm) \u00e9 unha ribonucleoprote\u00edna implicada no rescate de ribosomas estancados (que non poden completar a traduci\u00f3n dun polip\u00e9ptido), marcando os polip\u00e9ptidos incompletos e promovendo a degradaci\u00f3n do ARNm aberrante.\nOs ARNs non codificantes no splicing do ARN.\nNos eucariotas o espliceosoma realiza as reacci\u00f3ns do splicing do ARN esenciais para eliminar as secuencias dos intr\u00f3ns, proceso que se require para a formaci\u00f3n de ARNm maduro. O espliceosoma \u00e9 outra ribonucleoprote\u00edna tam\u00e9n chamada snRNP ou tri-snRNP. Hai d\u00faas formas diferentes de espliceosoma, chamadas espliceosoma maior e menor. Os compo\u00f1entes de ARNnc do espliceosoma maior son U1, U2, U4, U5, e U6. Os compo\u00f1entes de ARNnc do espliceosoma menor son U11, U12, U5, U4atac e U6atac.\nOutro grupo de intr\u00f3ns poden catalizar a s\u00faa propia eliminaci\u00f3n do transcrito no que se hospedan, e denom\u00ednanse ARNs de auto-splicing. Hai dous grupos principais de ARNs de autosplicing, que son o intr\u00f3n catal\u00edtico grupo I e intr\u00f3n catal\u00edtico grupo II. Estes ARNnc catalizan a s\u00faa propia excisi\u00f3n dos precursores do ARNm, ARNt e ARNr nunha ampla gama de organismos.\nNos mam\u00edferos atopouse que os snoRNAs poden tam\u00e9n regular o splicing alternativo do ARNm; por exemplo o snoRNA HBII-52 regula o splicing do receptor 2C da serotonina.\nNos nematodos, o ARNnc SmY parece estar implicado no trans-splicing do ARNm.\nOs ARNs non codificantes na regulaci\u00f3n x\u00e9nica.\nA expresi\u00f3n x\u00e9nica de miles de xenes est\u00e1 regulada por ARNncs. Esta regulaci\u00f3n x\u00e9nica pode ocorrer actuando a trav\u00e9s doutra mol\u00e9cula, o que se chama \"en trans\" (\"trans-acting\") ou ben de forma directa ou \"en cis\" (\"cis-acting\").\nARNs non codificantes que act\u00faan en trans.\nNos eucariotas superiores os microARNs regulan a expresi\u00f3n x\u00e9nica. Un s\u00f3 microARN pode reducir os niveis de expresi\u00f3n de centos de xenes. O mecanismo de actuaci\u00f3n das mol\u00e9culas de micro ARN maduras est\u00e1 baseado na complementariedade de bases parcial cunha ou m\u00e1is mol\u00e9culas de ARN mensaxeiro, xeralmente na zona 3' UTR. A principal funci\u00f3n dos microARN \u00e9 regular \u00e1 baixa a expresi\u00f3n x\u00e9nica.\nO ARNnc RNase P tam\u00e9n infl\u00fae na expresi\u00f3n x\u00e9nica. No n\u00facleo das c\u00e9lulas humanas requ\u00edrese a RNase P para a transcrici\u00f3n normal e eficiente de varios ARNnc transcritos pola ARN polimerase III. Entre eles est\u00e1n os ARNt, o ARNr 5S, o ARN da SRP, e o snRNA U6. A RNase P exerce a s\u00faa funci\u00f3n na transcrici\u00f3n asoci\u00e1ndose coa ARN polimerase III e a cromatina de xenes de ARNt e ARNr 5S activos.\nPola s\u00faa parte, o ARN 7SK, que \u00e9 un ARNnc de metazoos, act\u00faa como un regulador negativo do factor de elongaci\u00f3n P-TEFb da ARN polimerase II, e a s\u00faa actividade est\u00e1 influ\u00edda polas v\u00edas de resposta ao estr\u00e9s.\nO ARN de 6S \u00e9 un ARNnc bacteriano que se asocia especificamente co holoencima da ARN polimerase, que cont\u00e9n o factor de especificidade sigma70. Esta interacci\u00f3n reprime a expresi\u00f3n desde un promotor durante a fase estacionaria do crecemento bacteriano.\nOutro ARNc bacteriano \u00e9 o ARN OxyS, que reprime a traduci\u00f3n ao unirse \u00e1s secuencias Shine-Dalgarno e impide as\u00ed a uni\u00f3n do ribosoma. O ARN OxyS \u00e9 inducido en resposta ao estr\u00e9s oxidativo en \"Escherichia coli\".\nO ARN B2 \u00e9 un pequeno transcrito de ARNnc producido pola ARN polimerase III que reprime a transcrici\u00f3n do ARNm en resposta ao choque t\u00e9rmico nas c\u00e9lulas de rato. O ARN B2 inhibe a transcrici\u00f3n ao unirse ao n\u00facleo da ARN polimerase II. Por medio desta interacci\u00f3n, o ARN B2 \u00fanese aos complexos de preiniciaci\u00f3n no promotor e bloquea a s\u00edntese de ARN.\nUn estudo recente mostrou que a transcrici\u00f3n dunha secuencia de ARNnc pode ter unha influencia na expresi\u00f3n x\u00e9nica. Requ\u00edrese a transcrici\u00f3n por parte da ARN polimerase II de ARNnc para que se produza a remodelaci\u00f3n da cromatina no l\u00e9vedo \"Schizosaccharomyces pombe\". A cromatina pasa progresivamente a unha configuraci\u00f3n aberta a medida que se transcriben varias especies de ARNnc.\nARNs non codificantes que act\u00faan en cis.\nNas rexi\u00f3ns 5' UTR dos xenes que codifican prote\u00ednas (xenes de ARNm) est\u00e1n inclu\u00eddos varios ARNnc, que infl\u00faen na s\u00faa expresi\u00f3n de varios xeitos. Por exemplo, un \"riboswitch\" (ribointerruptor) pode unirse directamente a unha pequena mol\u00e9cula diana, e esta uni\u00f3n afecta \u00e1 actividade do xene.\nAs secuencias l\u00edder do ARN enc\u00f3ntranse \"augas arriba\" do primeiro xene dos oper\u00f3ns para a bios\u00edntese de amino\u00e1cidos. Estes elementos de ARN cis-regulatorios forman unha das d\u00faas posibles estruturas en rexi\u00f3ns que codifican secuencias de p\u00e9ptidos moi curtas que son ricas no amino\u00e1cido que \u00e9 o produto final do oper\u00f3n. F\u00f3rmase unha estrutura terminadora cando hai un exceso de amino\u00e1cidos regulatorios e non est\u00e1 impedido o movemento do ribosoma sobre o transcrito l\u00edder. Cando hai unha deficiencia do ARNt que leva o o amino\u00e1cido regulatorio, o ribosoma que est\u00e1 traducindo o p\u00e9ptido l\u00edder detense e f\u00f3rmase a estrutura antiterminadora. Isto permite que a ARN polimerase transcriba o oper\u00f3n. Entre os ARN l\u00edderes co\u00f1ecidos est\u00e1n o l\u00edder do oper\u00f3n da histidina, o l\u00edder do oper\u00f3n da leucina, o l\u00edder do oper\u00f3n da treonina e o l\u00edder do oper\u00f3n do tript\u00f3fano.\nOs elementos de resposta ao ferro (IRE, \"Iron Response Elements\") \u00fanense a prote\u00ednas de resposta ao ferro (IRP). O IRE at\u00f3pase nas rexi\u00f3ns UTR (Rexi\u00f3ns Non Traducidas) de varios ARNm, cuxos produtos est\u00e1n implicados no metabolismo do ferro. Cando a concentraci\u00f3n de ferro \u00e9 baixa, as IRPs \u00fanense ao IRE do ARNm da ferritina, o que leva a reprimir a traduci\u00f3n.\nO sitio de entrada ao ribosoma interno (IRES) \u00e9 unha estrutura de ARN que permite a iniciaci\u00f3n da traduci\u00f3n no medio dunha secuencia de ARNm como parte do proceso de s\u00edntese de prote\u00ednas.\nOs ARNs non codificantes e a defensa do xenoma.\nOs ARN que interaccionan con piwi (piRNAs) expr\u00e9sanse nos test\u00edculos dos mam\u00edferos e en c\u00e9lulas som\u00e1ticas, e forman complexos ARN-prote\u00ednas coas prote\u00ednas piwi. Estes complexos con piRNA (piRCs) foron asociados ao silenciamento de xenes transcricional de retrotranspos\u00f3ns e outros elementos xen\u00e9ticos en c\u00e9lulas da li\u00f1a xerminal, especialmente na espermatox\u00e9nese.\nAs CRISPR (\"Regularly Interspaced Short Palindromic Repeats\") son repetici\u00f3ns que se encontran no ADN de moitas bacterias e arqueas. As repetici\u00f3ns est\u00e1n separadas por espazadores de lonxitude similar. Foi demostrado que estes espazadores poden derivar dun fago e axudan a protexer a c\u00e9lula da infecci\u00f3n.\nOs ARNs non codificantes e a estrutura dos cromosomas.\nA telomerase \u00e9 un encima ribonucleoproteico que engade secuencias repetidas de ADN espec\u00edficas (\"TTAGGG\" en vertebrados) \u00e1s rexi\u00f3ns telom\u00e9ricas, que forman os extremos dos cromosomas eucari\u00f3ticos. Os tel\u00f3meros conte\u00f1en ADN condensado, que lle d\u00e1 estabilidade aos cromosomas. O encima \u00e9 unha reversotranscriptase que leva ARN, que se utiliza como molde cando se elongan os tel\u00f3meros, os cales se acortan despois de cada ciclo de replicaci\u00f3n celular.\nO Xist \u00e9 un xene de ARNnc longo situado no cromosoma X de mam\u00edferos placentarios que act\u00faa como un efector principal no proceso de inactivaci\u00f3n do cromosoma X orixinando os corpos de Barr. Un ARN antisentido chamado Tsix funciona como regulador negativo de Xist. Os cromosomas X que carecen de expresi\u00f3n de Tsix (e dese modo te\u00f1en altos niveis de transcrici\u00f3n de Xist) son inactivados m\u00e1is frecuentemente do que os cromosomas normais. En drosof\u00edlidos, que tam\u00e9n utilizan un sistema de determinaci\u00f3n do sexo XY, os ARNs roX (ARN no cromosoma X) est\u00e1n implicados na compensaci\u00f3n de dose. Tanto Xist coma roX operan por medio de regulaci\u00f3ns epixen\u00e9ticas da transcrici\u00f3n ao recrutaren encimas que modifican as histonas.\nARN bifuncional.\nOs \"ARNs bifuncionais\", ou os \"ARNs de funci\u00f3n dual\", son ARNs que te\u00f1en d\u00faas funci\u00f3ns distintas. A maior\u00eda dos ARN bifuncionais co\u00f1ecidos son \u00e1 vez ARNm codificadores de prote\u00ednas e ARNnc. Por\u00e9n, hai tam\u00e9n un n\u00famero crecente de ARNnc que se clasifican \u00e1 vez en d\u00faas categor\u00edas de ARNnc, como o snoRNA de caixa H/ACA e o microARN.\nDous exemplos ben co\u00f1ecidos de ARNs bifuncionais son o ARN SgrS e o ARNIII. Por\u00e9n, co\u00f1\u00e9cense alg\u00fans outros como o activador do receptor de esteroides/SRA, ARN VegT, \no ARN Oskar e o ENOD40. Os ARNs bifuncionais est\u00e1n sendo obxecto de publicaci\u00f3ns especiais da revista Biochimie.\nARNs non codificantes e enfermidades.\nIgual que ocorre coas prote\u00ednas, as mutaci\u00f3ns ou desequilibrios no repertorio de ARNnc no corpo poden causar diversas enfermidades.\nCancro.\nMoitos ARNnc presentan patr\u00f3ns de expresi\u00f3n anormais en tecidos cancerosos. Entre eles os microARNs, \nos ARNnc longos, GAS5, SNORD50, o ARN da telomerase e os ARN Ys. Os microARNs est\u00e1n implicados na regulaci\u00f3n a grande escala de moitos xenes que codifican prote\u00ednas, os ARN Y son importantes para a iniciaci\u00f3n da replicaci\u00f3n do ADN, o ARN da telomerase serve como cebador para a telomerase, a cal estende os tel\u00f3meros dos cromosomas. A funci\u00f3n directa dos ARNnc longos est\u00e1 menos clara.\nAs mutaci\u00f3ns na li\u00f1a xerminal nos precursores primarios de miR-16-1 e miR-15 son moito m\u00e1is frecuentes en pacientes de leucemia linfoc\u00edtica cr\u00f3nica en comparaci\u00f3n coa poboaci\u00f3n de control.\nProp\u00faxose que o raro polimorfismo dun s\u00f3 nucle\u00f3tido rs11614913 que solapa o has-mir-196a2 est\u00e1 asociado co carcinoma pulmonar de c\u00e9lulas non pequenas. Igualmente, un exame de 17 microARNs que se predicira que regulaban varios xenes asociados ao cancro de mama encontrou variaci\u00f3ns nos microARN miR-17 e miR-30c-1 en pacientes que non eran portadores das mutaci\u00f3ns BRCA1 ou BRCA2, o que abre a posibilidade de que o cancro de mama familiar poida ser causado por variaci\u00f3ns nestes microARNs.\nO supresor de tumores p53 pode dicirse que \u00e9 o factor m\u00e1is importante para previr a formaci\u00f3n e progresi\u00f3n de tumores. A prote\u00edna p53 funciona como un factor de transcrici\u00f3n que ten un papel crucial en organizar a resposta ao estr\u00e9s celular. Ademais do seu importante papel no cancro, a p53 foi implicada noutras enfermidades como a diabetes, morte celular despois da isquemia, e varias enfermidades neurodexenerativas como as de Huntington, Parkinson, e Alzheimer. Alg\u00fans estudos suxiren que a expresi\u00f3n da p53 est\u00e1 suxeita a regulaci\u00f3n por ARN non codificante.\nS\u00edndrome de Prader\u2013Willi.\nA deleci\u00f3n de 48 copias do snoRNA de caixa C/D SNORD116 \u00e9 a causa primaria da s\u00edndrome de Prader Willi. Esta s\u00edndrome \u00e9 un trastorno do desenvolvemento asociado con sobrealimentaci\u00f3n e dificultades de aprendizaxe. O SNORD116 ten sitios diana potenciais en varios xenes que codifican prote\u00ednas, e poder\u00eda ter un papel na regulaci\u00f3n do splicing alternativo.\nAutismo.\nO locus cromos\u00f3mico que cont\u00e9n o cl\u00faster de xenes do ARN nucleolar pequeno SNORD115 est\u00e1 duplicado en aproximadamente o 5% das persoas con trazos de autismo. Un experimento que usou como modelo ratos modificados xeneticamente para teren unha duplicaci\u00f3n no cl\u00faster SNORD115 mostrou que ti\u00f1an comportamentos de tipo autista.\nHipoplasia cartilaxe-pelo.\nAs mutaci\u00f3ns na RNase MRP causan hipoplasia cartilaxe-pelo, unha doenza asociada cun conxunto de s\u00edntomas como curta estatura, pelo escaso, anormalidades esquel\u00e9ticas e sistema inmunitario suprimido, que \u00e9 frecuente entre os Amish e os fineses. A variante mellor caracterizada \u00e9 unha transici\u00f3n de A a G no nucle\u00f3tido 70 que est\u00e1 nunha rexi\u00f3n bucle d\u00faas bases en direcci\u00f3n 5' dun pseudon\u00f3 conservado. Por\u00e9n, moitas outras mutaci\u00f3ns na RNase MRP tam\u00e9n causan esta hipoplasia.\nEnfermidade de Alzheimer.\nO ARN antisentido BACE1-AS transcr\u00edbese da cadea oposta ao BACE1 e est\u00e1 sobreexpresado en pacientes de Alzheimer. O BACE1-AS regula a expresi\u00f3n de BACE1 ao incrementar a estabilidade do ARNm do BACE1 e xerar m\u00e1is BACE1 por medio dun mecanismo postranscricional de proalimentaci\u00f3n (\"feed-forward\"). Polo mesmo mecanismo eleva as concentraci\u00f3ns de beta amiloide, o principal constitu\u00ednte das placas sen\u00eds. As concentraci\u00f3ns de BACE1-AS est\u00e1n elevadas en suxeitos con enfermidade de Alzheimer e nos ratos transx\u00e9nicos con prote\u00edna precursora amiloide.\nO miR-96 e a perda de audici\u00f3n.\nAs variaci\u00f3ns na rexi\u00f3n semente do miR-96 maduro foron asociadas coa perda de audici\u00f3n autos\u00f3mica dominante, progresiva en humanos e ratos. Os ratos mutantes homocigotos te\u00f1en xordeira profunda, e non mostran respostas cocleares. Os ratos e humanos heterocigotos perden progresivamente a audici\u00f3n.\nDistinci\u00f3n entre ARN funcional e ARN non codificante.\nVarias publicaci\u00f3ns est\u00e1n empezando a utilizar o termo \"ARN funcional\" (ARNf ou fRNA), como oposto a ARNnc, para describir rexi\u00f3ns funcionais de ARN que poden ou non orixinar transcritos aut\u00f3nomos de ARN. Por tanto, todo ARNnc \u00e9 un ARNf, pero existen ARNf (como os \"riboswitches\", elementos SECIS, e outras rexi\u00f3ns cis-regulatorias) que non son ARNnc. E mesmo o termo ARNf poder\u00eda tam\u00e9n inclu\u00edr aos ARNm, xa que codifican unha prote\u00edna e son funcionais. Adicionalmente os ARNs feitos evolucionar artificialmente tam\u00e9n entrar\u00edan dentro deste termo paraugas de ARNf. Algunhas publicaci\u00f3ns afirman que os termos \"ARNnc\" e \"ARNf\" son case sin\u00f3nimos.\nHistoria e descubrimento.\nOs \u00e1cidos nucleicos foron descubertos en 1868 por Friedrich Miescher e no ano 1939 sab\u00edase que o ARN estaba implicado na s\u00edntese de prote\u00ednas. D\u00faas d\u00e9cadas despois, Francis Crick predixo a existencia dun compo\u00f1ente de ARN funcional que mediaba a traduci\u00f3n; e considerou que un ARN era m\u00e1is axeitado para unirse por apareamento de bases ao transcrito de ARNm ca un polip\u00e9ptido puro.\nO primeiro ARN non codificante que foi caracterizado foi o ARNt da alanina do l\u00e9vedo de panadar\u00eda, cuxa estrutura foi publicada en 1965. Para obter unha mostra de ARNt da alanina purificado, Robert W. Holley \"et al.\" tiveron que utilizar 140 kg de l\u00e9vedo de panadar\u00eda comercial dos que extraeron s\u00f3 1 g de ARNtAla purificado para a s\u00faa an\u00e1lise. O ARNt de 80 nucle\u00f3tidos foi secuenciado despois de dixerilo primeiro con ribonuclease pancre\u00e1tica (producindo fragmentos que acababan en citosina ou uridina) e despois con tacadiastase ribonuclease Tl (producindo fragmentos acabados en guanosina). A cromatograf\u00eda e a identificaci\u00f3n dos extremos 5' e 3 axudou despois a ordenar os fragmentos e establecer a secuencia do ARN. Das tres estruturas propostas orixinalmente para este ARNt, a estrutura en \"folla de trevo\" prop\u00faxose independentemente en varias publicaci\u00f3ns. A estrutura secundaria en folla de trevo finalizouse utilizando an\u00e1lises de cristalograf\u00eda de raios X realizadas por dous grupos de investigadores independentemente en 1974.\nSeguidamente descubriuse o ARN ribos\u00f3mico. Desde ent\u00f3n continuaron descubr\u00edndose novos ARN non codificantes como o snoRNAs, Xist, CRISPR e moitos m\u00e1is. Descubrimentos recentes salientables son os \"riboswitches\" (ribointerrruptores) e o microARN, e o descubrimento da interferencia de ARN e o seu mecanismo asociado, que lles valeu a Craig C. Mello e Andrew Fire a concesi\u00f3n do Premio Nobel de Medicina de 2006."}
{"id": "225622", "revid": "22795", "url": "https://gl.wikipedia.org/wiki?curid=225622", "title": "Churrascar\u00eda", "text": ""}
{"id": "225623", "revid": "22795", "url": "https://gl.wikipedia.org/wiki?curid=225623", "title": "Churrasquer\u00eda", "text": ""}
{"id": "225624", "revid": "23204", "url": "https://gl.wikipedia.org/wiki?curid=225624", "title": "Trevor Goddard", "text": "Trevor Joseph Goddard, nado o 14 de outubro de 1962 en Croydon (Londres) e finado o 7 de xu\u00f1o de 2003 en North Hollywood (California), foi un actor ingl\u00e9s. \u00c9 famoso por interpretar a Kano no filme \"Mortal Kombat\" e \u00f3 Tenente Mic Brumby en \"JAG\"."}
{"id": "225626", "revid": "1822", "url": "https://gl.wikipedia.org/wiki?curid=225626", "title": "Geoemydidae", "text": ""}
{"id": "225627", "revid": "27155", "url": "https://gl.wikipedia.org/wiki?curid=225627", "title": "ARNnc", "text": ""}
{"id": "225628", "revid": "2074", "url": "https://gl.wikipedia.org/wiki?curid=225628", "title": "NcRNA", "text": ""}
{"id": "225629", "revid": "27155", "url": "https://gl.wikipedia.org/wiki?curid=225629", "title": "RNA non codificante", "text": ""}
{"id": "225630", "revid": "22570", "url": "https://gl.wikipedia.org/wiki?curid=225630", "title": "Desprazamento (n\u00e1utica)", "text": "O desprazamento dun buque \u00e9 o peso da auga desaloxada na s\u00faa flotabilidade segundo o Principio de Arqu\u00edmedes. Equivale \u00f3 volume somerxido polo peso espec\u00edfico da auga na que flota.\nA unidade utilizada para expresar o desprazamento \u00e9 a tonelada (no sistema anglosax\u00f3n, toneladas largas; en ingl\u00e9s, \"long tons\").\nDebe distinguirse entre varios conceptos:\nA diferenza entre o desprazamento m\u00e1ximo e o desprazamento en rosca denom\u00ednase \"tonelaxe de porte bruto\" ou \"tonelaxe de peso morto\", TPM, (en ingl\u00e9s, \"deadweight tonnage\"). As\u00ed, a tonelaxe de peso morto incl\u00fae o peso da carga, o dos pasaxeiros e tripulaci\u00f3n, e mais o dos consumibles (combustible, v\u00edveres, auga potable etc.).\nA diferenza entre o desprazamiento m\u00e1ximo e o desprazamento en lastre co\u00f1\u00e9cese como \"capacidade de carga\", e indica o peso da carga que se pode transportar nese buque. Non \u00e9 utilizado habitualmente polos operadores de transporte mar\u00edtimo.\nA medida que aumenta a carga -como elemento de maior variabilidade nun barco- o casco som\u00e9rxese cada vez m\u00e1is e modif\u00edcanse distintos valores como o propio desprazamento, o calado, a \u00e1rea do plano de flotaci\u00f3n, a posici\u00f3n do centro de flotaci\u00f3n etc.\nC\u00f3mpre destacar que, para unha mesma condici\u00f3n de carga, un buque ten un \u00fanico desprazamento, outros par\u00e1metros, coma o calado, depender\u00e1n de que o barco flote en augas doces (cunha densidade de 1,000 t/m3) ou en auga salgada (1,025 t/m3).\nDescrici\u00f3n n\u00e1utica.\nNo sector naval empr\u00e9gase o disco de francobordo, marca Plimsoll, nos costados do buque para indicar o m\u00e1ximo calado.\nEn dese\u00f1o naval empr\u00e9ganse as curvas de Von Jean, indican o calado en funci\u00f3n do desprazamento."}
{"id": "225631", "revid": "54488", "url": "https://gl.wikipedia.org/wiki?curid=225631", "title": "O Ameneiral, Perl\u00edo, Fene", "text": "O Ameneiral \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 794 habitantes no ano 2011, dos cales 375 eran homes e 419 mulleres."}
{"id": "225632", "revid": "29029", "url": "https://gl.wikipedia.org/wiki?curid=225632", "title": "O Ameneiral", "text": "O Ameneiral pode referirse a catro lugares de Galicia:"}
{"id": "225634", "revid": "85894", "url": "https://gl.wikipedia.org/wiki?curid=225634", "title": "O Cardoeiro, Perl\u00edo, Fene", "text": "O Cardoeiro \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo o Instituto Galego de Estat\u00edstica en 2011 ti\u00f1a 156 habitantes (82 homes e 74 mulleres)."}
{"id": "225639", "revid": "1987", "url": "https://gl.wikipedia.org/wiki?curid=225639", "title": "As Centieiras, Perl\u00edo, Fene", "text": "As Centieiras \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 247 habitantes no ano 2018, dos cales 109 eran homes e 138 mulleres."}
{"id": "225643", "revid": "29029", "url": "https://gl.wikipedia.org/wiki?curid=225643", "title": "As Centeeiras, Perl\u00edo, Fene", "text": ""}
{"id": "225644", "revid": "5938732", "url": "https://gl.wikipedia.org/wiki?curid=225644", "title": "Rep\u00fablicas de Rusia", "text": "A Federaci\u00f3n Rusa est\u00e1 dividida en 83 suxeitos federais (unidades administrativas), dos cales vinte e un son rep\u00fablicas.\nDemograf\u00eda.\nOs datos de linguas e relixi\u00f3n ref\u00edrense \u00e1s grupo \u00e9tnico principal da rep\u00fablica. A porcentaxe do grupo \u00e9tnico ref\u00edrese \u00e1 proporci\u00f3n de habitantes da etnia ind\u00edxena sobre o total, sendo normalmente o primeiro ou segundo grupo \u00e9tnico o ruso."}
{"id": "225645", "revid": "85894", "url": "https://gl.wikipedia.org/wiki?curid=225645", "title": "As Chancas, Perl\u00edo, Fene", "text": "As Chancas \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 78 habitantes no ano 2011, dos cales 39 eran homes e 39 mulleres."}
{"id": "225647", "revid": "54488", "url": "https://gl.wikipedia.org/wiki?curid=225647", "title": "Mund\u00edn, Perl\u00edo, Fene", "text": "Mund\u00edn \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 158 habitantes no ano 2011, dos cales 81 eran homes e 77 mulleres."}
{"id": "225648", "revid": "29398", "url": "https://gl.wikipedia.org/wiki?curid=225648", "title": "Ces\u00e1reo Onzari", "text": "Ces\u00e1reo Onzari, nado o 1 de febreiro de 1903 en Buenos Aires e finado o 7 de xaneiro de 1964 na mesma cidade, foi un futbolista arxentino que xogaba na demarcaci\u00f3n de dianteiro.\nTraxectoria.\nComezou a xogar profesionalmente no \"Sportivo Boedo\" e no \"Club General Mitre\". No ano 1921 debutou no Club Atl\u00e9tico Hurac\u00e1n, onde transcorrer\u00eda case a totalidade da s\u00faa carreira futbol\u00edstica ata a s\u00faa retirada en 1933.\nCoa Selecci\u00f3n de f\u00fatbol da Arxentina disputou 14 encontros e marcou 5 goles.\nPese a que nunca pertenceu a Boca Juniors formou parte da xira europea do club bonaerense de 1925 e polo que foi nomeado \"Campi\u00f3n de honra\" do Campionato Arxentino a pesar de que numericamente quedara moi por detr\u00e1s do vencedor.\nO 2 de outubro de 1924 pasou \u00e1 historia por marcar o primeiro gol de lanzamento directo dende o bander\u00edn de corner sen tocar en ning\u00fan xogador do que se ten constancia . Sucedeu nun encontro amig\u00e1bel entre a Selecci\u00f3n de f\u00fatbol da Arxentina e a de Uruguai vixente campi\u00f3n ol\u00edmpico, de a\u00ed que este tipo de goles reciban o nome de \"gol ol\u00edmpico\". O gol foi v\u00e1lido grazas a un cambio no regulamento realizado ese mesmo ano, pois ata ent\u00f3n os saques dende o corner estaban regulados como lanzamentos indirectos, e polo tanto para ser legal deb\u00edan tocar nalg\u00fan xogador.\nV\u00e9xase tam\u00e9n.\nLigaz\u00f3ns externas.\nBiograf\u00eda en historiadehuracan.com"}
{"id": "225650", "revid": "89787", "url": "https://gl.wikipedia.org/wiki?curid=225650", "title": "\u00c1ngel Santos", "text": "\u00c1ngel Santos Touza, nado en Mar\u00edn o 14 de novembro de 1976, \u00e9 un cineasta galego.\nTraxectoria.\nTras licenciarse en Historia da Arte pola Universidade de Santiago de Compostela, no ano 2000 marchou a Barcelona para realizar un curso de gui\u00f3n, comezando a traballar en curtametraxes do Centre d\u2019Estudis Cinematogr\u00e0fics de Catalunya en distintos apartados t\u00e9cnicos (produci\u00f3n, son, realizaci\u00f3n, gui\u00f3n...). Nese centro obtivo no ano 2003 a diplomatura en Direcci\u00f3n Cinematogr\u00e1fica.\nColaborou como redactor na revista dixital \"Miradas de Cine\". Impartiu cursos de cine dentro do proxecto Cinema en Curso (A bao a qu).\nEn 2023 conseguiu un hist\u00f3rico triunfo no Festival de Cans, ga\u00f1ando catro dos principais galard\u00f3ns pola s\u00faa curtametraxe \"Alicia fai cousas\" (Mellor Curtametraxe de Ficci\u00f3n, Mellor Direcci\u00f3n, Mellor Gui\u00f3n e Mellor Protagonista Feminina)."}
{"id": "225653", "revid": "1888", "url": "https://gl.wikipedia.org/wiki?curid=225653", "title": "Xavier Vence Deza", "text": ""}
{"id": "225655", "revid": "56817", "url": "https://gl.wikipedia.org/wiki?curid=225655", "title": "Johnny Galecki", "text": "John Mark \"Johnny\" Galecki, nado o 30 de abril de 1975 en Bree (B\u00e9lxica) \u00e9 un actor estadounidense principalmente co\u00f1ecido por interpretar a David Healy na serie de televisi\u00f3n \"Roseanne\" e a Leonard Hofstadter en \"The Big Bang Theory\"."}
{"id": "225656", "revid": "25871", "url": "https://gl.wikipedia.org/wiki?curid=225656", "title": "Gran Premio de B\u00e9lxica de 1963", "text": "Resultados do Gran Premio de B\u00e9lxica de F\u00f3rmula 1 de disputado en Spa-Francorchamps o 9 de xu\u00f1o de 1963.\nFoi a segunda carreira da tempada de F\u00f3rmula Un de . Jim Clark ga\u00f1ou a carreira en condici\u00f3ns extremadamente h\u00famidas e chuviosas. Logo de iniciar oitavo na grella Clark pasou a todos os coches diante del, inclu\u00edndo o primeiro l\u00edder Graham Hill. Cando \u00edan 17 voltas na carreira, a choiva ca\u00eda con m\u00e1is forza que nunca, Clark non rodou s\u00f3 todo o circu\u00edto, Bruce McLaren foi o \u00fanico que rematou na mesma volta, pero a case cinco minutos por detr\u00e1s. Esta ser\u00eda a primeira das sete vitorias de Clark e o Team Lotus ise ano."}
{"id": "225657", "revid": "56817", "url": "https://gl.wikipedia.org/wiki?curid=225657", "title": "Gran Premio dos Pa\u00edses Baixos de 1963", "text": "O Gran Premio dos Pa\u00edses Baixos de 1963 foi unha carreira de automobilismo de F\u00f3rmula Un, celebrada o 23 de xu\u00f1o de 1963 no circu\u00edto de Zandvoort. Foi a terceira carreira da tempada de F\u00f3rmula Un de ."}
{"id": "225658", "revid": "23204", "url": "https://gl.wikipedia.org/wiki?curid=225658", "title": "Steven Ho", "text": "Steven Ho, nado como Bernadetto Widiman Wibowo o 9 de marzo de 1973 en Bandung, \u00e9 un actor, artista marcial e especialista de cine chin\u00e9s-americano.\nCo\u00f1ecido por ser un dos primeiros artistas marciais en competici\u00f3ns abertas e un pioneiro das formas de loita non tradicionais (NASKA), Ho axudou a popularizar a patada 540 e o Hawkeye Kick a mediados dos anos 80.\nHo \u00e9 co\u00f1ecido tam\u00e9n polo seu traballo de especialista de acci\u00f3n no cine, interpretando a Donatello en \"\" (1991) e \"Teenage Mutant Ninja Turtles III\" (1993), e o seu papel de \"Chan\" en \"Mortal Kombat\" (1995).\nHo \u00e9 instrutor de artes marciais e adestrador de loita no cine de Hollywood. Foi o mestre de numerosos especialistas e actores famosos, como Brad Pitt, Leonardo DiCaprio, James Franco, Pierce Brosnan, Tobey Maguire, Pink, Method Man, Rachel Weisz, Gisele B\u00fcndchen, Josh Charles, Peter Krause, Bar Refaeli, Ellen Barkin, Brad Womack, Britney Spears."}
{"id": "225659", "revid": "23204", "url": "https://gl.wikipedia.org/wiki?curid=225659", "title": "Bernadetto Widiman Wibowo", "text": ""}
{"id": "225660", "revid": "54488", "url": "https://gl.wikipedia.org/wiki?curid=225660", "title": "A Pallota, Perl\u00edo, Fene", "text": "A Pallota \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 9 habitantes no ano 2011, dos cales 4 eran homes e 5 mulleres."}
{"id": "225662", "revid": "85894", "url": "https://gl.wikipedia.org/wiki?curid=225662", "title": "A R\u00faa Alta, Perl\u00edo, Fene", "text": "A R\u00faa Alta \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 183 habitantes no ano 2011, dos cales 89 eran homes e 94 mulleres."}
{"id": "225663", "revid": "15490", "url": "https://gl.wikipedia.org/wiki?curid=225663", "title": "Gamprin", "text": "Gamprin \u00e9 un concello situado no norte do principado de Liechtenstein. Contaba en 2010 cunha poboaci\u00f3n de 1.605 habitantes.\nXeograf\u00eda.\nLimita ao norte co municipio de Ruggell, ao nord\u00e9s con Schellenberg, ao leste con Eschen, ao sur principalmente con Schaan e exclaves dos municipios de Planken e Vaduz, e ao oeste con Sennwald (Su\u00edza).\nO municipio pos\u00fae ademais o exclave de Bendern, situado entre os municipios de Planken, Schaan e Eschen."}
{"id": "225664", "revid": "85894", "url": "https://gl.wikipedia.org/wiki?curid=225664", "title": "A R\u00faa Baixa, Perl\u00edo, Fene", "text": "A R\u00faa Baixa \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 48 habitantes no ano 2011, dos cales 25 eran homes e 23 mulleres."}
{"id": "225665", "revid": "25871", "url": "https://gl.wikipedia.org/wiki?curid=225665", "title": "Jim Parsons", "text": "James Joseph \"Jim\" Parsons, nado o 24 de marzo de 1973 en Houston, Texas, \u00e9 un actor estadounidense de cinema e televisi\u00f3n, principalmente co\u00f1ecido por interpretar o personaxe de Sheldon Cooper na serie de televisi\u00f3n \"The Big Bang Theory\"."}
{"id": "225666", "revid": "85894", "url": "https://gl.wikipedia.org/wiki?curid=225666", "title": "A Torre, Perl\u00edo, Fene", "text": "A Torre \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 201 habitantes no ano 2011, dos cales 90 eran homes e 111 mulleres."}
{"id": "225667", "revid": "85894", "url": "https://gl.wikipedia.org/wiki?curid=225667", "title": "A Fraga de Perl\u00edo, Perl\u00edo, Fene", "text": "A Fraga de Perl\u00edo \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 113 habitantes no ano 2011, dos cales 55 eran homes e 58 mulleres."}
{"id": "225668", "revid": "22570", "url": "https://gl.wikipedia.org/wiki?curid=225668", "title": "O Pavill\u00f3n, Perl\u00edo, Fene", "text": "O Pavill\u00f3n \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 44 habitantes no ano 2011, dos cales 18 eran homes e 26 mulleres."}
{"id": "225669", "revid": "22570", "url": "https://gl.wikipedia.org/wiki?curid=225669", "title": "O Pachuzo, Perl\u00edo, Fene", "text": "O Pachuzo \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 61 habitantes no ano 2011, dos cales 28 eran homes e 33 mulleres."}
{"id": "225670", "revid": "22570", "url": "https://gl.wikipedia.org/wiki?curid=225670", "title": "Perl\u00edo, Perl\u00edo, Fene", "text": "Perl\u00edo \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 942 habitantes no ano 2011, dos cales 455 eran homes e 487 mulleres."}
{"id": "225671", "revid": "23204", "url": "https://gl.wikipedia.org/wiki?curid=225671", "title": "Mayim Bialik", "text": "Mayim Hoya Bialik, nada o 12 de decembro de 1975 en San Diego (California), \u00e9 unha actriz estadounidense de cinema e televisi\u00f3n, principalmente co\u00f1ecida por interpretar a Blossom Russo na serie de televisi\u00f3n \"Blossom\" e \u00e1 doutora Amy Farrah Fowler en \"The Big Bang Theory\"."}
{"id": "225672", "revid": "85894", "url": "https://gl.wikipedia.org/wiki?curid=225672", "title": "O Cruceiro, Perl\u00edo, Fene", "text": "O Cruceiro \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 389 habitantes no ano 2011, dos cales 200 eran homes e 189 mulleres. Neste lugar est\u00e1 o Castro das P\u00edas."}
{"id": "225673", "revid": "54488", "url": "https://gl.wikipedia.org/wiki?curid=225673", "title": "A Xunqueira, Perl\u00edo, Fene", "text": "A Xunqueira \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 23 habitantes no ano 2011, dos cales 14 eran homes e 9 mulleres."}
{"id": "225674", "revid": "85894", "url": "https://gl.wikipedia.org/wiki?curid=225674", "title": "O Penedo, Perl\u00edo, Fene", "text": "O Penedo \u00e9 un lugar da parroquia de Perl\u00edo no concello coru\u00f1\u00e9s de Fene na comarca de Ferrol. Segundo datos do Instituto Galego de Estat\u00edstica ti\u00f1a 30 habitantes no ano 2011, dos cales 16 eran homes e 14 mulleres."}
{"id": "225675", "revid": "98629", "url": "https://gl.wikipedia.org/wiki?curid=225675", "title": "Gran Premio de Francia de 1963", "text": "Resultados do Gran Premio de Francia de f\u00f3rmula 1 de 1963 celebrado no circu\u00edto de Reims-Gueux o 30 de xu\u00f1o de 1963.\nInforme.\nJim Clark liderou desde o inicio. Todo o duro traballo de Graham Hill na clasificaci\u00f3n non valeu de nada, o seu motor parouse na grella e empux\u00e1rono para arrincar. Unha sanci\u00f3n a posteriori dun minuto deixouno ben atr\u00e1s. Clark liderou desde o comezo, a s\u00faa vantaxe ampliouse cando unha pedra atravesou o radiador de Ginther que marchaba segundo, obrig\u00e1ndoo a entrar en boxes. Jack Brabham obtivo o segundo lugar logo dunha forte pelexa con Trevor Taylor, que tam\u00e9n sufriu problemas mec\u00e1nicos.\nBrabham comezou a ga\u00f1ar terreo a Clark significativamente cando o motor Climax do escoc\u00e9s empezou a fallar, pero resultou ser un fallo espor\u00e1dico e ti\u00f1a suficiente vantaxe para manter a posici\u00f3n. Foi Brabham quen se retirou, entregando o segundo e terceiro posto a Tony Maggs e a un encantado Hill. Clark quedou m\u00e1is dun minuto por diante deles logo de liderar de principio a fin."}
{"id": "225676", "revid": "1131", "url": "https://gl.wikipedia.org/wiki?curid=225676", "title": "A Capelada, Veiga, Ortigueira", "text": "A Capelada \u00e9 un lugar da parroquia de Veiga no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica estaba despoboado no ano 2011."}
{"id": "225678", "revid": "85894", "url": "https://gl.wikipedia.org/wiki?curid=225678", "title": "Pereira, Veiga, Ortigueira", "text": "Pereira \u00e9 un lugar da parroquia de Veiga no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica ti\u00f1a 4 habitantes no ano 2011, dos cales 2 eran homes e 2 mulleres."}
{"id": "225679", "revid": "85894", "url": "https://gl.wikipedia.org/wiki?curid=225679", "title": "Veiga, Veiga, Ortigueira", "text": "Veiga \u00e9 un lugar da parroquia de Veiga no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica ti\u00f1a 327 habitantes no ano 2011, dos cales 174 eran homes e 153 mulleres."}
{"id": "225680", "revid": "85894", "url": "https://gl.wikipedia.org/wiki?curid=225680", "title": "Cerdeiras, Veiga, Ortigueira", "text": "Cerdeiras \u00e9 un lugar da parroquia de Veiga no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica estaba habitado por un home no ano 2011."}
{"id": "225681", "revid": "1131", "url": "https://gl.wikipedia.org/wiki?curid=225681", "title": "A Cruz, Veiga, Ortigueira", "text": "A Cruz \u00e9 un lugar da parroquia de Veiga no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica estaba despoboado no ano 2011."}
{"id": "225682", "revid": "22570", "url": "https://gl.wikipedia.org/wiki?curid=225682", "title": "Gran Premio do Reino Unido de 1963", "text": "O Gran Premio do Reino Unido de 1963 foi unha carreira de automobilismo de F\u00f3rmula Un, celebrada o 20 de xullo de 1963 no circu\u00edto de Silverstone, Silverstone, Inglaterra. Foi a quinta carreira do Campionato do Mundo da tempada de ."}
{"id": "225683", "revid": "1131", "url": "https://gl.wikipedia.org/wiki?curid=225683", "title": "As Naveiras, Veiga, Ortigueira", "text": "As Naveiras \u00e9 un lugar da parroquia de Veiga no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica estaba despoboado no ano 2011."}
{"id": "225684", "revid": "1131", "url": "https://gl.wikipedia.org/wiki?curid=225684", "title": "So\u00f1\u00edn, Veiga, Ortigueira", "text": "So\u00f1\u00edn \u00e9 un lugar da parroquia de Veiga no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica estaba despoboado no ano 2011."}
{"id": "225686", "revid": "23204", "url": "https://gl.wikipedia.org/wiki?curid=225686", "title": "The Mask of Zorro", "text": ""}
{"id": "225687", "revid": "22570", "url": "https://gl.wikipedia.org/wiki?curid=225687", "title": "O Baleo, Ladrido, Ortigueira", "text": "O Baleo \u00e9 un lugar da parroquia de Ladrido no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica ti\u00f1a 86 habitantes no ano 2011, dos cales 41 eran homes e 45 mulleres."}
{"id": "225688", "revid": "56817", "url": "https://gl.wikipedia.org/wiki?curid=225688", "title": "O Escolleito, Lu\u00eda, Ortigueira", "text": "O Escolleito \u00e9 un lugar da parroquia de Lu\u00eda no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica ti\u00f1a 7 habitantes no ano 2011, dos cales 5 eran homes e 2 mulleres."}
{"id": "225689", "revid": "85894", "url": "https://gl.wikipedia.org/wiki?curid=225689", "title": "A Carmona, Luama, Ortigueira", "text": "A Carmona \u00e9 un lugar da parroquia de Luama no concello coru\u00f1\u00e9s de Ortigueira na comarca do Ortegal. Segundo o Instituto Galego de Estat\u00edstica en 2011 ti\u00f1a 81 habitantes (34 homes e 47 mulleres)."}
{"id": "225690", "revid": "1131", "url": "https://gl.wikipedia.org/wiki?curid=225690", "title": "Carmona", "text": "O top\u00f3nimo Carmona pode referirse a:\nAmais, como apelido pode referirse a:"}
{"id": "225691", "revid": "85894", "url": "https://gl.wikipedia.org/wiki?curid=225691", "title": "Lagares, Luama, Ortigueira", "text": "Lagares \u00e9 un lugar da parroquia de Luama no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica ti\u00f1a 4 habitantes no ano 2011, dos cales 3 eran homes e 1 muller."}
{"id": "225692", "revid": "98629", "url": "https://gl.wikipedia.org/wiki?curid=225692", "title": "Riboswitch", "text": "En biolox\u00eda molecular, un riboswitch (ribointerruptor) \u00e9 unha parte dunha mol\u00e9cula de ARNm que pode unirse directamente a unha pequena mol\u00e9cula diana, de modo que dita uni\u00f3n afecta \u00e1 actividade do xene af\u00edn, polo que \u00e9 unha forma de regulaci\u00f3n x\u00e9nica. Un ARNm que conte\u00f1a un riboswitch est\u00e1 implicado directamente na regulaci\u00f3n da s\u00faa propia actividade, en resposta \u00e1s concentraci\u00f3ns da s\u00faa mol\u00e9cula diana. O descubrimento de que os organismos modernos utilizan o ARN para unirse a pequenas mol\u00e9culas, e discriminan entre an\u00e1logos moi similares, ampliou significativamente as capacidades naturais co\u00f1ecidas do ARN al\u00e9n da s\u00faa capacidade de codificar prote\u00ednas ou unirse a outros ARN ou prote\u00ednas.\nA definici\u00f3n orixinal do termo \"riboswitch\" especificaba que detectaban directamente a concentraci\u00f3n de pequenos metabolitos. A\u00ednda que esta definici\u00f3n contin\u00faa a ser de uso com\u00fan, alg\u00fans bi\u00f3logos te\u00f1en utilizado unha definici\u00f3n m\u00e1is ampla que incl\u00fae outros ARNs cis-regulatorios. Por\u00e9n, este artigo tratar\u00e1 s\u00f3 dos riboswitches que se unen a metabolitos.\nA maior\u00eda dos riboswitches co\u00f1ecidos aparecen nas bacterias, pero descubr\u00edronse riboswitches funcionais dun determinado tipo (o riboswitch TPP) en plantas e certos fungos. A existencia de riboswitches TPP foi predita tam\u00e9n nas arqueas, pero non se comprobou experimentalmente.\nHistoria e descubrimento dos riboswitches.\nAntes do descubrimento dos riboswitches, o mecanismo polo cal se regulaban alg\u00fans xenes implicados en m\u00faltiples v\u00edas metab\u00f3licas era un misterio. As evidencias que se \u00edan acumulando suxer\u00edan a idea daquela novidosa de que o ARNm implicado poder\u00eda unirse directamente a metabolitos para efectuar a s\u00faa propia regulaci\u00f3n. Estes datos inclu\u00edan as estruturas secundarias conservadas do ARN que se encontraban a mi\u00fado nas rexi\u00f3ns UTR dos xenes relevantes e o \u00e9xito obtido nos procedementos de crear pequenas mol\u00e9culas de ARN de uni\u00f3n artificiais chamadas apt\u00e1meros. En 2002, public\u00e1ronse as primeiras probas exhaustivas da existencia de m\u00faltiples clases de riboswitches, inclu\u00edndo os ensaios de uni\u00f3n libres de prote\u00ednas, e quedou establecido que os riboswitches de uni\u00f3n a metabolitos eran un novo mecanismo de regulaci\u00f3n x\u00e9nica.\nMoitos dos primeiros riboswitches que se descubriron correspond\u00edan a motivos (patr\u00f3ns) de secuencias conservados nas rexi\u00f3ns 5' UTR que parec\u00edan corresponder a un ARN estruturado. Por exemplo, a an\u00e1lise comparativa das rexi\u00f3ns augas arriba (\"upstream\") de varios xenes que se agardaba que fosen corregulados levou \u00e1 descrici\u00f3n da caixa S (agora chamada riboswitch SAM-I), a caixa THI (unha rexi\u00f3n dentro dos riboswitch TPP), o elemento RFN (agora chamado riboswitch FMN) e a caixa B12 (unha parte do riboswitch cobalamina), e nalg\u00fans casos fix\u00e9ronse demostraci\u00f3ns experimentais de que estaban implicados na regulaci\u00f3n x\u00e9nica por medio dun mecanismo desco\u00f1ecido. A bioinform\u00e1tica xogou un papel nos descubrimentos m\u00e1is recentes, co incremento da automatizaci\u00f3n da estratexia xen\u00f3mica comparativa b\u00e1sica. Barrick \"et al.\" (2004) utilizaron o algoritmo BLAST para encontrar hom\u00f3logos de UTRs para todos os UTRs de \"Bacillus subtilis\". Alg\u00fans destes conxuntos hom\u00f3logos foron examinados para ver as s\u00faas estruturas conservadas, e atop\u00e1ronse 10 motivos de tipo ARN. Tres deles foron despois confirmados experimentalmente como os riboswitches glmS, glicina e PreQ1-I (ver a secci\u00f3n Tipos de riboswitches). Posteriores esforzos feitos en xen\u00f3mica comparada utilizando taxons adicionais de bacterias e mellorando os algoritmos computacionais serviron para identificar m\u00e1is riboswitches que se confirmaron experimentalmente, e estruturas de ARN conservadas que se hipotetiza que funcionan tam\u00e9n como riboswitches.\nFuncionamento dos riboswitches.\nOs riboswitches div\u00eddense a mi\u00fado en d\u00faas partes: un apt\u00e1mero e unha plataforma de expresi\u00f3n. O apt\u00e1mero \u00fanese directamente \u00e1 pequena mol\u00e9cula diana, e a plataforma de expresi\u00f3n sofre cambios estruturais en resposta a cambios no apt\u00e1mero. A plataforma de expresi\u00f3n \u00e9 a que regula a expresi\u00f3n x\u00e9nica.\nAs plataformas de expresi\u00f3n xeralmente dete\u00f1en a expresi\u00f3n do xene en resposta \u00e1 pequena mol\u00e9cula, pero algunhas activan dita expresi\u00f3n. Demostr\u00e1ronse experimentalmente os seguintes mecanismos de riboswitches:\nTipos de riboswitches.\nOs da seguinte lista son os riboswitches validados experimentalmente organizados por ligandos.\nSupostos riboswitches:\nUtilizando a bioinform\u00e1tica identific\u00e1ronse moitos candidatos a riboswitches de uni\u00f3n a metabolitos, que te\u00f1en estruturas secundarias moderadamente complexas e varias posici\u00f3ns de nucle\u00f3tidos moi conservadas, caracter\u00edstricas que son t\u00edpicas dos riboswitches que deben especificamente unirse a pequenas mol\u00e9culas. Os candidatos a riboswitches est\u00e1n tam\u00e9n localizados nas rexi\u00f3ns 5' UTR de xenes que codifican prote\u00ednas, e estes xenes probablemente se unen a metabolitos, xa que esta \u00e9 tam\u00e9n unha caracter\u00edstica da maior\u00eda dos riboswitches co\u00f1ecidos. Entre os candidatos a riboswitches hipot\u00e9ticos que cumpren as caracter\u00edsticas anteriores est\u00e1n: motivo de ARN crcB, motivo de ARN manA, motivo de ARN pfl, l\u00edder ydaO/yuaA, motivo de ARN yjdF, l\u00edder ykkC-yxkD (e o motivo de ARN ykkC-III relacionado) e o l\u00edder yybP-ykoY. As funci\u00f3ns destes riboswitches hipot\u00e9ticos non se co\u00f1ecen.\nOs riboswitches e a hip\u00f3tese do mundo de ARN.\nOs riboswitches demostran que o ARN que aparece na Natureza pode unirse a pequenas mol\u00e9culas especificamente, unha capacidade que antes moitos consideraban dominio exclusivo das prote\u00ednas ou de ARNs producidos artificialmente chamados apt\u00e1meros. A existencia de riboswitches en todos os dominios da vida \u00e9 un apoio para a hip\u00f3tese do mundo de ARN, a cal sost\u00e9n que a vida se orixinou inicialmente base\u00e1ndose s\u00f3 no uso de ARN, e as prote\u00ednas apareceron despois (e moito despois o ADN); esta hip\u00f3tese require que todas as funci\u00f3ns fundamentais realizadas polas prote\u00ednas (inclu\u00edndo a uni\u00f3n a pequenas mol\u00e9culas) poidan ser realizadas polo ARN. Suxeriuse que alg\u00fans riboswitches poder\u00edan representar antigos sistemas regulatorios, ou mesmo restos dos ribozimas do primitivo mundo de ARN cuxos dominios de uni\u00f3n se conservaron.\nOs riboswitches como dianas de antibi\u00f3ticos.\nOs riboswitches poder\u00edan utilizarse como dianas para novos antibi\u00f3ticos. Alg\u00fans antibi\u00f3ticos dos que se desco\u00f1ec\u00eda o seu mecanismo de acci\u00f3n desde hai d\u00e9cadas sabemos hoxe que operan un\u00edndose a riboswitches. Por exemplo, cando o antibi\u00f3tico piritiamina entra na c\u00e9lula, metabol\u00edzase a piritiamina pirofosfato. A piritiamina pirofosfato \u00fanese e activa o riboswitch TPP, causando que a c\u00e9lula cese a s\u00edntese e importaci\u00f3n de TPP. Como a piritiamina pirofosfato non pode substitu\u00edr o TPP no seu papel de coencima, a c\u00e9lula morre.\nRiboswitches artificiais.\nComo os riboswitches son un m\u00e9todo efectivo para controlar a expresi\u00f3n x\u00e9nica nos organismos naturais, se lle est\u00e1 a dar moita importancia \u00e1 produci\u00f3n de riboswitches artificiais por enxe\u00f1ar\u00eda xen\u00e9tica.\nV\u00e9xase tam\u00e9n.\nOutros artigos.\n+ Term\u00f3metro de ARN"}
{"id": "225693", "revid": "22570", "url": "https://gl.wikipedia.org/wiki?curid=225693", "title": "Mi\u00f1a\u00f1o, Luama, Ortigueira", "text": "Mi\u00f1a\u00f1o \u00e9 un lugar da parroquia de Luama no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica ti\u00f1a 64 habitantes no ano 2011, dos cales 31 eran homes e 33 mulleres."}
{"id": "225694", "revid": "1131", "url": "https://gl.wikipedia.org/wiki?curid=225694", "title": "Cabalar, Luama, Ortigueira", "text": "Cabalar \u00e9 un lugar da parroquia de Luama no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica estaba despoboado no ano 2011."}
{"id": "225695", "revid": "1131", "url": "https://gl.wikipedia.org/wiki?curid=225695", "title": "San Marti\u00f1o, Luama, Ortigueira", "text": "San Marti\u00f1o \u00e9 un lugar da parroquia de Luama no concello coru\u00f1\u00e9s de Ortigueira na comarca do Ortegal. Segundo datos do Instituto Galego de Estat\u00edstica estaba despoboado no ano 2011."}
{"id": "225696", "revid": "45576", "url": "https://gl.wikipedia.org/wiki?curid=225696", "title": "Gran Premio de Alema\u00f1a de 1963", "text": "O Gran Premio de Alema\u00f1a de F\u00f3rmula 1 de celebrouse en N\u00fcrburgring o 4 de agosto de 1963.\nInforme da carreira.\nJim Clark liderou desde a pole. Detr\u00e1s del Lorenzo Bandini fixo un trompo diante de Innes Ireland que o levou por diante, Willy Mairesse tivo un accidente, e Chris Amon sufriu unha lesi\u00f3n no xeonllo cando rompeulle a direcci\u00f3n e rematou entre as \u00e1rbores. Graham Hill retirouse deixando a Clark batallando con John Surtees e Trevor Taylor antes de que Taylor tivese problemas de motor. Cando o motor de Clark baixou a s\u00f3 7 cilindros, Surtees foi capaz de pasarlo facilmente para chegar a meta. Richie Ginther completou o podio. Gerhard Mitter terminou nun magn\u00edfico cuarto lugar na s\u00faa carreira en casa diante de Jim Hall e Jo Bonnier."}
{"id": "225697", "revid": "23204", "url": "https://gl.wikipedia.org/wiki?curid=225697", "title": "Etc\u00e9tera", "text": "Etc\u00e9tera \u00e9 unha locuci\u00f3n latina que en galego significa \u201ce o demais\u201d. \u00c9 unha traduci\u00f3n tomada do grego \"\u03ba\u03b1\u1f76 \u03c4\u1f70 \u1f15\u03c4\u03b5\u03c1\u03b1\" (kai ta hetera: e as outras cousas). A forma grega m\u00e1is usada \u00e9 \"\u03ba\u03b1\u1f76 \u03c4\u1f70 \u03bb\u03bf\u03b9\u03c0\u03ac\" (kai ta loipa: \u201ce o restante\u201d). Util\u00edzase para substitu\u00edr o resto dunha enumeraci\u00f3n. Esta locuci\u00f3n abr\u00e9viase coa forma \u201cetc.\u201d ou \u201c&amp;c.\u201d, sendo o punto o final da oraci\u00f3n se esta \u00e9 a derradeira palabra. A palabra completa escr\u00edbese etc\u00e9tera, a\u00ednda que tam\u00e9n se acepta et caetera, et coetera ou et c\u0153tera. Como xa incl\u00fae a conxunci\u00f3n \"e\", non vai precedido dunha coma: \"No zool\u00f3xico hai le\u00f3ns, tigres, xirafas etc\".\nUsos.\n\u00c9 incorrecto usar etc\u00e9tera precedido de \"e\" ou repetido varias veces:\nTam\u00e9n \u00e9 redundante (pero non incorrecto) o uso desta palabra acompa\u00f1ada de puntos suspensivos:\nPara m\u00e1is informaci\u00f3n sobre o uso redundante, ver o termo pleonasmo.\nA ortotipograf\u00eda di que esta locuci\u00f3n pode aparecer ao final dunha li\u00f1a pero non ao principio desta, porque as\u00ed queda desvinculada do conxunto de elementos que pecha.\nOs monarcas europeos coma o tsar Nicolao II de Rusia, que ti\u00f1an moitos t\u00edtulos nobiliarios, abrevi\u00e1banos con \"et cetera\" e \u00e1s veces repet\u00edano para salientar a grandeza do monarca: \"Eu, Nicolao II, pola graza de Deus, Emperador e Aut\u00f3crata de todas as Rusias, Rei de Polonia, Gran Duque de Finlandia etc. etc. etc.\".\nExpresi\u00f3ns latinas semellantes.\nOutras expresi\u00f3ns latinas semellantes son:"}
{"id": "225698", "revid": "85894", "url": "https://gl.wikipedia.org/wiki?curid=225698", "title": "O Sisto, San Cibrao da Reposter\u00eda, Palas de Rei", "text": "O Sisto \u00e9 un lugar da parroquia de San Cibrao da Reposter\u00eda no concello lugu\u00e9s de Palas de Rei, na comarca da Ulloa. Segundo o IGE, en 2011 ti\u00f1a 20 habitantes (11 homes e 9 mulleres)."}
{"id": "225699", "revid": "85894", "url": "https://gl.wikipedia.org/wiki?curid=225699", "title": "As Cancelas, San Cibrao da Reposter\u00eda, Palas de Rei", "text": "As Cancelas \u00e9 un lugar da parroquia de San Cibrao da Reposter\u00eda no concello lugu\u00e9s de Palas de Rei, na comarca da Ulloa. Segundo o Instituto Galego de Estat\u00edstica, en 2021 estaba despoboado."}
{"id": "225700", "revid": "85894", "url": "https://gl.wikipedia.org/wiki?curid=225700", "title": "Setefontes, San Cibrao da Reposter\u00eda, Palas de Rei", "text": "Setefontes \u00e9 un lugar da parroquia de San Cibrao da Reposter\u00eda no concello lugu\u00e9s de Palas de Rei, na comarca da Ulloa. Segundo o Instituto Galego de Estat\u00edstica, en 2021 estaba despoboado."}
{"id": "225701", "revid": "85894", "url": "https://gl.wikipedia.org/wiki?curid=225701", "title": "A Leboreira, San Cibrao da Reposter\u00eda, Palas de Rei", "text": "A Leboreira \u00e9 un lugar da parroquia de San Cibrao da Reposter\u00eda no concello lugu\u00e9s de Palas de Rei, na comarca da Ulloa. Segundo o Instituto Galego de Estat\u00edstica, en 2021 ti\u00f1a 7 habitantes, dos cales 4 eran homes e 3 eran mulleres."}
{"id": "225702", "revid": "56817", "url": "https://gl.wikipedia.org/wiki?curid=225702", "title": "Et cetera", "text": "O termo et cetera pode facer referencia a:"}
{"id": "225703", "revid": "1131", "url": "https://gl.wikipedia.org/wiki?curid=225703", "title": "Leboreira", "text": "O top\u00f3nimo galego Leboreira pode referirse a:"}
{"id": "225704", "revid": "6939", "url": "https://gl.wikipedia.org/wiki?curid=225704", "title": "Ex professo", "text": "Ex professo ou ex profeso (en lat\u00edn: ex professo) \u00e9 unha locuci\u00f3n latina que significa literalmente \"de prop\u00f3sito, con intenci\u00f3n\". Empr\u00e9gase para expresar que se fixo unha cousa intencionadamente."}
{"id": "225705", "revid": "85894", "url": "https://gl.wikipedia.org/wiki?curid=225705", "title": "Leil\u00f3n, San Cibrao da Reposter\u00eda, Palas de Rei", "text": "Leil\u00f3n \u00e9 un lugar da parroquia de San Cibrao da Reposter\u00eda no concello lugu\u00e9s de Palas de Rei, na comarca da Ulloa. Segundo o Instituto Galego de Estat\u00edstica, en 2021 ti\u00f1a 7 habitantes, dos cales 3 eran homes e 4 eran mulleres."}
{"id": "225706", "revid": "27155", "url": "https://gl.wikipedia.org/wiki?curid=225706", "title": "Levoxiro", "text": "Dise que un xiro \u00e9 levoxiro (do lat\u00edn \"laevus\", 'esquerda', e \"g\u0233rus\", 'xiro') cando se efect\u00faa cara \u00e1 esquerda, \u00e9 dicir, no sentido contrario ao das agullas do reloxo, en contraposici\u00f3n ao sentido dextroxiro. O concepto tam\u00e9n se co\u00f1ece como levorrotatorio e p\u00f3dese usar nos seguintes contextos:"}
{"id": "225707", "revid": "85894", "url": "https://gl.wikipedia.org/wiki?curid=225707", "title": "Rub\u00edn, San Cibrao da Reposter\u00eda, Palas de Rei", "text": "Rub\u00edn \u00e9 un lugar da parroquia de San Cibrao da Reposter\u00eda no concello lugu\u00e9s de Palas de Rei, na comarca da Ulloa. Segundo o Instituto Galego de Estat\u00edstica, en 2021 ti\u00f1a 6 habitantes, dos cales 4 eran homes e 2 eran mulleres."}
{"id": "225708", "revid": "22795", "url": "https://gl.wikipedia.org/wiki?curid=225708", "title": "Levorotatorio", "text": ""}
{"id": "225709", "revid": "89787", "url": "https://gl.wikipedia.org/wiki?curid=225709", "title": "Ex libris", "text": "Ex libris \u00e9 unha locuci\u00f3n latina que significa literalmente \"de entre os libros\", \u00e9 dicir, libro procedente de entre os libros dunha biblioteca p\u00fablica ou privada. Un \"ex libris\" \u00e9 unha marca de propiedade que normalmente consiste nunha estampa, etiqueta ou selo que adoita colocarse no reverso da cuberta ou tapa dun libro, e que cont\u00e9n o nome do dono do exemplar ou da biblioteca propietaria. O nome do posuidor vai precedido usualmente da expresi\u00f3n latina \"ex libris\" (ou tam\u00e9n frecuentemente \"ex bibliotheca\", ou \"e-libris\", por exemplo \"Ex libris Edward N. Crane\"), a\u00ednda que existen variantes (p. ex. \"Son de...\" ou similares).\nCaracter\u00edsticas.\nAdemais da lenda que acredita a pertenza do libro a unha biblioteca persoal ou institucional, polo xeral o ex libris exhibe tam\u00e9n algunha imaxe. Os exemplos m\u00e1is antigos empregan escudos her\u00e1ldicos; posteriormente predominan imaxes de contido aleg\u00f3rico ou simb\u00f3lico (moitas veces acompa\u00f1adas dalg\u00fan lema). A tipolox\u00eda das imaxes foise diversificando moito: abundan por exemplo as relacionadas coa profesi\u00f3n, actividade, gremio ou afecci\u00f3n do dono, tam\u00e9n se atopan moitos de contido er\u00f3tico (que habitualmente sinala a pertenza do exemplar a unha colecci\u00f3n especializada nesa tem\u00e1tica), de tema \"macabro\" (con esqueletos ou caveiras alusivos ao paso do tempo e \u00e1 morte), monogramas etc. Son frecuentes tam\u00e9n os motivos relacionados co mundo do libro e as bibliotecas.\nEn canto \u00e1 elaboraci\u00f3n dos \"ex libris\", as t\u00e9cnicas empregadas foron evolucionando e son moi variadas: antes da invenci\u00f3n da imprenta os ex libris consist\u00edan s\u00f3 nunha anotaci\u00f3n manuscrita; desde o s\u00e9culo XV vi\u00f1\u00e9ronse usando as diversas t\u00e9cnicas de gravado ou estampaci\u00f3n relacionadas coas artes do libro (xilograf\u00eda, calcograf\u00eda... e despois tam\u00e9n litograf\u00eda, serigraf\u00eda, fotogravado etc.); a estes procedementos tradicionais eng\u00e1dense hoxe o dese\u00f1o e impresi\u00f3n por ordenador ou a reproduci\u00f3n fotogr\u00e1fica. Tam\u00e9n se empregan selos de caucho ou en seco (producen unha estampaci\u00f3n en relevo).\nUnha variante \u00e9 a co\u00f1ecida como superlibros: nesta ocasi\u00f3n a marca escrita de propiedade e a imaxe (usualmente her\u00e1ldica) figuran na encadernaci\u00f3n do exemplar (estampados por gofrado sobre a encadernaci\u00f3n en pel, bordados sobre unha encadernaci\u00f3n en tea...).\nHistoria.\nAdoita citarse como primeiro antecedente unha placa de barro cocido esmaltada en cor azul con inscrici\u00f3ns xerogl\u00edficas, conservada no Museo Brit\u00e1nico de Londres, que pertenceu ao fara\u00f3n exipcio Amenhotep III (s. XV a. C.) e que ser\u00eda utilizada como marchamo de propiedade nos estoxos dos rolos de papiro da s\u00faa biblioteca.\nEn canto a Espa\u00f1a, o primeiro \"ex libris\" do que se ten noticia \u00e9 o do rei Fruela I (756-768) no reino de Asturias. Durante a Idade Media hai exemplos de marcas de propiedade en c\u00f3dices, que consist\u00edan en anotaci\u00f3ns manuscritas. \u00c9 a partir da introduci\u00f3n da imprenta e o uso das t\u00e9cnicas de gravado cando se pode falar xa de \"ex libris\" no sentido que se lle d\u00e1 actualmente ao termo. Como se sinalou, predominan nunha primeira etapa (do s\u00e9culo XV ao XVIII) os de tipo her\u00e1ldico; a partir do s\u00e9culo XVIII comezan a prevalecer as alegor\u00edas, s\u00edmbolos ou emblemas.\nA finais do s\u00e9culo XIX e inicios do XX, os \"ex libris\" co\u00f1ecen un gran florecemento propiciado polo Modernismo. \u00c9 as\u00ed mesmo nesta \u00e9poca finisecular, a do auxe da bibliofilia, cando crece o interese por esta afecci\u00f3n (exlibrismo), aparecen os primeiros coleccionistas, empezan a xurdir asociaci\u00f3ns e comezan a celebrarse congresos e concursos. Xorden tam\u00e9n nesta etapa os primeiros estudos sobre o tema e as primeiras publicaci\u00f3ns especializadas. En Espa\u00f1a, o primeiro tratadista sobre \"ex libris\" foi o Doutor Thebussem (pseud\u00f3nimo do erudito Mariano Pardo de Figueroa).\nPara unha interesante e completa aproximaci\u00f3n ao \"ex libris\" desde os s\u00e9culos XV-XVI ata a actualidade, pode consultarse a base de datos de Exlibris da Real Biblioteca de Madrid, en constante actualizaci\u00f3n, e que cont\u00e9n ao redor de 1200 descrici\u00f3ns cun esixente nivel de detalle.\nBase de datos de \"ex libris\" da Real Biblioteca de Madrid.\nA Real Biblioteca conserva unha colecci\u00f3n de ex libris importante e representativa. Est\u00e1 formada por tres tipos de ex libris: os propios da Real Biblioteca; os persoais pertencentes a reis, ra\u00ed\u00f1as ou membros da Casa Real; e os ex libris do bibli\u00f3filos cuxas colecci\u00f3ns de libros foron adquiridas ou doadas para a Real Biblioteca.\nEsta base de datos contrib\u00fae ao estudo e difusi\u00f3n das colecci\u00f3ns librar\u00edas que forman parte da Real Biblioteca, identificando, describindo e clasificando as diferentes marcas de posesi\u00f3n: o ex libris, superlibros e outras marcas persoais.\nO proxecto, xunto coa base de datos de Encadernaci\u00f3ns, mostra o interese da Real Biblioteca polo estudo do exemplar, entendido como conxunto de marcas de identidade que singularizan ao libro e que permiten trazar os distintos aspectos da s\u00faa historia particular: coleccionismo, lectura, comercio etc.\nA selecci\u00f3n desenvolveuse a partir da bibliograf\u00eda hist\u00f3rica e actual sobre os ex libris. O conde das Navas no seu Cat\u00e1logo de Impresos (1900) recolleu e reproduciu alg\u00fans dos m\u00e1is frecuentes da Real Biblioteca. Matilde L\u00f3pez Serrano en \"Ex libris na Biblioteca de Palacio\" (1947 e 1976) ampliou ese breve cat\u00e1logo. Antonio L. Bouza na s\u00faa obra \"Ex libris, tratado general. Su historia general en la corona espa\u00f1ola\" (1990) dedicou unha especial atenci\u00f3n \u00e1 an\u00e1lise e descrici\u00f3n dos ex libris propios dos monarcas e membros da Casa Real. A este corpus inicial engad\u00edronse s\u00faper libros her\u00e1ldicos, representativos da sucesi\u00f3n de reinados desde Filipe II a Afonso XIII. Nunha segunda etapa, que se desenvolver\u00e1 proximamente, incorporaranse os \"ex libris\" menos frecuentes e ocasionais.\nTr\u00e1tase dun proxecto aberto \u00e1 colaboraci\u00f3n doutros centros que pos\u00faan fondos hist\u00f3ricos similares e estean interesados en sumarse e colaborar na realizaci\u00f3n desta iniciativa. O dese\u00f1o da base de datos, o formulario de procura, as p\u00e1xinas de resultados, e calquera outro aspecto t\u00e9cnico, tam\u00e9n son susceptible de modificaci\u00f3ns. Por outra banda, facilitarase o acceso e un pequeno manual a todas as bibliotecas que queiran utilizar esta base de datos para catalogar os seus ex libris.\nAs\u00ed, \u00e1 marxe dos libros da Real Biblioteca, introduc\u00edronse dezaseis ex libris procedentes dos fondos da Biblioteca Xeral Universitaria de Salamanca, descritos por \u00d3scar Lilao (USAL. BGUS), e un total de 43 identificativos das bibliotecas particulares doutros tantos membros da Asociaci\u00f3n de Bibli\u00f3filos de Barcelona. Esta \u00faltima contribuci\u00f3n \u00e9 obra do estudoso Germ\u00e1n Masid."}
{"id": "225711", "revid": "85894", "url": "https://gl.wikipedia.org/wiki?curid=225711", "title": "San Cibrao, San Cibrao da Reposter\u00eda, Palas de Rei", "text": "San Cibrao \u00e9 un lugar da parroquia de San Cibrao da Reposter\u00eda no concello lugu\u00e9s de Palas de Rei, na comarca da Ulloa. Segundo o Instituto Galego de Estat\u00edstica, en 2021 ti\u00f1a 11 habitantes, dos cales 5 eran homes e 6 eran mulleres."}
{"id": "225712", "revid": "5863", "url": "https://gl.wikipedia.org/wiki?curid=225712", "title": "A Torre, Pambre, Palas de Rei", "text": ""}
{"id": "225713", "revid": "45576", "url": "https://gl.wikipedia.org/wiki?curid=225713", "title": "Gran Premio de Italia de 1963", "text": "Resultadodo Gran Premio de Italia de F\u00f3rmula 1 de celebrouse en Monza o 8 de setembro de 1963."}
{"id": "225715", "revid": "23204", "url": "https://gl.wikipedia.org/wiki?curid=225715", "title": "Pambre, Pambre, Palas de Rei", "text": "Pambre \u00e9 un lugar da parroquia de Pambre no concello lugu\u00e9s de Palas de Rei, na comarca da Ulloa. Segundo o Instituto Galego de Estat\u00edstica, en 2021 ti\u00f1a 23 habitantes, dos cales 11 eran homes e 12 eran mulleres."}
{"id": "225716", "revid": "31997", "url": "https://gl.wikipedia.org/wiki?curid=225716", "title": "Libro de Malaqu\u00edas", "text": "O Libro de Malaqu\u00edas, \u00e9 un libro prof\u00e9tico da Biblia, o m\u00e1is breve de todos e que se sit\u00faa, como norma no \u00faltimo lugar dos libros prof\u00e9ticos, posto que estes se ordenan por tama\u00f1o. Cont\u00e9n as profec\u00edas do que se denomina a si mesmo Malaqu\u00edas, que destacan pola forte cr\u00edtica ao Templo de Xerusal\u00e9n e \u00e1 casta sacerdotal dominante.\n\u00c9poca de composici\u00f3n.\nA \u00e9poca de composici\u00f3n hai que situala despois da volta do desterro, co Templo xa reconstru\u00eddo. Doutra banda, os vicios que denuncia Malaqu\u00edas deben situar o libro antes da reforma de Esdras e Nehem\u00edas. Polo tanto, a data de composici\u00f3n deber\u00eda situarse a primeiros do s\u00e9culo V antes de Cristo.\nAutor.\nO propio nome do autor xa fai de advertencia: Malaqu\u00edas deriva de \"malaq\", que significa mensaxeiro ou, en senso m\u00e1is estrito, \"anxo\". As\u00ed que m\u00e1is parece que estamos ante un t\u00edtulo que se atrib\u00fae o autor e non un nome propio, mesmo poder\u00eda ser un pseud\u00f3nimo \u00fatil para agrupar unha serie de profec\u00edas.\nAdemais \u00e9 certo que, contra o que sucede con outros profetas, nin o libro nin outros libros da Biblia aportan datos biogr\u00e1ficos do posible autor.\nCon todo, hai opini\u00f3ns m\u00e1is minoritarias que intentan identificar ao autor con alg\u00fan persoeiro da Biblia: o targum e, m\u00e1is tarde, San Xerome, identifican a este profeta con Esdras. Incluso existe a hip\u00f3tese de que o \"mensaxeiro\" do que se fala en Malaqu\u00edas 3,1 \u00e9 o propio Esdras e que o autor ser\u00eda un seu axudante que colaborou con el na reforma.\nContido do libro.\nA divisi\u00f3n m\u00e1is aceptada presenta un libro dividido en seis secci\u00f3ns, m\u00e1is introduci\u00f3n e ap\u00e9ndice:\nUso no Novo Testamento.\nEn proporci\u00f3n ao seu tama\u00f1o, este libro \u00e9 dos m\u00e1is citados no Novo Testamento, sinaladamente os fragmentos que falan do futuro mensaxeiro: 3,1 e 3,23.\n3,1 \"Eu env\u00edo o meu mensaxeiro para que limpe o cami\u00f1o diante de min. Nun momento entrar\u00e1 no seu santuario o Se\u00f1or a quen v\u00f3s estades buscando, o mensaxeiro da Alianza, a quen v\u00f3s lle tedes amor...\", citado por Marcos 1,2; Lucas 1,17.76; 7,19.27 e Xo\u00e1n 3,28.\n3,23 \"Vouvos mandar ao profeta El\u00edas antes de que chegue o d\u00eda do Se\u00f1or grande e temible.\", citado por Mateo 17,10-11; Marcos 9,11-12; Lucas 1,17.\nEn \u00e1mbolos dous casos, o mensaxeiro \u00e9 identificado como Xo\u00e1n o Bautista e o seor que est\u00e1 por chegar, con Xes\u00fas, o Cristo.\nTam\u00e9n se cita a referencia que fai 1,2-3 \u00e1 historia de Esa\u00fa e Xacob en Romanos 9,13."}
{"id": "225717", "revid": "27155", "url": "https://gl.wikipedia.org/wiki?curid=225717", "title": "Dextroxiro", "text": "Dise que un xiro \u00e9 dextroxiro (do lat\u00edn \"dexter, -tra, -trum\", 'dereito', 'que est\u00e1 \u00e1 dereita', e \"g\u0233rus\", 'xiro') cando se efect\u00faa cara \u00e1 dereita, \u00e9 dicir, no mesmo sentido que as agullas do reloxo, en contraposici\u00f3n ao sentido levoxiro. O concepto, tam\u00e9n co\u00f1ecido como dextrorrotatorio, p\u00f3dese usar nos seguintes contextos:"}
{"id": "225718", "revid": "85894", "url": "https://gl.wikipedia.org/wiki?curid=225718", "title": "Alb\u00e1, Alb\u00e1, Palas de Rei", "text": "Alb\u00e1 \u00e9 un lugar da parroquia de Alb\u00e1 no concello lugu\u00e9s de Palas de Rei, na comarca da Ulloa. Segundo o IGE, en 2021 ti\u00f1a 24 habitantes (12 homes e 12 mulleres)."}
{"id": "225719", "revid": "22795", "url": "https://gl.wikipedia.org/wiki?curid=225719", "title": "Dextrorrotatorio", "text": ""}
{"id": "225720", "revid": "22795", "url": "https://gl.wikipedia.org/wiki?curid=225720", "title": "Dextroxira", "text": ""}
{"id": "225721", "revid": "22795", "url": "https://gl.wikipedia.org/wiki?curid=225721", "title": "Levoxira", "text": ""}
{"id": "225722", "revid": "98629", "url": "https://gl.wikipedia.org/wiki?curid=225722", "title": "Final Destination", "text": "Final Destination \u00e9 un filme estadounidense de terror dirixido por James Wong que se estreou no 2000. O gui\u00f3n foi escrito por Glen Morgan, Wong e Jeffrey Reddick, e bas\u00e9ase nunha historia de Reddick. O filme est\u00e1 protagonizado por Devon Sawa, Ali Larter, Kerr Smith e Tony Todd. Sawa interpreta a un adolescente que \"evita \u00e1 morte\" despois de ter unha visi\u00f3n de si mesmo e os seus amigos perecendo nunha explosi\u00f3n no avi\u00f3n. A premonici\u00f3n s\u00e1lvao a el e a outros pasaxeiros, pero contin\u00faan a ser perseguidos pola Morte, a cal reclama as vidas que deber\u00edan ter perdido no avi\u00f3n.\nSinopse.\nUn estudante ten unha premonici\u00f3n antes de subirse \u00f3 avi\u00f3n no que se disp\u00f3n a ir a Par\u00eds cos seus compa\u00f1eiros. Presentindo que algo grave vai pasar, el e os seus amigos desembarcan antes da engalaxe. Efectivamente, o avi\u00f3n sofre un tr\u00e1xico accidente, e os mozos pensan que se libraron dunha morte segura grazas \u00e1 premonici\u00f3n do seu amigo. Mais a morte pers\u00e9gueos para tomar as vidas que lle deben."}
{"id": "225724", "revid": "23204", "url": "https://gl.wikipedia.org/wiki?curid=225724", "title": "Gundi\u00e1, Alb\u00e1, Palas de Rei", "text": "Gundi\u00e1 \u00e9 un lugar da parroquia de Alb\u00e1 no concello lugu\u00e9s de Palas de Rei, na comarca da Ulloa. Segundo o IGE, en 2021 ti\u00f1a 29 habitantes (14 homes e 15 mulleres)."}
{"id": "225725", "revid": "23204", "url": "https://gl.wikipedia.org/wiki?curid=225725", "title": "Gran Premio dos Estados Unidos de 1963", "text": "O Gran Premio dos Estados Unidos de 1963 foi unha carreira de automobilismo de F\u00f3rmula Un, celebrada o 6 de outubro de 1963 no circu\u00edto de Watkins Glen. Foi a oitava carreira da tempada de F\u00f3rmula Un de ."}
{"id": "225726", "revid": "98629", "url": "https://gl.wikipedia.org/wiki?curid=225726", "title": "Iain Colquhoun", "text": "Iain Colquhoun, nado en Gloucestershire, Inglaterra o 25 de setembro de 1948, \u00e9 un fot\u00f3grafo ingl\u00e9s residente en Galicia.\nTraxectoria.\nTras pasar a s\u00faa xuventude en Londres, estudou artes gr\u00e1ficas e comezou a s\u00faa vida laboral traballando como corrector de probas nunha editorial en Oxford, antes de volver a Londres para traballar nunha editorial como dese\u00f1ador de libros e despois nunha axencia de publicidade. Despois de varios anos de traballo, decidiu irse a vivir no campo, onde se embarcou no oficio de carpinteiro.\nEn 1982 visitou Galicia por primeira vez, casou en 1983 cunha galega e mudouse a vivir definitivamente en Galicia en 1991.\n\u00c9 afeccionado \u00e1 fotograf\u00eda dende moi novo."}
{"id": "225727", "revid": "98629", "url": "https://gl.wikipedia.org/wiki?curid=225727", "title": "Final Destination 2", "text": "Final Destination 2 \u00e9 un filme estadounidense de terror dirixido por David R. Ellis que se estreou no 2003.\nSinopse.\nPasou un ano dende o accidente do voo 180. Agora, un grupo de mozos estudiantes que se dirixen a Florida nas vacaci\u00f3ns de primavera -Spring Break- evitan un mortal accidente de tr\u00e1fico grazas \u00e1s premonici\u00f3ns dunha das rapazas."}
{"id": "225729", "revid": "56817", "url": "https://gl.wikipedia.org/wiki?curid=225729", "title": "Et Cetera (canci\u00f3n)", "text": "\"Et Cetera\" \u00e9 unha canci\u00f3n da cantante irlandesa Sin\u00e9ad Mulvey e do grupo de rock Black Daisy, coa que representaron a Irlanda no Festival de Eurovisi\u00f3n 2009, celebrado en Moscova, Rusia.\nA canci\u00f3n participou na segunda semifinal do Festival, celebrada o 14 de maio de 2009, acadando 52 puntos. Malia iso, ficou na onceava posici\u00f3n e non se clasificou para a final. Por\u00e9n, a canci\u00f3n chegou \u00e1 sexta posici\u00f3n nas listas de vendas de Irlanda."}
{"id": "225730", "revid": "1131", "url": "https://gl.wikipedia.org/wiki?curid=225730", "title": "Giuditta Pasta", "text": "Giuditta Angiola Maria Costanza Pasta (nada Giuditta Angiola Maria Costanza Negri), nada en Saronno (Italia) o 26 de outubro de 1797 e finada o 1 de abril de 1865 en Como, foi unha cantante italiana cun rexistro de mezzosoprano e soprano. \u00c9 considerada, xunto con Maria Malibran, como a m\u00e1is c\u00e9lebre cantante l\u00edrica do s\u00e9culo XIX, sendo aclamada no seu tempo polo seu rango vocal e a s\u00faa expresividade.\nTraxectoria.\nFilla de Carlo Antonio Negri e Rachele Ferranti, Giuditta Pasta naceu en Saronno, unha localidade italiana pr\u00f3xima a Mil\u00e1n, o 26 de outubro de 1797 como Giuditta Negri, e dende moi pequena mostrou interese pola m\u00fasica.\nPasta estudou inicialmente de xeito privado con B. Lotti e seu t\u00edo F. Ferranti, proseguindo despois os seus estudos con Bonifazio Asioli e Giuseppe Scappa no Conservatorio de Mil\u00e1n.\nEn 1815 realizou o seu debut profesional no Teatro Filodrammatici de Mil\u00e1n en \"Le tre Eleonore\" de Scappa, onde interpretou un papel de contralto. O 17 de xaneiro do ano seguinte casou co avogado e tenor Giuseppe Pasta, que se converteu no seu axente. En 1821 realizou unha interpretaci\u00f3n brillante de Desdemona no \"Otello\" de Rossini no Th\u00e9\u00e2tre-Italien de Par\u00eds, e en 1824 conquistou Londres cunha serie de papeis de \u00f3peras de Rossini entre os que inclu\u00eda o de Semiramis en \"Semiramide\"."}
{"id": "225731", "revid": "22570", "url": "https://gl.wikipedia.org/wiki?curid=225731", "title": "Internacionalizaci\u00f3n e localizaci\u00f3n", "text": "En inform\u00e1tica, a internacionalizaci\u00f3n e localizaci\u00f3n \u00e9 a parte do proceso de adaptaci\u00f3n do software a diferentes linguas, \u00e1s diferenzas rexionais e aos requirimentos t\u00e9cnicos de diferentes sectores.\nA internacionalizaci\u00f3n \u00e9 o proceso de dese\u00f1o que permite ao software ser adaptado a diferentes linguas e ser usado en diferentes rexi\u00f3ns sen cambios na s\u00faa enxe\u00f1er\u00eda. A localizaci\u00f3n consiste no proceso de adaptaci\u00f3n do software a unha rexi\u00f3n espec\u00edfica ou a unha lingua engadindo aqueles compo\u00f1entes espec\u00edficos que se precisen nesa rexi\u00f3n, as\u00ed como a traduci\u00f3n de textos, sons e outros recursos multimedia empregados nos aplicativos.\nA palabra \"internacionalizaci\u00f3n\" adoita abreviarse con i18n (onde o 18 significa o n\u00famero de letras que hai entre o primeiro \"i\" e o \u00faltimo \"n\" na palabra inglesa \"internationalization\", acu\u00f1ada no DEC nos anos 70 ou 80), mentres que \"localizaci\u00f3n\" adoita abreviarse con L10n (onde o 10 significa o n\u00famero de letras que hai entre o primeiro \"l\" e o \u00faltimo \"n\" na palabra inglesa \"localization\")."}
{"id": "225737", "revid": "98629", "url": "https://gl.wikipedia.org/wiki?curid=225737", "title": "Afterpiece", "text": "Afterpiece \u00e9 o termo en ingl\u00e9s co cal se designaba aos espect\u00e1culos complementarios que se ofrec\u00edan logo dunha extensa obra teatral durante o s\u00e9culo XVIII.\nUn afterpiece \u00e9 unha obra curta, xeralmente humor\u00edstica dun acto representada ou unha obra musical que segu\u00eda \u00e1 atracci\u00f3n principal, a obra completa, para conclu\u00edr a velada teatral. Esta pequena comedia, farsa, \u00f3pera ou pantomima foi unha forma teatral moi popular nos s\u00e9culos XVIII e XIX. Foi presentado para alixeirar as traxedias de cinco actos que se adoitaban representar. As reduci\u00f3ns nos prezos de admisi\u00f3n logo do terceiro acto posibilitou aos afeccionados menos refinados e aos traballadores, ver o final do melodrama e o afterpiece dun acto.\nUn exemplo de afterpiece \u00e9 \"The Padlock\", de Charles Dibdin, representado por primeira vez en Londres en 1768."}
{"id": "225739", "revid": "23204", "url": "https://gl.wikipedia.org/wiki?curid=225739", "title": "Burletta", "text": "Unha burletta (do italiano, \"pequena broma\"), \u00e1s veces chamado tam\u00e9n \"burla\" ou \"burlettina\", \u00e9 un termo musical referido xeralmente a unha breve \u00f3pera italiana (ou, posteriormente, inglesa). O termo foi empregado no s\u00e9culo XVIII para referirse aos intermezzo c\u00f3micos representados entre os actos dunha \u00f3pera seria, mais \u00e1s veces convert\u00e9ronse en traballos maiores; \"La serva padrona\" de Pergolesi foi denominado \"burletta\" na s\u00faa estrea en Londres en 1750.\nEn Inglaterra o termo comezou a ser empregado, a diferenza do burlesque, para obras l\u00edricas sat\u00edricas mais sen empregar parodia musical. As burlettas en ingl\u00e9s comezaron a aparecer nos anos 1760, sendo a primeira identificada como tal \"Midas\", de Kane O'Hara, representada por primeira vez de xeito privado en 1760 preto de Belfast, e producida no Covent Garden en 1764. A forma envileceuse cando o termo \"burletta\" comezou a ser empregado para as ballad operas c\u00f3micas inglesas, como un xeito de evadir o monopolio na \u00f3pera de pertencente ao Covent Garden e ao Drury Lane. Logo da derogaci\u00f3n da Licensing Act de 1737 en 1843, cando o uso do termo decaeu.\nA palabra \"burletta\" foi tam\u00e9n usada para scherzo -como m\u00fasica instrumental por compositores como Max Reger e Bart\u00f3k. En Am\u00e9rica, a palabra foi \u00e1s veces usada como unha alternativa ao burlesque."}
{"id": "225741", "revid": "56817", "url": "https://gl.wikipedia.org/wiki?curid=225741", "title": "Come on Down", "text": "Come on Down \u00e9 o EP de estrea da banda estadounidense de grunge Green River, editado en maio de 1985 a trav\u00e9s do selo Homestead Records."}
{"id": "225742", "revid": "23204", "url": "https://gl.wikipedia.org/wiki?curid=225742", "title": "Agust\u00edn Garc\u00eda Calvo", "text": "Agust\u00edn Garc\u00eda Calvo, nado en Zamora o 15 de outubro de 1926 e finado na mesma cidade o 1 de novembro de 2012, foi un gram\u00e1tico, poeta, dramaturgo, ensa\u00edsta, tradutor e fil\u00f3sofo espa\u00f1ol.\nTraxectoria.\nRealizou estudos de Filolox\u00eda Cl\u00e1sica na Universidade de Salamanca, onde estudou coa primeira promoci\u00f3n de alumnos do mestre da filolox\u00eda cl\u00e1sica espa\u00f1ola, Antonio Tovar. Doutorouse en Madrid aos 22 anos cunha tese titulada \"Prosodia y m\u00e9trica antiguas\". En 1951 exerceu como profesor catedr\u00e1tico de instituto. En 1953 ocupou unha c\u00e1tedra de linguas cl\u00e1sicas en Sevilla e en 1964 na Universidade Complutense de Madrid, ata que a ditadura franquista o separou da c\u00e1tedra madrile\u00f1a en 1965 xunto a Enrique Tierno Galv\u00e1n, Jos\u00e9 Luis L\u00f3pez-Aranguren e Santiago Montero D\u00edaz por prestaren apoio \u00e1s protestas estudant\u00eds. Jos\u00e9 Mar\u00eda Valverde e Antonio Tovar renunciaron a cadans\u00faas c\u00e1tedras voluntariamente como protesta contra esta medida. Garc\u00eda Calvo exiliouse en Par\u00eds, onde foi profesor na Universidade de Lille e no Coll\u00e8ge de France. Tam\u00e9n traballou como tradutor para a editorial Ruedo Ib\u00e9rico. Na capital francesa coordinou un parladoiro pol\u00edtico no caf\u00e9 \"La boule d'or\" do Barrio Latino. En 1976 foi restablecido na s\u00faa c\u00e1tedra, na que permaneceu ata xubilarse en 1992. Despois foi profesor em\u00e9rito da UCM.\nFormou parte do C\u00edrculo Ling\u00fc\u00edstico de Madrid xunto con Rafael S\u00e1nchez Ferlosio e Carlos Piera.\nComo fil\u00f3logo fixo importantes contribuci\u00f3ns \u00e1 ling\u00fc\u00edstica xeral, \u00e1 prehist\u00f3rica ou indoeuropea, \u00e1 grecolatina e \u00e1 do espofcont (\"espa\u00f1ol oficial contempor\u00e1neo\"). A s\u00faa teor\u00eda xeral sobre a linguaxe aparece desenvolvida na trilox\u00eda formada por \"Del lenguaje\", \"De la construcci\u00f3n (Del lenguaje II)\" e \"Del aparato (Del lenguaje III)\" e nos artigos compilados no volume \"Hablando de lo que habla. Estudios de lenguaje\" (Premio Nacional de Ensaio de 1990). En 2009 publicouse a s\u00faa trilox\u00eda \"Elementos gramaticales\", concibida como libro de texto para iniciar os adolescentes na gram\u00e1tica.\nAs s\u00faas obras m\u00e1is destacadas no \u00e1mbito do pensamento son: \"Lecturas presocr\u00e1ticas\", \"Lecturas presocr\u00e1ticas II. Raz\u00f3n com\u00fan. Edici\u00f3n cr\u00edtica, ordenaci\u00f3n, traducci\u00f3n y comentario de los restos del libro de Her\u00e1clito\", \"Contra el tiempo\", \"De Dios\" e \"Contra la Realidad\".\nComo poeta publicou, entre outras, \"Canciones y soliloquios\", \"M\u00e1s canciones y soliloquios\", \"Del tren (83 notas o canciones)\", \"Libro de conjuros\", \"Ramo de romances y baladas\", \"Serm\u00f3n de ser y no ser\", \"Valorio 42 veces\", \"Relato de amor\" ou \"4 canciones de amor perdido y el c\u00ednife\". \u00c9 autor de varias pezas dram\u00e1ticas como \"Ismena\", \"Rey de una hora\" e \"Baraja del rey don Pedro\" (pola que recibiu o Premio Nacional de Literatura Dram\u00e1tica de 1999).\nTam\u00e9n editou varias series de artigos e colaboraci\u00f3ns period\u00edsticas que recollen diversos ataques contra aspectos da sociedade actual, tales como \"Contra la Familia\", \"Contra la Pareja\", \"Contra la Paz\", \"Contra la Democracia\", \"An\u00e1lisis de la Sociedad del Bienestar\", \"Noticias desde abajo\" e \"Que no, que no\".\nPor encargo do primeiro presidente da Comunidade de Madrid, Joaqu\u00edn Leguina, escribiu o Himno da Comunidade, polo prezo simb\u00f3lico dunha peseta.\nFernando Savater foi nos anos 70 o seu disc\u00edpulo e ti\u00f1a pensado elaborar con el unha tese de doutoramento, que nunca chegou a rematar. Por\u00e9n, posteriormente as s\u00faas posturas diverxen radicalmente. Como escribe Savater na s\u00faa autobiograf\u00eda, \u00abfoi fundamental no meu devir intelectual e moral encontralo, non menos que logo arredarme del\u00bb.\nOutros intelectuais espa\u00f1ois interesados nalg\u00fan momento polo pensamento de Garc\u00eda Calvo son F\u00e9lix de Az\u00faa (que tomou del a expresi\u00f3n \"medios de formaci\u00f3n de masas\" e que lle adicou varias das s\u00faas obras po\u00e9ticas) e Javier Mar\u00edas. Sinalouse tam\u00e9n a s\u00faa influencia sobre os derradeiros libros do poeta Miguel \u00c1ngel Velasco.\nNa \u00faltima etapa da s\u00faa vida coordinou o parladoiro pol\u00edtico no Ateneo de Madrid.\nA obra po\u00e9tica de Garc\u00eda Calvo inspirou varias versi\u00f3ns musicais, como as de Amancio Prada ou Chicho S\u00e1nchez Ferlosio.\nMorreu o 1 de novembro de 2012 en Zamora, debido a unha insuficiencia card\u00edaca.\nPensamento pol\u00edtico.\nNas s\u00faas obras e intervenci\u00f3ns tratou de dar voz a un sentir an\u00f3nimo, popular, que rexeitaba os manexos do poder. Esencial nesa loita \u00e9 a denuncia da realidade, unha idea que se presenta como reflexo fiel de \u00abo que hai\u00bb, cando de feito \u00e9 unha construci\u00f3n abstracta, na que as cousas son reducidas pola forza a ideas. Dese modo, m\u00e1tase canto poida haber nas cousas de impredic\u00edbel e infinito, e resulta pos\u00edbel sometelas a plans, esquemas e manexos. A xente, un caso m\u00e1is de cousa, queda organizada deste modo en individuos, sometidos a unha dobre esixencia contraditoria: cada un ten que ser individual, e por\u00e9n todos han ser sumables nunha masa num\u00e9rica. Por fortuna, esta organizaci\u00f3n deixa sempre cabos soltos: ao que poida quedar na xente de ocorrencias imprevis\u00edbeis, non sometidas a plan nin c\u00e1lculo, ref\u00edrese Garc\u00eda Calvo como \u00abo pobo\u00bb.\nO progreso do poder chega \u00e1 s\u00faa c\u00faspide nas sociedades democr\u00e1ticas, compostas por masas de individuos. Dado que o plan do progreso \u00e9 introducir este sistema en todas as partes, a loita popular debe dirixirse contra a democracia, por ser esta o r\u00e9xime que administra a morte do pobo nas sociedades m\u00e1is avanzadas. Xa que o \u00fanico certo do futuro \u00e9 a morte, anticipar este \u2014como fai o poder\u2014 con plans ou prop\u00f3sitos constantes \u00e9 acercar a morte para desvivir a vida. A pervivencia de formas m\u00e1is atrasadas de dominio (como as ditaduras comunistas ou as dos pa\u00edses musulm\u00e1ns) serve para lexitimar, por comparaci\u00f3n, a democracia burguesa, e debe considerarse por tanto un \"trompe-l'\u0153il\".\nEsencial para o poder e a realidade \u00e9 a figura de Deus, que despois de tomar moitos nomes, como o de home, na s\u00faa forma m\u00e1is moderna ou progresada pres\u00e9ntase co nome de di\u00f1eiro: unha idea omnipresente \u00e1 que son reduc\u00edbeis todas as cousas (todo ten un prezo). A relixi\u00f3n deste novo Deus \u00e9 a ciencia, cuxa misi\u00f3n esencial \u00e9 manter actualizada a idea de realidade e convencer os individuos de que todo est\u00e1 baixo control: hai co\u00f1ecemento seguro de todo, ou haberao co tempo. Por\u00e9n, a investigaci\u00f3n dos cient\u00edficos, en especial a dos f\u00edsicos, na medida en que \u00e9 honesta, non deixa de presentar indicios da resistencia das cousas \u00e1 s\u00faa reduci\u00f3n a ideas.\nNa democracia, o Estado e o capital son dous rostros da mesma cousa. A loita popular debe dirixirse contra ambos, sen converterse nunca nunha reivindicaci\u00f3n (que sup\u00f3n reco\u00f1ecer lexitimidade ao poder) nin unha alternativa de goberno (que non far\u00eda m\u00e1is que contribu\u00edr ao progreso do poder). Esta loita non \u00e9 individual (pois o individuo, constru\u00eddo a imaxe e semellanza do Estado, \u00e9 esencialmente reaccionario e constit\u00fae o primeiro inimigo do pobo), sen\u00f3n da xente, do que quede de pobo, por debaixo dos individuos e en contradici\u00f3n con estes.\nRespecto dos nacionalismos, sinala Garc\u00eda Calvo que parten da conversi\u00f3n do pobo indefinido e inmanex\u00e1bel nunha idea (os pobos) manex\u00e1bel e submisa ao poder.\nA linguaxe ten un papel destacado na opresi\u00f3n do pobo, pero tam\u00e9n na s\u00faa rebeli\u00f3n. As palabras con significado das linguas configuran unha realidade distinta para cada tribo. Na medida en que a linguaxe contrib\u00fae a crear a ilusi\u00f3n de que sabemos todo o que hai e como chamalo e manipulalo, constit\u00fae unha arma contra o pobo. Por\u00e9n, no uso com\u00fan das palabras prod\u00facense continuamente indicios que apuntan ao contrario (a que non sabemos o que hai, nin a realidade cobre todo o que se d\u00e1), e nese sentido a linguaxe, que calquera pode usar pero que non \u00e9 de ningu\u00e9n, \u00e9 a expresi\u00f3n popular por excelencia.\nExemplos concretos da loita contra a realidade pod\u00e9molos encontrar no ataque ao autom\u00f3bil (veh\u00edculo individual por excelencia) e a defensa do tren; na loita contra a concepci\u00f3n de que \"Facenda somos todos\"; ou na decisi\u00f3n de \"escribir como se fala\", fronte ao uso pedante da linguaxe por parte de eruditos, funcionarios e xornalistas.\nObras.\nArtigos.\nInnumerables artigos de filolox\u00eda e ling\u00fc\u00edstica nas revistas \"Em\u00e9rita\", \"Estudios Cl\u00e1sicos\", \"Revista Espa\u00f1ola de Ling\u00fc\u00edstica\", \"Saber Leer\" etc. e de pol\u00edtica en \"Archipi\u00e9lago\", \"El Pa\u00eds\", \"Diario 16\", \"La Raz\u00f3n\" etc."}
{"id": "225743", "revid": "1888", "url": "https://gl.wikipedia.org/wiki?curid=225743", "title": "Garc\u00eda Calvo", "text": ""}
{"id": "225744", "revid": "1888", "url": "https://gl.wikipedia.org/wiki?curid=225744", "title": "Paulino Mart\u00ednez Pereiro", "text": ""}
{"id": "225745", "revid": "98629", "url": "https://gl.wikipedia.org/wiki?curid=225745", "title": "Final Destination 3", "text": "Final Destination 3 \u00e9 un filme estadounidense de terror dirixido por James Wong que se estreou no 2006. \u00c9 o terceiro filme da saga \"Final Destination\".\nSinopse.\nUnha estudante do instituto (Mary Elizabeth Winstead) ten unha premonici\u00f3n sobre unha traxedia nun parque de atracci\u00f3ns local, polo que decide non montar na monta\u00f1a rusa que presinte vai descarrilar."}
{"id": "225746", "revid": "89787", "url": "https://gl.wikipedia.org/wiki?curid=225746", "title": "Ram\u00f3n Blanco Fern\u00e1ndez", "text": "Ram\u00f3n Blanco Fern\u00e1ndez, nado en Outes en 1979, \u00e9 un poeta galego.\nTraxectoria.\nLicenciado en Filolox\u00eda Galega, reside en Cando (Outes). Formou parte desde moi novo do Colectivo Sacou de Noia. Publicou poemas nas revistas \"A Caramuxa\" e \"A Casa da Gram\u00e1tica\". Traballou no sector da edici\u00f3n, no ensino secundario e como xornalista cultural. En 2016 ga\u00f1ou o premio de poes\u00eda Eusebio Lorenzo Baleir\u00f3n coa obra \"Se pedra na br\u00e9tema\"."}
{"id": "225747", "revid": "89787", "url": "https://gl.wikipedia.org/wiki?curid=225747", "title": "Black Daisy", "text": "Black Daisy \u00e9 un grupo irland\u00e9s que, xunto con Sin\u00e9ad Mulvey, representou a Irlanda no Festival de Eurovisi\u00f3n 2009 coa canci\u00f3n \"Et Cetera\".\nTraxectoria.\nA banda formouse na cidade de Dubl\u00edn e actualmente conta con tres membros Lesley-Ann Halvey, Asta Milleriene e Nicole Billings.\nParticiparon na segunda semifinal do Festival, celebrada o 14 de maio de 2009, acadando 52 puntos. Malia iso, ficaron na onceava posici\u00f3n e non se clasificaron para a final. Por\u00e9n, a s\u00faa canci\u00f3n chegou \u00e1 sexta posici\u00f3n nas listas de vendas de Irlanda."}
{"id": "225748", "revid": "85894", "url": "https://gl.wikipedia.org/wiki?curid=225748", "title": "Antonio Garrido Villaz\u00e1n", "text": "Antonio Garrido Villaz\u00e1n, nado na Coru\u00f1a o 2 de novembro de 1855 e finado en Madrid o 4 de abril de 1928, foi un militar, xornalista e escritor galego.\nTraxectoria.\nEstudou o bacharelato, a carreira de Ciencias e fixo estudos musicais no conservatorio en Par\u00eds, onde residiu dende neno. Logo ampliou os seus estudos en Londres. Regresou a Espa\u00f1a en 1874 e ingresou na Academia de Cabalar\u00eda de Valladolid. Foi destinado ao Rexemento real do norte e finalizada a guerra cos carlistas, foi ascendido a tenente e recibiu a cruz vermella do m\u00e9rito militar. Traballou no ministerio da Guerra e nos gabinetes de diversos ministros. Como secretario da comisi\u00f3n mixta das Academias de Historia e de San Fernando conseguiu que se catalogase toda a riqueza monumental e art\u00edstica de Espa\u00f1a. Colaborou na creaci\u00f3n da Cruz Vermella Espa\u00f1ola, o Teatro Nacional e o C\u00edrculo de Bellas Artes de Madrid.\nColaborou en \"La Ilustraci\u00f3n Espa\u00f1ola y Americana\", da que foi director; foi correspondente de \"Le Petit Parisien\" e \"Le Journal\". Traduciu e adaptou \"La segunda mujer\", a obra do dramaturgo ingl\u00e9s Arthur Wing Pinero que foi estreada no Teatro Espa\u00f1ol de Madrid en 1906. \u00c9 autor de \"Tratado de geograf\u00eda\", \"Topograf\u00eda militar\", \"Notas estrat\u00e9gicas\", \"Vocabulario espa\u00f1ol-franc\u00e9s-ingl\u00e9s-alem\u00e1n\" e un \"Diccionario pr\u00e1ctico\".\nIngresou na Academia de Belas Artes de San Fernando en 1903, co discurso \"Influencia de la m\u00fasica como elemento social\". Foi oficial da Academia de Francia e correspondente da Real Academia Galega. Foi galardoado coa cruz de Afonso XII."}
{"id": "225749", "revid": "25871", "url": "https://gl.wikipedia.org/wiki?curid=225749", "title": "Fecal Matter", "text": "Fecal Matter foi unha banda estadounidense de punk rock de curta vida procedente de Aberdeen, Washington e formada en 1985 por Kurt Cobain, o futuro l\u00edder de Nirvana, e Dale Crover de The Melvins. Posteriormente entrar\u00edan no grupo outros membros dos Melvins como Buzz Osborne e Mike Dillard, que s\u00f3 estiveron durante un breve per\u00edodo de tempo en 1986.\nA \u00fanica gravaci\u00f3n da banda, a cinta demo \"Illiteracy Will Prevail\", a d\u00eda de hoxe a\u00ednda non foi publicada oficialmente, coa excepci\u00f3n da canci\u00f3n \"Spank Thru\". Por\u00e9n, partes filtradas da casete est\u00e1n dispo\u00f1ibles en distintas p\u00e1xinas de internet.\nHistoria.\nA banda form\u00e1rona a principios de 1985 o guitarista e vocalista Kurt Cobain, que acababa de ser expulsado do instituto, o baixista Dale Crover e o bater\u00eda Greg Hokanson. O grupo pasou varios meses ensaiando material orixinal e versi\u00f3ns, inclu\u00eddas canci\u00f3ns de Ramones, Led Zeppelin e Jimi Hendrix, antes de que Hokanson marchase en decembro. \nPouco despois, Cobain e Crover foron \u00e1 casa da t\u00eda de Kurt, Mari Earle, en Burien para gravar a demo \"Illiteracy Will Prevail\" nun gravador de 4 pistas. Non se sabe con seguridade a data da gravaci\u00f3n; Michael Azerrad asegurou que foi en decembro de 1985 no seu libro \"Come as You Are: The Story of Nirvana\", mentres que Gillian Gaar defende que \u00e9 m\u00e1is probable que fose na Semana Santa de 1986 no seu libro \"Entertain Us!: The Rise of Nirvana\". Crover encargouse tanto do baixo como da bater\u00eda, e a parella gravou 13 temas orixinais en total, que Cobain posteriormente recordou como un xconxunto de canci\u00f3ns punk \"totalmente abrasivas\" que reflect\u00edan o seu interese por Black Sabbath e Black Flag.\nPosteriormente en 1986, Buzz Osborne e Mike Dillard un\u00edronse ao grupo tocando o baixo e a bater\u00eda respectivamente. Esta encarnaci\u00f3n s\u00f3 ensaiou durante moi pouco tempo; no libro de Michael Azerrad \"Come as You Are: The Story of Nirvana\", Cobain fala da s\u00faa frustraci\u00f3n con Osborne por non ter tomado o suficientemente en serio a banda e que non mercase un amplificado de baixo."}
{"id": "225750", "revid": "89787", "url": "https://gl.wikipedia.org/wiki?curid=225750", "title": "Sin\u00e9ad Mulvey", "text": "Sin\u00e9ad Mulvey, nada en Dubl\u00edn en 1988, \u00e9 unha cantante e azafata irlandesa que, xunto co grupo Black Daisy, representou \u00f3 seu pa\u00eds no Festival de Eurovisi\u00f3n 2009 coa canci\u00f3n \"Et Cetera\".\nTraxectoria.\nParticipou na segunda semifinal do Festival, celebrada o 14 de maio de 2009, acadando 52 puntos. Malia iso, ficou na onceava posici\u00f3n e non se clasificou para a final. Por\u00e9n, a s\u00faa canci\u00f3n chegou \u00e1 sexta posici\u00f3n nas listas de vendas de Irlanda."}
{"id": "225751", "revid": "55612", "url": "https://gl.wikipedia.org/wiki?curid=225751", "title": "8tv", "text": "8tv \u00e9 unha canle de televisi\u00f3n privada de Catalu\u00f1a propiedade de Emissions Digitals de Catalunya. A programaci\u00f3n da canle \u00e9 xeralista baseada no entretemento e dirixida ao p\u00fablico familiar catal\u00e1n. Toda a programaci\u00f3n da canle \u00e9 en catal\u00e1n, menos unha parte importante da ficci\u00f3n que \u00e9 en castel\u00e1n."}
{"id": "225752", "revid": "23204", "url": "https://gl.wikipedia.org/wiki?curid=225752", "title": "Spinnerette", "text": "Spinnerette \u00e9 un proxecto en solitario de rock alternativo e indie rock da artista australiana Brody Dalle. Para este proxecto ten colaborado con Tony Bevilacqua (antigo membro de The Distillers), Jack Irons (What Is This?, Red Hot Chili Peppers, Walk The Moon, Eleven e Pearl Jam) e Alain Johannes (What Is This?, Walk The Moon, Eleven, Queens of the Stone Age e Them Crooked Vultures). Dalle anunciou a aparici\u00f3n da banda no mes de marzo de 2007."}
{"id": "225753", "revid": "865", "url": "https://gl.wikipedia.org/wiki?curid=225753", "title": "Eyehategod", "text": "Eyehategod (tam\u00e9n abreviada como EHG) \u00e9 unha banda estadounidense de sludge metal formada en Nova Orle\u00e1ns (Luisiana) en 1988. Converteuse nunha das bandas m\u00e1is coo\u00f1ecidas que emerxeron da escena musical da s\u00faa cidade. Ao longo dos anos o n\u00facleo da formaci\u00f3n mant\u00edvose dentro da banda, coa excepci\u00f3n do seu baixista, un posto por onde pasaron varios m\u00fasicos.\nEyehategod destacou a Melvins, Carnivore, The Obsessed, Discharge, Black Flag, Corrosion of Conformity, Black Sabbath, Celtic Frost, Confessor e Saint Vitus como as principais influencias do seu son. Riffs de guitarra pesados, desafinados e bliseiros dominan a discograf\u00eda da banda. Os seus discos foron editados a trav\u00e9s do selo Century Media Records, a\u00ednda que o seu \u00e1lbum m\u00e1is recente apareceu con Emetic Records."}
{"id": "225754", "revid": "98629", "url": "https://gl.wikipedia.org/wiki?curid=225754", "title": "8madrid", "text": "8madrid \u00e9 unha canle madrile\u00f1a de televisi\u00f3n local de car\u00e1cter auton\u00f3mico, que emite na Comunidade de Madrid. Pertence a Televisi\u00f3n Digital Madrid S.L.U., grupo xestionado polo presidente do Atl\u00e9tico de Madrid, Enrique Cerezo.\nA oferta de 8madrid TV est\u00e1 baseada principalmente no cine nacional e internacional, xa que a oferta cinematogr\u00e1fica de Enrique Cerezo conta cun cat\u00e1logo de m\u00e1is de 3000 pel\u00edculas. A cadena emite cine sen cortes publicitarios nun 80%. O resto da programaci\u00f3n da canle est\u00e1 composta por series, debuxos animados, programas de coci\u00f1a, ademais de telenovelas e cine er\u00f3tico de madrugada.\nEn abril de 2008, 8madrid chega a un acordo con CRN para a produci\u00f3n dos informativos locais, baixo a marca CRN Madrid. Esta colaboraci\u00f3n mant\u00edvose ata comezos de 2010, cando a canle decidiu producir os seus propios informativos."}
{"id": "225755", "revid": "114518", "url": "https://gl.wikipedia.org/wiki?curid=225755", "title": "Grosso modo", "text": "Grosso modo \u00e9 unha locuci\u00f3n latina que significa literalmente \"a grandes trazos\". Empr\u00e9gase para achegar unha breve explicaci\u00f3n acerca dun tema, sen afondar. A expresi\u00f3n galega contraria ser\u00eda \"polo mi\u00fado\"."}
{"id": "225756", "revid": "56817", "url": "https://gl.wikipedia.org/wiki?curid=225756", "title": "Lifted or The Story Is in the Soil, Keep Your Ear to the Ground", "text": "Lifted or The Story Is in the Soil, Keep Your Ear to the Ground \u00e9 o cuarto \u00e1lbum da banda estadounidense de indie rock Bright Eyes, editado o 13 de agosto do 2002 a trav\u00e9s do selo Saddle Creek Records."}
{"id": "225757", "revid": "111586", "url": "https://gl.wikipedia.org/wiki?curid=225757", "title": "E.g.", "text": "Exempli gratia \u00e9 unha locuci\u00f3n latina que significa literalmente \"por exemplo\". Esta locuci\u00f3n \u00e9 moi frecuente no ingl\u00e9s e adoita aparecer como o acr\u00f3nimo \"E.g\"."}
{"id": "225758", "revid": "22570", "url": "https://gl.wikipedia.org/wiki?curid=225758", "title": "Editio princeps", "text": "Editio princeps \u00e9 unha locuci\u00f3n latina que significa literalmente \"primeira edici\u00f3n\". Tr\u00e1tase da primeira edici\u00f3n impresa dunha obra, inmediatamente posterior aos manuscritos do autor. \nNormalmente empr\u00e9gase para referirse a obras de prestixio que xa foron reeditadas varias veces, en especial, a obras cl\u00e1sicas greco-latinas. Por exemplo, \u00e1 \"editio princeps\" de Homero \u00e9 a de Demetrius Chalcondyles, que se cre que est\u00e1 datada en 1488. Os textos m\u00e1is importante dos autores cl\u00e1sicos gregos e romanos foron, na s\u00faa maior\u00eda, producidos en \"editiones principes\" durante os anos 1465 a 1525, despois da aparici\u00f3n da imprenta en 1440.\nPosteriormente, o termo tense estendido polos eruditos a obras que non forman parte das literaturas greco-latinas. Tam\u00e9n se emprega para obras de tipo lega e documentos significativos."}
{"id": "225760", "revid": "89787", "url": "https://gl.wikipedia.org/wiki?curid=225760", "title": "DeJuan Blair", "text": "DeJuan Lamont Blair, nado o 22 de abril de 1989 en Pittburgh, Pensilvania, \u00e9 un xogador de baloncesto profesional estadounidense que xoga nos Jiangsu Monkey King da Chinese Basketball Association (CBA).\nTraxectoria profesional.\nBlair foi elixido na 37\u00aa posici\u00f3n do Draft da NBA de 2009 polos San Antonio Spurs o 25 de xu\u00f1o de 2009. Asinou o seu contrato cos Spurs o 17 de xullo. Fixo o seu debut no primeiro partido da tempada contra os New Orleans Hornets, onde anotou 14 puntos e capturou 11 rebotes. \u00d3 remate da s\u00faa primeira tempada en San Antonio, Blair foi inclu\u00eddo no segundo equipo de rookies do ano.\nEn setembro de 2011, asinou un contrato dun ano co BC Krasnye Krylya Samara ruso, debido \u00f3 lockout da NBA. Por\u00e9n, en outubro chegaron a un acordo para rescindir o seu contrato. Volveu \u00e1 NBA en outubro, onde acadou 9.5 puntos, 5.5 rebotes e 1.2 asistencias en 64 partidos xogados na tempada 2011-12.\nO 7 de setembro de 2013, asinou cos Dallas Mavericks.\nO 17 de xullo de 2014, Blair foi traspasado \u00f3s Washington Wizards a cambio dos dereitos de Emir Preld\u017ei\u0107."}
{"id": "225761", "revid": "27155", "url": "https://gl.wikipedia.org/wiki?curid=225761", "title": "Alfa-proteobacteria", "text": ""}
{"id": "225762", "revid": "27155", "url": "https://gl.wikipedia.org/wiki?curid=225762", "title": "Beta-proteobacteria", "text": ""}
{"id": "225763", "revid": "27155", "url": "https://gl.wikipedia.org/wiki?curid=225763", "title": "Gamma-proteobacteria", "text": ""}
{"id": "225764", "revid": "27155", "url": "https://gl.wikipedia.org/wiki?curid=225764", "title": "Delta-proteobacteria", "text": ""}
{"id": "225765", "revid": "27155", "url": "https://gl.wikipedia.org/wiki?curid=225765", "title": "Epsilon-proteobacteria", "text": ""}
{"id": "225766", "revid": "27155", "url": "https://gl.wikipedia.org/wiki?curid=225766", "title": "Zeta-proteobacteria", "text": ""}
{"id": "225768", "revid": "89787", "url": "https://gl.wikipedia.org/wiki?curid=225768", "title": "V\u00edctor Claver", "text": "V\u00edctor Claver Arocas, nado en Valencia o 30 de agosto de 1988, \u00e9 un xogador espa\u00f1ol de baloncesto profesional que xoga no Valencia Basket da Liga ACB.\nTraxectoria.\nEuropa.\nClaver comezou a s\u00faa carreira nas categor\u00edas inferiores do Maristas e do Valencia BC. Fixo o seu debut coma profesional no Valencia na tempada 2006-07. Ga\u00f1ou a Eurocup na tempada 2009-10. \u00d3 ano seguinte fixo o seu debut na Euroliga, acadando 10.9 puntos, 4.9 rebotes en 14 partidos.\nNBA.\nClaver foi elixido na 22\u00aa posici\u00f3n do Draft da NBA de 2009 polos Portland Trail Blazers. O 12 de xullo de 2012, asinou un contrato por tres anos cos Trail Blazers.\nO 19 de febreiro de 2015, Claver foi traspasado xunto a Will Barton, Thomas Robinson e unha elecci\u00f3n protexida da primeira rolda do Draft de 2016 \u00f3s Denver Nuggets, a cambio de Arron Afflalo e Alonzo Gee. Tres d\u00edas m\u00e1is tarde, foi cortado polos Nuggets sen chegar a debutar.\nRegreso a Europa.\nO 1 de marzo de 2015, Claver fichou polo BC Khimki ruso para o resto da tempada."}
{"id": "225769", "revid": "7523", "url": "https://gl.wikipedia.org/wiki?curid=225769", "title": "Victor Claver", "text": ""}
{"id": "225771", "revid": "1410", "url": "https://gl.wikipedia.org/wiki?curid=225771", "title": "Fiat lux", "text": "Fiat lux \u00e9 unha locuci\u00f3n latina que significa literalmente \"que se faga a luz\".\n\u00c9 unha traduci\u00f3n da palabra hebrea \u05d9\u05b0\u05d4\u05b4\u05d9 \u05d0\u05d5\u05b9\u05e8 (yehi 'ou). Outras traduci\u00f3ns da mesma frase incl\u00faen a frase latina fiat lux e a frase grega \u03b3\u03b5\u03bd\u03b7\u03b8\u03ae\u03c4\u03c9 \u03c6\u1ff6\u03c2 (ou gen\u0113th\u0113t\u014d ph\u014ds ). A frase util\u00edzase a mi\u00fado polo seu significado metaf\u00f3rico de disipar a ignorancia.\nA frase v\u00e9n do Libro da X\u00e9nese, concretamente do seu terceiro verso:\nOrixe e etimolox\u00eda.\nA locuci\u00f3n latina \"fiat lux\", da Biblia Vulgata latina, trad\u00facese xeralmente como \"Que se faga a luz\", cando se relaciona co verso 1:3 do libro do X\u00e9nese 1:3 (en hebreo: \"\u05d9\u05b0\u05d4\u05b4\u05d9 \u05d0\u05d5\u05b9\u05e8\"). A frase completa \u00e9 \"dixitque Deus fiat lux et facta est lux\" (\"E Deus dixo: F\u00e1gase a luz, e foi a luz\"), en grego \"\u03ba\u03b1\u03b9 \u03b5\u03af\u03c0\u03b5\u03bd \u03bf \u0398\u03b5\u03cc\u03c2 \u03b3\u03b5\u03bd\u03b7\u03b8\u03ae\u03c4\u03c9 \u03c6\u03c9\u03c2 \u03ba\u03b1\u03b9 \u03b5\u03b3\u03ad\u03bd\u03b5\u03c4\u03bf \u03c6\u03c9\u03c2\" (kai eipen ho Theos gen\u0113th\u0113t\u014d ph\u014ds kai egeneto ph\u014ds), en hebreo Hebrew \"\u05d5\u05b7\u05d9\u05b9\u05bc\u05d0\u05de\u05b6\u05e8 \u05d0\u05b1\u05dc\u05b9\u05d4\u05b4\u05d9\u05dd, \u05d9\u05b0\u05d4\u05b4\u05d9 \u05d0\u05d5\u05b9\u05e8; \u05d5\u05b7\u05d9\u05b0\u05d4\u05b4\u05d9 \u05d0\u05d5\u05b9\u05e8\" (vayo'mer 'Elohim, yehi \"ou Vayehi' ou).\n\"Fiat lux\" traducir\u00edase literalmente como \"que se faga a luz\" (fiat \u00e9 de \"fieri\", a forma pasiva do verbo \"facere\", \"facer\" ou \"facer\"). Unha forma latina alternativa, traduci\u00f3n do orixinal grego e hebreo, ser\u00eda \"lux sit\" (\"que exista a luz\" ou \"deixar que exista a luz\") utilizouse de cando en vez, a\u00ednda que existe un debate en canto \u00e1 s\u00faa exactitude.\nO uso polas instituci\u00f3ns educativas.\n\"Fiat lux\" \u00e9 o lema que aparecen nos escudos de moitas instituci\u00f3ns educativas:\nNa literatura.\n\"Fiat Lux\" \u00e9 tam\u00e9n un termo que se utiliza na novela Die Insel des Zweiten Gesichts (1982) polo escritor alem\u00e1n Albert Vigoleis Thelen.\n\"Fiat Lux!\" \u00e9 a frase que activa a posta en escena da configuraci\u00f3n dunha sala principal no Cr\u00f3nicas da Deryni de Katherine Kurtz.\nO Fiat Lux Axencia \u00e9 o nome da axencia de detectives privados de Nestor Burma, nas novelas de L\u00e9o Malet.\nA frase en ingl\u00e9s concl\u00fae o relato breve de ciencia ficci\u00f3n de Isaac Asimov \"The last Question\", simbolizando o crecemento, a nivel divino, de potencia dun avanzad\u00edsimo ordenador que crea un novo universo das cinzas dun morto, trazando comparaci\u00f3ns e suxerindo unha explicaci\u00f3n para o b\u00edblico Libro da X\u00e9nese.\nEn Os Miserables, Victor Hugo fala da importancia do atrevemento e escribe: \"ese grito 'Audacia' \u00e9 un \"Fiat lux\"."}
{"id": "225772", "revid": "89787", "url": "https://gl.wikipedia.org/wiki?curid=225772", "title": "Gratis et amore", "text": "Gratis et amore \u00e9 unha locuci\u00f3n latina que significa literalmente \"desinteresadamente e por amor\". \u00c9 dicir, sen cobrar e por amor."}
{"id": "225773", "revid": "98629", "url": "https://gl.wikipedia.org/wiki?curid=225773", "title": "Das Cabinet des Dr. Caligari", "text": "Das Cabinet des Dr. Caligari \u00e9 un filme alem\u00e1n mudo e de terror, dirixido por Robert Wiene e escrito por Hans Janowitz e Carl Mayer que se estreou en 1920. \u00c9 un dos m\u00e1is influentes filmes do expresionismo alem\u00e1n e un dos mellores filmes de terror do cine mudo. O gui\u00f3n est\u00e1 inspirado en varias experiencias vividas por Janowitz e Mayer, \u00e1mbolos dous pacifistas que desconfiaban da autoridade despois das s\u00faas experiencias vividas durante a primeira guerra mundial.\nSinopse.\nSentado no banco dun parque, Francis anima \u00f3 seu compa\u00f1eiro Alan para que vaian a Holstenwall, unha cidade do norte de Alema\u00f1a, a ver o espect\u00e1culo ambulante do doutor Caligari. Un empregado municipal que lle nega \u00f3 doutor o permiso para actuar, aparece asasinado \u00f3 d\u00eda seguinte. Francis e Alan acoden a ver \u00f3 doutor Caligari e a Cesare, a s\u00faa atracci\u00f3n somn\u00e1mbula, que lle anuncia a Alan o seu porvir: morrer\u00e1 \u00f3 d\u00eda seguinte."}
{"id": "225776", "revid": "1131", "url": "https://gl.wikipedia.org/wiki?curid=225776", "title": "Zegama", "text": "Zegama \u00e9 un concello vasco da provincia de Guip\u00fascoa. A s\u00faa poboaci\u00f3n \u00e9 de 1.553 habitantes (2011)."}
{"id": "225778", "revid": "1131", "url": "https://gl.wikipedia.org/wiki?curid=225778", "title": "Zerain", "text": "Zerain \u00e9 un concello vasco da provincia de Guip\u00fascoa. A s\u00faa poboaci\u00f3n \u00e9 de 257 habitantes (2011)."}
{"id": "225780", "revid": "1131", "url": "https://gl.wikipedia.org/wiki?curid=225780", "title": "Zizurkil", "text": "Zizurkil \u00e9 un concello da provincia de Guip\u00fascoa, no Pa\u00eds Vasco. A s\u00faa poboaci\u00f3n \u00e9 de 2.797 habitantes (2011)."}
{"id": "225781", "revid": "56817", "url": "https://gl.wikipedia.org/wiki?curid=225781", "title": "Ali Larter", "text": "Alison Elizabeth \"Ali\" Larter, nada o 28 de febreiro de 1976 en Cherry Hill, Nova Jersey, \u00e9 unha actriz e modelo estadounidense."}
{"id": "225782", "revid": "1131", "url": "https://gl.wikipedia.org/wiki?curid=225782", "title": "Villabona-Amasa", "text": "Villabona-Amasa \u00e9 un concello vasco da provincia de Guip\u00fascoa. En 2011 ti\u00f1a 5863 habitantes."}
{"id": "225783", "revid": "89787", "url": "https://gl.wikipedia.org/wiki?curid=225783", "title": "Axilde, San Claudio, Ortigueira", "text": "Axilde \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 11 habitantes (7 homes e 4 mulleres)."}
{"id": "225784", "revid": "89787", "url": "https://gl.wikipedia.org/wiki?curid=225784", "title": "O Chaelo, San Claudio, Ortigueira", "text": "O Chaelo \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 4 habitantes (3 homes e 1 muller)."}
{"id": "225785", "revid": "25871", "url": "https://gl.wikipedia.org/wiki?curid=225785", "title": "Forgiven, Not Forgotten World Tour", "text": "Forgiven, Not Forgotten World Tour foi a primeira xira mundial do grupo irland\u00e9s The Corrs. Comezou o 9 de outubro de 1995, pouco despois da publicaci\u00f3n do seu primeiro \u00e1lbum \"Forgiven, Not Forgotten\", e conclu\u00edu un ano e medio m\u00e1is tarde, o 21 de febreiro de 1997.\nA xira levounos por Europa, os Estados Unidos de Am\u00e9rica, Australia, Nova Zelandia, o Xap\u00f3n e o Canad\u00e1. Tam\u00e9n fixeron colaboraci\u00f3ns coa artista C\u00e9line Dion en d\u00faas xiras s\u00faas chamadas Falling Into You... Around the World e D'eux Tour.\nParticipantes.\nBanda\nDirector e axentes\nEquipo\nCanci\u00f3ns da xira.\nA maiores:"}
{"id": "225786", "revid": "98629", "url": "https://gl.wikipedia.org/wiki?curid=225786", "title": "Slash Records", "text": "Slash Records \u00e9 un selo discogr\u00e1fico estadounidense baseado na cidade californiana dos \u00c1nxeles e orixinalmente especializado en bandas locais e bandas de punk rock.\nHistoria.\nA etiqueta fundouna no ano 1978 Bob Biggs a ra\u00edz do fancine Slash. Biggs, que era pintor, iniciou o selo cun sinxelo en 7\" de The Germs. O ano seguinte publicou un \u00e1lbum completo do grupo, ao que lle seguiu o \u00e1lbum \"Los Angeles\" da banda X en 1980. Ata 1981 o selo foi distribu\u00eddo a trav\u00e9s de Jem, pero esa compa\u00f1\u00eda entrou en bancarrota e Slash asinou un contrato de distribuci\u00f3n con Warner Bros., un movemento que estivo entre as primeiras colaboraci\u00f3ns dun selo que se iniciou como independente e unha gran discogr\u00e1fica. Durante o tempo deste acordo, a etiqueta lanzou \u00e1lbums de prominentes bandas de punk e rock de Los Angeles, como Fear, The Blasters, L7 e Los Lobos.\nSlash Records floreceu incluso despois de que o fancine deixase de editarse en 1980. No ano 1981 creouse unha subsidiaria, Ruby Records, que editou \u00e1lbums de Misfits, Dream Syndicate e The Gun Club. Cara mediados da d\u00e9cada dos 80, Slash estend\u00e9rase m\u00e1is al\u00f3 de Southern California, lanzando discos de Robyn Hitchcock e Burning Spear.\nO selo foi vendido a London Records en 1986. Dende 1982 ata 1996, os lanzamentos de Slash Records foron distribu\u00eddos nos Estados Unidos por Warner Bros. Records, e no resto do mundo por Mercury Records.\nUniversal Music Group (o dono de American Decca) creouse pola fusi\u00f3n das familias MCA e PolyGram Records, a \u00faltima das cales posu\u00eda a London Records, no ano 2000 e pechou Slash como un selo activo. Cando o presidente de London Records Roger Ames pasouse ao Warner Music Group retivo os dereitos de London e Slash, e o vello cat\u00e1logo de Slash foi adquirido por Warner. No ano 2003 Ames relicenzou o uso do nome de Slash de novo a Bob Biggs, que ent\u00f3n relanzou o selo."}
{"id": "225788", "revid": "89787", "url": "https://gl.wikipedia.org/wiki?curid=225788", "title": "O Seixo, San Claudio, Ortigueira", "text": "O Seixo \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 2 habitantes (2 homes)."}
{"id": "225789", "revid": "85894", "url": "https://gl.wikipedia.org/wiki?curid=225789", "title": "As Teixoeiras, San Claudio, Ortigueira", "text": "As Teixoeiras \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 contaba cun habitante (1 home)."}
{"id": "225792", "revid": "1131", "url": "https://gl.wikipedia.org/wiki?curid=225792", "title": "O Plant\u00edo de Abaixo, San Claudio, Ortigueira", "text": "O Plant\u00edo de Abaixo \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "225794", "revid": "1131", "url": "https://gl.wikipedia.org/wiki?curid=225794", "title": "O Plant\u00edo de Arriba, San Claudio, Ortigueira", "text": "O Plant\u00edo de Arriba \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "225796", "revid": "1131", "url": "https://gl.wikipedia.org/wiki?curid=225796", "title": "O Cami\u00f1o Grande, San Claudio, Ortigueira", "text": "O Cami\u00f1o Grande \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "225799", "revid": "85894", "url": "https://gl.wikipedia.org/wiki?curid=225799", "title": "O Campo do Souto, San Claudio, Ortigueira", "text": "O Campo do Souto \u00e9 un lugar da parroquia de San Claudio no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "225800", "revid": "98629", "url": "https://gl.wikipedia.org/wiki?curid=225800", "title": "Devon Sawa", "text": "Devon Edward Sawa nado o 7 de setembro de 1978 en Vancouver, Columbia Brit\u00e1nica, \u00e9 un actor canadense."}
{"id": "225801", "revid": "25871", "url": "https://gl.wikipedia.org/wiki?curid=225801", "title": "Esclusa", "text": "As esclusas son obras hidr\u00e1ulicas que permiten vencer desniveis concentrados en canles navegables, elevando ou descendendo os nav\u00edos que se atopan nelas. Poden formar parte das estruturas complementarias dunha presa, cando esta se constr\u00fae sobre r\u00edos navegables.\nSon moi co\u00f1ecidas as esclusas do Canle de Panam\u00e1. En Europa, onde a navegaci\u00f3n interior est\u00e1 desenvolvida, p\u00f3dese navegar desde o Mar do Norte ata o Mar Negro atravesando varias esclusas.\nO cruzamento dunha esclusa \u00e9 unha operaci\u00f3n bastante lenta; posto que hai que equilibrar os niveis de auga, primeiro co tramo de canle onde se atopa o nav\u00edo e logo co outro nivel cara ao que sair\u00e1 o nav\u00edo. O consumo de auga \u00e9 considerable; para diminu\u00edlo proc\u00farase nunca facer un enchido ou baleirado da esclusa se non hai un nav\u00edo que require de atravesala. Ese tam\u00e9n \u00e9 un dos motivos polos cales en xeral se constr\u00faen d\u00faas esclusas en paralelo; as\u00ed, parte da auga de baleirado dunha p\u00f3dese utilizar para o enchido da outra.\nTecnicamente, o l\u00edmite de desnivel que pode ser vencido cunha soa esclusa \u00e9 de aproximadamente 25 m. Para desniveis maiores debe pensarse en esclusas concatenadas, o que dificulta a\u00ednda m\u00e1is a s\u00faa operaci\u00f3n, ou debe pensarse noutros dispositivos como:\nEn B\u00e9lxica, sobre a \"Canle du Centre\", inaugurouse en 2002 o ascensor funicular de Str\u00e9py-Thieu, que permite franquear un desnivel de 73 m."}
{"id": "225802", "revid": "27155", "url": "https://gl.wikipedia.org/wiki?curid=225802", "title": "\u00daltimo antepasado com\u00fan universal", "text": "O \u00faltimo antepasado com\u00fan universal, xeralmente abreviado coas siglas en ingl\u00e9s LUCA (\"Last Universal Common Ancestor\") e \u00e1s veces chamado \u00faltimo antepasado universal (LUA), \u00e9 o organismo m\u00e1is recente a partir do cal descenderon todos os organismos vivos actuais da Terra. Por tanto, \u00e9 o antepasado com\u00fan m\u00e1is recente de todos os seres vivos existentes actualmente na Terra. Est\u00edmase que LUCA debeu vivir hai entre 3.500 e 3.800 mill\u00f3ns de anos (na era Paleoarcaica).\nCharles Darwin propuxo a teor\u00eda da orixe a partir dun organismo com\u00fan universal por medio dun proceso evolutivo no seu libro \"A orixe das especies\", onde dic\u00eda: \"Por tanto, deber\u00eda inferir por analox\u00eda que probablemente todos os seres org\u00e1nicos que viviron sobre a Terra descenderon dalgunha forma primordial, na cal alentou por primeira vez a vida.\"\nCaracter\u00edsticas.\nConsiderando todo o que co\u00f1ecemos dos grupos que descenderon do LUCA, este debeu ser un organismo pequeno unicelular. Debeu ter unha parede celular e un ADN enrolado con forma de anel flotando libremente no interior da c\u00e9lula, como o das modernas bacterias. Probablemente non se distinguir\u00eda se o colocamos entre un conxunto de bacterias modernas de caracter\u00edsticas xerais de pequeno tama\u00f1o.\nA\u00ednda que os trazos principais da anatom\u00eda de LUCA deben reconstru\u00edrse con certa incerteza, os mecanismos internos de funcionamento poden estimarse con bastante probabilidade. Base\u00e1ndose nas propiedades compartidas hoxe por todos os organismos vivos da Terra, o LUCA debeu ter as seguintes caracter\u00edsticas:\nOs organismos descendentes de LUCA diversific\u00e1ronse despois e nalg\u00fans poucos casos modificaron algunhas destas caracter\u00edsticas xerais.\nHip\u00f3tese.\nEn 1859, Charles Darwin publicou \"A orixe das especies\", libro no que afirmou en d\u00faas partes a hip\u00f3tese de que hab\u00eda un s\u00f3 proxenitor primixenio para todas as formas de vida. Como xa se comentou, na recapitulaci\u00f3n final di: \"Por tanto, deber\u00eda inferir por analox\u00eda que probablemente todos os seres org\u00e1nicos que viviron sobre a Terra descenderon dalgunha forma primordial, na cal alentou por primeira vez a vida.\" (p 484). A seguinte frase \u00e9 unha reafirmaci\u00f3n da hip\u00f3tese: \"Hai grandeza nesta visi\u00f3n da vida, cos seus diversos poderes, que ter\u00eda orixinalmente alentado nunhas poucas formas ou nunha.\" (p 490)\nCando se hipotetizou o LUCA, os cladogramas baseados na distancia xen\u00e9tica entre as c\u00e9lulas vivas indicaban que as Archaea se separaran cedo do resto dos seres vivos. Isto infer\u00edase do feito de que todas as arqueas co\u00f1ecidas eran moi resistentes a ambientes extremos como a alta salinidade, temperatura ou acidez, e isto levou a alg\u00fans cient\u00edficos a suxerir que o LUCA evolucionara en zonas como as chemineas negras das profundidades oce\u00e1nicas, onde ditos ambientes extremos permanecen a\u00ednda hoxe. Pero despois tam\u00e9n se descubriron arqueas en ambientes menos host\u00eds e hoxe crese que est\u00e1n m\u00e1is emparentadas cos eucariotas do que o est\u00e1n coas bacterias, a\u00ednda que moitos dos detalles se desco\u00f1ecen a\u00ednda.\nEn tempos de LUCA puideron orixinarse moitos organismos, pero todos os organismos do seu tempo acabaron extingu\u00edndose ag\u00e1s un, LUCA, polo que ata a actualidade s\u00f3 chegaron os descendentes de LUCA. Carl Woese propuxo que a nosa herdanza xen\u00e9tica pre-LUCA deriva dunha comunidade de organismos, m\u00e1is que dun individuo, \u00e1 que chamou proxenota; nesta fase, o xenoma deb\u00eda presentar unha gran variabilidade, a diferenza do que ocorre nos organismos actuais, cuxo xenoma est\u00e1 definido con moita precisi\u00f3n. En 1998, Carl Woese propuxo o seguinte: (1) ning\u00fan organismo en particular pode considerarse un \u00faltimo antepasado universal, e (2) a herdanza xen\u00e9tica de todos os organismos modernos derivaba da transferencia horizontal de xenes entre as comunidades antigas de organismos.\nEn 2010, base\u00e1ndose no \"vasto conxunto de secuencias moleculares agora dispo\u00f1ibles de todos os dominios da vida\", publicouse un test formal do antepasado com\u00fan universal. O test formal favorec\u00eda a idea da existencia dun antepasado com\u00fan universal sobre toda unha ampla gama de hip\u00f3teses alternativas, que inclu\u00edan a transferencia horizontal de xenes. Por\u00e9n, o test formal era ambiguo con respecto \u00e1 hip\u00f3tese da comunidade de organismos, xa que non requir\u00eda necesariamente que o \u00faltimo antepasado com\u00fan fose un s\u00f3 organismo, sen\u00f3n que os datos tam\u00e9n permit\u00edan a posibilidade de que fosen unha poboaci\u00f3n de organismos primitivos con diferentes xenotipos que vivisen en diferentes lugares e tempos. O test formal era tam\u00e9n concordante coa existencia de m\u00faltiples poboaci\u00f3ns con orixes independentes que adquiriron a capacidade de intercambiar material xen\u00e9tico esencial de forma efectiva para orixinar as\u00ed unha soa especie.\nLocalizaci\u00f3n da ra\u00edz.\nA localizaci\u00f3n m\u00e1is comunmente aceptada da ra\u00edz da \u00e1rbore da vida \u00e9 entre un dominio monofil\u00e9tico de Bacteria e un clado formado polas Archaea e Eukaryota, o cal se denomina \"\u00e1rbore da vida tradicional\" baseado en varios estudos moleculares iniciados por C. Woese. Unha pequena minor\u00eda dos estudos tiraron conclusi\u00f3ns diferentes, a principal \u00e9 que a ra\u00edz estar\u00eda no dominio Bacteria, ou ben no filo Firmicutes ou ben que o filo Chloroflexi \u00e9 basal a un clado formado por arqueas+eucariotas e o resto das bacterias como prop\u00f3n Thomas Cavalier-Smith.\nDenominaci\u00f3n.\nT\u00e9\u00f1ense usado distintas denominaci\u00f3ns ao longo dos anos para designar ao devanceiro com\u00fan m\u00e1is antigo dos seres vivos.\nCarl Woese propuxo en 1977 o termo proxenota (\"progenote\") para designar unha estrutura moi primitiva, a partir da que se fundar\u00eda o conxunto dos seres vivos .\nO termo cenancestor do grego \"kainos\" (recente) e \"koinos\" (com\u00fan), foi suxerido por Fitch e Upper en 1987.\nA denominaci\u00f3n LUCA suxer\u00edrona en 1994 Christos Ouzounis e Nikos Kyrpides.\nRichard Dawkins utilizou o termo concestor (\"antepasado com\u00fan\"), acu\u00f1ado por Nicky Warren.\nConceptos incorrectos.\nLUCA non significa:"}
{"id": "225803", "revid": "1131", "url": "https://gl.wikipedia.org/wiki?curid=225803", "title": "Zaldibia", "text": "Zaldibia \u00e9 un concello vasco da provincia de Guip\u00fascoa. En 2011 ti\u00f1a 1517 habitantes."}
{"id": "225804", "revid": "1131", "url": "https://gl.wikipedia.org/wiki?curid=225804", "title": "Usurbil", "text": "Usurbil \u00e9 un concello vasco da provincia de Guip\u00fascoa, situado na comarca de Donostialdea. En 2011 ti\u00f1a 6062 habitantes."}
{"id": "225805", "revid": "27155", "url": "https://gl.wikipedia.org/wiki?curid=225805", "title": "LUCA", "text": ""}
{"id": "225806", "revid": "1131", "url": "https://gl.wikipedia.org/wiki?curid=225806", "title": "Urretxu", "text": "Urretxu (anteriormente \"Villarreal de Urrechua\") \u00e9 un concello vasco da provincia de Guip\u00fascoa. En 2011 ti\u00f1a 6957 habitantes."}
{"id": "225807", "revid": "1131", "url": "https://gl.wikipedia.org/wiki?curid=225807", "title": "Urnieta", "text": "Urnieta \u00e9 un concello vasco da provincia de Guip\u00fascoa, situado na comarca de Donostialdea. A s\u00faa poboaci\u00f3n \u00e9 de 6 181 habitantes (2022)."}
{"id": "225808", "revid": "56817", "url": "https://gl.wikipedia.org/wiki?curid=225808", "title": "Pygmalion", "text": "Pygmalion \u00e9 o terceiro e derradeiro \u00e1lbum de estudio da banda inglesa de dream pop Slowdive, editado o 6 de febreiro de 1995 a trav\u00e9s do selo Creation Records. Tr\u00e1tase dunha partida dos anteriores dous discos incorporando un son m\u00e1is experimental tirando cara a m\u00fasica electr\u00f3nica con escasos arranxos atmosf\u00e9ricos. Todas as composici\u00f3ns son de Neil Halstead, e as letras nos temas \"Miranda\" e \"Visions of La\" son de Rachel Goswell. A ilustraci\u00f3n da portada \u00e9 obra do aclamado dese\u00f1ador Steven Woodhouse.\nEn outubro de 2016 Pitchfork Media situouno no n\u00famero 12 da s\u00faa lista dos 50 mellores \u00e1lbums de shoegaze de todos os tempos.\nListaxe de canci\u00f3ns.\nTodos os temas compostos por Neil Halstead.\nLetras nos temas 3 e 7 por R. Goswell\nA edici\u00f3n espacial de importaci\u00f3n estadounidense de 2 vinilos con 4 temas adicionais:\nNo ano 2010, Cherry Red Records lanzou o \u00e1lbum cun segundo disco que conti\u00f1a os seguintes temas."}
{"id": "225809", "revid": "85894", "url": "https://gl.wikipedia.org/wiki?curid=225809", "title": "O Nogueirido, Senra, Ortigueira", "text": "O Nogueirido \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 318 habitantes (140 homes e 178 mulleres)."}
{"id": "225811", "revid": "85894", "url": "https://gl.wikipedia.org/wiki?curid=225811", "title": "Burreiros de Abaixo, Senra, Ortigueira", "text": "Burreiros de Abaixo \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 2 habitantes (1 home e 1 muller)."}
{"id": "225812", "revid": "85894", "url": "https://gl.wikipedia.org/wiki?curid=225812", "title": "Burreiros de Arriba, Senra, Ortigueira", "text": "Burreiros de Arriba \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 3 habitantes (3 mulleres)."}
{"id": "225813", "revid": "89787", "url": "https://gl.wikipedia.org/wiki?curid=225813", "title": "Folgoso de Abaixo, Senra, Ortigueira", "text": "Folgoso de Abaixo \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 5 habitantes (4 homes e 1 muller)."}
{"id": "225814", "revid": "85894", "url": "https://gl.wikipedia.org/wiki?curid=225814", "title": "Folgoso de Arriba, Senra, Ortigueira", "text": "Folgoso de Arriba \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 2 habitantes (2 mulleres)."}
{"id": "225815", "revid": "1131", "url": "https://gl.wikipedia.org/wiki?curid=225815", "title": "Burreiros", "text": "O top\u00f3nimo galego Burreiros pode referirse a:"}
{"id": "225816", "revid": "1131", "url": "https://gl.wikipedia.org/wiki?curid=225816", "title": "O Pi\u00f1eiro, Senra, Ortigueira", "text": "O Pi\u00f1eiro \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "225817", "revid": "1131", "url": "https://gl.wikipedia.org/wiki?curid=225817", "title": "O Seixo, Senra, Ortigueira", "text": "O Seixo \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "225818", "revid": "1131", "url": "https://gl.wikipedia.org/wiki?curid=225818", "title": "Roib\u00e1s, Senra, Ortigueira", "text": "Roib\u00e1s \u00e9 un lugar da parroquia de Senra no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "225819", "revid": "29029", "url": "https://gl.wikipedia.org/wiki?curid=225819", "title": "Roib\u00e1s", "text": "O top\u00f3nimo Roib\u00e1s pode referirse a varios lugares de Galicia:"}
{"id": "225820", "revid": "1131", "url": "https://gl.wikipedia.org/wiki?curid=225820", "title": "Cemiterio de Boisaca", "text": "O Cemiterio municipal de Boisaca \u00e9 o principal cemiterio do concello de Santiago de Compostela, con 66.000 metros cadrados e unhas 12.000 prazas entre sepulturas (8.659), nichos (2.433) e pante\u00f3ns (168). Est\u00e1 situado no lugar de Boisaca, \u00f3 norte da cidade, a car\u00f3n do Pol\u00edgono industrial do Tambre e da estrada N-550.\nO lugar foi escenario de varios fusilamentos durante os primeiros meses da Guerra Civil espa\u00f1ola, polo cal existe un recordo nun dos muros do cemiterio en homenaxe \u00f3s executados, con varias placas dos concellos de Santiago de Compostela e de Ordes.\nPersonaxes ilustres.\nEntre os persoeiros enterrados no cemiterio at\u00f3panse:"}
{"id": "225826", "revid": "56817", "url": "https://gl.wikipedia.org/wiki?curid=225826", "title": "Forcado", "text": "O termo forcado pode designar diversos apeiros agr\u00edcolas:"}
{"id": "225828", "revid": "85894", "url": "https://gl.wikipedia.org/wiki?curid=225828", "title": "Boisaca, San Caetano, Santiago de Compostela", "text": "Boisaca \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 122 habitantes (65 homes e 57 mulleres).\nNeste lugar \u00e1chase o cemiterio municipal de Santiago de Compostela."}
{"id": "225833", "revid": "22570", "url": "https://gl.wikipedia.org/wiki?curid=225833", "title": "Gran Premio de M\u00e9xico de 1963", "text": "O Gran Premio de M\u00e9xico de F\u00f3rmula 1 de celebrouse en Cidade de M\u00e9xico o 27 de outubro de 1963."}
{"id": "225834", "revid": "89787", "url": "https://gl.wikipedia.org/wiki?curid=225834", "title": "B\u00e1lsoma, San Caetano, Santiago de Compostela", "text": "B\u00e1lsoma \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 79 habitantes (37 homes e 42 mulleres)."}
{"id": "225837", "revid": "89787", "url": "https://gl.wikipedia.org/wiki?curid=225837", "title": "O Barral, San Caetano, Santiago de Compostela", "text": "O Barral \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 57 habitantes (26 homes e 31 mulleres). Xunto con Garabal e As Pereiras forman as chamadas Tres Aldeas."}
{"id": "225840", "revid": "89787", "url": "https://gl.wikipedia.org/wiki?curid=225840", "title": "A Escarabu\u00f1a, San Caetano, Santiago de Compostela", "text": "A Escarabu\u00f1a \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 55 habitantes (29 homes e 26 mulleres)."}
{"id": "225841", "revid": "89787", "url": "https://gl.wikipedia.org/wiki?curid=225841", "title": "Garabal, San Caetano, Santiago de Compostela", "text": "Garabal \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 95 habitantes (44 homes e 51 mulleres)."}
{"id": "225848", "revid": "1888", "url": "https://gl.wikipedia.org/wiki?curid=225848", "title": "Heraldo Guard\u00e9s", "text": "Heraldo Guard\u00e9s foi un semanario editado na Guarda entre 1904 e 1935.\nHistoria e caracter\u00edsticas.\nSubtitulado \"Semanario independiente\", apareceu o 15 de outubro de 1904. Foi fundado por Jos\u00e9 Darse Sobrino, que era tam\u00e9n o propietario, ao seu regreso da emigraci\u00f3n. Darse creou unha imprenta propia na que se imprim\u00eda o peri\u00f3dico. Entre os seus colaboradores figuraron Guillermo Vicente, Francisco Rodr\u00edguez Otero, Manuel \u00c1lvarez Rivero, Seraf\u00edn Carrera Fern\u00e1ndez, Rafael Fern\u00e1ndez Casas e Xo\u00e1n Noya. De tendencias liberais republicanas, defensor do agrarismo e anticlerical, antiforal e anticaciquil. Identificouse plenamente co movemento agrario a partir do 30 de xaneiro de 1909, cando reiniciou a s\u00faa publicaci\u00f3n, interrompida durante varios meses a consecuencia dun incendio. Debido a esta vinculaci\u00f3n e \u00e1s diversas campa\u00f1as agraristas, foi considerado como o decano da prensa agrarista dos anos dez. Logo da morte do seu fundador cambiou a s\u00faa orientaci\u00f3n e pasou a defender \u00e1 dereita caciquil. Cesou a s\u00faa edici\u00f3n en 1935. Varios colaboradores de Darse continuaron a s\u00faa li\u00f1a en \"Nuevo Heraldo\"."}
{"id": "225853", "revid": "16946", "url": "https://gl.wikipedia.org/wiki?curid=225853", "title": "Gran Premio de Sur\u00e1frica de 1963", "text": "O Gran Premio de Sur\u00e1frica de F\u00f3rmula 1 de , celebrouse en East London o 28 de decembro de 1963."}
{"id": "225854", "revid": "1131", "url": "https://gl.wikipedia.org/wiki?curid=225854", "title": "A Forcada", "text": "Unha forcada \u00e9 un apeiro agr\u00edcola. O top\u00f3nimo galego A Forcada pode referirse a:"}
{"id": "225855", "revid": "98629", "url": "https://gl.wikipedia.org/wiki?curid=225855", "title": "Jos\u00e9 Darse Sobrino", "text": "Jos\u00e9 Darse Sobrino, nado en Porto en 1874 en finado na Guarda o 30 de decembro de 1932, foi un impresor e xornalista galego.\nTraxectoria.\nEmigrou moi novo ao Brasil, onde estudou e fundou o semanario \"A Lei\" (1896). En 1903 regresou e estableceuse na Guarda, onde fundou o semanario \"Heraldo Guard\u00e9s\". A s\u00faa defensa das tendencias liberais orixinou numerosos procesos xudiciais por delitos de imprenta. Defendeu a campa\u00f1a do Directorio Antiforista de Teis e participou como orador nos mitins redencionistas. Logo da s\u00faa morte e como homenaxe, os seus disc\u00edpulos editaron \"Nuevo Heraldo\"."}
{"id": "225856", "revid": "1822", "url": "https://gl.wikipedia.org/wiki?curid=225856", "title": "Cabezallo", "text": ""}
{"id": "225859", "revid": "1822", "url": "https://gl.wikipedia.org/wiki?curid=225859", "title": "Botoalla", "text": ""}
{"id": "225860", "revid": "89787", "url": "https://gl.wikipedia.org/wiki?curid=225860", "title": "Paradela, San Caetano, Santiago de Compostela", "text": "Paradela \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 14 habitantes (7 homes e 7 mulleres)."}
{"id": "225861", "revid": "89787", "url": "https://gl.wikipedia.org/wiki?curid=225861", "title": "As Pereiras, San Caetano, Santiago de Compostela", "text": "As Pereiras \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 69 habitantes (36 homes e 33 mulleres)."}
{"id": "225863", "revid": "89787", "url": "https://gl.wikipedia.org/wiki?curid=225863", "title": "Ex aequo", "text": "Ex aequo \u00e9 unha locuci\u00f3n latina que significa literalmente \"dende a igualdade\".\nEmpr\u00e9gase ao falar dun premio compartido con igual m\u00e9rito."}
{"id": "225864", "revid": "89787", "url": "https://gl.wikipedia.org/wiki?curid=225864", "title": "Rebordaos, San Caetano, Santiago de Compostela", "text": "Rebordaos \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 111 habitantes (51 homes e 60 mulleres)."}
{"id": "225865", "revid": "89787", "url": "https://gl.wikipedia.org/wiki?curid=225865", "title": "San Silvestre, San Caetano, Santiago de Compostela", "text": "San Silvestre \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 34 habitantes (19 homes e 15 mulleres)."}
{"id": "225866", "revid": "1888", "url": "https://gl.wikipedia.org/wiki?curid=225866", "title": "Nuevo Heraldo", "text": "Nuevo Heraldo foi un semanario editado na Guarda entre 1934 e 1936.\nHistoria e caracter\u00edsticas.\nSubtitulado \"Semanario republicano independiente\" e \"Peri\u00f3dico defensor del agrarismo. Informaciones-Deportes-Pol\u00edtica\", apareceu o 30 de xu\u00f1o de 1934. Fundado e dirixido por Xo\u00e1n Noya Gil. Foi de tendencia republicana e liberal, con concesi\u00f3ns ao galeguismo. Inclu\u00edu artigos en galego, sobre todo informaci\u00f3n pol\u00edtica e artigos a favor da Autonom\u00eda. Colaboraron Filgueira Valverde, Carmi\u00f1a Prieto Rouco, Xuli\u00e1n Magari\u00f1os... Abundaban as p\u00e1xinas dos autores da comarca, como Ant\u00f3n Alonso R\u00edos (temas econ\u00f3micos), Xan D'Outeiro (pseud\u00f3nimo de Domingo \u00c1lvarez \u00c1lvarez, que publicou \"Follecas da Jalleira\" na xerga dos telleiros), Manuel de la Ventosela (pseud\u00f3nimo de Manuel \u00c1lvarez Rivero). Publicou cr\u00f3nicas dende Porto Rico (por Joaqu\u00edn Sa\u00fal, en galego) e dende Santo Domingo. Apareceron caricaturas de \u00d3scar Noya, fillo do director, que ti\u00f1a 13 anos. Nos primeiros n\u00fameros apareceu o \"Chipi-chipi. Peri\u00f3dico sat\u00e9lite. El \u00fanico semanario que se regala, con poemas e pasatempos en ton humor\u00edstico\". Tam\u00e9n hai que destacar o n\u00famero necrol\u00f3xico dedicado ao poeta guard\u00e9s Feliciano Rol\u00e1n Vicente. Cesou a s\u00faa publicaci\u00f3n o 18 de xullo de 1936."}
{"id": "225867", "revid": "785", "url": "https://gl.wikipedia.org/wiki?curid=225867", "title": "San Silvestre", "text": "San Silvestre pode referirse a:\nComo top\u00f3nimo, San Silvestre pode referirse a:"}
{"id": "225868", "revid": "89787", "url": "https://gl.wikipedia.org/wiki?curid=225868", "title": "Son de Arriba, San Caetano, Santiago de Compostela", "text": "Son de Arriba \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 14 habitantes (7 homes e 7 mulleres)."}
{"id": "225869", "revid": "89787", "url": "https://gl.wikipedia.org/wiki?curid=225869", "title": "A Xesteira, San Caetano, Santiago de Compostela", "text": "A Xesteira \u00e9 un lugar da parroquia de San Caetano no concello coru\u00f1\u00e9s de Santiago de Compostela, na comarca de Santiago. Segundo o IGE, en 2018 ti\u00f1a 27 habitantes (14 homes e 13 mulleres)."}
{"id": "225870", "revid": "56817", "url": "https://gl.wikipedia.org/wiki?curid=225870", "title": "Son (hom\u00f3nimos)", "text": ""}
{"id": "225871", "revid": "25871", "url": "https://gl.wikipedia.org/wiki?curid=225871", "title": "O Son", "text": "O top\u00f3nimo O Son pode referirse a un concello e dous lugares de Galicia:"}
{"id": "225872", "revid": "22570", "url": "https://gl.wikipedia.org/wiki?curid=225872", "title": "Tempada 2012-2013 da OK Liga Feminina", "text": "A 5\u00aa edici\u00f3n da m\u00e1xima categor\u00eda do h\u00f3ckey a pat\u00edns feminino en Espa\u00f1a, denominada OK Liga Feminina, comezou o 15 de setembro de 2012 e finalizar\u00e1 o 25 de maio de 2013."}
{"id": "225873", "revid": "785", "url": "https://gl.wikipedia.org/wiki?curid=225873", "title": "Verbi gratia", "text": "Verbi gratia, en abreviatura v. g., \u00e9 unha locuci\u00f3n latina de uso actual que significa literalmente \"a modo de exemplo\". Empr\u00e9gase cando se quere ilustrar cun exemplo o que se est\u00e1 a dicir."}
{"id": "225874", "revid": "5863", "url": "https://gl.wikipedia.org/wiki?curid=225874", "title": "Pro indiviso", "text": ""}
{"id": "225875", "revid": "89787", "url": "https://gl.wikipedia.org/wiki?curid=225875", "title": "Numerus clausus", "text": "Numerus clausus \u00e9 unha locuci\u00f3n latina que significa literalmente \"n\u00famero pechado\", \"cantidade limitada\".\nApl\u00edcase especialmente, ao n\u00famero limitado de admisi\u00f3n de alumnos para ingresar nunha instituci\u00f3n."}
{"id": "225876", "revid": "23204", "url": "https://gl.wikipedia.org/wiki?curid=225876", "title": "The Da Vinci Code (videoxogo)", "text": "The Da Vinci Code \u00e9 un videoxogo para PlayStation 2, Xbox e Microsoft Windows desenvolto por The Collective, Inc. e publicado por 2K Games. Baseado na novela \"O c\u00f3digo Da Vinci\" de Dan Brown, o xogo non est\u00e1 asociado co filme hom\u00f3nimo, e por iso os personaxes non se asemellan fisicamente \u00f3s dos filmes. Ademais, existen algunhas diferenzas entre a novela e o xogo, como que no canto de \"Opus Dei\", o nome da seita no xogo \u00e9 \"Manus Dei\". O xogo foi estreado o 19 de maio de 2006 en Norte Am\u00e9rica, e o 16 de maio de 2007 en Europa.\nModo de xogo.\n\"The Da Vinci Code\" \u00e9 un xogo de acci\u00f3n e aventuras en terceira persoa. A s\u00faa historia est\u00e1 baseada sobre todo no libro, e algo menos no filme, a\u00ednda que numerosos elementos e eventos narrativos do xogo non aparecen en ning\u00fan dos dous.\nO obxectivo do xogo, \u00f3 igual que no libro e o filme, \u00e9 localizar o Santo Graal. Para conseguilo, o xogador debe reunir pistas, solucionar crebacabezas e evadir ou derrotar inimigos."}
{"id": "225877", "revid": "1131", "url": "https://gl.wikipedia.org/wiki?curid=225877", "title": "\u00c1lter ego", "text": "\u00c1lter ego \u00e9 unha locuci\u00f3n latina que significa literalmente \"outro eu\". Empr\u00e9gase ao falar da segunda personalidade de algu\u00e9n."}
{"id": "225878", "revid": "5863", "url": "https://gl.wikipedia.org/wiki?curid=225878", "title": "El Agro de Tomi\u00f1o", "text": "El Agro de Tomi\u00f1o foi un peri\u00f3dico editado en Tomi\u00f1o entre 1928 e 1930.\nHistoria e caracter\u00edsticas.\nApareceu en outubro de 1928. Foi o \u00f3rgano da Federaci\u00f3n de Sociedades Agr\u00edcolas de Tomi\u00f1o. O seu director era Daniel Calzado Poceiro e entre os seus redactores estaba Francisco Rodr\u00edguez Otero. Foi continuado por \"Agro del Mi\u00f1o\"."}
{"id": "225881", "revid": "98629", "url": "https://gl.wikipedia.org/wiki?curid=225881", "title": "Talk on Corners World Tour", "text": "Talk on Corners World Tour foi a segunda xira mundial do grupo irland\u00e9s The Corrs. Comezou o 17 de novembro de 1997, pouco despois da publicaci\u00f3n do seu segundo \u00e1lbum \"Talk on Corners\", e conclu\u00edu o 9 de abril de 2000.\nA xira levounos por Europa, os Estados Unidos de Am\u00e9rica, Australia, Nova Zelandia, Asia e o Canad\u00e1. \u00c9 destac\u00e1bel o concerto que deron en Galiza o 1 de xullo de 1999 co gallo da celebraci\u00f3n dos Concertos da Fin do Milenio do Xacobeo 99. Actuaron na coru\u00f1esa praia de Santa Cristina en Oleiros, xunto a Mike Oldfield e Luar na Lubre.\nParticipantes.\nBanda\nDirector e axentes\nEquipo\nCanci\u00f3ns da xira.\nCanci\u00f3ns para Europa 1997\nA maiores:\nA maiores:\nCanci\u00f3ns para Ocean\u00eda\nA maiores :\nCanci\u00f3ns de 1998\nA maiores:\nCanci\u00f3ns para 1998-1999\nA maiores:\nCanci\u00f3ns para o concerto en Lansdowne Road, 1999\nA maiores:"}
{"id": "225884", "revid": "56817", "url": "https://gl.wikipedia.org/wiki?curid=225884", "title": "Catch the Breeze", "text": "Catch the Breeze \u00e9 un \u00e1lbum recompilatorio de dous discos da banda inglesa de shoegazing Slowdive. Foi publicado o d\u00eda 15 de novembro do 2004 a trav\u00e9s do selo Sanctuary Midline con textos no libreto do xornalista musical Paul Lester.\nListaxe de canci\u00f3ns.\nDisco 1:\nDisco 2:"}
{"id": "225886", "revid": "1576", "url": "https://gl.wikipedia.org/wiki?curid=225886", "title": "Bestival Live 2011", "text": "Bestival Live 2011 \u00e9 un \u00e1lbum ao vivo gravado pola banda inglesa de post-punk The Cure durante o festival Bestival 2011. Foi publicado como disco dobre o d\u00eda 5 de decembro do 2011. Todos os beneficios da s\u00faa venda est\u00e1n destinados \u00e1 organizaci\u00f3n de caridade Isle of Wight Youth Trust."}
{"id": "225887", "revid": "1888", "url": "https://gl.wikipedia.org/wiki?curid=225887", "title": "Daniel Calzado", "text": "Daniel Calzado Poceiro, nado en Tomi\u00f1o en 1891 e finado en Buenos Aires o 11 de novembro de 1972, foi un xornalista e pol\u00edtico galego.\nTraxectoria.\nEn 1911 marchou a Buenos Aires, onde colaborou coa asociaci\u00f3n de residentes de Tomi\u00f1o. Uns anos antes da instauraci\u00f3n da Rep\u00fablica retornou a Tomi\u00f1o e participou na fundaci\u00f3n de sociedades de agricultores, estando presente na Federaci\u00f3n Agraria Municipal de Tomi\u00f1o e na Federaci\u00f3n Agraria de Tui. Foi director de \"El Agro de Tomi\u00f1o\". Tam\u00e9n organizou e presidiu a Asociaci\u00f3n La Aurora del Porvenir. Na Rep\u00fablica foi elixido concelleiro e primeiro tenente de alcalde de Tomi\u00f1o en 1931 e despois da dimisi\u00f3n de Ramiro Moure Moure en outubro dese ano foi elixido alcalde. Permaneceu no cargo ata 1934.\nTrala derrota das forzas republicanas, volveu a Buenos Aires e fundou varias organizaci\u00f3ns pol\u00edticas e culturais. Participou no Consello de Galiza e na asemblea de 1965 foi elixido Presidente da Comisi\u00f3n de Finanzas. Ocupou varios cargos na Agrupaci\u00f3n \u201cCelta\u201d do Centro Galego."}
{"id": "225888", "revid": "98629", "url": "https://gl.wikipedia.org/wiki?curid=225888", "title": "C\u00e9lula HeLa", "text": "As c\u00e9lulas HeLa (tam\u00e9n pode aparecer escrito Hela ou hela) son un tipo de c\u00e9lulas pertencentes a unha li\u00f1a celular inmortalizada utilizadas para facer cultivos celulares na investigaci\u00f3n cient\u00edfica. \u00c9 a li\u00f1a celular de orixe humana m\u00e1is antiga e m\u00e1is comunmente utilizada en investigaci\u00f3n. A li\u00f1a deriva de c\u00e9lulas de cancro de c\u00e9rvix uterino extra\u00eddas en 1951 da paciente Henrietta Lacks, que morrer\u00eda por causa dese c\u00e1ncer uns meses despois. Das iniciais do nome de Henrietta Lacks v\u00e9n o nome acr\u00f3nimo HeLa. Esta li\u00f1a celular mostrou ser extraordinariamente duradeira e prol\u00edfica, como o demostra o feito de que contaminase moitas outras li\u00f1as celulares utilizadas en investigaci\u00f3n.\nGeorge Otto Gey e Henrietta Lacks.\nHenrietta Lacks (1920-1951) foi unha muller afroamericana que naceu en Virxinia. O seu nome era Loretta Pleasant, pero despois cambiou o seu nome a Henrietta e ao casar adoptou o apelido Lacks do seu esposo. Cando caeu enferma en 1951 foi diagnosticada de cancro de c\u00e9rvix no Hospital Johns Hopkins de Baltimore (que aceptaba pacientes \"negros\"), onde lle fixeron unha biopsia e a trataron. Morrer\u00eda de cancro ese mesmo ano.\nAs c\u00e9lulas procedentes da biopsia foron cultivadas por George Otto Gey pouco despois da morte de Lacks en 1951. Esta foi a a primeira li\u00f1a celular humana que probou poder propagarse con \u00e9xito in vitro, e supuxo un \u00e9xito cient\u00edfico moi beneficioso para a investigaci\u00f3n m\u00e9dica. Gey doou gratuitamente as c\u00e9lulas, instrumental e procesos que desenvolvera no seu laboratorio a calquera cient\u00edfico que llo solicitase, simplemente para beneficio da ciencia. A\u00ednda que nin Lacks nin a s\u00faa familia lle deran permiso ao seu m\u00e9dico para cultivar as c\u00e9lulas, daquela non era obrigatorio o permiso nin era costume solicitalo. As c\u00e9lulas foron m\u00e1is tarde comercializadas, a\u00ednda que nunca foron patentadas na s\u00faa forma orixinal. Despois, igual que agora, nos Estados Unidos seguiu sen ser un requisito o informar ao paciente ou aos seus parentes deste tipo de cousas, porque o material biol\u00f3xico descartado, ou obtido durante a cirurx\u00eda, diagnose, ou terapia, \u00e9 propiedade do m\u00e9dico ou instituci\u00f3n m\u00e9dica (actualmente require nalg\u00fans pa\u00edses a aprobaci\u00f3n \u00e9tica e o consentimento do paciente, como no Reino Unido). Esta cuesti\u00f3n e a situaci\u00f3n da Sra. Lacks foi levada a xu\u00edzo na Corte Suprema de California no caso \"Moore contra Rexentes da Universidade de California\". O tribunal sentenciou que os tecidos e c\u00e9lulas descartados dunha persoa non son da s\u00faa propiedade e poden ser comercializados.\nInicialmente, \u00e1 li\u00f1a celular d\u00e9uselle o nome de \"Helen Lane\" ou \"Helen Larson\", para preservar o anonimato de Henrietta Lacks. Pero, malia este intento, o seu nome real foi utilizado pola prensa poucos anos despois da s\u00faa morte. Estas c\u00e9lulas son tratadas como c\u00e9lulas cancerosas, xa que proceden dunha biopsia do c\u00e9rvix uterino de Lacks feita como parte do diagn\u00f3stico do seu cancro.\nAs c\u00e9lulas HeLa, como outras li\u00f1as celulares, denom\u00ednanse inmortais no sentido de que a li\u00f1a celular se pode dividir un n\u00famero ilimitado de veces nunha placa de cultivos celulares de laboratorio con tal de que se lle proporcionen as condici\u00f3ns elementais para a supervivencia (un ambiente sostible e axeitado). Hai moitas cepas de c\u00e9lulas HeLa, xa que contin\u00faan evolucionando nos cultivos celulares, pero todas as c\u00e9lulas HeLa descenden das c\u00e9lulas tumorais extra\u00eddas da Sra. Lacks. Est\u00edmase que o n\u00famero total de c\u00e9lulas HeLa que se levan propagado en cultivo excede xa o n\u00famero de todas as c\u00e9lulas do corpo de Henrietta Lacks.\nUso en investigaci\u00f3n.\nAs c\u00e9lulas HeLa foron utilizadas por Jonas Salk para probar a primeira vacina da polio na d\u00e9cada de 1950. Desde ent\u00f3n, as c\u00e9lulas HeLa us\u00e1ronse na \"investigaci\u00f3n do cancro, SIDA, os efectos da radiaci\u00f3n e de substancias t\u00f3xicas, mapeo xen\u00e9tico, e moitas outras actividades cient\u00edficas\". Segundo a autora Rebecca Skloot, en 2009, \"public\u00e1ranse m\u00e1is de 60.000 artigos cient\u00edficos sobre investigaci\u00f3ns feitas con HeLa, e ese n\u00famero incrementouse sostidamente a un ritmo de m\u00e1is de 300 publicaci\u00f3ns por mes.\" \nAs c\u00e9lulas HeLa utiliz\u00e1ronse para comprobar como o parvovirus infecta as c\u00e9lulas humanas, de cans e de gatos. Estas c\u00e9lulas tam\u00e9n foron utilizadas para estudar virus como o virus Oropouche (OROV). O OROV causa a desorganizaci\u00f3n de c\u00e9lulas de cultivos celulares, nos que as c\u00e9lulas empezan a dexenerar pouco despois de que son infectadas causando unha induci\u00f3n viral \u00e1 apoptose. As c\u00e9lulas HeLa foron utilizadas no estudo da expresi\u00f3n do papilomavirus E2 e a apoptose. As c\u00e9lulas HeLa tam\u00e9n se empregaron para estudar a capacidade do virus do moquillo canino de inducir a apoptose en li\u00f1as celulares cancerosas. A capacidade deste virus de inducir a apoptose poder\u00eda xogar un importante papel no desenvolvemento de tratamentos contra tumores resistentes \u00e1 radiaci\u00f3n ou \u00e1 quimioterapia.\nAs c\u00e9lulas HeLa tam\u00e9n foron utilizadas en varios estudos do cancro como os que implican hormonas esteroides como o estradiol, estr\u00f3xeno, e receptores de estr\u00f3xeno, xunto con compostos similares aos estr\u00f3xenos como a quercetina e as s\u00faas propiedades redutoras do cancro. Fix\u00e9ronse tam\u00e9n estudos con c\u00e9lulas HeLa, sobre os efectos dos flavonoides e antioxidantes con estradiol na proliferaci\u00f3n de c\u00e9lulas cancerosas.\nAs c\u00e9lulas HeLa utiliz\u00e1ronse para investigar os compostos fitoqu\u00edmicos e os mecanismos fundamentais da actividade anticancer\u00edxena do extracto etan\u00f3lico da pel de manga (EEMP). O EEMP cont\u00e9n varios compostos fen\u00f3licos e activa a morte por apoptose das c\u00e9lulas cervicais humanas malignas HeLa, o que suxire que o EEMP pode axudar a previr o cancro cervical e outros tipos de cancro.\nEn 2011, as c\u00e9lulas HeLa us\u00e1ronse nas probas das novas tinguiduras heptametino IR-808 e outros an\u00e1logos que est\u00e1n actualmente sendo examinados para o seu uso en diagnose m\u00e9dica, o desenvolvemento de teran\u00f3sticos (diagn\u00f3sticos e tratamentos personalizados), o tratamento individualizado de pacientes cancerosos coa axuda de terapia fotodin\u00e1mica (PDT), coadministraci\u00f3n con outras drogas, e irradiaci\u00f3n.\nAs c\u00e9lulas HeLa utiliz\u00e1ronse en investigaci\u00f3ns sobre os fullerenos para inducir a apoptose como parte da terapia fotodin\u00e1mica.\nAs c\u00e9lulas HeLa tam\u00e9n se empregaron na investigaci\u00f3n \"in vitro\" do cancro sobre a invasividade de li\u00f1as celulares cancerosas.\nAs c\u00e9lulas HeLa utiliz\u00e1ronse para definir marcadores do cancro no ARN, e para establecer un sistema de identificaci\u00f3n baseado en interferencia de ARN e interferencia de c\u00e9lulas cancerosas espec\u00edficas.\nTelomerase.\nA li\u00f1a celular HeLa utilizouse na investigaci\u00f3n do cancro. Estas c\u00e9lulas proliferaban dunha forma anormalmente r\u00e1pida, mesmo se as comparamos con outras c\u00e9lulas tumorais. Como moitas outras c\u00e9lulas cancerosas, as c\u00e9lulas HeLa te\u00f1en unha versi\u00f3n do encima telomerase activa durante a divisi\u00f3n celular, o que impide o acurtamento progresivo dos tel\u00f3meros dos cromosomas, que est\u00e1 implicado no envellecemento e morte celular. Deste modo as c\u00e9lulas evitan o l\u00edmite de Hayflick, que \u00e9 o n\u00famero l\u00edmite de divisi\u00f3ns celulares que a maior\u00eda das c\u00e9lulas normais poden realizar antes de fac\u00e9rense senescentes.\nN\u00famero de cromosomas.\nO material xen\u00e9tico do xenoma das c\u00e9lulas HeLa orixinouse por transferencia horizontal de xenes desde o papilomavirus humano 18 (HPV18) \u00e1s c\u00e9lulas do c\u00e9rvix humanas. O xenoma desta li\u00f1a celular \u00e9 diferente do de Henrietta Lacks en varios aspectos, entre os que est\u00e1n o n\u00famero de cromosomas. As c\u00e9lulas HeLa te\u00f1en un n\u00famero modal de cromosomas de 82, con catro copias do cromosoma 12 e tres dos cromosomas 6, 8, e 17. Macville et al. indican o seguinte:\nContaminaci\u00f3n.\nDebido \u00e1 s\u00faa adaptaci\u00f3n ao crecemento en placas de cultivo celular, as c\u00e9lulas HeLa son \u00e1s veces dif\u00edciles de controlar. Est\u00e1 comprobado que son un persistente contaminante de laboratorio que contamina outros cultivos celulares do mesmo laboratorio, interferindo coas investigaci\u00f3ns e forzando aos investigadores a considerar moitos resultados como non v\u00e1lidos. O grao de contaminaci\u00f3n por c\u00e9lulas HeLa entre outros tipos celulares desco\u00f1\u00e9cese porque poucos investigadores comproban a identidade ou pureza das li\u00f1as celulares xa establecidas. Demostrouse que unha fracci\u00f3n substancial das li\u00f1as celulares \"in vitro\" (as estimaci\u00f3ns van do 10% ao 20%) est\u00e1n contaminadas con c\u00e9lulas HeLa. Stanley Gartler en 1967 e Walter Nelson-Rees en 1975 foron os primeiros en publicar sobre a contaminaci\u00f3n de varias li\u00f1as celulares por HeLa.\nO escritor cient\u00edfico Michael Gold escribiu sobre o problema da contaminaci\u00f3n por c\u00e9lulas HeLa no seu libro \"Conspiraci\u00f3n das c\u00e9lulas\". Describiu a identificaci\u00f3n feita por Nelson-Reess deste problema estendido a todo o mundo (afecta mesmo aos laboratorios dos mellores m\u00e9dicos, e investigadores, como Jonas Salk) e os esforzos para afrontalo. Segundo Gold, a contaminaci\u00f3n por HeLa case orixina un incidente da guerra fr\u00eda: a URSS e os EEUU empezaran a cooperar na guerra contra o cancro lanzada polo presidente Richard Nixon pero descubriron que as c\u00e9lulas que intercambiaran estaban contaminadas por HeLa. Gold sost\u00e9n que o problema da contaminaci\u00f3n por HeLa foi amplificado polas emoci\u00f3ns, egos, e a resistencia a admitir os erros. Nelson-Rees explica o seguinte:\nM\u00e1is que centrarse en como resolver o problema da contaminaci\u00f3n por HeLa, moitos cient\u00edficos e escritores de ciencia seguen documentando o problema como un simple asunto de contaminaci\u00f3n (non causado por un erro humano ou deficiencias sen\u00f3n pola natureza robusta, proliferante, ou abafadora das c\u00e9lulas HeLa). Datos recentes suxiren que as contaminaci\u00f3ns cruzadas son a\u00ednda un problema importante nos cultivos celulares modernos.\nA contaminaci\u00f3n \u00e9 un problema maior do que poder\u00eda parecer, como se pode ler nestas frases tomadas da p\u00e1xina web do ICLAC: \"O Comit\u00e9 Internacional de Autentificaci\u00f3n das Li\u00f1as Celulares (ICLAC) ten o prop\u00f3sito de facer m\u00e1is visible a identificaci\u00f3n err\u00f3nea de li\u00f1as celulares e de promover a consciencia e a comprobaci\u00f3n da autentificaci\u00f3n como as v\u00edas efectivas para combatelo. Lamentablemente, a contaminaci\u00f3n cruzada e identificaci\u00f3n err\u00f3nea son a\u00ednda com\u00fans na comunidade de investigadores. Moitas li\u00f1as celulares foron contaminadas durante o seu establecemento; isto significa que todos os traballos que utilizan esas c\u00e9lulas utilizaron incorrectamente o contaminante (o cal pode proceder de especies diferentes ou de diferentes tecidos).\nUnha li\u00f1a celular consid\u00e9rase identificada erroneamente se xa non corresponde ao individuo a partir do cal foi establecida. Moitos casos de identificaci\u00f3n err\u00f3nea son causados por contaminaci\u00f3n cruzada, na cal outras li\u00f1as celulares de crecemento m\u00e1is r\u00e1pido se introducen nese cultivo. As probas de autentificaci\u00f3n son un xeito efectivo de combater a identificaci\u00f3n err\u00f3nea de li\u00f1as celulares. En 2011, a ATCC SDO publicou un est\u00e1ndar de probas de autentificaci\u00f3n de li\u00f1as celulares humanas. A ICLAC formouse despois da publicaci\u00f3n do est\u00e1ndar e proporciona unha gu\u00eda e un enfoque continuo para a mellora desta \u00e1rea\".\nA \"especie\" \"Helacyton gartleri\".\nDebido \u00e1 s\u00faa capacidade de replicarse indefinidamente, e o seu n\u00famero de cromosomas distinto do humano, as c\u00e9lulas HeLa foron descritas por Leigh Van Valen como un exemplo de creaci\u00f3n contempor\u00e1nea dunha especie, que bautizou como \"Helacyton gartleri\". Os seus argumentos para consideralas unha especie bas\u00e9anse en catro puntos:\nPor\u00e9n, a definici\u00f3n desta especie non foi seguida por outros investigadores na comunidade cient\u00edfica."}
{"id": "225889", "revid": "27155", "url": "https://gl.wikipedia.org/wiki?curid=225889", "title": "C\u00e9lulas HeLa", "text": ""}
{"id": "225890", "revid": "45576", "url": "https://gl.wikipedia.org/wiki?curid=225890", "title": "Gran Premio dos Pa\u00edses Baixos de 1964", "text": "O Gran Premio dos Pa\u00edses Baixos de 1964 foi unha carreira de automobilismo de F\u00f3rmula Un, celebrada o 24 de maio de 1964 no circu\u00edto de Zandvoort. Foi a segunda carreira da tempada de F\u00f3rmula Un de .\nPosici\u00f3ns logo da carreira.\nFoi a derradeira sa\u00edda nun Gran Premio para Carel Godin de Beaufort."}
{"id": "225891", "revid": "98629", "url": "https://gl.wikipedia.org/wiki?curid=225891", "title": "N\u00f3 celta", "text": "O N\u00f3 celta \u00e9 un estilo de decoraci\u00f3n a base de n\u00f3s estilizados, empregados amplamente na arte insular dos pobos celtas. Estes n\u00f3s son m\u00e1is co\u00f1ecidos pola s\u00faa adaptaci\u00f3n para o seu uso na ornamentaci\u00f3n de monumentos cristi\u00e1ns e manuscritos, como os do s\u00e9culo VIII nos Evanxeos de Lichfield, o Libro de Kells e os Evanxeos de Lindisfarne.\nHistoria.\nO uso de patr\u00f3ns entrelazados tivo a s\u00faa orixe como obra de arte a finais do Imperio Romano. Os patr\u00f3ns de n\u00f3 apareceron por primeira vez nos S\u00e9culos III e IV, e p\u00f3dense observar exemplos deles en mosaicos romanos da \u00e9poca, o desenvolvemento como uso art\u00edstico destes dese\u00f1os at\u00f3pase tam\u00e9n na arquitectura bizantina, a decoraci\u00f3n de libros, a arte copta, a arte celta, a arte isl\u00e1mica, en Rusia como elemento de decoraci\u00f3n de libros medievais, arte en Etiop\u00eda e a arquitectura europea.\nO paso a patr\u00f3ns de espirais e patr\u00f3ns fundamentais son os motivos dominantes na arte celta antes da influencia cristi\u00e1 sobre os celtas que comezou arredor do ano 450. Estes dese\u00f1os enc\u00f3ntranse nos primeiros manuscritos cristi\u00e1ns e obras de arte co agregado de representaci\u00f3ns da vida, tales como animais, plantas e mesmo seres humanos. En principio os dese\u00f1os intricados entrel\u00e1zanse como trenzas, que tam\u00e9n se poden encontrar noutras zonas de Europa, como Italia no s\u00e9culo VI, nun fragmento dun libro do Evanxeo agora na Catedral de Durham e nunha colecci\u00f3n no norte de Gran Breta\u00f1a do s\u00e9culo VII que cont\u00e9n o primeiro exemplo de verdadeiros dese\u00f1os de n\u00f3s na forma celta.\nExemplos de traballos en trenza existen en varias culturas arredor do mundo. Pero son caracter\u00edsticos os traballos de lacer\u00eda no norte de Italia e no sur de Francia, que tam\u00e9n se espallou por Irlanda no s\u00e9culo VII. O estilo \u00e9 m\u00e1is comunmente asociado co pobo celta, pero tam\u00e9n se practicaba amplamente en Inglaterra. Nos tempos modernos a arte celta relaci\u00f3nase popularmente en termos de identidade nacional cos irlandeses, escoceses e galeses.\nImportancia.\nJ. Romilly Allen identificou \u00aboito n\u00f3s elementais que constit\u00faen a base de case t\u00f3dolos patr\u00f3ns entrelazados na arte decorativa celta\u00bb. Por\u00e9n, non hai evidencias para indicar que un n\u00f3 espec\u00edfico te\u00f1a importancia filos\u00f3fica ou relixiosa, pois moitos artigos decorados con lacer\u00eda foron atopados en sitios arqueol\u00f3xicos de diferente uso."}
{"id": "225892", "revid": "89787", "url": "https://gl.wikipedia.org/wiki?curid=225892", "title": "Gran Premio de B\u00e9lxica de 1964", "text": "Resultados do Gran Premio de B\u00e9lxica de F\u00f3rmula 1 de disputado en Spa-Francorchamps o 14 de xu\u00f1o de 1964. Foi a terceira carreira da tempada de F\u00f3rmula Un de ."}
{"id": "225893", "revid": "2074", "url": "https://gl.wikipedia.org/wiki?curid=225893", "title": "Et c\u00e6tera", "text": ""}
{"id": "225894", "revid": "2074", "url": "https://gl.wikipedia.org/wiki?curid=225894", "title": "Et caetera", "text": ""}
{"id": "225897", "revid": "89787", "url": "https://gl.wikipedia.org/wiki?curid=225897", "title": "Take That &amp; Party", "text": "Take That &amp; Party \u00e9 o \u00e1lbum de estrea do quinteto brit\u00e1nico de pop Take That. Alcanzou o segundo posto nas listas brit\u00e1nicas, e conseguiu 3 \u00e1lbums de platino no Reino Unido."}
{"id": "225898", "revid": "89787", "url": "https://gl.wikipedia.org/wiki?curid=225898", "title": "Everything Changes", "text": "Everything Changes \u00e9 o segundo \u00e1lbum do quinteto brit\u00e1nico de pop Take That. Alcanzou o primeiro posto nas listas brit\u00e1nicas, e foi o terceiro \u00e1lbum m\u00e1is vendido no Reino Unido en 1993."}
{"id": "225899", "revid": "5863", "url": "https://gl.wikipedia.org/wiki?curid=225899", "title": "Ourivar\u00eda", "text": "A ourivar\u00eda ou ouriver\u00eda \u00e9 o traballo art\u00edstico realizado sobre utensilios ou adornos de metais preciosos, ou aliaxes deles para facer xoias, obxectos de adorno ou de culto. Procede do lat\u00edn \"auri\" \u2018ouro\u2019 e \"faber\" \u2018fabricador\u2019. Os metais que constit\u00faen os obxectos de ourivar\u00eda propiamente ditos son eminentemente a prata e o ouro ou unha mestura de ambos que na antig\u00fcidade adoitava chamarse \"Electr\u00f3\".\nHistoria.\nCo ouro e a prata fabric\u00e1banse xa desde a Prehistoria, utensilios moi variados como vaixelas, pezas de adorno, xoias, moedas, estatuas seguindo o estilo, a ornamentaci\u00f3n e o gusto propios da \u00e9poca e da naci\u00f3n que os elabora, como pode observarse percorrendo as principais civilizaci\u00f3ns.\nAs t\u00e9cnicas empregadas no traballo do ouro foron moi sinxelas ao comezo. A martelada en fr\u00edo proporcionaba l\u00e1minas e f\u00edos que pod\u00edan adoptar formas diferentes. Posteriormente, pero a\u00ednda nunha \u00e9poca temper\u00e1, utiliz\u00e1ronse o quentado e a fusi\u00f3n. Os avances t\u00e9cnicos supuxeron unha diversificaci\u00f3n das formas.\nNa Pen\u00ednsula Ib\u00e9rica, a partir do Bronce final docum\u00e9ntanse as pezas compostas e as primeiras aliaxes voluntarias, sobre todo en Galicia, atop\u00e1ronse bos exemplares de brazaletes, colares e pendentes de ouro, alg\u00fans deles con aplicaci\u00f3ns de filigrana que poder\u00edan ser da \u00e9poca da arte ib\u00e9rica propiamente dito.\nT\u00e9cnicas de fabricaci\u00f3n.\nUni\u00f3ns mec\u00e1nicas e ensambles.\nDocum\u00e9ntanse sobre todo:"}
{"id": "225900", "revid": "56817", "url": "https://gl.wikipedia.org/wiki?curid=225900", "title": "TVE HD", "text": "TVE HD foi unha cadea de televisi\u00f3n en alta definici\u00f3n de Televisi\u00f3n Espa\u00f1ola que emitiu a trav\u00e9s da TDT. Comezou as s\u00faas emisi\u00f3ns o 17 de xu\u00f1o de 2009 en Valladolid, e aumentou progresivamente a s\u00faa \u00e1rea de cobertura, chegando ata o 84% dos fogares espa\u00f1ois en setembro de 2010.\nEmitiu en probas con calidade de imaxe 720p a 50 fotogramas por segundo e son Dolby Dixital Plus 2.0.\nA programaci\u00f3n da canle base\u00e1base en reposici\u00f3ns de series que TVE ten en HD cando non \u00e9 un simulcast con La 1, La 2 ou Teledeporte.\nA canle cesou as s\u00faas emisi\u00f3ns o 31 de decembro do 2013 para dar paso a La 1 HD, e tam\u00e9n lanzaron a canle Teledeporte HD."}
{"id": "225902", "revid": "5863", "url": "https://gl.wikipedia.org/wiki?curid=225902", "title": "Agro del Mi\u00f1o", "text": "Agro del Mi\u00f1o foi un peri\u00f3dico editado en Goi\u00e1n (Tomi\u00f1o) en 1931.\nHistoria e caracter\u00edsticas.\nSubtitulado \"Peri\u00f3dico agrario\", apareceu en xaneiro de 1931. Foi continuaci\u00f3n de \"El Agro de Tomi\u00f1o\" e recoll\u00eda informaci\u00f3ns sobre as sociedades agrarias do partido xudicial de Tui. O seu director era Francisco Rodr\u00edguez Otero e entre os seus redactores estaba Daniel Calzado Poceiro."}
{"id": "225903", "revid": "59564", "url": "https://gl.wikipedia.org/wiki?curid=225903", "title": "Miguel Cabo Villaverde", "text": "Miguel Cabo Villaverde, nado en Santiago de Compostela en 1970, \u00e9 un historiador galego.\nTraxectoria.\nLicenciado en Historia pola Universidade de Santiago de Compostela, onde se especializou na historia agraria de Galicia. Ampliou estudos nas universidades de Bolo\u00f1a e Bielefeld. \u00c9 profesor titular da USC. \nTen colaborado en diversas revistas cient\u00edficas da s\u00faa especialidade. "}
{"id": "225904", "revid": "23204", "url": "https://gl.wikipedia.org/wiki?curid=225904", "title": "The Shins", "text": "The Shins \u00e9 unha banda estadounidense de indie rock formada en Albuquerque, Novo M\u00e9xico no ano 1996. O grupo est\u00e1 composto por James Mercer (voces, guitarra), Joe Plummer (bater\u00eda), Jessica Dobson (guitarra), Yuuki Matthews (baixo) e Richard Swift (teclados). Na actualidade a banda est\u00e1 baseada na cidade de Portland, Oreg\u00f3n.\nA banda fund\u00e1rona Mercer e o bater\u00eda orixinal Jesse Sandoval como un proxecto paralelo a Flake Music, que estivo activa dende 1992 ata 1999. O grupo editou dous sinxelos en 7\" e un \u00e1lbum, \"When You Land Here It's Time to Return\", a trav\u00e9s de Omnibus Records, e estivo de xira con Modest Mouse cando asinou un contrato con Sub Pop Records. Os dous primeiros discos da banda, \"Oh, Inverted World\" (2001) e \"Chutes Too Narrow\" (2003), comport\u00e1ronse comercialmente ben e recibiron a aclamaci\u00f3n da cr\u00edtica. O sinxelo \"New Slang\" fixo que The Shins chegase ao gran p\u00fablico ao aparecer no filme de 2004 \"Garden State\". Debido a isto, o seu terceiro traballo, \"Wincing the Night Away\" (2007), foi un grande \u00e9xito para o grupo, chegando ao n\u00famero 2 da lista \"Billboard 200\" e reciindo unha nomeaci\u00f3n para os premios Grammy."}
{"id": "225905", "revid": "98629", "url": "https://gl.wikipedia.org/wiki?curid=225905", "title": "Devendra Banhart", "text": "Devendra Obi Banhart, nado en Houston (Texas) o 30 de maio de 1981, \u00e9 un cantante, compositor e artista visual estadounidense.\nTraxectoria.\nCriouse coa s\u00faa nai en Venezuela, ata que se mudou a California na s\u00faa adolescencia. Comezou a estudar no San Francisco Art Institute en 1998, pero deixouno para tocar m\u00fasica en Europa, San Francisco e Os \u00c1nxeles. Banhart publicou o seu \u00e1lbum de estrea no ano 2002, e continuou gravando o seu material nos selos Young God e XL, ademais de traballar tam\u00e9n en recompilatorios ou facendo colaboraci\u00f3ns."}
{"id": "225907", "revid": "75439", "url": "https://gl.wikipedia.org/wiki?curid=225907", "title": "Adolfo Calzado Sanjurjo", "text": "Adolfo Calzado Sanjurjo, nado en Bordeos cara a 1840 e finado en Madrid o 23 de novembro de 1909, foi un banqueiro, xornalista e pol\u00edtico galego.\nTraxectoria.\nNado en Bordeos, onde estaban accidentalmente os seus pais, pasou a s\u00faa infancia en Sevilla onde estudou no colexio de Alberto Lista. Completou os seus estudos en Londres. Regresou a Vigo, onde se establecera a s\u00faa nai e al\u00ed publicou en \"El Mi\u00f1o\" a s\u00faa novela \"Alternativas\". Marchou a Madrid onde se dedicou ao xornalismo e a literatura. Despois marchou a Par\u00eds, para dirixir co seu pai o Teatro italiano. Despois dedicouse aos negocios na bolsa e na banca francesa. Foi presidente do consello de administraci\u00f3n da Sociedad General de Anuncios de Madrid. Amigo de Emilio Castelar, foi elixido deputado no Congreso polo distrito de Les Borges Blanques (1886 e 1893) como posibilista e polo de Balaguer (1898) como liberal. Foi elixido senador por Lleida en 1901. En Par\u00eds editou o peri\u00f3dico \"Los Fondos P\u00fablicos\" (1879-1882) de car\u00e1cter pol\u00edtico, literario e econ\u00f3mico, e publicou os libros \"La crisis de la Bolsa\" (1882) e \"Espa\u00f1a renaciente\" (1888). Tam\u00e9n colaborou en \"La Ilustraci\u00f3n Gallega y Asturiana\". Foi coleccionista de arte.\nVida persoal.\nFoi pai de \u00c1lvaro Calzado."}
{"id": "225908", "revid": "27155", "url": "https://gl.wikipedia.org/wiki?curid=225908", "title": "HeLa", "text": ""}
{"id": "225909", "revid": "5863", "url": "https://gl.wikipedia.org/wiki?curid=225909", "title": "De incognito", "text": ""}
{"id": "225910", "revid": "89787", "url": "https://gl.wikipedia.org/wiki?curid=225910", "title": "Ex cathedra", "text": "Ex cathedra \u00e9 unha locuci\u00f3n latina que significa literalmente \"desde a cadeira\". Est\u00e1 composta por \"ex\" (preposici\u00f3n de ablativo \"dende\") e \"cathedra\" (ablativo de \"cadeira\"), e ref\u00edrese ao acto de expresar algo coa autoridade que corresponde a un cargo (ben sexa un xu\u00edz, un profesor etc.) sendo as\u00ed a cadeira ou c\u00e1tedra unha metonimia da funci\u00f3n. Polo tanto, adoita empregarse para expresarse de xeito maxistral e moi solemne.\nO uso principal desta expresi\u00f3n \u00e9 o levado a cabo polas instituci\u00f3ns papais. Cando o Papa fala dende a s\u00faa cadeira ou \"cathedra\" de autoridade, como cabeza visible da Igrexa Cat\u00f3lica, as s\u00faas ensinanzas non dependen do consentimento da Igrexa e son irreformables. O Concilio Vaticano I expresou en 1879 as\u00ed o dogma da Infalibilidade Papal: \u00abO Romano Pont\u00edfice cando fala \"ex cathedra\", isto \u00e9, cando o exercicio do seu oficio de pastor e mestre de todos os cristi\u00e1ns, en virtude da s\u00faa suprema autoridade apost\u00f3lica, define unha doutrina de fe ou costumes como que deben ser sostidas por toda a Igrexa, pos\u00fae, pola asistencia divina que lle foi prometida no benaventurado Pedro, aquela infalibilidade da que o divino Redentor quixo que gozara a s\u00faa Igrexa na definici\u00f3n da doutrina de fe e costumes. Por isto, ditas definici\u00f3ns do Romano Pont\u00edfice son en si mesmas, e non polo consentimento da Igrexa, irreformables\u00bb (Constituci\u00f3n dogm\u00e1tica \"Pastor Aeternus\", Cap 4)\nTres condici\u00f3ns deben reunirse para que unha definici\u00f3n pontificia sexa ex cathedra (segundo o Catecismo):"}
{"id": "225912", "revid": "624", "url": "https://gl.wikipedia.org/wiki?curid=225912", "title": "Escrita Maia", "text": ""}
{"id": "225913", "revid": "1131", "url": "https://gl.wikipedia.org/wiki?curid=225913", "title": "Olaberria", "text": "Olaberria \u00e9 un concello vasco da provincia de Guip\u00fascoa. A s\u00faa poboaci\u00f3n \u00e9 de 937 habitantes (2011)."}
{"id": "225914", "revid": "1131", "url": "https://gl.wikipedia.org/wiki?curid=225914", "title": "Oiartzun", "text": "Oiartzun \u00e9 un concello situado no nord\u00e9s de Guip\u00fascoa, no Pa\u00eds Vasco. At\u00f3pase na comarca de Donostialdea, a 10\u00a0km de Donostia.\nTi\u00f1a en 2016 unha poboaci\u00f3n de 10.148 habitantes, dispersa en diferentes barrios que se reparten polo val de Oiartzun. O n\u00facleo principal e capital do concello \u00e9 Elizalde. Os oito barrios tradicionais do concello son: Altzibar, Arragua, Elizalde, Ergoien, Gurutze, Iturriotz, Karrika e Ugaldetxo."}
{"id": "225915", "revid": "1131", "url": "https://gl.wikipedia.org/wiki?curid=225915", "title": "Ibarra", "text": "Ibarra \u00e9 un concello vasco da provincia de Guip\u00fascoa. A s\u00faa poboaci\u00f3n \u00e9 de 4.290 habitantes (2011)."}
{"id": "225916", "revid": "1131", "url": "https://gl.wikipedia.org/wiki?curid=225916", "title": "Idiazabal", "text": "Idiazabal \u00e9 un concello vasco da provincia de Guip\u00fascoa. A s\u00faa poboaci\u00f3n \u00e9 de 2.280 habitantes (2011)."}
{"id": "225917", "revid": "1131", "url": "https://gl.wikipedia.org/wiki?curid=225917", "title": "Ikaztegieta", "text": "Ikaztegieta \u00e9 un concello vasco da provincia de Guip\u00fascoa. A s\u00faa poboaci\u00f3n \u00e9 de 470 habitantes (2011)."}
{"id": "225918", "revid": "1131", "url": "https://gl.wikipedia.org/wiki?curid=225918", "title": "Mendaro", "text": "Mendaro \u00e9 un concello vasco da provincia de Guip\u00fascoa, pertencente \u00e1 comarca de Debabarrena. A s\u00faa poboaci\u00f3n \u00e9 de 470 habitantes (2011)."}
{"id": "225919", "revid": "1131", "url": "https://gl.wikipedia.org/wiki?curid=225919", "title": "Mutiloa", "text": "Mutiloa \u00e9 un concello vasco da provincia de Guip\u00fascoa. A s\u00faa poboaci\u00f3n \u00e9 de 246 habitantes (2011)."}
{"id": "225921", "revid": "23204", "url": "https://gl.wikipedia.org/wiki?curid=225921", "title": "Nomes dos celtas", "text": "Os numerosos nomes usados dende a Antig\u00fcidade cl\u00e1sica para o pobo co\u00f1ecido hoxe como Celtas te\u00f1en diversas orixes.\nO nome ' e ' \u00e9 usado en grego e lat\u00edn, respectivamente, como nome para designar \u00e1 xente da cultura de La T\u00e8ne na rexi\u00f3n superior do Rin e o Danubio dende o s\u00e9culo -VI \u00f3 -I pola etnograf\u00eda greco-romana. O nome ven probablemente dunha auto-designaci\u00f3n tribal, pero a s\u00faa etimolox\u00eda \u00e9 incerta. \nDo mesmo xeito, o nome de ' / ' ven dun nome tribal, tam\u00e9n de etimolox\u00eda desco\u00f1ecida.\nOs nomes dos \"galos\" e os \"galeses\", por outra banda, ve\u00f1en do xeito no que os pobos xerm\u00e1nicos chamaban \u00f3s pobos de lingua celta, \"*walha-\".\nO senso ling\u00fc\u00edstico do nome \"Celtas\", que agrupa a t\u00f3dolos falantes de linguas celtas, \u00e9 moderno. En particular, al\u00e9n dunha xenealox\u00eda literaria do s\u00e9culo I de \"Celtus\" o neto de \"Bretannos\" por Heracles, non hai rexistro antes do s\u00e9culo XVII, do termo \"Celta\" en conexi\u00f3n cos celtas insulares, os habitantes das Illas Brit\u00e1nicas durante a Idade de Ferro.\n\"Celtas\".\nO etn\u00f3nimo \"Celtas\" (; ', posteriormente tam\u00e9n ') semella estar baseado nun nome nativo tribal celta (cf. C\u00e9lticos en Portugal).\nO nome probablemente deriva da ra\u00edz Indoeuropea *kel- ou *(s)kel-, pero existen numerosas ra\u00edces v\u00e1lidas con distintos significados: *kel- \"para ser destacado\", *kel- \"para dirixir ou estar en movemento\", *kel- \"para cortar\" etc. O mesmo elemento est\u00e1 presente nos nomes persoais e de familia na lingua hispanocelta e gala: \"Celtiatus\", \"Celtiatis\" (xen.), \"Arcelti\" (xen.), \"Concelti\" (xen.), \"Celtius\", \"Celtus\", \"Celtilla\" (fem.), \"Celta\" (fem.), e \"Celtilius\".\nUsos antigos.\nA primeira referencia literaria do pobo celta, como (), foi a do historiador grego Hecateo de Mileto no -517, que sit\u00faa \u00e1 tribo Keltoi en Renania (Oeste/Suroeste de Alema\u00f1a). A seguinte referencia grega dos Keltoi \u00e9 a de Her\u00f3doto a mediados do s\u00e9culo -V. El di que \"o r\u00edo Ister (Danubio) comeza onde os Keltoi e a cidade de Pyrene e corre as\u00ed dividindo Europa polo medio (os Keltoi est\u00e1n lonxe das Columnas de H\u00e9rcules limitando cos conios, que viven m\u00e1is lonxe, cara o solpor dos que viven en Europa)\". Este confuso pasaxe foi interpretado posteriormente como que o berce dos Celtas foi o Danubio, e non Hispania ou a Galia.\nDe acordo co poeta do s\u00e9culo I Partenio de Nicea, Celtus () foi o fillo de Heracles e Keltine (), a filla de Bretannus (); esta xenealox\u00eda literaria non existe en ning\u00fan outro lugar e non est\u00e1 conectado con ning\u00fan culto co\u00f1ecido. Celtus converteuse no ep\u00f3nimo antergo do Celtas. En lat\u00edn ven da palabra usada por Her\u00f3doto' para chamar \u00f3s Galos, . Os romanos usaron para referirse \u00f3s galos continentais, pero aparentemente non para os celtas insulares. Estes \u00faltimos forno divididos ling\u00fcisticamente en goid\u00e9licos e brit\u00f3nicos, a\u00ednda que outras investigaci\u00f3ns ofrecen un cadro m\u00e1is complexo.\nO nome \"Celtibero\" \u00e9 usado por Diodoro S\u00edculo no s\u00e9culo -I para nomear \u00f3s pobos considerados unha mestura de \"Celtae\" e \"Iberi\"."}
{"id": "225922", "revid": "56817", "url": "https://gl.wikipedia.org/wiki?curid=225922", "title": "Adstrinxente", "text": "Adstrinxente, adstritivo ou est\u00edptico \u00e9 calquera das substancias que coa s\u00faa aplicaci\u00f3n externa local (t\u00f3pica), retraen os tecidos e poden producir unha acci\u00f3n cicatrizante, antiinflamatoria e antihemorr\u00e1xica. Entre os adstrinxentes usuais, con efectos de moi diverso grao, \u00e1chanse os alcois, o alume, os taninos, a quina, o nitrato de prata, o acetato de chumbo, o sulfato de zinc, sales de bismuto, o soro salino e o aceite esencial de alcipreste.\nTam\u00e9n se consideran adstrinxentes os f\u00e1rmacos que producen estrinximento, tam\u00e9n chamados antidiarreicos ou restrinxentes.\nO sabor adstrinxente \u00e9 que se produce na boca e que \u00e9 unha sensaci\u00f3n entre a sequidade intensa e o amargor. Alg\u00fans alimentos te\u00f1en sabor adstrinxente, coma certos froitos especialmente non chegados como son os d\u00e1tiles, o caqui etc. Algunhas infusi\u00f3ns de t\u00e9 tam\u00e9n te\u00f1en certo sabor adstrinxente. Ademais o sabor adstrinxente \u00e9 unha das cualidades organol\u00e9pticas propias dos vi\u00f1os tintos, segundo o seu contido de taninos, substancias que ademais de lles fornecer a cor carmes\u00ed caracter\u00edstica, tam\u00e9n lle dan ese ton de amargor e sequidade propio dos vi\u00f1os tintos fortes, ricos en taninos."}
{"id": "225924", "revid": "18868", "url": "https://gl.wikipedia.org/wiki?curid=225924", "title": "Adstrinxencia", "text": ""}
{"id": "225926", "revid": "22570", "url": "https://gl.wikipedia.org/wiki?curid=225926", "title": "D\u00e1til", "text": "O d\u00e1til \u00e9 unha froita obtida da datileira (\"Phoenix dactylifera\") moi rica en azucre (70%), e que constit\u00fae un dos alimentos b\u00e1sicos do Magreb. Polo seu valor enerx\u00e9tico \u00e9 importante o consumo no per\u00edodo do Ramad\u00e1n musulm\u00e1n.\nExisten moitas variedade de d\u00e1tiles coma \"Zahid\", \"Medjool\", \"Kadrawi\", sendo a \"Deglet Nour\" a m\u00e1is apreciada. Prod\u00facese en moitas partes do mundo, sendo os maiores produtores o Iraq e mais o Ir\u00e1n. Tam\u00e9n \u00e9 cultivada na California ou en Colombia.\nPropiedades.\nNutritivas.\nTen un contido moi elevado en azucres, de at\u00e9 o 70%, sendo ademais moi nutritivo polo seu alto contido en Carbohidrato|hidratos de carbono]], ferro, potasio e mais f\u00f3sforo. Cont\u00e9n vitaminas A, tiamina, rivoflavina, niacina, tript\u00f3fano e \u00e1cido asc\u00f3rbico. O elevado contido en azucres faino alimento enerx\u00e9tico e considerado, \u00e1s veces, afrodis\u00edaco.\nMedicinais.\nFoi considerada beneficiosa na menci\u00f1a. En naturopat\u00eda prescr\u00edbese o seu uso para a asma, bronquite, tuberculose, tose, febres, cancro, dor de est\u00f3mago, arrefriado, fatiga nos ollos ou gonorrea. \u00c9 un excelente produto, coma froito ben chegado e fervido en leite amolece as v\u00edas respiratorias. P\u00f3dese comer cru coma froito ou preparado en marmeladas, pudins, tortas, xeados etc.\nCultivo do d\u00e1til.\nPlantaci\u00f3n.\nO mellor tempo para facer o plant\u00edo das datileiras abrangue dende a primavera (f\u00f3ra dos per\u00edodos de xeadas) at\u00e9 mediados do ver\u00e1n.\nFanse uns buratos ou foxos dunha dimensi\u00f3ns o suficientemente amplas en largura e fondura para axeitar ben o sistema radicular. A base do toro da palmeira debe ficar \u00e1 mesma altura \u00e1 que estaba anteriormente ou lixeiramente m\u00e1is soterrada; esm\u00e1gase o chan do redor do colo do toro e faise unha rega abondosa. C\u00f3mpre cubrir o chan derredor do toro cunha boa camada de materia org\u00e1nica: humus (\"mulching\"), que ademais de gardar a humidade, impide que xermolen e medren malas herbas.\nO sistema de plant\u00edo e as distancias no cultivo da datileira var\u00edan segundo a variedade, por\u00e9n polo xeran p\u00f3dese dicir que un espazado en cadro ou rectangular duns 9 a 11 m ser\u00eda o axeitado. Os fillos que agroman p\u00f3dense transplantar directamente despois de os separar da palmeira nai. As palmeiras novas p\u00f3dense manter nun viveiro por un ano antes de as transplantar no agro.\nPara aseguraren a fecundaci\u00f3n, nos palmeirais cultivados, po\u00f1en un p\u00e9 masculino por cada 25 p\u00e9s femininos, evitando as\u00ed a polinizaci\u00f3n natural. O palmeiral c\u00f3mpre ter unha rega regular para asegurar unha humidade constante na ra\u00edz da datileira. A rega \u00e9 o m\u00e1is custoso do cultivo do d\u00e1til, con todo tolera ben a salinidade.\nSaca dos palmeirais.\nPara mellorarmos o talle e a calidade do froito pract\u00edcase tanto o aclareo tanto de bagas coma de acios. Elim\u00ednanse arredor da metade da cantidade total de p\u00f3las da espada durante o per\u00edodo de polinizaci\u00f3n. A cantidade eliminada depende da variedade e das condici\u00f3ns clim\u00e1ticas. No caso da variedade Deglet Noor a saca faise deixando entre 25 e 30 d\u00e1tiles por vara e unhas 40 varas por acio.\nColleita do d\u00e1til.\nOs acios de froita ap\u00e1\u00f1anse dende o chan ou coa axuda de escadas baixas cando as palmeiras son novi\u00f1as, at\u00e9 os 10 ou 15 anos; despois dende escadas ou plataformas achegadas aos toros.\nC\u00f3llese unha cantidade pequena de d\u00e1tiles na etapa \"Khalal\" (madureza parcial) cando a\u00ednda son amarelos ou vermellos (dependendo do cultivar), mais nesta etapa son adstrinxentes (alto contido en taninos) polo que moitos consumidores os rexeitan. As\u00ed, a meirande parte dos d\u00e1tiles ap\u00e1\u00f1anse nas etapas de madureza completa: \"Rutab\" e \"Tamar\", cando te\u00f1en maior contido en azucres, menos humidade, menos contido en taninos e son m\u00e1is dondos que na etapa \"Khalal\".\nMultiplicaci\u00f3n.\nPor semente.\nNos alcouves, as sementes producen igual cantidade de palmas masculinas ca femininas; s\u00f3 as \u00faltimas son valiosas dende o punto de vista produtivo.\nPor fillos (vexetativa).\nAs variedades comerciais de datileira prop\u00e1ganse por fillos que dan lugares a numerosos clons. \u00c9 unha das poucas palmeiras que se cultiva extensamente polo froito. A separaci\u00f3n dos fillos da planta nai tense que facer con tento. C\u00f3mpre regar ben a zona onde medran os rebentos uns d\u00edas antes da separaci\u00f3n para que o solo estea h\u00famido, asegurando deste xeito que a ra\u00edz leve parte deste.\nSe os fillos non se necesitan para a propagaci\u00f3n d\u00e9bense eliminar para non diminu\u00edr a produci\u00f3n da nai.\nA reproduci\u00f3n vexetativa por fillos ten a vantaxe que as plantas obtidas son iguais \u00e1 nai, polo que o froito do fillo ha ser da mesma calidade que o da devanceira. O fillo d\u00e1 froita aos 3 ou 4 anos.\nPropagaci\u00f3n \"in vitro\".\nFaise en laboratorios especializados grazas ao cultivo de meristemas.\nPestes e doenzas da datileira.\nPragas:\nEnfermidades:"}
{"id": "225927", "revid": "89787", "url": "https://gl.wikipedia.org/wiki?curid=225927", "title": "Deepwater Horizon", "text": " \nDeepwater Horizon (tam\u00e9n chamado Macondo/MC 125), era o nome dunha plataforma petrol\u00edfera semisumerxible que sufriu un incendio e posterior afundimento en abril de 2010, provocando fronte \u00e1s costas de Luisiana (Estados Unidos) un vertido estimado en 779.000 toneladas de petr\u00f3leo cru, a maior marea negra da historia en todo o mundo. O volume de petr\u00f3leo vertido \u00f3 mar equivale a unhas 40 veces o Erika ou 20 veces o Exxon Valdez.\nDescrici\u00f3n.\nTrat\u00e1base dunha plataforma de dese\u00f1o RBS-8D de quinta xeraci\u00f3n, semisumerxible, dese\u00f1ada para a perforaci\u00f3n de pozos de petr\u00f3leo en xacementos submarinos, nos que logo se instalaban outras plataformas para a extracci\u00f3n do petr\u00f3leo. Pod\u00eda operar en augas de ata 2.400 m de profundidade e ti\u00f1a unha profundidade m\u00e1xima de perforaci\u00f3n de 9.100 m. Med\u00eda 121 m de largo por 78 m de ancho e pod\u00eda albergar unha tripulaci\u00f3n de ata 130 membros.\nFoi constru\u00edda pola empresa Hyundai Heavy Industries en Ulsan (Corea do Sur). A construci\u00f3n comezou en decembro de 1998 e foi entregada en febreiro de 2001. Desde finais de 2009 estaba instalada a uns 80\u00a0km da costa sueste de Luisiana. Era propiedade de Transocean e estaba arrendada a British Petroleum (BP) ata setembro de 2013.\nA plataforma estaba baixo a bandeira da Rep\u00fablica das Illas Marshall, un estado insular do Pac\u00edfico, na Micronesia. Previamente, entre 2002 e 2005, estivo abandeirado en Panam\u00e1. A compa\u00f1\u00eda clasificadora era a ABS (American Bureau of Shipping), a mesma que certificou o \"Prestige\".\nAccidente.\nA torre estaba na fase final da perforaci\u00f3n dun pozo a 1.500 m de profundidade, momento no que se reforza a boca do pozo con formig\u00f3n. O 20 de abril de 2010 houbo unha explosi\u00f3n na torre, seguida dun incendio que afecta, entre outras zonas, os 2.000-2.500 m3 de petr\u00f3leo almacenados na plataforma. Os intentos dos barcos de apoio que se achegaron inmediatamente para apagar o lume con potentes chorros de auga, o incendio continuou progresando ata que a torre afundiu o 22 de abril e caeu \u00f3 fondo do mar, a uns 400 metros \u00f3 noroeste do lugar onde se atopaba o pozo.\nNo accidente resultaron feridos 17 tripulantes e 11 desapareceron.\nMarea negra.\nO petr\u00f3leo comezou a xurdir desde o primeiro momento. Nun primeiro momento, as perdas calcul\u00e1ronse en 159 m3 pero pronto a BP tivo que admitir que o vertido superaba os 800 m3 diarios. Expertos independentes elevaban estas cifras a cinco veces m\u00e1is e, xa en xu\u00f1o, se falaba dun volume de 6.000 m3 ou incluso de 8.000 m3 diarios, ata m\u00e1is de 9.500 m3 diarios (60.000 barr\u00eds). En xu\u00f1o, o vertido xa sumaba 228.000 toneladas.\nRealiz\u00e1ronse diversos intensos infrutuosos para coutar a sa\u00edda do petr\u00f3leo, como tapar o pozo cunha camp\u00e1 de ferro ou inxectar nel unha mestura de lodo pesado e cemento para selar a boca.\nO 26 de maio -un mes despois do afundimento- conseguiuse taponar parcialmente a v\u00e1lvula de extracci\u00f3n, co que se reduciu nun terzo a cantidade vertida. A principios de xu\u00f1o, a Garda Costeira americana anunciaba que a marea negra afectaba unha \u00e1rea de 320\u00a0km \u00f3 redor do pozo. Finalmente, o 19 de setembro selouse definitivamente a v\u00e1lvula, co que se logra deter o vertido.\nO Goberno dos Estados Unidos calculou que se verteran 779.000 toneladas en total, das que se evaporou ou disolveu o 75%, \u00f3 que cient\u00edficos e ecoloxistas retrucaron que iso non significa que desaparecese sen\u00f3n que o petr\u00f3leo segu\u00eda presente no aire ou disolto no mar, en forma de micropingas das que resulta imposible calcular un ritmo de degradaci\u00f3n, xa que os estudos existentes se fixeran sobre augas superficiais, con condici\u00f3ns de temperatura e osixenaci\u00f3n diferentes.\nDada a posici\u00f3n da plataforma no golfo de M\u00e9xico, limitado polor Estados Unidos, Cuba e o propio M\u00e9xico, os danos da contaminaci\u00f3n consecuente \u00e1 marea negra afectaron unha ampla zona: 944 quil\u00f3metros de litoral, especialmente Luisiana (540\u00a0km de litoral), Mississippi, Florida e Alabama.\nO 30 de abril, tras facelo d\u00edas antes o estado de Luisiana, os estados de Florida, Alabama e Mississippi vense obrigados a declarar a situaci\u00f3n de emerxencia. O goberno federal declara o estado de desastre nacional. O 2 de maio, o presidente Obama acode \u00f3 lugar do accidente, visita que repite varias veces nos d\u00edas seguintes, e o 22 de maio anuncia a creaci\u00f3n dunha Comisi\u00f3n independiente de investigaci\u00f3n para co\u00f1ecer as causas do accidente.\nConsecuencias medioambientais.\nNestes case mil quil\u00f3metros de costa resultaron afectados diversos ecosistemas, comezando coas marismas da desembocadura e o delta do Mississippi. Houbo un n\u00famero elevado de mortes entre as aves mari\u00f1as de diferentes especies, as\u00ed como en tartarugas e cet\u00e1ceos. Paralelamente, os danos nas actividades pesqueiras e tur\u00edsticas do sur dos Estados Unidos e das praias de Florida e Cuba.\n\u00c1 contaminaci\u00f3n directa producida polo vertido hai que sumar a provocada polos dispersantes que se lanzaron sobre a mancha de petr\u00f3leo. A Axencia de Protecci\u00f3n Ambiental dos Estados Unidos (EPA) estimou en 2,5 mill\u00f3ns de litros os dispersantes qu\u00edmicos lanzados desde o aire por British Petroleum . Estes produtos poden provocar danos por si mesmos no ecosistema mari\u00f1o \u00f3 bioacumularse nos tecidos dos organismos.\nEn marzo de 2011, o goberno Obama, a trav\u00e9s do NIH (Instituto Nacional da Sa\u00fade), anuncio a posta en marcha dun estudo para co\u00f1ecer o efecto que puidera ter o petr\u00f3leo sobre a sa\u00fade das 300.000 persoas que colaboraron nas tarefas de limpeza . A directora deste estudo, Dale Sandler, anunciou que utilizar\u00edan como referente o equivalente que se realizou en Espa\u00f1a sobre os mari\u00f1eiros que recolleron o chapapote do \"Prestige\", no que se demostraron danos xen\u00e9ticos que implicaba un aumento do risco de padecer cancro."}
{"id": "225928", "revid": "5863", "url": "https://gl.wikipedia.org/wiki?curid=225928", "title": "Datileira", "text": "A datileira (Phoenix dactylifera (\u00e1rabe Tamr:\u062a\u0645\u0631 )), \u00e9 unha palmeira froiteira cuxo froito \u00e9 o d\u00e1til, probabelmente orixinaria do sueste asi\u00e1tico.\n\u00c9 unha das especies mais salient\u00e1beis do x\u00e9nero \"Phoenix\", que conta con outras quince, distribu\u00eddas dende o norte de \u00c1frica (inclu\u00edndo as Illas Canarias), o sur de Asia, at\u00e9 o Extremo Oriente.\nEtimolox\u00eda.\nO nome xen\u00e9rico \"Phoenix\" v\u00e9n do grego \"\u03c6\u03c3\u03af\u03bd\u03b9\u03be\" (palmeira). O nome espec\u00edfico latino \"dactylifera\", que xerou o voc\u00e1bulo galego datileira, fai alusi\u00f3n \u00e1 produci\u00f3n de d\u00e1tiles.\nDescrici\u00f3n.\n\u00c9 unha palmeira dioica de toro \u00fanico ou ramificado na base, de at\u00e9 30 m de altura e 20 a 50\u00a0cm de di\u00e1metro, cuberto cos restos das follas vellas. As follas son pinnadas, espi\u00f1entas, de 6 a 7 m de longo, con fol\u00edolos duns 45\u00a0cm de lonxitude, de cor glauca. Inflorescencias erectas moi ramallosas xurdindo dunhas espatas bivalvas de cor acasta\u00f1ada entre as follas, nas femias torn\u00e1ndose p\u00e9nsiles na frutificaci\u00f3n. Flores bracteadas con 3 s\u00e9palos e 3 p\u00e9talos, as masculinas de cor crema con 6 estames, e as femininas verde amarelentas con xineceo tricarpelar de estigmas tortos cara o exterior. Froitos oblongo ovoides, de 3 a 9\u00a0cm de lonxitude, de cor laranxa, coa polpa carnosa e doce, pasando ao encarnado acasta\u00f1ado ao chegar.\nCultivo e usos.\nPlanta for\u00e1nea da pen\u00ednsula, da que non se atopa mosta at\u00e9 a Idade de Bronce. Nunha cove de Jumilla (Murcia) atop\u00e1ronse osos que confirma o seu uso como alimentaci\u00f3n no 2600 a.X.C.\nMultipl\u00edcase por sementes que tardan uns 2 meses en xermolar. \u00c9 unha palmeira moi r\u00fastica e resistente a toda clase de solos sempre que haxa humidade e estea preto do mar Util\u00edzase illada, ou en grupos (ali\u00f1ada ou formando palmeirais). O transplante \u00e9 doado. \nEn Elx (Pa\u00eds Valenciano) at\u00f3pase un co\u00f1ecido palmeiral \"El Palmeral\" que ten m\u00e1is de medio mill\u00f3n de exemplares de datileira. Crese que foron os cartaxineses os que o plantaron. O levante espa\u00f1ol \u00e9 un lugar moi axeitado par ao cultivo de palmeiras. Os mellores exemplares deste gran palmeiral \u00e1chanse nunha horta chamada: \"Huerto del Cura\". Alg\u00fans deles ten m\u00e1is de 300 anos. C\u00f3mpre te ren conta que a vida media dunha palmeira va idos 250 aos 300 anos. En Elx frutifican no mes de outubro. A horta compl\u00e9tase co noutras especies tropicais.\n\u00c9 importante a industria datileira e de confecci\u00f3n de palmas, que son as p\u00f3las desecadas cun proceso especial e \u00e1s veces artisticamente trenzadas. Para isto pr\u00e9ganse as follas cubr\u00edndoas cunha carapucha que coa falla de sol albean e serven para a produci\u00f3n de palmas de Semana Santa. Esta tradici\u00f3n comp\u00e1rtese coas p\u00f3las de oliveira. Esta actividade fraquea a planta. Estas follas, chamadas simplemente palmas, foron na Antig\u00fcidade un s\u00edmbolo de vitoria. Poden verse en gravados de medallas como indicaci\u00f3n da conquista dalgunha cidade. Era costume ademais outorgar unha palma aos atletas e corredores de carros triunfadores.\nNa iconograf\u00eda cristi\u00e1 a presenza da palma na man do santo \u00e9 sino de ter sufrido martirio.\nUsos tradicionais do d\u00e1til en medicina.\nOs d\u00e1tiles te\u00f1en moito tanino usado en medicina coma detersivo (poder limpador) e adstrinxente intestinal. Coma unha infusi\u00f3n, decocci\u00f3n, xarope, ou pasta, os d\u00e1tiles poden administrarse para a ardencia da gorxa, arrefriados, catarreira bronquial, e para combater a febre. Outro uso \u00e9 como desintoxicaci\u00f3n do alcoholismo. O po de sementes \u00fasase tam\u00e9n nalgunhas menci\u00f1as tradicionais.\nA goma exsudada do toro empr\u00e9gase na India para tratar a diarrea e s\u00edndromes xenitourinarios. As ra\u00edces \u00fasanse contra a dor de moas. O pole rende un principio estrox\u00e9nico, a estrona, con efecto gonadotr\u00f3pico en ratas novas.\nEnfermidades.\nA palma datileira \u00e9 suscept\u00edbel a unha doenza causada polo fungo \"Fusarium oxysporum\" que mata as poboaci\u00f3ns vellas de cultivares coma 'Deglet Nour' e fixo declinar a produci\u00f3n no Marrocos e no oeste da Alxeria. Por\u00e9n, os novos cultivares resisten esta enfermidade."}
{"id": "225929", "revid": "23204", "url": "https://gl.wikipedia.org/wiki?curid=225929", "title": "Gran Premio dos Estados Unidos de 2012", "text": "O Gran Premio dos Estados Unidos de 2012 (formalmente 2012 Formula 1 United States Grand Prix) foi unha carreira de F\u00f3rmula 1, que se celebrou no Circu\u00edto das Am\u00e9ricas no Condado de Travis preto de Austin, Texas o 18 de novembro de 2012. A carreira, celebrouse sobre cincuenta e seis voltas, foi a pen\u00faltima proba da tempada de F\u00f3rmula Un de . \u00c9 a primeira carreira de F\u00f3rmula 1 celebrada neste circu\u00edto, e a primeira vez que o Gran Premio dos Estados Unidos cel\u00e9brase desde a tempada .\nEsta carreira ser\u00e1 a n\u00famero 100 para Sebastian Vettel.\nInforme.\nAntecedentes.\nLogo dun problem\u00e1tico per\u00edodo de construci\u00f3n, que viu unha orde de suspensi\u00f3n de traballos en novembro de 2011, e a ameaza da retirada da carreira do calendario de F\u00f3rmula Un, O circu\u00edto pasou a s\u00faa \u00faltima inspecci\u00f3n previa \u00e1 carreira o 25 de setembro, permitindo seguir adiante a carreira como estaba previsto. En comparaci\u00f3n, cos circu\u00edtos incorporados m\u00e1is recentemente \u00e1 F\u00f3rmula Un - o Circu\u00edto Internacional de Corea en Corea do Sur e Circu\u00edto Internacional de Buddh da India - complet\u00e1ronse nos d\u00edas previos \u00e1s carreiras inaugurais."}
{"id": "225931", "revid": "5132", "url": "https://gl.wikipedia.org/wiki?curid=225931", "title": "Proletario", "text": ""}
{"id": "225932", "revid": "5132", "url": "https://gl.wikipedia.org/wiki?curid=225932", "title": "Vladimir Ilyich Ulyanov", "text": ""}
{"id": "225934", "revid": "5312", "url": "https://gl.wikipedia.org/wiki?curid=225934", "title": "Teses de Abril", "text": "As Teses de abril son unha serie de puntos expostos polo l\u00edder comunista Vladimir Ilyich Ulyanov, Lenin, tralo seu regreso \u00e1 capital de Rusia, Petrogrado, en abril de 1917. Esta tese postulaba o paso \u00e1 segunda fase da revoluci\u00f3n: a conquista do poder por parte do proletariado e o campesi\u00f1ado dos soviets. As Teses de Abril ti\u00f1an como base tres piares: \"paz, pan e terra\".\nContexto hist\u00f3rico.\nLenin regresou a Petrogrado a noite do 3 de abril de 1917, xusto ao mes seguinte de que a Revoluci\u00f3n de Febreiro dese inicio, a cal trouxera consigo o establecemento dun Goberno provisional de car\u00e1cter liberal. O 4 de abril, Lenin leu as s\u00faas famosas teses, primeiro nunha reuni\u00f3n de bolxeviques e logo noutra con delegados bolxeviques e menxeviques que asist\u00edan \u00e1 Conferencia dos Soviets de deputados obreiros e soldados de toda Rusia.\nPosteriormente, as teses se incluir\u00edan no artigo \"As tarefas do proletariado na presente revoluci\u00f3n\", publicado o 7 de abril de 1917 no n\u00famero 26 de \"Pravda\". Lenin tras volver a Rusia desde o exilio en Su\u00edza, decidiu redactar as teses de abril, polas que se chegaba ao poder sair\u00eda da guerra, dar\u00eda a terra aos campesi\u00f1os e dar\u00eda o seu goberno aos obreiros.\nContido das \"Teses\".\nAs teses trataron distintos temas como por exemplo, a actitude bolxevique cara \u00e1 primeira guerra mundial, a s\u00faa actitude cara ao Goberno provisional e como Rusia deber\u00eda ser gobernada no seu futuro, ademais do destino dos bolxeviques. As medidas propostas por Lenin inclu\u00edan a non-cooperaci\u00f3n co Goberno provisional (ao cal tachou de \"burgu\u00e9s\"); oposici\u00f3n \u00e1 guerra mundial librada por intereses burgueses entre gobernos burgueses; e a abolici\u00f3n da polic\u00eda, ex\u00e9rcito e burocracia estatal, que segundo el favorec\u00edan o dominio da burgues\u00eda rusa. Lenin tam\u00e9n argumentou en contra das democracias parlamentarias e mostrouse favorable ao control do Estado por parte dos traballadores a trav\u00e9s dos soviets.\nLenin tam\u00e9n postulaba a idea de que chegara o tempo para os bolxeviques de considerar un cambio de nome para desvincularse das principais social-democracias de Europa, debido a que el sent\u00eda que este termo fora desvalorizado por alg\u00fans l\u00edderes socialdem\u00f3cratas ao apoiar a participaci\u00f3n dos seus respectivos pa\u00edses na guerra. Este foi un argumento desenvolvido por primeira vez no bolet\u00edn de 1915 chamado \"Socialismo e guerra\", onde cualificaba aos socialdem\u00f3cratas como social-chovinistas.\nMoitos dos argumentos presentados por Lenin nas s\u00faas \"Teses\" \u00edan directamente dirixidos tanto aos bolxeviques como tam\u00e9n ao groso da poboaci\u00f3n. Tras a revoluci\u00f3n de febreiro, alg\u00fans l\u00edderes bolxeviques que regresaron do exilio, como Iosif Stalin e Lev K\u00e1menev, defend\u00edan unha li\u00f1a moito m\u00e1is moderada, como que a participaci\u00f3n de Rusia na guerra pod\u00eda estar xustificada e que se deb\u00eda cooperar cos liberais. Con todo, os argumentos de Lenin reflect\u00edan os pensamentos dos l\u00edderes bolxeviques que participaran nos acontecementos de febreiro, como Alexander Shlyapnikov. Lenin tivo \u00e9xito ao persuadir aos bolxeviques cos argumentos presentados nas \"Teses de abril\" e puxo os fundamentos ideol\u00f3xicos da actuaci\u00f3n dos bolxeviques tras o seu ascenso ao poder durante a Revoluci\u00f3n de Outubro."}
{"id": "225935", "revid": "5132", "url": "https://gl.wikipedia.org/wiki?curid=225935", "title": "Teses de abril", "text": ""}
{"id": "225936", "revid": "1888", "url": "https://gl.wikipedia.org/wiki?curid=225936", "title": "La Tierra (Pontevedra)", "text": "La Tierra foi un peri\u00f3dico publicado en Pontevedra en 1913.\nHistoria e caracter\u00edsticas.\nSubtitulado \"Peri\u00f3dico dedicado a los agricultores y a la defensa de sus intereses\", apareceu o 15 de xaneiro de 1913. Peri\u00f3dico agrarista impulsado polo Marqu\u00e9s de Riestra co obxectivo de dividir aos agraristas provinciais. Defendeu unha orientaci\u00f3n t\u00e9cnico-cooperativa en non reivindicativa para as sociedades agrarias e de xeito provocador axitou a bandeira do abolicionismo en materia foral. Dirixido por Joaqu\u00edn M\u00edguez Barcia, ti\u00f1a como administrador a Faustino Guiance. Publicou unha parodia de \"O catecismo do labrego\" de Lamas Carvajal para criticar \u00e1 Federaci\u00f3n Agr\u00edcola de Pontevedra e a Acci\u00f3n Gallega, relatos humor\u00edsticos e poemas e cantigas de Xan da Eira. Polemizou con \"La Causa\" e \"Redenci\u00f3n Gallega\". Cesou co n\u00famero 28 correspondente ao 28 de agosto de 1913."}
{"id": "225938", "revid": "98629", "url": "https://gl.wikipedia.org/wiki?curid=225938", "title": "Tour de Francia 2004", "text": "O Tour de Francia 2004 foi a 91\u00aa edici\u00f3n da carreira ciclista mais importante do mundo. O seu percorrido comezou o 3 de xullo na cidade belga de Liexa e rematou o 25 de xullo en Par\u00eds.\nOs equipos participantes foron 21, o n\u00famero de ciclistas que comezaron a carreira foi de 189 (9 por equipo), dos cales remataron 147. \u00d3scar Pereiro do equipo Phonak e Marcos Serrano do equipo Liberty Seguros foron os 2 \u00fanicos ciclistas galegos que participaron na proba.\nA carreira presentaba como gran favorito \u00f3 ciclista norteamericano Lance Armstrong, do equipo US Postal, quen xa ga\u00f1ara as 5 edici\u00f3ns anteriores do Tour de Francia, mentres que como principais alternativas presentaba \u00f3 italiano Ivan Basso e \u00f3s alem\u00e1ns Jan Ullrich e Andreas Kloden.\nThomas Voeckler vestiu o maillot amarelo durante 10 etapas, ata a chegada dos Alpes, nos que Lance Armstrong colleu o liderado da carreira definitivamente. O podio dos Campos Elisios estivo formado por Lance Armstrong, Andreas Kloden e Ivan Basso.\nNo ano 2012, Lance Armstrong foi sancionado pola UCI coa retirada de t\u00f3dolos seus resultados deportivos obtidos a partir de 1998 como condena por formar parte dunha trama de dopaxe. A mesma condena afectou \u00f3s seus compa\u00f1eiros de equipo, entre eles o 9\u00ba clasificado, Levi Leipheimer. Deste xeito, o podio da edici\u00f3n 2004 do Tour de Francia quedou sen ga\u00f1ador.\nClasificaci\u00f3n xeral.\nAs\u00ed quedaron as primeiras posici\u00f3ns da clasificaci\u00f3n xeral do Tour de Francia 2004 trala disputa da proba e tralas eliminaci\u00f3ns de Lance Armstrong e Levi Leipheimer en 2012."}
{"id": "225940", "revid": "1131", "url": "https://gl.wikipedia.org/wiki?curid=225940", "title": "Teatro Carcano", "text": "O Teatro Carcano \u00e9 un teatro de \u00f3pera da cidade de Mil\u00e1n (Italia), inaugurado o 3 de setembro e situado no Corso di Porta Romana.\nHistoria.\nEn 1801, no clima da renovaci\u00f3n urbana determinada pola conquista napole\u00f3nica, a \"Societ\u00e0 teatrale della Casa Carcano\" decidiu constru\u00edr un novo e grande teatro (1.200 - 1.500 espectadores) no curso da prestixiosa Porta Romana, unha v\u00eda chea de mansi\u00f3ns novas e renovadas nos derradeiros anos do s\u00e9culo XVIII por Piermarini. Os planos do teatro, segundo o xove arquitecto Luigi Canonica, inspir\u00e1ronse no Teatro alla Scala de Mil\u00e1n e ao Teatro della Cannobiana.\nO dese\u00f1o foi encargado a Luigi Canonica, daquela un xove arquitecto do Estado da Rep\u00fablica Cisalpina, quen asumiu o cargo en agosto de 1797 en lugar de Piermarini .\nA apertura do teatro tivo lugar o d\u00eda 3 de setembro de 1803 cunha representaci\u00f3n de \"Zaira\", con m\u00fasica de Vincenzo Federici e do baile \"Alfredo il grande\" de Paolo Franchi. Outros grandes momentos da m\u00fasica asociados ao teatro foron, por exemplo, a proclamaci\u00f3n de Niccol\u00f2 Paganini como o mellor violinista o 15 de outubro de 1813, as aparici\u00f3ns das divas Giuditta Pasta coas estreas de \"Anna Bolena\" (Donizetti) e de \"La sonnambula\" (Bellini) en 1830 e 1831 respect\u00edvamente, e Maria Malibran con \"Norma\" e \"La sonnambula\" de Vincenzo Bellini. As \u00f3peras de Bellini e foron interpretadas moitas veces no teatro milan\u00e9s.\nO teatro atravesou unha fase de declive durante o s\u00e9culo XX a pesar dunha restauraci\u00f3n levada a cabo polo arquitecto Nazzareno Moretti, quen modificou \u00e1 vez a sala e a fachada. Recentemente recuperou o seu posto na escena cultural de Mil\u00e1n. Baixo a direcci\u00f3n do seu antigo director art\u00edstico Giulio Bosetti (de 1997 ata 2009) acolleu principalmente obras de teatro en lugar de \u00f3pera. Dende febreiro de 2010 a direcci\u00f3n art\u00edstica foi confiada a Marina Bonfigli, e o teatro foi restaurado por completo no ver\u00e1n dese mesmo ano.\nCaracter\u00edsticas.\nO \"Carcano\" est\u00e1 formado por catro niveis. A decoraci\u00f3n orixinal estaba composta por numerosas molduras e dourados, cun medall\u00f3n central, estando o conxunto cuberto de ornamentaci\u00f3ns de estilo neocl\u00e1sico. Hoxe en d\u00eda, non queda nada da sala e da fachada orixinal, que foi reconstru\u00edda en torno a 1913 por Moretti segundo o estilo ecl\u00e9ctico floral e cunha fachada modificada.\nA capacidade do Carcano elevouse ata as 1.200 - 1.500 prazas. O traballo realizado en 2010 aportoulle ao teatro un acceso c\u00f3modo \u00e1s persoas don mobilidade reducida."}
{"id": "225941", "revid": "23204", "url": "https://gl.wikipedia.org/wiki?curid=225941", "title": "Operabase", "text": "Operabase \u00e9 unha base de datos on-line de interpretaci\u00f3ns de \u00f3pera, teatros e compa\u00f1\u00edas de \u00f3pera, os propios int\u00e9rpretes as\u00ed como os seus agentes. Operabase, que se pode atopar en operabase.com, \u00e9 propiedade e \u00e9 operada por Operabase Ltd, unha empresa localizada en Luton, Inglaterra. O sitio web naceu en 1996 como afecci\u00f3n de Mike Gibb, convert\u00e9ndose na s\u00faa ocupaci\u00f3n a tempo completo tres anos despois. A base de datos \u00e9 actualmente operada por Gibb e Muriel Denzler, quen proporcionan servizos aos profesionais de \u00f3pera por unha tarifa, a\u00ednda que o sitio pode ser consultado por calquera usuario sen cargo ning\u00fan.\nSinalouse por Gibb e Denzler nun artigo no sitio web da organizaci\u00f3n do servizo de \u00f3pera europea, \"opera-europe.org\" (unha organizaci\u00f3n similar a aquelas que existen nos Estados Unidos e o Canad\u00e1, OPERA America e Opera.ca) que proporcionan servizos especializados aos profesionais da \u00f3pera, inclu\u00edndo no sitio web \"ferramentas de c\u00e1sting, discos de artistas, detalles de administraci\u00f3n, informaci\u00f3n de produci\u00f3ns\". Mais eles po\u00f1en \u00e9nfase en que \"o sitio foi orixinalmente creado para o p\u00fablico en xeral, que a\u00ednda proporcionan o 96% dos seus usuarios\". Operabase \"\u00e9 internacional na s\u00faa esencia; a s\u00faa informaci\u00f3n abrangue Australia e Eindhoven e est\u00e1 traducida a diversos idiomas.\"\nPara o seu d\u00e9cimo aniversario, o sitio recibiu \"arredor de 10\u00a0000 visitantes por d\u00eda ao sitio p\u00fablico, que miran arredor de catro mill\u00f3ns de p\u00e1xinas ao mes. Destes, menos da metade empregan o ingl\u00e9s, o 17% o alem\u00e1n, 12% o italiano, 10% o franc\u00e9s, 9% o castel\u00e1n.\"\nUn novo trazo compara cinco tempadas de \u00f3pera, da 2005/06 \u00e1 2009/10. Esta \u00e9 secci\u00f3n \"Statistics\", que permite a usuarios investigar o n\u00famero total de interpretaci\u00f3ns por pa\u00eds; per c\u00e1pita por pa\u00eds; polo n\u00famero de interpretaci\u00f3ns en cada cidade; por clasificaci\u00f3ns de 1.005 compositores (con Giuseppe Verdi no alto da lista con 2.259 interpretaci\u00f3ns das s\u00faas \u00f3peras); por compositores modernos; polas clasificaci\u00f3ns de 60 compositoras con Kaija Saariaho tendo 15 representaci\u00f3ns da s\u00faa obra; e, finalmente, polo n\u00famero de \u00f3peras interpretadas (2.153), coa lista dominada polas 451 representaci\u00f3ns de \"Die Zauberfl\u00f6te\" de Mozart, seguida a pouca distancia por \"La traviata\" de Verdi con 447."}
{"id": "225943", "revid": "98629", "url": "https://gl.wikipedia.org/wiki?curid=225943", "title": "Carlos Santiago Pereira", "text": "Carlos Santiago Pereira, nado en Mar\u00edn o 9 de setembro de 1951, \u00e9 un exfutbolista galego, que xogaba na demarcaci\u00f3n de gardameta. Despois de xogar no Pontevedra, foi traspasado ao Valencia, onde militou varios anos, ga\u00f1ando tres t\u00edtulos, entre eles a Recopa de Europa 1979/80, na que destacou a s\u00faa actuaci\u00f3n na final, detendo dous lanzamentos na quenda de penaltis. Xogou ademais no Alav\u00e9s, no Racing de Santander, no Atl\u00e9tico de Madrid, no Celta de Vigo, no Arenteiro e no Gran Pe\u00f1a.\n\u00c9 t\u00edo do tam\u00e9n porteiro Agust\u00edn, que militou durante case toda a s\u00faa carreira no Real Madrid.\nTraxectoria.\nComezou a xogar ao f\u00fatbol no R\u00e1pido de Pereir\u00f3, club modesto de Castrelos, de onde pasou \u00e1 canteira do Pontevedra CF. Militando no equipo xuvenil do club foi convocado por Chao para xogar coa selecci\u00f3n galega xuvenil. \nNa tempada 1970/71 comezou a xogar co filial do Pontevedra, o Atl\u00e9tico Pontevedr\u00e9s, adestrado por Mart\u00edn-Esperanza, e na campa\u00f1a seguinte debutou co primeiro equipo na Segunda Divisi\u00f3n, nun encontro fronte ao Racing de Santander en Pasar\u00f3n. Durante esa tempada compaxinou o filial co primeiro equipo, no que a titularidade alternaba entre Illumbe e Ardao, e na 1972/73 subiu ao primeiro equipo adestrado por Caeiro, fac\u00e9ndose coa titularidade por diante de Ardao e Amador, e disputando un total de 25 encontros. O equipo acabou descendendo a Terceira Divisi\u00f3n, categor\u00eda na que Pereira continuou ocupando a porter\u00eda unha tempada m\u00e1is.\nNo ano 1974 foi traspasado ao Valencia CF por preto de 6 mill\u00f3ns de pesetas e o compromiso do club valenciano de xogar o Trofeo Luis Otero. Debutou na Primeira Divisi\u00f3n da man do adestrador iugoslavo Milovan \u0106iri\u0107 na cuarta xornada da tempada 1974/75, ante o FC Barcelona no Camp Nou. Tardou s\u00f3 tres minutos en recibir un gol, obra de Cruyff, nun partido que o Valencia perdeu 5-2. Foi o seu \u00fanico encontro da tempada, mentres que na seguinte xogou cedido no Deportivo Alav\u00e9s en Segunda Divisi\u00f3n.\nAo rematar a cesi\u00f3n volveu a Valencia, onde xogou os seguintes cinco anos, alternando a porter\u00eda con Balaguer e Manzanedo primeiro, e con Sempere despois. Co equipo \"che\" ga\u00f1ou a Copa do Rei 1978/79 e debutou esa mesma tempada en competici\u00f3n europea, nun partido da Copa da UEFA contra o Arge\u0219 Pite\u0219ti. Un dos mellores recordos que deixou en Valencia foi o encontro da final da Recopa de Europa 1979/80 contra o Arsenal FC, no que mantivo a cero a porter\u00eda durante 120 minutos e detivo dous lanzamentos da quenda de penaltis que valeron o t\u00edtulo para o equipo de Alfredo Di St\u00e9fano, convert\u00e9ndose Pereira no heroe da final. \nNa seguinte tempada disputou a Supercopa de Europa contra o Nottingham Forest, da que o Valencia tam\u00e9n se proclamou campi\u00f3n.Mediada a tempada 1981/82 e sen contar con minutos no equipo de Pasieguito, sa\u00edu cedido seis meses ao Racing de Santander, onde foi titular ata o fin da campa\u00f1a. \nEn agosto de 1982 fichou polo Atl\u00e9tico de Madrid onde xogar\u00eda as seguintes tres tempadas. No equipo adestrado por Luis Aragon\u00e9s tivo a competencia de Mej\u00edas, pero a\u00ednda as\u00ed disputou un total de 58 partidos oficiais, conquistando a s\u00faa segunda Copa do Rei na tempada 1984/85.\nEn setembro de 1985 foi cedido ao Celta de Vigo a cambio da metade da ficha do xogador, que ascend\u00eda a 7\u00a0500\u00a0000 pesetas. Alternou na porter\u00eda con Mat\u00e9 e Chuco nunha campa\u00f1a na que o Celta descendeu \u00e1 Segunda Divisi\u00f3n. Tras consumarse a perda de categor\u00eda non houbo acordo entre Celta e Atl\u00e9tico, polo que o xogador deixou Vigo tras disputar 15 encontros e encaixar 35 goles.\nNa tempada 1987/88 asinou co Arenteiro, que da man de Agapito Vi\u00f1as acababa de ascender por primeira vez na s\u00faa historia \u00e1 Segunda Divisi\u00f3n B. Coincidiu no equipo con xogadores como Sobrino, Sequeiros ou Quecho, e disputou 21 partidos, pero deixou o club do Carballi\u00f1o en febreiro de 1988 debido \u00e1 s\u00faa mala relaci\u00f3n co presidente Jos\u00e9 P\u00e9rez. Para a seguinte tempada fichou co Gran Pe\u00f1a, equipo xa desligado do Celta de Vigo e co que xogou na Terceira Divisi\u00f3n antes da s\u00faa retirada.\nO seu sobri\u00f1o Agust\u00edn seguiu os seus pasos como porteiro e militou durante unha d\u00e9cada no Real Madrid.\nPalmar\u00e9s.\nValencia\nAtl\u00e9tico de Madrid"}
{"id": "225944", "revid": "98629", "url": "https://gl.wikipedia.org/wiki?curid=225944", "title": "Luciano Mariani", "text": "Luciano Mariani, nado en 1801 en Cremona e finado o 10 de xu\u00f1o de 1859 en Castell'Arquato (Provincia de Piacenza), foi un baixo oper\u00edstico italiano. Entre os moitos papeis creados para el salientasn o de Rodolfo en \"La sonnambula\" (Bellini), Alfonso d'Este en \"Lucrezia Borgia\" (Donizetti) e Oroe en \"Semiramide\" (Rossini). A s\u00faa irm\u00e1 m\u00e1is vella, Rosa Mariani, foi tam\u00e9n unha cantante de \u00f3pera (contralto) que cantou o papel de Arsace na estrea de \"Semiramide\". Fixeron unha xira por Italia cantando xuntos en moitas \u00f3peras. Mariani cantou no Teatro S\u00e3o Carlos de Lisboa dende 1839 a 1840, onde participou en moitas estreas de \u00f3peras italianas en Portugal, as\u00ed como as estreas das \u00f3peras \"Virginia\" de Antonio Lu\u00eds Mir\u00f3 e \"In\u00eas de Castro de Manuel Inoc\u00eancio Liberato dos Santos."}
{"id": "225949", "revid": "88215", "url": "https://gl.wikipedia.org/wiki?curid=225949", "title": "Pedro Herrera", "text": "Pedro Mar\u00eda Herrera Sancrist\u00f3bal, nado en Bilbao o 17 de xullo de 1959, \u00e9 un exfutbolista vasco, que xogaba na demarcaci\u00f3n de centrocampista.\nTraxectoria.\nFormouse nas categor\u00edas inferiores do Athletic de Bilbao e no Erandio. Debutou en Segunda Divisi\u00f3n no UD Salamanca con quen ascendeu a Primeira Divisi\u00f3n. O ano do ascenso ficha polo Real Zaragoza, onde xogou as seguintes seis tempadas sendo unha peza importante do equipo.\nAo finalizar a tempada 1987-88 obt\u00e9n a carta de liberdade do Zaragoza e ficha polo Celta de Vigo. En Vigo realiza moi boa tempada, rematando o equipo na oitava posici\u00f3n. Por\u00e9n, a comezos do seguinte ano e tras moitas molestias diagnostic\u00f3uselle roturas na cartilaxe do xeonllo polo que ten que deixar a pr\u00e1ctica do f\u00fatbol.\nPedro Herrera pasa a ser secretario t\u00e9cnico do club, posto que ocupou ata o ano 1993 cando ficha polo Real Zaragoza para o mesmo posto. Un dos seus maiores logros foi a fichaxe do xogador balc\u00e1nico Vladimir Gudelj. O Celta nomeou a Javier Mat\u00e9 para substitu\u00edlo na secretar\u00eda t\u00e9cnica do club.\nNa actualidade Pedro Herrera segue ocupando o cargo de secretario t\u00e9cnico en Zaragoza.\nO seu fillo Ander Herrera tam\u00e9n e futbolista."}
{"id": "225959", "revid": "1131", "url": "https://gl.wikipedia.org/wiki?curid=225959", "title": "Estadio de Atotxa", "text": "O Estadio de Atotxa era un estadio de f\u00fatbol da cidade de Donostia, no Pa\u00eds Vasco. Foi o campo da Real Sociedad durante oitenta anos, o segundo da s\u00faa historia logo do de Ondarreta. Chegou a ter capacidade para 27.000 persoas.\nTraxectoria.\nFoi inaugurado no ano 1913 nun encontro contra o Athletic de Bilbao que rematou con empate a tres. Deixou de utilizarse en 1993 para ser demolido en 1999 para edificar vivendas de protecci\u00f3n oficial. Como despedida celebrouse un amig\u00e1bel entre a Real Sociedad e a Selecci\u00f3n de f\u00fatbol de Euskadi.\nNel a Real Sociedad proclamouse campi\u00f3n das ligas de 1981 e 1982. A partir da tempada 1993/94 o equipo pasou a xogar no estadio de Anoeta."}
{"id": "225960", "revid": "89787", "url": "https://gl.wikipedia.org/wiki?curid=225960", "title": "Cabrero, Chile", "text": "Cabrero \u00e9 un municipio e unha comuna de Chile. A s\u00faa \u00e1rea \u00e9 de 639,8\u00a0km2 e en 2002, a cidade ti\u00f1a un total de 25.282 habitantes (INE 2002). Cabrero at\u00f3pase a uns 74,3\u00a0quil\u00f3metros da capital rexional Concepci\u00f3n, uns 63\u00a0km de Chill\u00e1n, a capital da provincia de \u00d1uble, e a uns 56,6\u00a0km de Los \u00c1ngeles, a capital da provincia de Biob\u00edo.\nA comuna est\u00e1 situada entre os r\u00edos Itata e Laja, antes da s\u00faa fundaci\u00f3n, o sector de Cabrero era un paisaxe areoso e agreste, improdutivo e de escasa poboaci\u00f3n. Con todo, grazas a diversas obras de rego xa feitas durante o per\u00edodo colonial do pa\u00eds, os seus terreos volv\u00e9ronse aptos para o desenvolvemento silvoagropecuario. O xentilicio da comuna \u00e9 cabrerino/a."}
{"id": "225961", "revid": "89787", "url": "https://gl.wikipedia.org/wiki?curid=225961", "title": "Habent sua fata libelli", "text": "Habent sua fata libelli \u00e9 unha locuci\u00f3n latina que significa literalmente \"Te\u00f1en o seu destino os libros\". A frase alude \u00e1 importancia do lector na interpretaci\u00f3n das obras literarias, xa que o destino dos libros var\u00eda segundo o parecer deste.\nV\u00e9xase tam\u00e9n.\nLigaz\u00f3ns externas.\nRecompilaci\u00f3n de usos na prensa escrita"}
{"id": "225962", "revid": "1131", "url": "https://gl.wikipedia.org/wiki?curid=225962", "title": "Juan Compa\u00f1el", "text": "Juan Compa\u00f1el Rivas, nado en Santiago de Compostela en 1829 e finado en La Catalina (Cuba) en 1897, foi un editor e impresor galego.\nTraxectoria.\nFillo do impresor Francisco Luis Compa\u00f1el, natural da Gra\u00f1a (Ferrol). Logo da morte do pai ocupouse da empresa familiar Viuda e Hijos de Compa\u00f1el. Entre 1852 e 1856 deixou a imprenta familiar e trasladouse a Vigo, onde publicou \"La Oliva\" con Ux\u00edo Carr\u00e9 Aldao e Manuel Murgu\u00eda. En abril de 1857 o goberno suspendeu a publicaci\u00f3n, que tomou o nome de \"El Mi\u00f1o\" volvendo \u00e1 s\u00faa primeira denominaci\u00f3n en outubro de 1868. Na s\u00faa imprenta, na r\u00faa Real, publicouse o 17 de maio de 1863 \"Cantares gallegos\" de Rosal\u00eda de Castro. En 1863 casou con Emilia Chao Fern\u00e1ndez, filla de Jos\u00e9 Mar\u00eda Chao Rodr\u00edguez, convert\u00e9ndose en cu\u00f1ado de Eduardo e Alejandro Chao Fern\u00e1ndez. En 1873 marchou a Cuba, foi secretario do concello de La Catalina e fundou e dirixiu \"La Lealtad\" (1882) de Cienfuegos, \"Diario de C\u00e1rdenas\" (1883) e \"La Uni\u00f3n\" de Col\u00f3n. Volveu a Vigo en 1891 para recuperarse do seu feble estado de sa\u00fade, e regresou a Cuba dous anos m\u00e1is tarde.\nEn outubro de 2013 o Corporaci\u00f3n Municipal de Vigo aprobou por unanimidade darlle o seu nome \u00e1 Biblioteca P\u00fablica Central de Vigo, situada na Casa de Pedro Rom\u00e1n ou Casa Ferro, da zona antiga, na r\u00faa Joaqu\u00edn Y\u00e1\u00f1ez n\u00famero 6."}
{"id": "225963", "revid": "1888", "url": "https://gl.wikipedia.org/wiki?curid=225963", "title": "Juan Compa\u00f1el Rivas", "text": ""}
{"id": "225965", "revid": "1888", "url": "https://gl.wikipedia.org/wiki?curid=225965", "title": "El Campesino", "text": "El Campesino foi o nome de d\u00faas publicaci\u00f3ns:"}
{"id": "225966", "revid": "1888", "url": "https://gl.wikipedia.org/wiki?curid=225966", "title": "El Campesino (1929)", "text": "El Campesino foi un peri\u00f3dico publicado en Lavadores entre 1929 e 1932.\nHistoria e caracter\u00edsticas.\nSubtitulado \"\u00d3rgano del Sindicato de Agricultores de Teis\", apareceu o 1 de xaneiro de 1929. Cambiou despois o seu subt\u00edtulo por \"Peri\u00f3dico quincenal agrario\". Estaba dirixido por Constante Lorenzo Mel\u00f3n e o seu administrador era Jos\u00e9 Mart\u00ednez Covelo. Entre os seus colaboradores figuraron Indalecio Tiz\u00f3n Reboreda, Manuel Gama Casalderrey, Manuel Garc\u00eda G\u00f3mez, Leopoldo Varela Maristany, Joaqu\u00edn Poza Juncal, Juan Andrade e Celso N\u00fa\u00f1ez. Estaba controlado pola facci\u00f3n do Sindicato pr\u00f3xima ao socialismo. Foi suspendido por orde do Gobernador militar a principios de xaneiro de 1931 por supostos ataques \u00e1 relixi\u00f3n e desobedecer a censura. Volveu aparecer e a\u00ednda se publicaba en febreiro de 1932."}
{"id": "225967", "revid": "15490", "url": "https://gl.wikipedia.org/wiki?curid=225967", "title": "El Campesino (1900)", "text": "El Campesino foi un semanario publicado en Lavadores entre 1900 e 1909.\nHistoria e caracter\u00edsticas.\nApareceu o 21 de outubro de 1900. Era o \u00f3rgano das sociedades agr\u00edcolas do distrito de Lavadores. Estaba dirixido por Jos\u00e9 Quintas Davila. Peri\u00f3dico semanal, aparec\u00eda os domingos, e dende o 14 de decembro os s\u00e1bados. Defend\u00edanse os principios agraristas e anticaciqu\u00eds, en oposici\u00f3n aos seguidores do marqu\u00e9s de Riestra."}
{"id": "225968", "revid": "5312", "url": "https://gl.wikipedia.org/wiki?curid=225968", "title": "ABT Summer", "text": "O ABT Summer foi un superpetroleiro liberiano que se incendiou e afundiu o 28 de maio de 1991 fronte \u00e1s costas de Angola, cunha carga de 260\u00a0000 toneladas de fuel pesado.\nFora constru\u00eddo en 1974 en Ulsan (Corea do Sur). O propietario era a empresa Somatra ltd e o armador Arabian Bulk Trading, e navegaba baixo bandeira liberiana. Med\u00eda 344,43 m de eslora e 81,87 m de manga.\nO buque fac\u00eda o transporte de fuel entre Ir\u00e1n e Rotterdam e atop\u00e1base no momento do accidente a unhas 700 millas (1.300\u00a0km) da costa de Angola. Por raz\u00f3ns que se desco\u00f1ecen sufriu unha explosi\u00f3n e comezou a arder e verter a carga, provocando unha marea negra de 32\u00a0km de largo por 7\u00a0km de ancho. \u00d3 cabo de tres d\u00edas de intentos infrutuosos para apagar o lume desde distintos barcos chegados ata o lugar do accidente, rematou por afundir o 1 de xu\u00f1o. A consecuencia da explosi\u00f3n houbo un morto e catro desaparecidos, rescat\u00e1ndose con vida \u00f3s 27 tripulantes restantes.\nDada a distancia \u00e1 que se atopaba da costa, o petr\u00f3leo disolveuse no mar sen chegar a terra. Calc\u00falase que o vertido foi de entre 44\u00a0000 e 57\u00a0000 toneladas, a\u00ednda que non hai evidencia certa da cantidade queimada e vertida, afund\u00edndose o barco co resto da carga. Os danos ambientais, pouco estudados, consid\u00e9ranse baixos.\nOs posteriores intentos de localizar os restos do barco no fondo mari\u00f1o nunca deron resultado."}
{"id": "225969", "revid": "4817", "url": "https://gl.wikipedia.org/wiki?curid=225969", "title": "DS-U2-MP", "text": "DS-U2-MP foi o nome dun modelo de sat\u00e9lites artificiais sovi\u00e9tico adicado a estudar a presenza e distribuci\u00f3n dos micrometeoroides desde a \u00f3rbita terrestre e facer observaci\u00f3ns astron\u00f3micas no rango dos raios gamma.\nEn total lanz\u00e1ronse dous sat\u00e9lites da serie DS-U2-MP: o Kosmos 135 o 12 de decembro de 1966, e o Kosmos 163 o 5 de xu\u00f1o de 1967. \u00c1mbolos dous sat\u00e9lites foron lanzados desde a base de Kapustin Yar con \u00e9xito mediante foguetes Kosmos 2I."}
{"id": "225971", "revid": "18868", "url": "https://gl.wikipedia.org/wiki?curid=225971", "title": "Phoenix dactylifera", "text": ""}
{"id": "225972", "revid": "56817", "url": "https://gl.wikipedia.org/wiki?curid=225972", "title": "Phoenix (x\u00e9nero)", "text": "Phoenix \u00e9 un x\u00e9nero con once especies de plantas con flores pertencente \u00e1 familia das palmeiras (Arecaceae), distribu\u00eddas desde o norte de \u00c1frica, inclu\u00edndo as Illas Canarias, o sur de Asia, at\u00e9 o Extremo Oriente."}
{"id": "225974", "revid": "785", "url": "https://gl.wikipedia.org/wiki?curid=225974", "title": "Cronista", "text": "Cronista \u00e9 o escritor que compila e redacta feitos hist\u00f3ricos ou de actualidade. Ata a \u00e9poca da Ilustraci\u00f3n era un equivalente de historiador, e ocupaba un cargo oficial para desempe\u00f1ar estas funci\u00f3ns.\nCronistas nas idades media e moderna.\nAntes da aparici\u00f3n do xornalismo moderno e a sistematizaci\u00f3n da cr\u00f3nica como un x\u00e9nero xornal\u00edstico, t\u00ed\u00f1ase por cronista ao escritor que narraba acontecementos de interese hist\u00f3rico; o termo era case equivalente a historiador. A diferenza dos escritores an\u00f3nimos ou co\u00f1ecidos de cantos \u00e9picos, os historiadores e cronistas distingu\u00edronse pola vontade de veracidade nos seus relatos desde a Antig\u00fcidade. Na Idade Moderna, entend\u00edase que o cronista documentaba feitos e costumes, polo que na pr\u00e1ctica diferenci\u00e1bao dos autores de historias xerais (por exemplo, o Pai Juan de Mariana, autor da famosa \"Historia de Espa\u00f1a\" (1591-1601), a\u00ednda que \u00e1s veces identific\u00e1banse con eles. Os reinos cristi\u00e1ns medievais de Asturias, Le\u00f3n e Castela mantiveron unha tradici\u00f3n de cr\u00f3nicas desde as que xustificaban a Reconquista e reforzaban o poder do rei (Moz\u00e1rabe, Albeldense, Silense, Emilianense, Cr\u00f3nica Xeral de Espa\u00f1a?), a \"Estoria de Espa\u00f1a\" e a \"Grande e Xeral Estoria\" de Afonso X o Sabio (s\u00e9culo XIII), ou as \"Cr\u00f3nicas\" de Pero L\u00f3pez de Ayala (\"Cr\u00f3nica do rei don Pedro, de Henrique II, de Xo\u00e1n II e de Henrique III\", que serven sobre todo para xustificar a propios feitos do autor, Chanceler de Castela a finais do s\u00e9culo XIV).\nCronistas de Indias.\nDespois do descubrimento de Am\u00e9rica polos europeos, co\u00f1ec\u00e9ronse os relatos dos chamados cronistas de Indias, que informaban sobre a xeograf\u00eda e o modo de vida dos ind\u00edxenas americanos, desde as relaci\u00f3ns do mesmo Cristovo Col\u00f3n, o seu fillo Fernando, a famosa carta de Am\u00e9rico Vespucio e moitos outros descubridores e conquistadores como Hern\u00e1n Cort\u00e9s. O car\u00e1cter xustificativo desa produci\u00f3n \u00e9 claro. A achega en sentido contrario de Bartolom\u00e9 de las Casas (\"Brev\u00edsima relaci\u00f3n da destruci\u00f3n das Indias\") foi tan transcendental que deu orixe \u00e1 Xunta de Valladolid, en que lle deu r\u00e9plica Juan Gin\u00e9s de Sep\u00falveda; e ata \u00e1 chamada Lenda negra ao divulgarse por toda Europa como propaganda antiespa\u00f1ola. A visi\u00f3n dos ind\u00edxenas, que viron os seus documentos e cultura material saqueados e destru\u00eddos, foi posible por alg\u00fans casos excepcionais, como o do inca Felipe Guam\u00e1n Poma de Ayala.\nOficialmente o cargo de cronista de Indias in\u00edciase coa documentaci\u00f3n reunida por Pedro M\u00e1rtir de Angler\u00eda que se pasa en 1526 a Frei Antonio de Guevara, cronista de Castela; e con Juan L\u00f3pez de Velasco que fai o propio cos papeis do cosm\u00f3grafo maior Alonso de Santa Cruz, aos que suma o cargo de cronista. Antonio de Herrera \u00e9 nomeado cronista maior de Indias en 1596, e publica entre 1601 e 1615 a \"Historia xeral dos feitos dos castel\u00e1ns nas illas e Terra Firme do mar Oc\u00e9ano\", co\u00f1ecida como \"D\u00e9cadas\". Antonio de Le\u00f3n Pinelo (nacido en Lima, que recompilara as leis de Indias), Antonio de Sol\u00eds e Pedro Fern\u00e1ndez del Pulgar cubriron o cargo durante o s\u00e9culo XVII. No s\u00e9culo XVIII a instituci\u00f3n confl\u00fae coa creaci\u00f3n da Real Academia da Historia e o Arquivo Xeral de Indias, destacando a figura de Juan Bautista Mu\u00f1oz (\"Historia do Novo Mundo\", que non completou).\nMoitos cronistas de Indias centr\u00e1ronse en zonas xeogr\u00e1ficas espec\u00edficas, facendo cr\u00f3nicas rexionais de reinos de Am\u00e9rica.\nAlg\u00fans cronistas destacados son: Bernal D\u00edaz del Castillo, Fernando de Alva Ixtlilx\u00f3chitl, Inca Garcilaso de la Vega, Pedro Cieza de Le\u00f3n, Hern\u00e1n Cort\u00e9s, L\u00f3pez de G\u00f3mara, Diego Dur\u00e1n, Francisco Xim\u00e9nez, Frei Toribio de Benavente, Frei Bernardino de Sahag\u00fan, Frei Francisco V\u00e1squez, entre outros.\nUso posterior do termo.\nO termo cronista comezou a utilizase m\u00e1is a mi\u00fado para designar ao autor de relatos contempor\u00e1neos. \u00c1 vez que se desenvolveu a historia como ciencia, e cun obxectivo que \u00e9 \u00e1 vez narrar e explicar o pasado, o cronista pasou a ser o simple relator de feitos espidos, recopilador de fontes ou escritor costumista, sobre todo cando se utiliza a s\u00faa funci\u00f3n de cronista local (para o Madrid do Romanticismo, Ram\u00f3n de Mesonero Romanos).\nA finais do s\u00e9culo XIX, co desenvolvemento do xornalismo popular, o de cronista converteuse nun oficio con pautas cada vez m\u00e1is claras e espec\u00edficas. Nos diarios modernos, \u00e9 o que vai en busca das noticias e red\u00e1ctaas sen aditamentos como puidesen ser as opini\u00f3ns, an\u00e1lises, par\u00e1grafos valorativos, que deben estar ausentes das cr\u00f3nicas. Os diarios estadounidenses, especialmente, fixaron normas para a s\u00faa redacci\u00f3n. A concisi\u00f3n e precisi\u00f3n do relato foron desde ent\u00f3n requirimentos b\u00e1sicos para a tarefa do cronista. De acordo cos manuais de redacci\u00f3n dos primeiros grandes diarios americanos e europeos, o cronista debe expor no primeiro par\u00e1grafo \"que ocorreu, cando ocorreu, onde ocorreu, como ocorreu\", e, se \u00e9 posible facelo de forma inmediata e sen inclu\u00edr reflexi\u00f3n ou opini\u00f3n, \"por que ocorreu\". O resto da cr\u00f3nica ser\u00e1 unha ampliaci\u00f3n do breve relato inicial, en orde decreciente de importancia. Os cronistas achegan o material b\u00e1sico dos xornais, pero non son por iso son os xornalistas menos cualificados. O traballo do cronista \u00e9 altamente valorado pola capacidade de captaci\u00f3n en grao sumo importante ou novo nun suceso e dos detalles que resulten significativos ou emocionalmente impactantes (o \"interese humano\")."}
{"id": "225975", "revid": "89787", "url": "https://gl.wikipedia.org/wiki?curid=225975", "title": "Kosmos 135", "text": "Kosmos 135 (\u041a\u043e\u0441\u043c\u043e\u0441 135 en ruso), tam\u00e9n denominado DS-U2-MP N\u00ba 1, foi un sat\u00e9lite artificial sovi\u00e9tico lanzado o 12 de decembro de 1966 mediante un foguete Kosmos 2I desde a base de Kapustin Yar.\nCaracter\u00edsticas.\nKosmos 135 foi o primeiro membro do modelo de sat\u00e9lites DS-U2-MP. Estaba adicado a facer observaci\u00f3ns cient\u00edficas relacionadas coa presenza de micrometeoroides na \u00f3rbita terrestre e a facer observaci\u00f3ns astron\u00f3micas no rango da radiaci\u00f3n gamma. Foi seguido polo Kosmos 163. Kosmos 135 foi inxectado nunha \u00f3rbita inicial de 662\u00a0km de apoxeo e 259\u00a0km de perixeo, cunha inclinaci\u00f3n orbital de 48,5 graos e un per\u00edodo de 93,6 minutos. Reentrou na atmosfera o 12 de abril de 1967.\nKosmos 135 descartou a existencia dunha nube de po c\u00f3smico rodeando a Terra, hipotizada antes do seu lanzamento.\nInstrumentos.\nKosmos 135 levaba a bordo, entre outros instrumentos, un espectr\u00f3metro centeleador de raios gamma de 64 canais composto por un cristal detector de 40 x 40\u00a0mm de ioduro de sodio completamente envolto por unha capa pl\u00e1stica de 5\u00a0mm de espesor para protexelo das part\u00edculas cargadas. O cristal estaba apuntado a un tubo fotomultiplicador e pod\u00eda observar no rango entre 0,4 a 2,4 MeV. O conxunto detector estaba situado a 0,5 metros do corpo da nave. Os espectros gamma tom\u00e1banse cada 10 minutos."}
{"id": "225976", "revid": "98629", "url": "https://gl.wikipedia.org/wiki?curid=225976", "title": "Palmeira das Canarias", "text": "A palmeira das Canarias (Phoenix canariensis) \u00e9 unha especie de palmeira end\u00e9mica das Illas Canarias. Grazas \u00e1 s\u00faa beleza, facilidade de adaptaci\u00f3n e resistencia ao fr\u00edo \u00e9 unha das palmeiras que m\u00e1is se usa en xardinar\u00eda, sendo moi com\u00fan nos xard\u00edns urbanos de Galicia, especialmente preto da costa. \u00c9 unha especie protexida nas illas de orixe. A palmeira das Canarias consid\u00e9rase, segundo unha lei do Goberno das Canarias, o s\u00edmbolo natural do arquip\u00e9lago, xunto co canario (\"Serinus canaria\").\nDescrici\u00f3n.\nPalmeira de gran tama\u00f1o (10-30 metros de altura), co toro (est\u00edpite) groso e moi cori\u00e1ceo, as s\u00faas follas (palmas) en mestos penachos palmados, poden medir entre 2 e 3 metros de longo. As flores disp\u00f3\u00f1ense en mestos acios alaranxados. Froitos m\u00e1is mi\u00fados que os d\u00e1tiles.\nEcolox\u00eda.\nMedra nas zonas baixas das Illas Canarias, tipicamente entre 10 e 500 metros sobre o nivel do mar, sendo parte da formaci\u00f3n chamada Bosque Term\u00f3filo. Coas ra\u00edces aproveita as bolsas de auga subterr\u00e1neas, sobrevive a curtos per\u00edodos de enchentes, fixa tenazmente o substrato e pode se ancorar nos m\u00e1is inest\u00e1beis fondos de cavorcos. \u00c9 unha especie moi lonxeva, tanto que os exemplares m\u00e1is altos superan os dous e quizabes tres s\u00e9culos de idade.\nEn Galicia util\u00edzase coma \u00e1rbore ornamental principalmente en prazas e parques costeiros; e se planta en vilas principalmente das R\u00edas Baixas, incluso en zonas de clima temperado do norte do pa\u00eds. Tam\u00e9n \u00e9 com\u00fan en xard\u00edns privados das R\u00edas Baixas.\nPragas.\nEn 2013 apareceron os primeiros s\u00edntomas en Galicia de palmeiras afectadas polo escaravello vermello (\"Rhynchophorus ferrugineus\"), un escaravello bicudo cuxas larvas se alimentan do talo da palmeira at\u00e9 a matar.\nEn Espa\u00f1a apareceu o primeiro foco en Granada en 1995, de a\u00ed pasou ao Pa\u00eds Valenciano en 2004, Catalu\u00f1a e Murcia (2005), Illas Baleares e Illas Canarias (2006), Arag\u00f3n (2009). En xaneiro de 2013 det\u00e9ctase o primeiro caso en Galicia, no concello de Gondomar\n(Pontevedra). En 2015 xa se olla por Baiona, Vigo, Gondomar, Tomi\u00f1o e Nigr\u00e1n.\nAs larvas do escaravello son as que producen os danos no interior da palmeira, que non manifesta os s\u00edntomas at\u00e9 meses despois da colonizaci\u00f3n, normalmente cando se atopa nun estado avanzado de infestaci\u00f3n. Os s\u00edntomas que se ollan son as follas centrais m\u00e1is novas pouco desenvolvidas, con parte dos fol\u00edolos comidos e falla de fertilidade. As follas afectadas do centro amarelecen e murchan at\u00e9 se desprender; a palmeira vai perdendo a coroa. Na base das follas \u00f3llanse galer\u00edas realizadas polas larvas ou presenza de casulos, individuos adultos e restos de fibra esmagados.\nEsta praga afecta a gran variedade de palmeiras; mais \u00e9 a palmeira canaria a m\u00e1is com\u00fan en Galicia. As medidas trala infecci\u00f3n son a protecci\u00f3n e illamento da zona; a eliminaci\u00f3n de todas as follas con motoserras. Tanto o que fique de palmeira (coroa e est\u00edpite) coma os restos vexetais deben pulverizarse cun tratamento fitosanitario autorizado a tal fin. A coroa da palmeira envolverase nun pl\u00e1stico dun espesor superior a 200 galgas, para impedir a sa\u00edda de adultos de escaravello vermello ou a ca\u00edda dos casulos. Despois \u00e9 recomend\u00e1bel cortar o p\u00e9 (est\u00edpite) a rentes do chan e selar con m\u00e1stic e, se for pos\u00edbel, decepar (arrincar a cachopa ou toco). Por \u00faltimo limar a zona e pulverizar todo, inclu\u00edndo os restos a eliminar e desinfecci\u00f3n das ferramentas. Tam\u00e9n se pode soterrar a palmeira a polo menos 2 metros de fondo, aplicando o tratamento fitosanitario.\nUsos.\nNas Canarias existe unha multitude de aproveitamentos das distintas partes da palmeira, hoxe parcialmente en desuso. Na illa de La Gomera, extr\u00e1ese o zume chamada \"guarapo\" para producir o \"mel de palma\".\nProduce froitos comest\u00edbeis chamados \"t\u00e1maras\" semellantes aos d\u00e1tiles da datileira (\"Phoenix dactylifera\"), pero m\u00e1is mi\u00fados e de menor calidade para o padal. As follas empr\u00e9ganse coma vasoiras, \u00e9 com\u00fan ver os varredores das illas utilizalas coma ferramenta de traballo.\n\u00c1rbores senlleiras en Galiza.\nO palmeiral dos Xard\u00edns de M\u00e9ndez N\u00fa\u00f1ez da Coru\u00f1a ten o c\u00f3digo 13F entre as formaci\u00f3ns inclu\u00eddas no Cat\u00e1logo de \u00c1rbores Senlleiras de Galicia."}
{"id": "225977", "revid": "18868", "url": "https://gl.wikipedia.org/wiki?curid=225977", "title": "Phoenix canariensis", "text": ""}
{"id": "225978", "revid": "18868", "url": "https://gl.wikipedia.org/wiki?curid=225978", "title": "Palmeira canaria", "text": ""}
{"id": "225979", "revid": "1131", "url": "https://gl.wikipedia.org/wiki?curid=225979", "title": "H\u00e1beas corpus", "text": "O h\u00e1beas corpus \u00e9 unha instituci\u00f3n xur\u00eddica que obriga a que toda persoa detida sexa presentada nun prazo preventivo determinado perante o xu\u00edz de instruci\u00f3n, que poder\u00eda ordenar a liberdade inmediata do detido se non encontrase motivo suficiente de arresto.\nO termo \u00e9 unha locuci\u00f3n latina que prov\u00e9n do lat\u00edn \"h\u00e1be\u0101s corpus\" [\"ad subiiciendum\"] 'que te\u00f1as [o teu] corpo [para entregar]', 'ter\u00e1s o teu corpo libre', sendo \"h\u00e1be\u0101s\" a segunda persoa singular do presente de subxuntivo do verbo latino \"hab\u0113re\" \u2018ter\u2019. Ou pode ser chamado igualmente como \"corpo presente\" ou \"persoa presente\".\nOrixe e obxecto desta instituci\u00f3n.\nA\u00ednda que o h\u00e1beas corpus como acci\u00f3n ou remedio na forma e desenvolvemento con que existe hoxe como instituci\u00f3n non existiu en Roma, as palabras latinas con que se lle denomina, denotan que a s\u00faa orixe prov\u00e9n do dereito romano.\nNa \u00e9poca dos Pretores e co nome de \u00abInterdito\u00bb xa era designado nas pandectas baixo o t\u00edtulo de \"Homine libero exhibendo\" e os compiladores de devandito corpo legal romano transcrib\u00edan un comentario do xurisconsulto Ulpiano, que dic\u00eda:\n\u00abEste remedio foi institu\u00eddo para protexer a liberdade persoal a fin de que ningunha persoa libre natural fose detida.\u00bb\nA palabra \u201cpersoa libre\u201d engad\u00eda a calquera neno ou adulto, home ou muller, sexa un ou sexan varios, que eran \"sui juris\", deduc\u00edndose deica que este remedio era para devolver a condici\u00f3n de persoa libre \u00e1 aquela a quen se intentou converter en escravo sen motivos legais; \u00e9 dicir, que con este interdito xa se devolv\u00eda a liberdade a aqueles a quen se lles privaba dela cunha escravitude ilegal.\nBen xur\u00eddico que tutela.\nO h\u00e1beas corpus, no dereito comparado, tutela dous dereitos fundamentais: a liberdade individual relativa \u00e1 s\u00faa liberdade de movemento e, xa que logo, a non ser obxecto de detenci\u00f3ns arbitrarias, e o dereito \u00e1 integridade persoal, a non ser obxecto de danos na s\u00faa persoa, como lesi\u00f3ns, tortura ou morte. Nese sentido, ten como prop\u00f3sito o repo\u00f1er as cousas ao estado anterior \u00e1 privaci\u00f3n, perturbaci\u00f3n ou ameaza de devanditos dereitos, polo cal ten un car\u00e1cter sumario (urxente) e potencialmente eventual, en tanto se autoriza desde que aparece posible unha violaci\u00f3n eventual a estes dereitos, para evitar que a violaci\u00f3n se torne irreparable. Loxicamente, de tornarse irreparable a violaci\u00f3n, a acci\u00f3n de garant\u00eda perde o seu obxecto (subtracci\u00f3n da materia) ademais de poucos deberes nas constituci\u00f3ns mundiais.\nRegulaci\u00f3n en Espa\u00f1a.\nNa historia xur\u00eddica espa\u00f1ola figura no denominado recurso das persoas do Reino de Arag\u00f3n 1428 e nas Constituci\u00f3ns de 1869 e 1876. En 1526 o Foro Novo do Se\u00f1or\u00edo de Biscaia establece o h\u00e1beas corpus no seu territorio.\nO art. 17.4 da Constituci\u00f3n espa\u00f1ola de 1978 sinala que \u00abA lei regular\u00e1 un procedemento de h\u00e1beas corpus para producir a inmediata posta a disposici\u00f3n xudicial de toda persoa detida ilegalmente. As\u00ed mesmo, por lei determinarase o prazo m\u00e1ximo de duraci\u00f3n da prisi\u00f3n provisional.\u00bb\nO procedemento de h\u00e1beas corpus at\u00f3pase regulado no ordenamento xur\u00eddico espa\u00f1ol pola Lei Org\u00e1nica 6/1984 de 24 de maio, na que se desenvolve a garant\u00eda constitucional que permite a quen se atope baixo arresto ou en privaci\u00f3n de liberdade solicite pasar de inmediato a disposici\u00f3n xudicial. O art. 1 da L. Ou. 6/1984 de 24 de maio considera persoas detidas ilegalmente:\nO artigo 3 da citada Lei determina quen te\u00f1en lexitimidade para solicitar o procedemento, que son:\nA solicitude ha de cursarse ante o xulgado de instruci\u00f3n de garda do lugar onde se dea a privaci\u00f3n de liberdade, a detenci\u00f3n ou ben no lugar onde se te\u00f1a a \u00faltima noticia do seu paradoiro. No xulgado competente adoptaranse as resoluci\u00f3ns oportunas para co\u00f1ecer de inmediato do estado da persoa privada de liberdade, solicitando para iso da autoridade custodia da persoa detida toda a informaci\u00f3n necesaria. No prazo de 24 horas desde que se acorde a incoaci\u00f3n do procedemento mediante auto, o xu\u00edz oir\u00e1 \u00e1 persoa privada de liberdade, ao Ministerio Fiscal e a quen ordenou a detenci\u00f3n e o responsable da custodia do mesmo, resolvendo o que proceda sobre a legalidade ou ilegalidade da privaci\u00f3n de liberdade e ordenando, en cada caso, a continuaci\u00f3n da detenci\u00f3n ou a inmediata posta en liberdade do detido.\nExiste unha sentenza do Tribunal Constitucional de 1998, que considerou que o avogado do detido poder\u00eda solicitar o h\u00e1beas corpus en nome do detido, sempre que sexa apoderado, t\u00e1cita ou expresamente para ese efecto.\nO h\u00e1beas corpus mundial.\nDiversas organizaci\u00f3ns promoven entre os seus principios o dereito de acceder ao h\u00e1beas corpus mundial (establecemento dunha xurisdici\u00f3n que abranguer\u00eda todas as naci\u00f3ns e todo o territorio do planeta terra) como parte fundamental dos dereitos humanos. As\u00ed mesmo, sobre a realidade das diversas lexislaci\u00f3ns nacionais e acordos internacionais existentes, estas organizaci\u00f3ns promoven a aplicaci\u00f3n do h\u00e1beas corpus aos detidos sen motivaci\u00f3n legal.\nEntre esas organizaci\u00f3ns at\u00f3pase Amnist\u00eda Internacional -organizaci\u00f3n creada en 1961-, Human Rights Watch e World organization for human rights -as d\u00faas \u00faltimas nos Estados Unidos de Am\u00e9rica-. Entre os seus promotores est\u00e1 o avogado Lu\u00eds Kutner, creador do movemento por un h\u00e1beas corpus mundial World h\u00e1beas corpus.\nPara a efectividade dun h\u00e1beas corpus mundial \u00e9 imprescindible a existencia dun tribunal internacional que vele polo seu cumprimento e garanta os dereitos ante as detenci\u00f3ns ilegais e torturas."}
{"id": "225980", "revid": "56817", "url": "https://gl.wikipedia.org/wiki?curid=225980", "title": "Est\u00edpite", "text": "O termo est\u00edpite p\u00f3dese referir a :"}
{"id": "225981", "revid": "56817", "url": "https://gl.wikipedia.org/wiki?curid=225981", "title": "Est\u00edpite (bot\u00e1nica)", "text": "En bot\u00e1nica, o est\u00edpite \u00e9 o nome outorgado ao talo das palmeiras, e por extensi\u00f3n ao dos fentos arb\u00f3reos. \nO est\u00edpite, que non \u00e9 un verdadeiro toro, caracter\u00edzase principalmente pola ausencia de crecemento en grosor, contrariamente ao tronco das \u00e1rbores das dicotiled\u00f3neas. O seu di\u00e1metro \u00e9 constante dende o p\u00e9 da palmeira at\u00e9 o acio de follas terminais. P\u00f3dense por\u00e9n constatar \u00e1s veces irregularidades no di\u00e1metro, mais se explican por variaci\u00f3ns clim\u00e1ticas que puideron afectar ao crecemento da \u00e1rbore. \nO est\u00edpite non ramifica, ag\u00e1s raras excepci\u00f3ns. Ten tecido meristem\u00e1tico s\u00f3 no extremo superior do talo. A superficie do est\u00edpite at\u00f3pase enfeitada polas impresi\u00f3ns con losanxes caracter\u00edsticas deixadas polo baseamento do pec\u00edolo das follas ca\u00eddas."}
{"id": "225983", "revid": "56817", "url": "https://gl.wikipedia.org/wiki?curid=225983", "title": "Est\u00edpite (arquitectura)", "text": "O est\u00edpite \u00e9 unha pilastra troncopiramidal invertida que \u00e1s veces ten funci\u00f3ns de apoio. \u00c9 frecuente velos superpostos uns a outros. A s\u00faa orixe est\u00e1 nas columnas mic\u00e9nicas de \u00e9ntase invertido."}
{"id": "225984", "revid": "1888", "url": "https://gl.wikipedia.org/wiki?curid=225984", "title": "Acci\u00f3n Agraria", "text": "Acci\u00f3n Agraria foi o nome de varias publicaci\u00f3ns:"}
{"id": "225985", "revid": "98629", "url": "https://gl.wikipedia.org/wiki?curid=225985", "title": "Castillo de Bellver (petroleiro)", "text": "O Castillo de Bellver foi un superpetroleiro de bandeira espa\u00f1ola que se incendiou o 6 de agosto de 1983 fronte \u00e1s costas de Sur\u00e1frica, provocando un vertido de 252.000 toneladas de petr\u00f3leo e unha das maiores mareas negras da historia.\nDescrici\u00f3n.\nO buque ti\u00f1a unhas medidas de 334,02 m de eslora, 55,05 m de manga e 27 m de calado, e un peso morto de 271.000 toneladas. Era propiedade da empresa estatal espa\u00f1ola Elcano e fora constru\u00eddo en Puerto Real (C\u00e1diz), en 1978, cun valor de 2.700 mill\u00f3ns de pesetas.\nO petr\u00f3leo que transportaba na s\u00faa derradeira viaxe era propiedade da empresa nacional espa\u00f1ola Enpetrol (Empresa Nacional del Petr\u00f3leo).\nAccidente.\nO \"Castillo de Bellver\" levantara \u00e1ncora dos Emiratos \u00c1rabes Unidos o 20 de xullo de 1983, onde cargara 137.500 toneladas de petr\u00f3leo cru lixeiro (tipo Murban e Upper Zakum) no porto de Jebeldhana e 112.500 toneladas no de Zirju Island. Dirix\u00edase pola ruta do Cabo cara Cartagena, onde ti\u00f1a previsto descargar nas instalaci\u00f3ns de Enpetrol o 21 de agosto .\n\u00c1s 23.48 horas do 6 de agosto lanzouse a mensaxe de auxilio: \"Tenemos fuego a bordo. Por favor, ayuden\". O barco atop\u00e1base fronte \u00e1 Ba\u00eda de Saldanha, a uns 70\u00a0km \u00f3 noroeste de Cidade do Cabo (Sur\u00e1frica), no cabo de Boa Esperanza , e sufr\u00eda unha explosi\u00f3n, sen que co\u00f1ezan as causas, que provocou un incendio que se estendeu rapidamente de proa a popa. A consecuencia del, o barco quedou sen goberno, \u00e1 deriva, para finalmente partir en dous no d\u00eda seguinte. A popa afundiu axi\u00f1a, a unhas 24 millas da costa, contendo a\u00ednda m\u00e1is de 100.000 toneladas nos seus tanques; a proa foi remolcada a mar aberto e afundida mediante cargas explosivas controladas. No incendio morreron tres dos seus tripulantes; a pasaxe estaba composta por 34 tripulantes masculinos m\u00e1is d\u00faas mulleres, familiares de dous oficiais, todos espa\u00f1ois. O salvamento realizouse na madrugada do d\u00eda 7, grazas \u00e1 presenza ocasional nas proximidades do pesqueiro \"Harvest Carina\", da filial surafricana de Pescanova, axudado por un helic\u00f3ptero, que recolleu a dous mari\u00f1eiros, e un buque mercante, que recolleu a outro m\u00e1is.\nO vertido inicial estimouse en 50 a 60.000 toneladas que arderon no incendio m\u00e1is unhas 100.000 toneladas m\u00e1is vertidas \u00f3 mar, afund\u00edndose co resto da carga a\u00ednda nos seus tanques. A marea negra foi empurrada polos ventos cara a costa, pero un cambio dos ventos modificou o rumbo da mancha cara o noroeste. A corrosi\u00f3n do casco do petrolero afundido provocou novos derrames, sendo o m\u00e1is sobresa\u00ednte o que se produciu o 25 de xu\u00f1o de 1994.\nImpacto medioambiental.\nOs danos medioambientais causados polo vertido consider\u00e1ronse pouco significativos, cun reducido impacto nos importantes caladoiros de pesca da zona. As condici\u00f3ns meteorol\u00f3xicas no momento do accidente favoreceron a loita contra a marea negra e o uso de 234 m3 de dispersantes na fronte da mancha impediu que chegase a augas pr\u00f3ximas \u00e1 costa.\nO 50% das capturas de lagosta e peixe de Sur\u00e1frica fanse na zona do afundimento, que constit\u00fae un importante lugar de reproduci\u00f3n para os peixes."}
{"id": "225988", "revid": "1888", "url": "https://gl.wikipedia.org/wiki?curid=225988", "title": "El Agro", "text": "El Agro foi o nome de varias publicaci\u00f3ns:"}
{"id": "225989", "revid": "98629", "url": "https://gl.wikipedia.org/wiki?curid=225989", "title": "Antonio Cerrotti", "text": "Antonio Cerrotti, nado en Buenos Aires o 14 de xullo de 1901 e finado na mesma cidade o 27 de xullo de 1979, foi un futbolista arxentino que xogaba na demarcaci\u00f3n de dianteiro.\nTraxectoria.\nDe profesi\u00f3n carboeiro, de onde sa\u00edu o seu alcume Carbur\u00edn, formouse na canteira de Boca Juniors co que pronto debutar\u00eda no primeiro equipo e no que xogar\u00eda a maior parte da s\u00faa carreira. Unha vez abandonou o Club Xeneize continuou a s\u00faa carreira en El Porvenir e en Barracas Juniors.\nIntegrou o equipo de Boca Juniors, que realizou a xira europea de 1925, sendo o primeiro xogador arxentino en marcar un gol en Europa. Foi de cabeza no primeiro encontro da xira, o 5 de marzo ante o Celta de Vigo en Bala\u00eddos.\nCoa selecci\u00f3n de f\u00fatbol da Arxentina disputou 3 encontros, debutando o 9 de decembro ante Brasil."}
{"id": "225990", "revid": "1505", "url": "https://gl.wikipedia.org/wiki?curid=225990", "title": "Juanito Clemente", "text": "Juan Clemente, m\u00e1is co\u00f1ecido como Juanito, nado en Vedra, foi un futbolista galego que xogaba na demarcaci\u00f3n de defensa.\nTraxectoria.\nXogaba no Fortuna en 1923, no momento da fusi\u00f3n co Vigo Sporting para dar lugar ao Celta de Vigo, convert\u00e9ndose nun dos capit\u00e1ns do novo equipo, xunto con Lu\u00eds Otero, Pasar\u00edn e C\u00f3rdoba.\nO 16 de setembro de 1923 no campo de Coia produciuse a presentaci\u00f3n do Real Club Celta de Vigo cun encontro entre dous equipos confeccionados co seu cadro de xogadores que naquel momento era de 62. Un deles foi capitaneado por Juanito.\nO Celta debutou en competici\u00f3n oficial ese mesmo ano no Campionato de Galicia, trofeo que ga\u00f1ou esa tempada e mais as d\u00faas seguintes. Neses anos Juanito Clemente formou parella na defensa con Pasar\u00edn e con Otero antes de que este fichase polo Deportivo da Coru\u00f1a.\nPese a actuar como defensa acadou boas cifras goleadoras, sobre todo transformando penaltis. L\u00e9mbranse especialmente alg\u00fans dos goles de Juanito, como por exemplo o que marcou no \u00faltimo encontro do primeiro Campionato de Galicia que conseguiu o Celta fronte ao Eiri\u00f1a CF, ou os dous que marcou ante o Boca Juniors nun dos dous amig\u00e1beis que xogou o club xeneize na s\u00faa xira europea de 1925 en Vigo.\nTam\u00e9n xogou na defensa xunto a Pasar\u00edn o primeiro encontro que disputou o Celta no Campionato de Espa\u00f1a, contra o Athletic de Bilbao.\nNa tempada 1925-26 comezou a ser suplente pola chegada de xogadores m\u00e1is xoves como Cabezo. Na seguinte tempada disputar\u00eda os seus \u00faltimos encontros co equipo vigu\u00e9s.\nEn agosto de 1931 disputouse en Vigo dous encontro na s\u00faa honra, un entre o Espa\u00f1ol FC e o Alondras CF, con vitoria dos primeiros por 5-2, e outro entre antigos xogadores do Vigo Sporting e o Fortuna cun 3-4 como resultado final.\nFormou parte da Selecci\u00f3n de f\u00fatbol de Galicia en varias ocasi\u00f3ns, destacando os encontros contra un combinado dunha escuadra da armada brit\u00e1nica e contra a selecci\u00f3n de Lisboa."}
{"id": "225991", "revid": "98629", "url": "https://gl.wikipedia.org/wiki?curid=225991", "title": "Pablo Gonz\u00e1lez Cou\u00f1ago", "text": "Pablo Gonz\u00e1lez Cou\u00f1ago, nado en Redondela o 9 de agosto de 1979, \u00e9 un futbolista galego que xogou como dianteiro. Foi campi\u00f3n do Mundial sub-20 de 1999, onde conseguiu ademais a Bota de Ouro.\nTraxectoria.\nCou\u00f1ago formouse na canteira do Celta de Vigo, pasando a xogar no Celta de Vigo B en 1997. Ao rematar a tempada, foi convocado por I\u00f1aki S\u00e1ez para disputar o Mundial sub-20 de Nixeria xunto con Aranzub\u00eda, Marchena, Xavi Hern\u00e1ndez e Iker Casillas, entre outros. O combinado espa\u00f1ol proclamouse campi\u00f3n logo de vencer na final \u00f3 Xap\u00f3n por 4-0, sendo Cou\u00f1ago o m\u00e1ximo goleador con 5 goles e 2 asistencias, polo que lle foi concedida a Bota de Ouro.\nTras conseguir a vitoria no mundial e convertido nunha xove promesa, marchou cedido ao Numancia, onde tan s\u00f3 fixo un gol en 13 partidos, polo que non foi renovado por este equipo e o Celta cedeuno de novo, esta vez ao Recreativo de Huelva, onde contou con m\u00e1is oportunidades, pero non as aproveitou, pois tan s\u00f3 acadou catro goles nos 25 partidos nos que interveu.\nNa tempada 2000-2001 debutou por fin coa camisola celeste ante o Alav\u00e9s en Bala\u00eddos nun partido de liga de primeira divisi\u00f3n, entrando en substituci\u00f3n de Gustavo L\u00f3pez. No resto da tempada xogar\u00eda nun total de 8 partidos, sa\u00edndo sempre como suplente a falta de poucos minutos para o remate do partido.\nA falta de oportunidades no equipo vigu\u00e9s l\u00e9vano a abandonar a liga espa\u00f1ola e fichar polo Ipswich Town FC da segunda divisi\u00f3n inglesa. Nesta nova etapa volve reivindicarse como goleador e marca m\u00e1is de 40 goles en catro tempadas, volv\u00e9ndose un dos mellores xogadores da categor\u00eda.\nEn 2005 volve a Espa\u00f1a para vestir a zamarra do M\u00e1laga CF na Primeira Divisi\u00f3n e cumpre coas expectativas, malia non conseguir grandes rexistros, ao marcar 10 goles. A s\u00faa etapa no club albiceleste remata en xu\u00f1o de 2007 ao descender este club \u00e1 Segunda Divisi\u00f3n Espa\u00f1ola. Volve ent\u00f3n a Inglaterra, de novo ao Ipswich Town FC e, posteriormente, xoga no Crystal Palace ata 2011.\nEn marzo de 2012 emprende a s\u00faa andaina asi\u00e1tica ao desexar co\u00f1ecer outra cultura futbol\u00edstica, xogando uns meses en Vietnam, no \u0110\u1ed3ng T\u00e2m Long An F.C., co que marcou cinco goles en dez partidos e proclamouse campi\u00f3n de liga da Primeira Divisi\u00f3n de Vietnam, ascendendo \u00e1 V-League. Con todo, decidiu abandonar ese pa\u00eds por ter unha forma moi diferente de traballar, a cal afectaba a s\u00faa vida familiar. Tras pasar unhas semanas sen equipo adestrando co Club Deportivo Choco (Preferente Sur), e logo de contactar con varios clubs, entre eles o CD Lugo, fichou finalmente polo Kitchee de Hong Kong onde tam\u00e9n xogan outros galegos como Dani Cancela, Yago Gonz\u00e1lez e \"O chin\u00e9s\" Losada, \u00e1s ordes do adestrador catal\u00e1n Josep Gombau. Debutou neste equipo sa\u00edndo dende o banco na \u00faltima media hora no partido contra o Yokohama, vencendo por 4-1.\nAntes de comezar a temapada 2013/14 regresa a Galiza, comezando a adestrar co CD Choco mentres buscaba ofertas que lle interesaran, ao non atopar ningunha boa opci\u00f3n comprometeuse co equipo de Redondela, que disputaba a s\u00faa primeira tempada na Terceira Divisi\u00f3n Espa\u00f1ola despois de case 30 anos en categor\u00eda auton\u00f3mica.\nSelecci\u00f3n.\nCou\u00f1ago xogou nas categor\u00edas inferiores da Selecci\u00f3n Espa\u00f1ola, participando en tres competici\u00f3ns: o Mundial sub-20 de Nixeria 1999 (sendo campi\u00f3n e Bota de Ouro) e as Eurocopas sub-21 de Eslovaquia 2000 e Su\u00edza 2002. Ademais \u00e9 o xogador que m\u00e1is partidos disputou coa sub-20 con 13 partidos. Tam\u00e9n participou en dous partidos de car\u00e1cter amigable da Selecci\u00f3n Galega, contra Ecuador (2006) e o Camer\u00fan (2007), antes de que pasase a ser un combinado afeccionado."}
{"id": "225992", "revid": "89787", "url": "https://gl.wikipedia.org/wiki?curid=225992", "title": "Kosmos 163", "text": "Kosmos 163 (\u041a\u043e\u0441\u043c\u043e\u0441 163 en ruso), tam\u00e9n denominado DS-U2-MP N\u00ba 2, foi un sat\u00e9lite artificial sovi\u00e9tico lanzado o 5 de xu\u00f1o de 1967 mediante un foguete Kosmos 2I desde a base de Kapustin Yar.\nCaracter\u00edsticas.\nKosmos 163 foi o segundo e \u00faltimo membro do modelo de sat\u00e9lites DS-U2-MP. Estaba adicado a facer observaci\u00f3ns cient\u00edficas relacionadas coa presenza de micrometeoroides na \u00f3rbita terrestre e a facer observaci\u00f3ns astron\u00f3micas no rango da radiaci\u00f3n gamma. Foi precedido polo Kosmos 135. Kosmos 163 foi inxectado nunha \u00f3rbita inicial de 286\u00a0km de apoxeo e 201\u00a0km de perixeo, cunha inclinaci\u00f3n orbital de 51,8 graos e un per\u00edodo de 93,1 minutos. Reentrou na atmosfera o 11 de outubro de 1967.\nInstrumentos.\nKosmos 163 levaba a bordo, entre outros instrumentos, un espectr\u00f3metro centeleador de raios gamma de 64 canais composto por un cristal detector de 40 x 40\u00a0mm de ioduro de sodio completamente envolto por unha capa pl\u00e1stica de 5\u00a0mm de espesor para protexelo das part\u00edculas cargadas. O cristal estaba apuntado a un tubo fotomultiplicador e pod\u00eda observar no rango entre 0,3 a 3,7 MeV. O conxunto detector estaba situado a 3 metros do corpo da nave. Os espectros gamma tom\u00e1banse cada 10 minutos."}
{"id": "225993", "revid": "4817", "url": "https://gl.wikipedia.org/wiki?curid=225993", "title": "Cosmos 135", "text": ""}
{"id": "225994", "revid": "4817", "url": "https://gl.wikipedia.org/wiki?curid=225994", "title": "Cosmos 163", "text": ""}
{"id": "225995", "revid": "25871", "url": "https://gl.wikipedia.org/wiki?curid=225995", "title": "Lu\u00eds Correa (futbolista)", "text": "Lu\u00eds Correa, nado en Vigo foi un futbolista galego que xogaba na demarcaci\u00f3n de dianteiro.\nTraxectoria.\nComezou a xogar a f\u00fatbol no R\u00e1pido de Bouzas de Vigo. Tam\u00e9n xogou no Racing Club de Ferrol en 1921/22 e 1922/23, antes de fichar polo Real Club Fortuna de Vigo, club que en 1923 se fusionou co Real Vigo Sporting Club para dar lugar ao Real Club Celta de Vigo, do cal foi un dos seus primeiros xogadores.\nNo primeiro encontro de presentaci\u00f3n do novo equipo quedou encadrado no equipo B pero pronto soubo facerse sitio na dianteira titular, xunto a xogadores como Ram\u00f3n Polo, Pedro Pinilla, Chicha, Luciano Reigosa ou Balbino Clemente.\nDisputou o primeiro encontro oficial do equipo celeste, o 7 de outubro de 1923, contra o Uni\u00f3n Sporting Club na fase de clasificaci\u00f3n para o Campionato de Galicia, encontro que ga\u00f1ar\u00eda o Celta por 2-0 cun gol de Lu\u00eds Correa.\nCorrea disputou un total de 23 encontros oficiais co Celta anotando 12 goles.\nComo moitos outros xogadores do Celta desa \u00e9poca formou parte da Selecci\u00f3n de f\u00fatbol de Galicia nas d\u00e9cadas de 1920 e 1930, disputando dous encontros e anotando dous goles coa selecci\u00f3n. Sendo o seu debut o 28 de xaneiro de 1923 contra a Selecci\u00f3n de Pontevedra, no que anotou os seus dous goles no triunfo da Selecci\u00f3n galega por 4-1."}
{"id": "226000", "revid": "25871", "url": "https://gl.wikipedia.org/wiki?curid=226000", "title": "Emilio Ru\u00edz", "text": "Emilio Ru\u00edz, nado no barrio vigu\u00e9s de Bouzas, foi un futbolista galego que xogaba na demarcaci\u00f3n de porteiro. Foi alcumado o Le\u00f3n de Bouzas.\nTraxectoria.\nComezou xogando no equipo do seu barrio, o R\u00e1pido de Bouzas, fichando despois polo Real Club Fortuna de Vigo, onde xogar\u00eda ata o momento da fusi\u00f3n deste co Real Vigo Sporting Club para dar lugar ao nacemento do Celta de Vigo.\nFichou polo Celta de Vigo trala pol\u00e9mica fuga de Isidro ao Deportivo da Coru\u00f1a, ao igual que outros tres xogadores do cadro celeste.\nEmilio Ru\u00edz non estivo moito tempo na disciplina celeste xa que pronto se afianzar\u00eda Lilo na porter\u00eda. Por\u00e9n ter\u00eda tempo a declararse campi\u00f3n do Campionato de Galicia de f\u00fatbol na tempada 1924-25, disputando tam\u00e9n o encontro do 8 de xaneiro, no que o Celta vencer\u00eda ao Deportivo por 3-0 e no que Ru\u00edz parou un penal.\nA comezos da tempada 1925/26 a afecci\u00f3n do Celta brindoulle unha homenaxe pola s\u00faa entrega ao equipo neses dif\u00edciles momentos. O xogador recibiu un coche Citro\u00ebn regalo da afecci\u00f3n e un reloxo de ouro de mans do C\u00f3nsul do Uruguai, obsequio dos galegos emigrados en Am\u00e9rica."}
{"id": "226001", "revid": "5863", "url": "https://gl.wikipedia.org/wiki?curid=226001", "title": "Delegaci\u00f3n do Goberno", "text": "As Delegaci\u00f3ns do Goberno, na Administraci\u00f3n P\u00fablica de Espa\u00f1a, son \u00f3rganos correspondentes \u00e1 organizaci\u00f3n perif\u00e9rica do Estado. Te\u00f1en car\u00e1cter pol\u00edtico, e os seus titulares ostentan a condici\u00f3n de Alto Cargo, en concreto o de Subsecretario. As s\u00faas funci\u00f3ns principais son as de representar \u00f3 Goberno na Comunidade Aut\u00f3noma correspondente, as\u00ed como dirixir a Administraci\u00f3n do Estado no territorio auton\u00f3mico e coordinala coa administraci\u00f3n propia da Comunidade Aut\u00f3noma, como di o artigo 154 da Constituci\u00f3n espa\u00f1ola de 1978.\nReg\u00falase na Secci\u00f3n 1\u00aa do Cap\u00edtulo II da Lei 6/1997, de Organizaci\u00f3n e funcionamento da Administraci\u00f3n Xeral do Estado (LOFAGE), artigos 22 a 28. Entre as s\u00faas competencias rec\u00f3llense as relativas \u00e1 direcci\u00f3n da Delegaci\u00f3n do Goberno (designar os Subdelegados do Goberno ou entregar cada ano un informe \u00f3 Goberno, a trav\u00e9s do Ministerio de Facenda e Administraci\u00f3ns P\u00fablicas, sobre o funcionamento dos servizos p\u00fablicos estatais e a s\u00faa avaliaci\u00f3n global, entre outros); competencias en materia de informaci\u00f3n \u00f3s cidad\u00e1ns; sobre simplificaci\u00f3n de estruturas; competencias na Direcci\u00f3n dos servizos territoriais integrados; ou, na relaci\u00f3n con outras Administraci\u00f3ns territoriais; as\u00ed como exercer a xefatura das Forzas e Corpos de Seguridade do Estado, baixo a dependencia funcional, nesta materia, do Ministerio do Interior. Asume ademais, as competencias sancionadoras atribu\u00eddas \u00f3s Gobernadores Civ\u00eds pola LO 1/1992 sobre Protecci\u00f3n da Seguridade Cidad\u00e1. En 1997, coa LOFAGE, a figura de Gobernador Civil, creada no s\u00e9culo XIX, foi substitu\u00edda pola do Subdelegado do Goberno.\nPara o mellor cumprimento da funci\u00f3n directiva e coordinadora da Delegaci\u00f3n do Goberno, creouse en cada unha das Comunidades Aut\u00f3nomas pluriprovinciais unha Comisi\u00f3n territorial de asistencia \u00f3 Delegado do Goberno, presidida polo Delegado do Goberno e integrada polos Subdelegados do Goberno nas provincias comprendidas no territorio desta. Nas illas Baleares e Canarias int\u00e9granse tam\u00e9n os Directorios Insulares.\nNo ano 2000 creouse a Delegaci\u00f3n do Goberno para Estranxeir\u00eda e Inmigraci\u00f3n, con competencias nesas materias.\nOs Delegados do Goberno son nomeados por Real Decreto do Consello de Ministros, a proposta do Presidente do Goberno, e ter\u00e1n a s\u00faa sede na localidade na que radique o Consello de Goberno auton\u00f3mico, salvo que o Consello de Ministros diga outra cousa e sen prexu\u00edzo do que se dispo\u00f1a no Estatuto de Autonom\u00eda.\nExisten 19 Delegaci\u00f3ns do Goberno:"}
{"id": "226002", "revid": "29398", "url": "https://gl.wikipedia.org/wiki?curid=226002", "title": "Graciliano", "text": ""}
{"id": "226003", "revid": "56817", "url": "https://gl.wikipedia.org/wiki?curid=226003", "title": "Trouble", "text": "Trouble \u00e9 o primeiro \u00e1lbum de estudio da banda inglesa de hard rock Whitesnake, liderada polo antigo vocalista de Deep Purple David Coverdale. Foi publicado no mes de outubro de 1978 e acadou o n\u00famero 50 nas listas brit\u00e1nicas. Foi editado despois do EP de 4 temas \"Snakebite\", que posteriormente estivo dispo\u00f1ible como disco de importaci\u00f3n na Europa continental.\nListaxe de canci\u00f3ns.\nCanci\u00f3ns extra.\n\"Trouble\" foi remasterizado e reeditado no ano 2006 cos temas do EP \"Snakebite\" como canci\u00f3ns extra."}
{"id": "226004", "revid": "25871", "url": "https://gl.wikipedia.org/wiki?curid=226004", "title": "Manuel Rodr\u00edguez Paz\u00f3", "text": "Manuel Rodriguez Paz\u00f3, nado en Vigo e finado na mesma cidade o 2 de setembro de 1972, foi un futbolista galego m\u00e1is co\u00f1ecido como Lilo, que xogaba na demarcaci\u00f3n de gardameta.\nTraxectoria.\nComezou a xogar no Germania, un equipo do barrio vigu\u00e9s do Couto, pero xogaba como defensa. No transcurso dun encontro lesionouse o gardameta polo que Lilo ocupou o seu posto con moi bo resultado.\nA ra\u00edz desta experiencia Lilo ficha polo Club Ciosv\u00edn xa como porteiro, club que m\u00e1is tarde se proclamar\u00eda campi\u00f3n do Campionato de Espa\u00f1a de f\u00fatbol afeccionado.\nDespois xogou no Fortuna ata o momento da fusi\u00f3n deste co Real Vigo Sporting Club para dar lugar ao nacemento do Celta de Vigo. Convert\u00e9ndose nun dos primeiros porteiros do club, xunto a Isidro, Ru\u00edz e Rubido\nRu\u00edz xogou moi pouco tempo no Celta e a\u00ednda que Isidro foi nun primeiro momento o porteiro titular, pronto protagonizou un pol\u00e9mico caso de suborno por parte do Deportivo da Coru\u00f1a a varios xogadores do Celta para facerse cos seus servizos, polo cal foi Lilo quen defendeu a porter\u00eda do Celta nos primeiros anos da s\u00faa historia.\nNa tempada 1935-36 o Celta acadou con Lilo no seu equipo o primeiro ascenso do club \u00e1 Primeira Divisi\u00f3n, pero non puido desfrutar dela xa que chegou a Guerra Civil Espa\u00f1ola e deixou o f\u00fatbol."}
{"id": "226005", "revid": "22795", "url": "https://gl.wikipedia.org/wiki?curid=226005", "title": "Op\u00e9rculo", "text": "O termo op\u00e9rculo (do lat\u00edn \"operculum, -i\", 'cuberta', 'tapadeira') pode referirse a:"}
{"id": "226006", "revid": "25871", "url": "https://gl.wikipedia.org/wiki?curid=226006", "title": "Libertad", "text": "Libertad \u00e9 o segundo \u00e1lbum de estudio da banda estadounidense de hard rock Velvet Revolver, editado o 3 de xullo do 2007 a trav\u00e9s do selo RCA Records. \"Libertad\" foi o derradeiro disco de Velvet Revolver con Scott Weiland como vocalista, despois de que deixase o grupo en abril do ano 2008. \"Libertad\" \u00e9 tam\u00e9n a \u00faltima gravaci\u00f3n da banda con RCA."}
{"id": "226007", "revid": "25871", "url": "https://gl.wikipedia.org/wiki?curid=226007", "title": "Jacobo Torres", "text": "Jacobo Torres Mart\u00ednez, nado en 1898 en Vigo, foi un futbolista galego que xogaba na demarcaci\u00f3n de centrocampista.\nTraxectoria.\nTorres formaba parte do equipo do Real Club Fortuna de Vigo no momento da s\u00faa fusi\u00f3n co Real Vigo Sporting Club, que deu lugar ao nacemento do Celta de Vigo, pasando a formar parte do novo equipo.\nO 16 de setembro de 1923 Jacobo Torres vestiu por primeira vez a camisola do Celta, no encontro amig\u00e1bel entre dous equipos confeccionados con xogadores do Celta, que por ent\u00f3n ti\u00f1a un equipo moi extenso, de ao redor de 60 xogadores. O equipo titular foi: Isidro, Otero, Pasar\u00edn, Queralt, Jacobo Torres, Balbino, Reigosa, Gerardito, Chicha, Polo e Pinilla.\nNa primeira tempada na que o Celta competiu no Campionato de Galicia, a 1923/24, procl\u00e1mase campi\u00f3n, sendo Torres un dos xogadores m\u00e1is utilizados. Ao ano seguinte repiten \u00e9xito, pero ser\u00eda o \u00faltimo xa que a finais de 1925 Jacobo emigra a Cuba.\nEn Cuba segue xogando a f\u00fatbol, defendendo a zamarra do Deportivo Centro Gallego da Habana.\nTam\u00e9n foi un habitual nas convocatorias da Selecci\u00f3n de f\u00fatbol de Galicia, participando entre outros na estrea internacional do combinado, ante a a Selecci\u00f3n de Lisboa que finalizou con vitoria galega por 3-1."}
{"id": "226008", "revid": "56817", "url": "https://gl.wikipedia.org/wiki?curid=226008", "title": "Van Halen (\u00e1lbum)", "text": "Van Halen \u00e9 o \u00e1lbum de estrea da banda estadounidense de hard rock Van Halen, editado o 10 de fabreiro de 1978 a trav\u00e9s do selo Warner Bros. Records."}
{"id": "226009", "revid": "56817", "url": "https://gl.wikipedia.org/wiki?curid=226009", "title": "Op\u00e9rculo (peixes)", "text": "O op\u00e9rculo dos peixes \u00f3seos \u00e9 unha peza dura, de natureza \u00f3sea, que cobre e protexe as branquias. Na maior\u00eda dos peixes, o l\u00edmite posterior do op\u00e9rculo marca o l\u00edmite entre a cabeza e o tronco.\nO op\u00e9rculo est\u00e1 composto por catro \u00f3sos fusionados:\nA morfolox\u00eda desta caracter\u00edstica anat\u00f3mica ten grandes variaci\u00f3ns entre especies. Por exemplo, no \"Lepomis macrochirus\" ten unha extensi\u00f3n arredondada orientada posterior e dorsalmente cunha pequena mancha negra. Nalgunhas especies o op\u00e9rculo pode empuxar auga desde a cavidade bucal a trav\u00e9s das branquias.\nPara alg\u00fans peixes o op\u00e9rculo \u00e9 vital para a obtenci\u00f3n de ox\u00edxeno. \u00c1brese cando a boca pecha, causando presi\u00f3n negativa no lado externo das branquias para que a auga fl\u00faa cara a menor presi\u00f3n a trav\u00e9s destas, permitindo o intercambio de ox\u00edxeno nas lamelas (\"lamellae\") das branquias.\nOs peixes cartilaxinosos non te\u00f1en op\u00e9rculo. Pos\u00faen outros m\u00e9todos para o paso da auga polas branquias."}
{"id": "226010", "revid": "98629", "url": "https://gl.wikipedia.org/wiki?curid=226010", "title": "Sashimi", "text": "O Sashimi (en xapon\u00e9s: \u523a\u8eab \"sashimi\", en chin\u00e9s: \u81be \"kuai\", en coreano: \ud68c/\u81be \"hoe\") \u00e9 un prato xapon\u00e9s que consiste principalmente en mariscos ou peixes cr\u00fas, cortados finamente, a\u00ednda que non tanto como un carpaccio.\nS\u00e9rvese xunto a eles unha salsa (como salsa de soia, que \u00e9 moi salgada, con wasabi, un condimento xapon\u00e9s moi picante, ou ben salsa \"ponzu\") e un aderezo simple como ravo \"daikon\" relado. O habitual \u00e9 que os ingredientes se sirvan en cru, a\u00ednda que alg\u00fans se coci\u00f1an un pouco, como o polbo que se ferve lixeiramente. Menos frecuentes, a\u00ednda que non por iso desco\u00f1ecidos, son os sashimis vexetarianos como o \"yuba\" (xud\u00edas de pel callada), ou de carnes vermellas cr\u00faas de vac\u00fan ou de cabalo.\nO nome \"sashimi\" v\u00e9n da cola de peixe que se pu\u00f1a xunto \u00e1s rebandas, de maneira que se puidese reco\u00f1ecer de que tipo era.\nAd\u00f3itase servir con rebandas pequenas de xenxibre en conserva, que se inxeren entre un tipo de sashimi e outro, \u00e9 dicir cando se vai cambiar de sabor. As lonchas p\u00f3dense tomar soas ou molladas na salsa.\nPoder\u00edase dicir, simplificando, que o sashimi \u00e9 semellante ao suxi pero sen arroz, a\u00ednda que o repertorio de ingredientes do suxi \u00e9 moito m\u00e1is amplo, inclu\u00eddos vexetais, tales como o cogombro, ou tortilla etc.\nSashimi \u00e9 o nome que denomina a calidade de peixes como at\u00fan, peixe espada, marraxo etc., entre outros, e consiste en ultra conxelar o peixe por baixo de - 60 graos cent\u00edgrados para conservar todas as s\u00faas propiedades."}
{"id": "226011", "revid": "98629", "url": "https://gl.wikipedia.org/wiki?curid=226011", "title": "Tour de Francia 1974", "text": "O Tour de Francia 1974 foi a 61\u00aa edici\u00f3n da carreira ciclista m\u00e1is importante do mundo. O percorrido de 4098 quil\u00f3metros comezou o 27 de xu\u00f1o na cidade bretoa de Brest, e rematou o 21 de xullo no Vel\u00f3dromo de Vincennes de Par\u00eds, pasando por un total de catro estados diferentes: Francia, B\u00e9lxica, Reino Unido e Espa\u00f1a.\nNa carreira participaron 13 equipos, con 10 corredores por equipo, para un total de 130 corredores, dos cales remataron 105. As ausencias mais salientables eran o vixente ga\u00f1ador Luis Oca\u00f1a, o recente ga\u00f1ador da Vuelta a Espa\u00f1a Jos\u00e9 Manuel Fuente, o italiano Felice Gimondi e o neerland\u00e9s Joop Zoetemelk. Entre as presenzas m\u00e1is importantes estaban Bernard Th\u00e9venet, Raymond Poulidor, Lucien Van Impe, Roger Pingeon, e sobre todo o recente ga\u00f1ador do Giro de Italia, o belga Eddy Merckx, que xa ti\u00f1a 4 Tours no seu palmar\u00e9s.\nVicente L\u00f3pez Carril, do equipo KAS, presentouse como o \u00fanico representante galego na carreira, cunha moi salientable participaci\u00f3n, pois foi quen de acadar o 3\u00ba posto final na clasificaci\u00f3n xeral, perdendo o 2\u00ba posto tan s\u00f3 na pen\u00faltima etapa contra o reloxo. Tam\u00e9n acadou unha vitoria na 11\u00aa tirada, unha etapa alpina que remataba en Serre Chevalier, sac\u00e1ndolle 54 segundos a Eddy Merckx.\nEddy Merckx levou posto o maillot amarelo en 17 das 22 etapas, fac\u00e9ndose con 8 vitorias parciais e co seu 5\u00ba Tour de Francia. Domingo Perurena acadou a vitoria na clasificaci\u00f3n da monta\u00f1a, e Patrick Sercu na clasificaci\u00f3n por puntos. En \u00e1mbalas d\u00faas clasificaci\u00f3ns, Eddy Merckx ocupou o segundo posto.\nClasificaci\u00f3n final.\nEddy Merckx acadou o seu 5\u00ba Tour de Francia, igualando a cifra r\u00e9cord de 5 Tours acadada 10 anos antes polo franc\u00e9s Jacques Anquetil. Os 10 primeiros postos da clasificaci\u00f3n xeral do Tour de Francia 1974 quedou do seguinte xeito:\nO resultado final do Tour de Francia 1974 supuxo o primeiro podio dun ciclista galego na historia da carreira mais importante do mundo."}
{"id": "226012", "revid": "98629", "url": "https://gl.wikipedia.org/wiki?curid=226012", "title": "Wasabi", "text": "O wasabi (en xapon\u00e9s \u5c71\u8475 ou \u30ef\u30b5\u30d3) empr\u00e9gase como condimento xapon\u00e9s. \u00c9 extra\u00eddo dunha ra\u00edz da planta de nome hom\u00f3nimo, denominada co seu nome cient\u00edfico \"Wasabia japonica\", \"Cochlearia wasabi\", ou tam\u00e9n \"Eutrema japonica\", da familia do nabo, a mostaza e o repolo. Ten un sabor extremadamente forte e empr\u00e9gase principalmente mesturado coa salsa de soia para mollar o suxi. En xeral, \u00e9 usado para decorar os pratos de peixe ou carne.\nA s\u00faa forza, m\u00e1is que no pro\u00eddo, reside nos vapores que se transmiten ao longo das fosas nasais e que producen unha sensaci\u00f3n de ardor. Esta sensaci\u00f3n non fica demasiado tempo a diferenza do pro\u00eddo producido polos chiles. O wasabi medra de forma natural s\u00f3 no Xap\u00f3n e a illa de Sakhal\u00edn.\nCaracter\u00edsticas.\n\u00dasase como condimento en moitos pratos de comida xaponesa, como o suxi, o sashimi ou nalg\u00fans tipos de donburi. No Xap\u00f3n tam\u00e9n \u00e9 posible atopalo en forma de brotes que se poden consumir en ensaladas e que te\u00f1en algo do sabor da ra\u00edz do wasabi. Tam\u00e9n existen aperitivos de sabor a wasabi.\nO wasabi \u00e9 escaso, dif\u00edcil de producir e caro, mesmo no Xap\u00f3n polo que moitas veces ad\u00f3itase substitu\u00edr por un suced\u00e1neos de wasabi, xa sexa en forma de po ao que debe engad\u00edrselle auga e remexer ou envases de tubo listos para a s\u00faa utilizaci\u00f3n. Estes suced\u00e1neos est\u00e1n feitos a base de ravo picante ao que se lle engade un colorante verde e \u00e9 a pasta que se serve na maior\u00eda dos restaurantes tanto no Xap\u00f3n como f\u00f3ra del. Para distinguir o wasabi artificial do aut\u00e9ntico, no Xap\u00f3n denom\u00ednase a este \u00faltimo \"hon-wasabi\" (wasabi aut\u00e9ntico). O \"hon-wasabi\" v\u00e9ndese fresco en forma de ra\u00edz, e debe relarse e mesturarse con auga no intre no que se vaia a consumir.\nUso hist\u00f3rico.\nAntes de que os sistemas de refrixeraci\u00f3n perfeccion\u00e1sense no Xap\u00f3n, o wasabi era utilizado para envolver os peixes crus xa que pos\u00fae propiedades antibacterianas e antis\u00e9pticas. Actualmente empr\u00e9gase para realzar o sabor do suxi a\u00ednda que s\u00f3 en pequenas porci\u00f3ns debido ao seu caracter\u00edstico pro\u00eddo. Os xaponeses utiliz\u00e1bano para fregalo nas feridas para evitar infecci\u00f3ns."}
{"id": "226013", "revid": "56817", "url": "https://gl.wikipedia.org/wiki?curid=226013", "title": "Beneath the Encasing of Ashes", "text": "Beneath the Encasing of Ashes \u00e9 o \u00e1lbum de estrea da banda estadounidense de metalcore As I Lay Dying, editado o 12 de xu\u00f1o do 2001 a trav\u00e9s do selo Pluto Records."}
{"id": "226014", "revid": "22570", "url": "https://gl.wikipedia.org/wiki?curid=226014", "title": "The Connection", "text": "The Connection \u00e9 o s\u00e9timo \u00e1lbum da banda estadounidense de hard rock Papa Roach, publicado o 2 de outubro do 2012 a trav\u00e9s do selo Eleven Seven Music. O disco est\u00e1 producido polo vocalista de James Michael, que co-produciu o anterior traballo da banda \"Metamorphosis\", e polo vocalista de Goldfinger John Feldmann. O primeiro sinxelo, \"Still Swingin'\", lanzouse o 24 de xullo.\nListaxe de canci\u00f3ns.\n "}
{"id": "226015", "revid": "56817", "url": "https://gl.wikipedia.org/wiki?curid=226015", "title": "Van Halen II", "text": "Van Halen II \u00e9 o segundo \u00e1lbum da banda estadounidense de hard rock Van Halen, publicado o 23 de marzo de 1979 a trav\u00e9s do selo Warner Bros. Records.\nListaxe de canci\u00f3ns.\nTodos os temas foron compostos por Eddie Van Halen, Alex Van Halen, Michael Anthony e David Lee Roth, ag\u00e1s onde se indique."}
{"id": "226016", "revid": "23204", "url": "https://gl.wikipedia.org/wiki?curid=226016", "title": "You're a Woman, I'm a Machine", "text": "You're a Woman, I'm a Machine \u00e9 o \u00e1lbum de estrea da banda canadense de rock alternativo Death from Above 1979, editado o 26 de outubro do 2004 a trav\u00e9s do selo Vice Records nos Estados Unidos, de Last Gang Records no Canad\u00e1, de Ache Records en vinilo, e de Victor Entertainment no Xap\u00f3n. Foi certificado ouro no Canad\u00e1 en xullo do 2006.\nListaxe de canci\u00f3ns.\nCanci\u00f3n extra no Xap\u00f3n\nCanci\u00f3n extra do vinilo"}
{"id": "226028", "revid": "56817", "url": "https://gl.wikipedia.org/wiki?curid=226028", "title": "Joaqu\u00edn C\u00e1rdenes", "text": "Joaqu\u00edn C\u00e1rdenes Dumpi\u00e9rrez, nado en Santa Cruz de Tenerife en 1902 e finado o 7 de maio de 1960, foi un futbolista e adestrador que xogaba na demarcaci\u00f3n de centrocampista.\nTraxectoria.\nFormou parte dunha das primeiras grandes ali\u00f1aci\u00f3ns do CD Tenerife entre os anos 1922 e 1926 xunto a xogadores como Baudet ou Arocha, sendo reco\u00f1ecido como o mellor centrocampista que dera o f\u00fatbol canario ata o momento. Nos contados encontros nos que os equipos canarios se enfrontaban a equipos peninsulares o Tenerife conseguiu varios triunfos memor\u00e1beis como a vitoria ante o Campi\u00f3n galego, o Real Vigo Sporting Club en 1923, ou ao Sevilla FC en 1925.\nEn novembro de 1926 Jaqu\u00edn C\u00e1rdenes ficha polo Celta de Vigo, sendo o primeiro tinerfe\u00f1o en xogar nun club peninsular. Militou no Celta tres tempadas.\nA comezos de 1928 o Celta enfrontouse en Vigo \u00e1 Real Sociedad, estando o seleccionador espa\u00f1ol, Jos\u00e9 Antonio Berraondo, na bancada. Nese encontro C\u00e1rdenes fixo moi bo partido o que lle valeu unha convocatoria coa Selecci\u00f3n de f\u00fatbol de Espa\u00f1a ante Italia, a\u00ednda que non chegou a debutar converteuse no primeiro canario en ser convocado pola selecci\u00f3n de Espa\u00f1a.\nCo Celta proclamouse Campi\u00f3n galego na tempada 1929-30 e disputou a primeira liga oficial esa mesma tempada, en Segunda Divisi\u00f3n sendo o xogador que m\u00e1is partidos disputou e anotando dous goles.\nRegresou ao CD Tenerife en 1931, na que volveu a render a moi bo nivel, protagonizando entre outros logos unha xira pola pen\u00ednsula no que o equipo logrou vencer ao Atl\u00e9tico de Madrid e ao FC Barcelona.\nTras retirarse do f\u00fatbol en activo C\u00e1rdenes converteuse en adestrador, comezou por clubs hist\u00f3ricos de Santa Cruz como o Price ou o Hesp\u00e9rides, de onde pasou a adestrar ao CD Tenerife durante varias tempadas. Na tempada 1940-41 ficha polo Celta, xa en Primeira Divisi\u00f3n para substitu\u00edr a Ricardo Comesa\u00f1a, o adestrador que conseguira o ascenso.\nEn Vigo dirixiu a un Celta recordado polos xogadores canarios do seu equipo: Roig, Mundo, Del Pino, Fuentes ou Victoriero. Ao final da tempada o equipo mantivo a categor\u00eda, rematando en 10\u00ba lugar pero C\u00e1rdenes decidiu deixar o Celta, e foi substitu\u00eddo por Baltasar Alb\u00e9niz."}
{"id": "226035", "revid": "98629", "url": "https://gl.wikipedia.org/wiki?curid=226035", "title": "Amoco Cadiz", "text": "O Amoco Cadiz foi un superpetroleiro do tipo VLCC (\"Very Large Crude Carrier\") que encallou nas costas da Breta\u00f1a o 16 de marzo de 1978, causando unha grav\u00edsima marea negra, un dos maiores desastres ambientais da historia, precedente da que causar\u00eda o Erika 21 anos m\u00e1is tarde.\nDescrici\u00f3n.\nO buque foi constru\u00eddo en 1974 nos estaleiros de Puerto Real, en C\u00e1diz. Pertenc\u00eda \u00e1 compa\u00f1\u00eda norteamericana Amoco Transport, filial da Standard Oil, a\u00ednda que navegaba baixo bandeira de Liberia.\nMed\u00eda 334,02 metros de eslora, 51,06 m de manga e 19,80 m de calado. A s\u00faa potencia era de 30.400 cv (22,700\u00a0kW) e transportaba unha carga de 227.000 toneladas de petr\u00f3leo cru desde o Golfo P\u00e9rsico cara a Rotterdam.\nAccidente.\nNa ma\u00f1\u00e1 do 16 de marzo de 1978, o petroleiro at\u00f3pase baixo os efectos dunha forte tormenta mentres navega fronte \u00e1s costas da Breta\u00f1a. \u00c1s 9.45 horas, estando a 7,5 millas \u00f3 norte da illa de Ouessant, sofre unha avar\u00eda e perde a manobrabilidade, polo que pide auxilio. Como consecuencia, deriva en direcci\u00f3n \u00e1 costa. Tras unhas negociaci\u00f3ns co remolcador Alem\u00e1n \"Pacific\", que o CEDRE cualifica como \"dif\u00edciles\" , non se lle d\u00e1 amarre ata as 13.30 horas, pero o amarre rompe e deben intentalo ata catro veces para recuperalo. Con todo, non se consegue evitar que o casco rompa \u00e1 metade tres horas m\u00e1is tarde nin que encalle nas rochas de Portsall \u00e1s 22 horas. Xa na madrugada do 17 son evacuados 42 tripulantes e m\u00e1is tarde, \u00e1s 5 horas, os dous restantes.\nA totalidade da carga v\u00e9rtese sobre a costa durante as d\u00faas semanas seguintes, provocando unha marea negra que afecta un total de 360\u00a0km, entre Brest e Saint Brieuc.\nImpacto medioambiental.\nA marea negra afectou costas de diversos tipos provocando a morte masiva de moluscos e diferentes especies bent\u00f3nicas. As \u00e1reas de cultivo de ostras establecidas nesa zona costeira resultarton directamente afectadas, e houbo que destru\u00edr un total de 9.000 toneladas deste molusco (por estar contaminado ou para protexer a confianza dos consumidores). Calc\u00falase nunhas 20.000 as aves petroleadas recollidas. As perdas nos sectores pesqueiro e tur\u00edstico tam\u00e9n foron cuantiosas.\nAta ese momento, a cat\u00e1strofe foi a maior marea negra da historia do mundo e representou o comezo dunha nova \u00e9poca na loita contra a contaminaci\u00f3n mari\u00f1a. No caso de Francia, o accidente promoveu a creaci\u00f3n ese mesmo ano do CEDRE (Centro de Documentaci\u00f3n, de Investigaci\u00f3n e de Experimentaci\u00f3n sobre a Contaminaci\u00f3n Accidental das Augas ).\nO accidente serviu para aprender e desenvolver m\u00e9todos de loita contra a contaminaci\u00f3n mari\u00f1a por hidrocarburos. Puxo de manifesto o diferente comportamento dos hidrocarburos segundo o tipo de costa que sofre o vertido, sexa rochosa, praias ou esteiros, e posibles erros cometidos nas tarefas de limpeza que, por veces, causaban m\u00e1is dano que beneficio. Foi, de feito, un dos vertidos de petr\u00f3leo m\u00e1is estudados no seu momento."}
{"id": "226043", "revid": "85894", "url": "https://gl.wikipedia.org/wiki?curid=226043", "title": "Ramiro Paredes Ramos", "text": "Ramiro Paredes Ramos, nado en Vigo e finado o 6 de decembro de 1958 na Serra de Guadarrama, foi un futbolista, delegado e directivo galego co\u00f1ecido como Pareditas, que xogaba na demarcaci\u00f3n de centrocampista.\nTraxectoria.\nProcedente do Uni\u00f3n Sporting Club de Lavadores fichou polo Celta de Vigo na tempada 1928-29. Na tempada 1929-30 disputou a primeira liga da historia, co Celta en Segunda Divisi\u00f3n, tempada tr\u00e1xica xa que o equipo descendeu a Terceira Divisi\u00f3n. Ao ano seguinte o equipo conseguiu o retorno a Segunda, sendo Paredes un dos protagonistas. Ao rematar o curso celebrouse en Bala\u00eddos unha merecida homenaxe a Paredes fronte ao FC Porto con triunfo celeste por 2-0 con goles de Losada e Pepe Hermida.\nO seu \u00faltimo partido co Celta disputouno o 24 de maio de 1936 contra o seu anterior club, o Uni\u00f3n Sporting. Ao igual que moitos xogadores do Celta da \u00e9poca foi internacional coa Selecci\u00f3n de f\u00fatbol de Galicia.\nTras deixa-lo f\u00fatbol en activo foi delegado de campo e directivo do Celta e rexentou co tam\u00e9n ex xogador do Celta Alberty, o Bar Club na r\u00faa Col\u00f3n.\nFaleceu no accidente do SNCASE Languedoc de Aviaco de 1958, acontecido o 4 de decembro dese ano. O avi\u00f3n que sa\u00edra do aeroporto de Peinador con destino a Madrid bateu na Serra do Guadarrama. \u00c1 chegada dos corpos a Vigo congreg\u00e1ronse miles de persoas dende a estaci\u00f3n de ferrocarril ata a Igrexa de Santiago, e de al\u00ed ao cemiterio de Pereir\u00f3."}
{"id": "226064", "revid": "4817", "url": "https://gl.wikipedia.org/wiki?curid=226064", "title": "Kosmos 461", "text": "Kosmos 461 (\u041a\u043e\u0441\u043c\u043e\u0441 461 en ruso), tam\u00e9n denominado DS-U2-MT, foi un sat\u00e9lite artificial sovi\u00e9tico lanzado o 2 de decembro de 1971 mediante un foguete Kosmos 3M desde o cosm\u00f3dromo de Plesetsk.\nCaracter\u00edsticas.\nKosmos 461 foi o primeiro e \u00fanico membro do modelo de sat\u00e9lites DS-U2-MT. Estaba adicado a facer observaci\u00f3ns dos micrometeoroides en \u00f3rbita terrestre e observaci\u00f3ns astron\u00f3micas no rango da radiaci\u00f3n gamma. Foi inxectado nunha \u00f3rbita inicial de 524\u00a0km de apoxeo e 490\u00a0km de perixeo, cunha inclinaci\u00f3n orbital de 69,2 graos e un per\u00edodo de 94,6 minutos. Reentrou na atmosfera o 21 de febreiro de 1979."}
{"id": "226065", "revid": "4817", "url": "https://gl.wikipedia.org/wiki?curid=226065", "title": "Cosmos 461", "text": ""}
{"id": "226067", "revid": "98629", "url": "https://gl.wikipedia.org/wiki?curid=226067", "title": "Gairesa", "text": "Gairesa \u00e9 unha empresa galega con sede en Lago, Valdovi\u00f1o (A Coru\u00f1a) adicada \u00e1 industria qu\u00edmica principalmente nos sectores da construci\u00f3n e a industria. Gairesa ten a empresa Teimper, con sede en Fene (A Coru\u00f1a), adicada a dar servizo aos seus clientes empregando os seus produtos.\nHistoria.\nGairesa foi fundada en Valdovi\u00f1o adic\u00e1ndose \u00e1 formulaci\u00f3n, produci\u00f3n e aplicaci\u00f3n de tratamentos qu\u00edmicos. Resinas de epoxi, adhesivos industriais, revestimentos ou aplicaci\u00f3ns industriais. \nGairesa \u00e9 unha empresa pionera en Espa\u00f1a en novos materiais, na investigaci\u00f3n de produtos especiais para arquitectura e na enxe\u00f1er\u00eda en proxectos punteiros.\nA empresa ad\u00edcase \u00e1 investigaci\u00f3n de produtos, innovaci\u00f3n, dese\u00f1ando e fabricando produtos \u201ca medida\u201d segundo o tipo de aplicaci\u00f3n e requirimentos t\u00e9cnicos dos clientes.\nNa actualidade, Gairesa fabrica produtos para tratamentos na construci\u00f3n, aplicaci\u00f3ns especiais baseadas en composites para enxe\u00f1er\u00eda de pontes, industria e\u00f3lica, n\u00e1utica ou aeron\u00e1utica.\nNos \u00faltimos anos a empresa est\u00e1 a traballar en proxectos de nanotecnolox\u00eda aplicada a resinas."}
{"id": "226068", "revid": "89787", "url": "https://gl.wikipedia.org/wiki?curid=226068", "title": "Beatrice di Tenda", "text": "Beatrice di Tenda \u00e9 unha \u00f3pera seria con m\u00fasica de Vincenzo Bellini e libreto en italiano de Felice Romani baseado na novela hom\u00f3nima de Carlo Tedaldi Fores. Foi a pen\u00faltima \u00f3pera composta por Bellini, entre \"Norma\" (1831) e \"I puritani\" (1835). A estrea tivo lugar no Gran Teatro La Fenice de Venecia o 16 de marzo de 1833. \"Beatrice di Tenda\" foi a \u00fanica das \u00f3peras de Bellini publicada completa en vida do compositor.\nHistoria.\nA pen\u00faltima \u00f3pera de Bellini tivo unha x\u00e9nese conflitiva, xa que o compositor elixiu o tema en discusi\u00f3ns con Giuditta Pasta logo de veren xuntos o ballet en Mil\u00e1n, en contra do mellor criterio de Romani e a pesar das similitudes coa \u00f3pera \"Anna Bolena\" de Donizetti. A composici\u00f3n foi problem\u00e1tica, f\u00edxose en moi pouco tempo entre xaneiro e marzo de 1833, ata o punto de que o \"finale\" non se rematou a tempo para a estrea polo atraso co que Romani entregou a segunda parte do libreto, polo que a aria final de Beatrice foi tomada de \"Bianca e Fernando\", neg\u00e1ndose o compositor a completar o duetto entre Beatrice e Agnese. Os bosquexos orixinais de Bellini deste duetto foron realizados por Vittorio Gui para unha serie de reposici\u00f3ns a finais dos anos 1960. O descontento de Romani co tema, e a exasperaci\u00f3n con Bellini, obrig\u00e1rono a inserir unha desculpa no libreto impreso, o que conduciu a unha disputa co compositor e o punto e final \u00e1 s\u00faa frut\u00edfera relaci\u00f3n profesional. Posteriormente, tras \"I puritani\" (feita en colaboraci\u00f3n con Carlo Pepoli), Bellini recuperou o contacto con Romani, mais o proxecto dunha nova colaboraci\u00f3n viuse truncado pola repentina morte do compositor.\nBellini sentiu que contrarrestara o horror da historia coa s\u00faa fermosa m\u00fasica e que Beatrice \"non era indigna das s\u00faas irm\u00e1s\".\nA s\u00faa estrea tivo lugar o 16 de marzo de 1833 no Gran Teatro La Fenice de Venecia con Giuditta Pasta no papel principal. A estrea non tivo moito \u00e9xito malia ser a mellor actuaci\u00f3n de Pasta no papel titular, que superou a hostilidade do p\u00fablico cara a obra. Nos anos seguintes, a \u00f3pera foi quen de impo\u00f1erse, entrando no repertorio dos teatros italianos, mais pouco a pouco as s\u00faas representaci\u00f3ns foron diminu\u00edndo, entre outras raz\u00f3ns polo gusto cambiante do p\u00fablico, ata que a principios do s\u00e9culo XX era unha \u00f3pera practicamente esquecida (hai noticias dunha representaci\u00f3n en Catania en 1935 con Giannina Arangi-Lombardi no papel principal).\nA \u00f3pera foi redescuberta en 1961 pola American Opera Society con Joan Sutherland, Enzo Sordello, Marilyn Horne e Richard Cassilly baixo a batuta de Nicola Rescigno, e ese mesmo ano representouse no Teatro alla Scala de Mil\u00e1n con Sutherland e Raina Kabaivanska, e a direcci\u00f3n de Antonino Votto. Dende aquela o papel principal foi interpretado por boa parte das grandes sopranos, entre as que c\u00f3mpre salientar a Leyla Gencer, Mirella Freni, June Anderson, Edita Gruberov\u00e1 e Mariella Devia.\nEsta \u00f3pera repres\u00e9ntase moi pouco na actualidade, aparecendo nas estat\u00edsticas de Operabase no posto 707 das \u00f3peras m\u00e1is representadas, ocupando o posto 153 en Italia e sendo a 4\u00aa \u00f3pera m\u00e1is representada do compositor.\nArgumento.\nA \u00f3pera narra un episodio da vida de Beatrice Lascaris, vi\u00fava de Facino Cane, casada en segundas nupcias con Filippo Maria Visconti, no Mil\u00e1n del s\u00e9culo XV. Filippo cansara da s\u00faa dona Beatrice; ela lamenta o seu impetuoso matrimonio con el logo da morte do seu primeiro home, un matrimonio que a someteu a ela e o seu pobo ao poder tir\u00e1nico do duque.\nActo I.\nFilippo acode a un baile no castelo Binasco (Italia), ensombrecido como \u00e9 habitual polo sinistro Rizzardo. Est\u00e1 cansado de todo o mundo que rende obediencia \u00e1 s\u00faa dona. Os seus cortes\u00e1ns dinlle canto simpatizan con el, e suxiren que os serventes de Beatrice est\u00e1n a conspirar contra el.\n\u00d3ese unha fermosa m\u00fasica de arpa. Agnese, o actual obxecto de desexo de Filippo, canta na distancia que a vida est\u00e1 baleira sen amor. Filippo faise eco dos seus pensamentos e afirma canto a ama; ela non ten igual. Os seus cortes\u00e1ns simpatizan con el novamente e an\u00edmano a aproveitar o momento. Agnese desaparece e marchan todos. Logo reaparece Agnese, desta volta cantando por Orombello. Misteriosamente, ela desexa que o seu coraz\u00f3n o gu\u00ede ata os seus brazos e o obxecto do seu desexo aparece. Orombello di que el non sabe onde est\u00e1 ou por que est\u00e1 al\u00ed. Reconfortado por Agnese, comeza a relaxarse e est\u00e1 conforme en que el est\u00e1 profundamente namorado e, cando lle preguntan por unha carta, m\u00f3stralle a ela a que el porta. A carta \u00e1 que se refire \u00e9 unha das moitas que el ten escrito a Beatrice e non a que Agnese lle enviou.\nBeatrice entra nun dos seus lugares secretos coas s\u00faas damas. \u00c9 feliz, mais axi\u00f1a perde a s\u00faa serenidade e l\u00e1iase pola equivocaci\u00f3n de casar co duque Filippo. Cando todos van marchar, Filippo veos ao lonxe e, crendo que ela o est\u00e1 eludindo, esixe que volva. Os dous ac\u00fasanse e rifan entre eles, con Filippo presentando alg\u00fans papeis roubados do apartamento de Beatrice.\nNoutra escena, os soldados de Filippo discuten sobre o seu silencio. Beatrice entra levando un retrato do seu amado esposo defunto, Facino. Ela lam\u00e9ntase de que todos a abandonaron cando entra Orombello afirmando que el non o fixo. Acaloradamente, f\u00e1lalle dos seus plans de reunir tropas e axudar a liberala. Ela dille que non \u00e9 moi experto en asuntos de seguridade. Asombrado, Orombello protesta o seu amor e, mesmo cando llo rogan, non deixar\u00e1 a s\u00faa presenza; en lugar diso, axe\u00f3nllase fronte a ela, momento no que Agnese e Filippo entran e os acusan de teren un idilio. Todo o mundo \u00fanese agora con acusaci\u00f3n, contraacusaci\u00f3n, ataque e defensa. Filippo fai que arresten a parella para xulgalos por adulterio.\nActo II.\nOs cortes\u00e1ns co\u00f1ecen a terrible tortura que lle foi aplicada a Orombello. Logo, a corte \u00e9 reunida e Filippo presenta o caso para a acusaci\u00f3n. Traen a Beatrice a rastro, e ela protesta porque o tribunal carece de xurisdici\u00f3n. Logo levan a Orombello e, tras buscar desesperadamente o perd\u00f3n de Beatrice, proclama a s\u00faa inocencia. Beatrice recupera a s\u00faa vontade de vivir e algo na s\u00faa fala conmove o coraz\u00f3n de Filippo. Anuncia que a sentenza debe demorarse. O tribunal indica que a tortura debe continuar ata que se diga a verdade. Novamente Filippo cambia de idea e, apoiando a decisi\u00f3n do tribunal, considera que \u00e9 precisa m\u00e1is tortura. O tribunal dis\u00f3lvese.\nFilippo e Agnese, cheos de remordementos, quedan a soas e Agnese, percat\u00e1ndose de que as cousas foron m\u00e1is lonxe do que ela esperaba, roga a Filippo que retire os cargos; mais Filippo, non desexando parecer feble, rexeita a idea.\nFilippo agora pasa por diversos tormentos e est\u00e1 obviamente namorado a\u00ednda de Beatrice. Xusto cando decidira retirar os cargos, chegan os homes que a\u00ednda son leais ao defunto condotiero Facino para invadir o castelo. Como resultado, Filippo asina a sentenza de morte e tenta xustificarse ante o pobo culpando a Beatrice.\nCaracter\u00edsticas xerais.\n\"Beatrice di Tenda\" \u00e9 a \u00fanica \u00f3pera hist\u00f3rica do cat\u00e1logo de Bellini. Con ela posiblemente tentou rivalizar co seu rival Donizetti no x\u00e9nero que lle reportara grande \u00e9xito con \u00f3peras como \"Anna Bolena\" ou \"Maria Stuarda\". Por\u00e9n, as intrigas da corte non inspiraron moito ao compositor, que fora quen de dar forma perfecta coa m\u00fasica sublime de \"Norma\" e que semella inc\u00f3modo ao retratar a figura sinistra do duque Filippo.\nPor\u00e9n, a \u00f3pera cont\u00e9n p\u00e1xinas interesantes, que denotan o inicio da busca que dous anos m\u00e1is tarde o levou a repensar a forma convencional da \u00f3pera italiana en \"I puritani\". Particularmente exitosos foron os dous grandes \"ensembles\", ao final do primeiro acto e \u00e1 metade do segundo, nos que a forma can\u00f3nica se prolonga, combinando cun dinamismo dram\u00e1tico que adianta o teatro verdiano.\nBeatrice di Tenda \u00e9 unha desas hero\u00ednas rom\u00e1nticas que, por raz\u00f3ns sentimentais ou pol\u00edticas, sofren un castigo inxusto. A s\u00faa pureza de \u00e1nimo \u00e9 exaltada polo perd\u00f3n final e a s\u00faa tr\u00e1xica aventura non remata en tolemia sen\u00f3n na conciencia e aceptaci\u00f3n do seu propio destino.\nO coro ten un papel mesmo m\u00e1is importante que nas \u00f3peras anteriores de Bellini, non s\u00f3 comentando a acci\u00f3n, sen\u00f3n aconsellando e consolando aos protagonistas, na verdadeira tradici\u00f3n da traxedia grega."}
{"id": "226069", "revid": "4817", "url": "https://gl.wikipedia.org/wiki?curid=226069", "title": "DS-U2-MT", "text": ""}
{"id": "226071", "revid": "6939", "url": "https://gl.wikipedia.org/wiki?curid=226071", "title": "Cervo (animal)", "text": ""}
{"id": "226073", "revid": "6939", "url": "https://gl.wikipedia.org/wiki?curid=226073", "title": "Xos\u00e9 Ant\u00f3n Orza", "text": ""}
{"id": "226075", "revid": "1131", "url": "https://gl.wikipedia.org/wiki?curid=226075", "title": "Cooperativa do Val", "text": "Cooperativa do Val (Sociedade Cooperativa Galega) \u00e9 un grupo cooperativo en servizos para os socios e clientes con base no Val (Nar\u00f3n). Baseado en produci\u00f3n de produtos de horta.\nHistoria.\nO proxecto naceu na \u00e9poca final da ditadura franquista, da man dun grupo de sesenta persoas, que co tempo se converteron en cen medrando nun plan de cooperaci\u00f3n colectivo, aberto ao progreso e ao desenvolvemento social e econ\u00f3mico. Ese medrar en Nar\u00f3n estendeuse \u00e1 comarca e co tempo a toda Galiza, onde vende os seus produtos e servizos.\nOs inicios da Cooperativa do Val est\u00e1n na desaparecida cooperativa de Castro, situaci\u00f3n que xera desconfianza entre os labregos o que a\u00ednda fai m\u00e1is dif\u00edcil os seus inicios. A consolidaci\u00f3n da cooperativa v\u00e9n do conflito do leite. Na maior parte das familias os ingresos pola venda do leite eran a base da s\u00faa econom\u00eda, as ameazas de deixar de recollelo, a pelexa con Leyma para acadar un acordo xusto durou ata o ano 1993. Sector o leiteiro xa desaparecido da econom\u00eda da zona, situaci\u00f3n que xa se v\u00eda vir ante a imposibilidade de competir coa cota l\u00e1ctea e o pequeno tama\u00f1o das explotaci\u00f3ns.\nEn 1975 cr\u00e9ase a secci\u00f3n de cr\u00e9dito. Nos seus inicios con 600 000 pesetas e xa en 2012 supera os 18 mill\u00f3ns de euros. Sendo a secci\u00f3n que m\u00e1is beneficios achega \u00e1 cooperativa. O 75% dos cartos son dep\u00f3sitos dos veci\u00f1os do Val.\nNo ano 1995 ponse en marcha a secci\u00f3n de horta, formada por m\u00e1is de 40 familias que producen tomates, pementos (pemento do Couto), acelgas, leitugas, patacas e outros produtos da horta cunhas vendas dun mill\u00f3n de euros.\nNo ano 2000 prod\u00facese a integraci\u00f3n coa Cooperativa de Serantes (Ferrol).\nEn 2002 creouse a Fundaci\u00f3n Terra de Trasancos, debido a que a lei obriga \u00e1s cooperativas a reinvestir parte dos beneficios en servizos sociais. Dita Fundaci\u00f3n ten como obxectivo de mellorar a calidade de vida da veci\u00f1anza, sobre todo a persoas maiores e nenos."}
{"id": "226077", "revid": "25871", "url": "https://gl.wikipedia.org/wiki?curid=226077", "title": "Pedro Pinilla", "text": "Pedro Mart\u00ednez Pinilla, nado en Vigo o 25 de outubro de 1895 e finado en xaneiro de 1982, foi un futbolista galego que xogaba na demarcaci\u00f3n de dianteiro.\nTraxectoria.\nAntes de xogar no Celta de Vigo xa militara nos dous clubs que deron lugar ao seu nacemento coa s\u00faa fusi\u00f3n, o Real Club Fortuna de Vigo e o Real Vigo Sporting Club.\nPinilla tivo a honra de disputar o primeiro encontro oficial da historia do Celta, dito encontro tivo lugar o 7 de outubro de 1923 e foi contra o Uni\u00f3n Sporting Club de Lavadores na fase de clasificaci\u00f3n para o Campionato de Galicia de f\u00fatbol, e rematar\u00eda con vitoria do Celta por 2-0 con goles do propio Pinilla e de Lu\u00eds Correa.\nEste dianteiro que logrou un total de 18 goles en 36 encontros oficiais co Celta, foi un home de r\u00e9cords. Por exemplo conseguiu marcar 6 goles nun so encontro, cifra igualada por Manolo Posada e so superada por un home en toda a historia do Celta, Rogelio Tapia, que marcou 8. Esa media ducia de goles marcoullos un 28 de febreiro de 1926 ao Cultural Leonesa en oitavos de final da Copa de Espa\u00f1a\nNunha \u00e9poca na que non exist\u00edan tarxetas e non constan moitas expulsi\u00f3ns, Pinilla foi expulsado d\u00faas veces. No Celta da d\u00e9cada de 1920 s\u00f3 constan outras d\u00faas expulsi\u00f3ns, a Lilo e a Polo.\nTam\u00e9n disputou o primeiro encontro da Selecci\u00f3n de f\u00fatbol de Galicia o 19 de novembro de 1922 no campo de Coia contra a Selecci\u00f3n de Castela. Galicia ali\u00f1eou a un gran equipo con: Isidro, Otero, Pasar\u00edn, Queralt, Balbino, Pepe Hermida, Moncho, Ram\u00f3n Gonz\u00e1lez, Chiarroni, Polo, e Pedro Pinilla. O encontro rematou con vitoria galega por 4-1, con goles de Polo (2), Pinilla e Ram\u00f3n.\nPinilla disputou 10 encontros coa Selecci\u00f3n galega entre 1922 e 1924 cun balance de 9 vitorias e unha derrota, e anotando 5 goles.\nO 1 de maio de 1927 Pinilla disputou o \u00faltimo encontro co Celta, nun empate co Arenas de Getxo na Copa de Espa\u00f1a. Esa mesma tempada fichou polo Deportivo da Coru\u00f1a onde xogar\u00eda d\u00faas tempadas m\u00e1is, ata 1929."}
{"id": "226082", "revid": "98629", "url": "https://gl.wikipedia.org/wiki?curid=226082", "title": "CHP Sant Feliu", "text": "O Club Hoquei Patins Sant Feliu \u00e9 un equipo de h\u00f3ckey a pat\u00edn da localidade de Sant Feliu de Codines, na comarca do Vall\u00e8s Oriental (Catalu\u00f1a). Actualmente xoga na m\u00e1xima categor\u00eda do h\u00f3ckey a pat\u00edns espa\u00f1ol, a OK Liga.\nHistoria.\nO Club Hoquei Pat\u00edns Sant Feliu naceu en 1974, cando un grupo de rapaces comezaron a xogar cuns sticks na pista de baloncesto da escola. Os pai dos rapaces, vendo a afecci\u00f3n dos seus fillos, pediron permiso e axuda ao Concello para arranxar a pista, po\u00f1endo os alicerces do futuro club.\nO primeiro equipo estivo formado por Toni e Ignasi Vallcorba, Joan Cendra, Josep Poneda, Magi Vallcorba, J.Antoni Adell, Josep e Jordi Bonamich, Ernest Pujol e Toni Pujol, e foron seus pais os que cos seus esforzos fundaron e club.\nO primeiro adestrador do club foi o ex xogador internacional do Espanyol de Barcelona, Rubio.\nEn 1976 creouse a secci\u00f3n de patinaxe art\u00edstica, que se federou na Federaci\u00f3n de Patinaxe, e a secci\u00f3n de ciclo trial, que se federou \u00e1 Federaci\u00f3n Ciclista. Co crecemento do club, os pais dos xogadores pediron ao Concello a construci\u00f3n dunha pista polideportiva que se construir\u00eda ao ano seguinte.\nEn 1980 organizouse o primeiro Torneig Vila de Sant Feliu, e tres anos despois, a petici\u00f3n dos membros do Club Hoquei Sant Feliu, a pista polideportiva cubriuse.\nCo club consolidado comez\u00e1ronse a organizar diversos torneos, como o Torneig de Reis (en 1985) ou o Torneig de Tardor (en 1987).\nDende 1987 ata a actualidade, o club foi ampliando e consolidando t\u00f3dalas s\u00faas secci\u00f3ns, ata ter un nome importante no h\u00f3ckey a pat\u00edns, patinaxe e ciclismo."}
{"id": "226083", "revid": "19415", "url": "https://gl.wikipedia.org/wiki?curid=226083", "title": "CH Sant Feliu", "text": ""}
{"id": "226084", "revid": "98629", "url": "https://gl.wikipedia.org/wiki?curid=226084", "title": "Cradle of Filth", "text": "Cradle of Filth \u00e9 unha banda inglesa de metal extremo formada en Suffolk no ano 1991. O seu estilo musical evolucionou dende o black metal cara a unha am\u00e1lgama de metal g\u00f3tico, black metal sinf\u00f3nico e outros subx\u00e9neros de metal extremos m\u00e1is \"producidos\" e limpos. As s\u00faas letras e a s\u00faa imaxe est\u00e1n fortemente influenciadas pola literatura g\u00f3tica, a poes\u00ed, a mitolox\u00eda e as pel\u00edculas de terror."}
{"id": "226086", "revid": "25871", "url": "https://gl.wikipedia.org/wiki?curid=226086", "title": "Rafael L\u00f3pez Vent\u00edn", "text": "Rafael L\u00f3pez Vent\u00edn nado en Cesantes (Redondela) o 22 de abril de 1905, foi un futbolista galego m\u00e1is co\u00f1ecido como Cabezo I. Xogaba na demarcaci\u00f3n de defensa. Foi irm\u00e1n do tam\u00e9n futbolista Honorato L\u00f3pez Vent\u00edn.\nTraxectoria.\nChegou ao Celta de Vigo procedente do Eiri\u00f1a CF no ano 1925, proclam\u00e1ndose Campi\u00f3n galego no primeiro ano. Tam\u00e9n participou no Campionato de Espa\u00f1a pero tras eliminar ao Cultural Leonesa, Sporting de Xix\u00f3n e Real Sociedad perdeu en semifinais ante o Atl\u00e9tico de Madrid. O encontro disputouse o 9 de maio de 1926 no campo neutral de San Mam\u00e9s, ao rematar o tempo regulamentario chegouse cun empate a 2-2 pero na prorroga o porteiro c\u00e9ltico Lilo tivo que retirarse lesionado e o seu posto tivo que ocupalo o propio Cabezo, aos catro minutos recibiu o tanto da derrota.\nNa tempada 1930/31 ficha polo Atl\u00e9tico de Madrid pero non tivo sorte cas lesi\u00f3ns, polas que so puido xogar cinco encontros en Liga e dous en Copa. Ao finalizar a tempada regresa a Vigo para xogar no Celta ata 1936. No seu \u00faltimo ano no Celta conseguir\u00eda o ascenso a Primeira Divisi\u00f3n.\nDespois da Guerra Civil Espa\u00f1ola a\u00ednda xogar\u00eda no CD Redondela, con m\u00e1is de corenta anos."}
{"id": "226089", "revid": "98629", "url": "https://gl.wikipedia.org/wiki?curid=226089", "title": "Tollo, Abruzzo", "text": "Tollo \u00e9 un concello italiano da provincia de Chieti, na rexi\u00f3n dos Abruzos. A s\u00faa poboaci\u00f3n \u00e9 de 4.166 habitantes (2011).\nHistoria.\nOrixe do nome e fundaci\u00f3n.\nSobre as orixes da vila existen varias hip\u00f3teses, xa que non existen fontes verificables e tampouco estruturas arquitect\u00f3nicas ou restos arqueol\u00f3xicos. O nome \"Tollo\", m\u00e1is que derivado dunha presunta fundaci\u00f3n en \u00e9poca romana (de \"Tullio\" ou \"Tutellum\"), ou da construci\u00f3n dunha torre forticada sobre un outeiro, pode que se orixinara ao fundarse a cidade a finais do s\u00e9culo XI ou comezos do XII, por un grupo de cruzados que se detiveron na beira dereita do r\u00edo Moro. Estes soldados, talvez orixinarios de Tulle, constru\u00edron base\u00e1ndose na s\u00faa cidade natal, unha serie de lugares fortificados (que dan nome aos actuais barrios da localidade), sobre os cales exist\u00eda unha torre defensiva, situada no que hoxe \u00e9 a Praza Central.\nOs testemu\u00f1os escritos m\u00e1is antigos datan de 1067, nun pergami\u00f1o no que Tollo aparece como vila no que se produce vi\u00f1o, destinado ao comercio a trav\u00e9s do veci\u00f1o porto de Ortona. \nDo s\u00e9culo XVI ao XX.\nNo s\u00e9culo XV est\u00e1 documentada a presenza da Orde Teut\u00f3nica; a ela d\u00e9bese a construci\u00f3n da Igrexa de Santa Mari\u00f1a. En 1566, a cidade talvez foi tomada polos turcos, e dal\u00ed nace a tradici\u00f3n da festa da Virxe do Rosario.\nArredor do s\u00e9culo XVIII o lugar pasou a dominio dos Borb\u00f3ns, e entra a formar parte do Reino das D\u00faas Sicilias. Entre 1707 e 1775 pasou \u00e1 familia de Ruggero d'Altavilla; logo converteuse en feudo de propiedade dos bar\u00f3ns Nolli, lembrados como os principais innovadores da \u00e9poca da econom\u00eda e do comercio desenvolvido na pequena cidade.\nContra o ano 1806, Tollo empezou a ser chamado \"Comuna\", gobernado por un alcalde, pertencente \u00e1 provincia de Chieti, onde resid\u00edan as autoridades que administraban os Abruzos interiores por conta do Rei de N\u00e1poles. Coa Unificaci\u00f3n de Italia, Tollo sufriu o problema do bandoleirismo, que nesta zona foi violento e tam\u00e9n fortemente reprimido.\nDende a segunda guerra mundial ao presente.\nA segunda guerra mundial provocou a destruci\u00f3n case completa da vila. Tralo armisticio do 8 de setembro de 1943, os combates entre as tropas alem\u00e1s e as forzas aliadas chegou \u00e1 provincia de Chieti e destru\u00edu violentamente tanto as poboaci\u00f3ns de maior tama\u00f1o (Ortona) como os n\u00facleos pequenos. Os primeiros bombardeos golpearon a Tollo na noite do 5 de decembro; logo os repetidos ataques obrigaron a desaloxar a poboaci\u00f3n entre o 14 e o 15 de decembro dese ano. Moitos dos seus habitantes, sobre todo os var\u00f3ns, foron deportados ao norte de Italia. O 4 de marzo de 1944 produciuse a primeira resposta aliada, coa ruptura da fronte alem\u00e1 e a liberaci\u00f3n definitiva que tivo lugar no ver\u00e1n.\nCoa paz, iniciouse a reconstruci\u00f3n moral e civil da poboaci\u00f3n que, durante os anos 1960 e 1970 levou ao desenvolvemento econ\u00f3mico da cidade, sobre todo trala fundaci\u00f3n das d\u00faas cooperativas agr\u00edcolas (1960-62) que permitiron que Tollo difundise o seu vi\u00f1o en Italia e, nas \u00faltimas d\u00e9cadas, no mundo."}
{"id": "226090", "revid": "50011", "url": "https://gl.wikipedia.org/wiki?curid=226090", "title": "Isidro Rodr\u00edguez G\u00f3mez", "text": "Isidro Rodr\u00edguez G\u00f3mez, co\u00f1ecido deportivamente como Isidro, nado en Pontevedra en 1890, foi un futbolista galego que xogaba na demarcaci\u00f3n de gardameta.\nTraxectoria.\nXogou no Real Vigo Sporting Club antes da fusi\u00f3n deste co Real Club Fortuna de Vigo que dar\u00eda ao nacemento do Celta de Vigo.\nContinuou a xogar no Celta, ata que nas v\u00e9speras do Campionato de Galicia 1924/25 solicitou a baixa do club e mudou o seu domicilio \u00e1 Coru\u00f1a, a\u00ednda que non puido fichar por outro equipo durante esa tempada xa que o Celta non o autorizou. No inicio da seguinte tempada (1925/26) tentou fichar polo Deportivo da Coru\u00f1a, mais o Celta declarouno en \u201crebeld\u00eda\u201d e a Federaci\u00f3n Galega de F\u00fatbol denegou a fichaxe. Por\u00e9n, a Real Federaci\u00f3n Espa\u00f1ola de F\u00fatbol acordou en decembro de 1925 que a ficha de Isidro fose traspasada ao Deportivo.\nCo Deportivo debutou na tempada inicial de Segunda Divisi\u00f3n 1928\u201329, da man do adestrador Andr\u00e9s Balsa, ano no que o equipo coru\u00f1\u00e9s logrou o 8.\u00ba posto na clasificaci\u00f3n e evitar o descenso. Permaneceu no club branquiazul at\u00e9 a tempada 1930\u201331, todas en Segunda Divisi\u00f3n.\nNa tempada 1931\u201332 fichou polo Atl\u00e9tico de Madrid, en Segunda Divisi\u00f3n. No equipo madrile\u00f1o xogou 8 partidos, alternando a titularidade co galego Jos\u00e9 Manuel Berm\u00fadez, logrando o 4.\u00ba posto na t\u00e1boa.\nNa tempada 1934\u201335 firmou polo Deportivo da Coru\u00f1a, ga\u00f1\u00e1ndolle o posto ao carral\u00e9s Francisco Trigo, que vi\u00f1a sendo o porteiro titular. Ese ano o club deportivista, adestrado por F\u00e9lix Gila, logrou o 7.\u00ba posto da clasificaci\u00f3n, evitando o descenso."}
{"id": "226091", "revid": "98629", "url": "https://gl.wikipedia.org/wiki?curid=226091", "title": "Torino di Sangro", "text": "Torino di Sangro \u00e9 un concello italiano da provincia de Chieti, na rexi\u00f3n dos Abruzos. A s\u00faa poboaci\u00f3n \u00e9 de 3.084 habitantes (2010)."}
{"id": "226092", "revid": "5863", "url": "https://gl.wikipedia.org/wiki?curid=226092", "title": "NCG Banco S.A.", "text": ""}
{"id": "226093", "revid": "98629", "url": "https://gl.wikipedia.org/wiki?curid=226093", "title": "Tornareccio", "text": "Tornareccio \u00e9 un concello italiano da provincia de Chieti, na rexi\u00f3n dos Abruzos. A s\u00faa poboaci\u00f3n \u00e9 de 1.937 habitantes (2010)."}
{"id": "226094", "revid": "75439", "url": "https://gl.wikipedia.org/wiki?curid=226094", "title": "Amia calva", "text": "A amia, \"Amia calva\", \u00e9 un peixe primitivo, orixinario do sueste do Canad\u00e1 e do leste dos Estados Unidos, depredador dulciacu\u00edcola, que \u00e9 o \u00fanico representante vivo da familia dos am\u00edidos (\"Amiidae\"), \u00fanica da orde dos amiformes (\"Amiiformes\"), da infraclase dos hol\u00f3steos (subclase dos neopterixios) que, a finais do mesozoico chegaron a abundar nas augas de todo o mundo. Por iso consid\u00e9rase como un f\u00f3sil vivente.\nCaracter\u00edsticas.\nO corpo da amia \u00e9 ancho, e a s\u00faa cor verde clara, case amarela. Os machos pos\u00faen a cada lado da cola, e por diante da mesma, unha mancha negra grande rodeada por un c\u00edrculo alaranxado ou amarelo; as aletas dos machos t\u00f3rnanse verdes durante a \u00e9poca do apareamento.\n\"Amia calva\" vive usualmente nas augas pouco profundas de lagos, lagoas e estanques, e constr\u00faen os seus ni\u00f1os arrincando cos dentes plantas acu\u00e1ticas, o cal deixa uns buratos circulares na lama, onde as femias depositan os seus ovos. Logo, o macho fecunda estes ovos, coid\u00e1ndoos celosamente, loitando contra calquera intruso que se aproxime a eles. Cando nacen, as cr\u00edas permanecen estreitamente agrupadas, e o macho adulto prosegue o seu labor de vixilancia at\u00e9 que alcanzan entre sete e dez cent\u00edmetros de lonxitude. En ocasi\u00f3ns, as cr\u00edas dun s\u00f3 ni\u00f1o comprenden cerca dun millar de peixi\u00f1os.\nUnha das principais caracter\u00edsticas deste peixe \u00e9 a de que \u00e9 capaz de respirar o aire atmosf\u00e9rico a trav\u00e9s da vexiga natatoria, que fai as veces de pulm\u00f3n, xa que est\u00e1 provista de numerosos vasos sangu\u00edneos. Para iso ascende con frecuencia \u00e1 superficie e aspira o aire do exterior pola boca, o que lle permite resistir at\u00e9 vinte e catro horas f\u00f3ra da auga. Esta caracter\u00edstica tam\u00e9n lles permite regular a s\u00faa flotabilidade na auga.\nAs\u00ed mesmo \u00e9 peculiar a estrutura da s\u00faa columna vertebral, as\u00ed como a das s\u00faas aletas pares, o que o diferencian dos restantes peixes \u00f3seos.\nAs amias poden chegar a medir cerca dun metro e alcanzar un peso de seis quilogramos, pero estas son cifras de exemplares excepcionais, xa que o tama\u00f1o e o peso normais destes peixes \u00e9 menor."}
{"id": "226095", "revid": "98629", "url": "https://gl.wikipedia.org/wiki?curid=226095", "title": "Torrebruna", "text": "Torrebruna \u00e9 un concello italiano da provincia de Chieti, na rexi\u00f3n dos Abruzos. A s\u00faa poboaci\u00f3n \u00e9 de 956 habitantes (2010)."}
{"id": "226096", "revid": "22795", "url": "https://gl.wikipedia.org/wiki?curid=226096", "title": "Amia", "text": ""}
{"id": "226097", "revid": "22795", "url": "https://gl.wikipedia.org/wiki?curid=226097", "title": "Amiformes", "text": ""}
{"id": "226098", "revid": "98629", "url": "https://gl.wikipedia.org/wiki?curid=226098", "title": "Taranta Peligna", "text": "Taranta Peligna \u00e9 un concello italiano da provincia de Chieti, na rexi\u00f3n dos Abruzos. A s\u00faa poboaci\u00f3n \u00e9 de 425 habitantes (2010)."}
{"id": "226099", "revid": "22795", "url": "https://gl.wikipedia.org/wiki?curid=226099", "title": "Amiiformes", "text": ""}
{"id": "226100", "revid": "22795", "url": "https://gl.wikipedia.org/wiki?curid=226100", "title": "Am\u00edidos", "text": ""}
{"id": "226101", "revid": "22795", "url": "https://gl.wikipedia.org/wiki?curid=226101", "title": "Amiidae", "text": ""}
{"id": "226103", "revid": "98629", "url": "https://gl.wikipedia.org/wiki?curid=226103", "title": "Schiavi di Abruzzo", "text": "Schiavi di Abruzzo \u00e9 un concello italiano da provincia de Chieti, na rexi\u00f3n dos Abruzos. A s\u00faa poboaci\u00f3n \u00e9 de 990 habitantes (2010)."}
{"id": "226106", "revid": "25871", "url": "https://gl.wikipedia.org/wiki?curid=226106", "title": "Manolo Posada", "text": "Manuel Posada Tapias, nado en Vigo o 2 de agosto de 1896, foi un futbolista galego m\u00e1is co\u00f1ecido como Manolo Posada, que xogaba na demarcaci\u00f3n de dianteiro.\nTraxectoria.\nComezou xogando no Real Club Fortuna de Vigo, pero os seus estudos en Madrid permit\u00edronlle alternar o equipo vigu\u00e9s co Real Madrid.\nTrala fusi\u00f3n do Fortuna co Real Vigo Sporting Club e o nacemento do Celta de Vigo en 1923 o dianteiro do Real Madrid volveu a Vigo para enrolarse nas filas no novo club.\nO seu primeiro encontro oficial co Celta foi o segundo do Campionato de Galicia, na tempada 1923-24, fronte ao Uni\u00f3n Sporting Club de Lavadores e no que marcou 3 dos 7 goles que marcou o Celta (7-0). O Celta proclamouse Campi\u00f3n de Galicia sen sufrir ningunha derrota.\nPor\u00e9n foi a \u00faltima tempada do xogador no Celta, xa que abandonou o f\u00fatbol e pasou a formar parte da directiva do club.\nTam\u00e9n formou parte da Selecci\u00f3n de f\u00fatbol de Galicia en varias ocasi\u00f3ns, como por exemplo o encontro internacional ante a Selecci\u00f3n de Lisboa o 27 de maio de 1923."}
{"id": "226107", "revid": "85894", "url": "https://gl.wikipedia.org/wiki?curid=226107", "title": "Vilarchao, Santo Eusebio da Peroxa, Coles", "text": "Vilarchao \u00e9 un lugar da parroquia de Santo Eusebio da Peroxa, no concello ourens\u00e1n de Coles. Segundo o IGE a s\u00faa poboaci\u00f3n en 2011 era de 178 persoas (91 homes e 87 mulleres), o que sup\u00f3n un aumento respecto do ano 1999 cando ti\u00f1a 117 habitantes.\nVilarchao \u00e9 a capital do concello de Coles."}
{"id": "226109", "revid": "785", "url": "https://gl.wikipedia.org/wiki?curid=226109", "title": "Vilarchao", "text": "O top\u00f3nimo Vilarchao pode referirse a varios lugares de Galicia:"}
{"id": "226110", "revid": "56817", "url": "https://gl.wikipedia.org/wiki?curid=226110", "title": "Murska Sobota", "text": "Murska Sobota (en h\u00fangaro, Muraszombat; en alem\u00e1n, Olsnitz) \u00e9 unha cidade de Eslovenia, capital da rexi\u00f3n tradicional de Prekmurje, no noroeste do pa\u00eds, lim\u00edtrofe con Austria e Hungr\u00eda. Ten unha poboaci\u00f3n de 20.000 habitantes.\nO seu nome prov\u00e9n dun r\u00edo pr\u00f3ximo, o Mura.\nHistoria.\nEste territorio estivo baixo control de varios pa\u00edses e non foi incorporado a Eslovenia ata o ano 1919. No seu momento era a cidade m\u00e1is setentrional da Rep\u00fablica Federal Socialista de Iugoslavia e no transcurso da historia pasou facilmente de man en man entre croatas, h\u00fangaros e eslovenos. Isto deixou na zona unha gran diversidade \u00e9tnica, que provocou unha gran represi\u00f3n durante a ocupaci\u00f3n nazi.\nEn 1991, durante a Guerra dos dez d\u00edas entre Eslovenia e o Ex\u00e9rcito Federal de Iugoslavia, a cidade foi bombardeada sen causar v\u00edtimas mortais.\nEconom\u00eda.\nPasou dunha econom\u00eda dominada pola produci\u00f3n t\u00e9xtil, a metalurxia e agrogander\u00eda, a unha actividade econ\u00f3mica de procesado, construci\u00f3n, comercio e do sector servizos."}
{"id": "226111", "revid": "1987", "url": "https://gl.wikipedia.org/wiki?curid=226111", "title": "Noite de Guy Fawkes", "text": "A noite de Guy Fawkes (en ingl\u00e9s: Guy Fawkes Night, tam\u00e9n co\u00f1ecida en ingl\u00e9s como Bonfire Night; en galego: a noite das fogueiras) \u00e9 unha celebraci\u00f3n que se realiza principalmente no Reino Unido a noite do 5 de novembro, para conmemorar o fracaso do atentado do 5 de novembro de 1605, co\u00f1ecido como a conspiraci\u00f3n da p\u00f3lvora, co que unha facci\u00f3n de cat\u00f3licos, entre os que se atopaba Guy Fawkes, tentaron destru\u00edr o Palacio de Westminster, a sede do parlamento en Londres.\nHistoria e caracter\u00edsticas.\nNo leste de Inglaterra at\u00e9 1859 era obrigatorio por decreto celebrar a salvaci\u00f3n do rei, unha celebraci\u00f3n que inclu\u00eda espect\u00e1culos pirot\u00e9cnicos e a construci\u00f3n de cacharelas sobre as que se queimaban os Guys, uns bonecos coa efixie de Guy Fawkes, o m\u00e1is co\u00f1ecido de todos os conspiradores de 1605. A v\u00e9spera do 5 de novembro os nenos usaban os Guys para pedir di\u00f1eiro ao berro de \"penny for the guy\". Tradicionalmente, o \"penny\" (penique) serviu para comprar pirotecnia.\nAs celebraci\u00f3ns te\u00f1en nalg\u00fans casos peculiaridades espec\u00edficas. En Lewes, Sussex, a celebraci\u00f3n mest\u00farase coa conmemoraci\u00f3n da cremaci\u00f3n de 17 m\u00e1rtires protestantes da localidade, ocorrida durante a persecuci\u00f3n de Mar\u00eda Tudor. En Scotton, localidade da que proced\u00eda Guy Fawkes, non se queimaban os bonecos, e at\u00e9 moi recentemente a escola cat\u00f3lica Stonyhurst College non fixo ningunha celebraci\u00f3n xa que entre os seus alumnos cont\u00e1ronse tres dos conspiradores do 1605. En Ottery St Mary, Devon, pas\u00e9anse polas r\u00faas barr\u00eds de brea ardendo. En Irlanda do Norte, a celebraci\u00f3n de fogos artificiais e fogueiras as\u00f3ciase m\u00e1is coa noite do 31 de outubro, a noite de bruxas (Halloween)."}
{"id": "226114", "revid": "5863", "url": "https://gl.wikipedia.org/wiki?curid=226114", "title": "CRZG", "text": ""}
{"id": "226116", "revid": "98629", "url": "https://gl.wikipedia.org/wiki?curid=226116", "title": "Paracetamol", "text": "O paracetamol (DCI) ou acetaminof\u00e9n (acetaminofeno) \u00e9 un f\u00e1rmaco con propiedades analx\u00e9sicas, sen propiedades antiinflamatorias clinicamente significativas. Act\u00faa inhibindo a s\u00edntese de prostaglandinas, mediadores celulares responsables da aparici\u00f3n da dor. Ademais, ten efectos antipir\u00e9ticos. Pres\u00e9ntase habitualmente en forma de c\u00e1psulas, comprimidos, supositorios ou pingas de administraci\u00f3n oral.\n\u00c9 un ingrediente frecuente dunha serie de produtos contra o arrefriado com\u00fan e a gripe. A dose est\u00e1ndar \u00e9 case segura, pero o seu baixo prezo e ampla dispo\u00f1ibilidade deron como resultado frecuentes casos de sobredosificaci\u00f3n. Nas doses indicadas o paracetamol non afecta \u00e1 mucosa g\u00e1strica nin \u00e1 coagulaci\u00f3n sangu\u00ednea ou os riles, pero si ao f\u00edgado, severamente.\nA diferenza dos analx\u00e9sicos opioides, non provoca euforia nin altera o estado de humor do paciente. Do mesmo xeito que os antiinflamatorios non esteroideos (AINEs), non se asocia con problemas de adicci\u00f3n, tolerancia e s\u00edndrome de abstinencia.\nOs nomes \"paracetamol\" e \"acetaminof\u00e9n\" pertencen \u00e1 historia deste composto e prove\u00f1en da nomenclatura tradicional da qu\u00edmica org\u00e1nica, N-acetil-para-aminofenol e para-acetil-aminofenol.\nSegundo as recomendaci\u00f3ns de 1993 da IUPAC, o nome deste composto \u00e9 N-(4-hidroxifenil)etanamida.\nHistoria.\nNa antig\u00fcidade e durante o Medievo, os \u00fanicos axentes antipir\u00e9ticos co\u00f1ecidos eran compostos presentes na cortiza do salgueiro (unha familia de compostos co\u00f1ecidos como salicilinas, os cales finalmente deron lugar ao \u00e1cido acetilsalic\u00edlico), e outros contidos na cortiza da quina. A cortiza da quina as\u00ed mesmo era usada para a obtenci\u00f3n de quinina, composto con actividade antimalaria. A quinina en si mesma tam\u00e9n ten actividade antipir\u00e9tica. Os esforzos para illar e purificar a salicilina e o \u00e1cido salic\u00edlico tiveron lugar durante mediados e finais do s\u00e9culo XIX.\nCando a quina empezou a escasear na d\u00e9cada de 1880, a xente empezou a buscar alternativas. Dous axentes antipir\u00e9ticos alternativos foron desenvolvidos nos anos 1880: a acetanilida en 1886 e a fenacetina en 1887. Nese momento, o paracetamol xa fora sintetizado por Harmon Morse de Northrop mediante a reduci\u00f3n do \"p\"-nitrofenol en \u00e1cido ac\u00e9tico glacial. Este feito produciuse en 1873, pero o paracetamol non se usou con fins m\u00e9dicos durante d\u00faas d\u00e9cadas. En 1893, o paracetamol foi atopado nos ouri\u00f1os de persoas que inxeriran fenacetina e foi illado como un composto branco e cristalino de sabor amargo. En 1899, o paracetamol foi identificado como un metabolito da acetanilida. Devandito descubrimento foi amplamente ignorado naquel momento.\nEn 1946, o Instituto para o Estudo de Drogas Analx\u00e9sicas e Sedantes outorgou unha subvenci\u00f3n ao Ministerio de Sanidade de Nova York para estudar os problemas asociados co uso de analx\u00e9sicos. Bernard Brodie e Julius Axelrod foron asignados para investigar por que compostos non relacionados coa aspirina daban lugar a metahemoglobinemia, unha s\u00edndrome non letal consistente na deformaci\u00f3n da mol\u00e9cula da hemoglobina e por tanto causante da s\u00faa incapacidade para transportar os\u00edxeno de forma efectiva. En 1948 ambos os investigadores relacionaron o uso da acetanilida coa metahemoglobinemia e deduciron que o seu efecto analx\u00e9sico era debido ao seu metabolito paracetamol. Propuxeron o uso de paracetamol (acetaminof\u00e9n) xa que este non ti\u00f1a os efectos t\u00f3xicos da acetanilida.\nO paracetamol foi posto \u00e1 venda nos Estados Unidos en 1955 baixo o nome comercial Tylenol. En 1956, pastillas de 500\u00a0mg de paracetamol pux\u00e9ronse \u00e1 venda no Reino Unido baixo o nome de Panadol, producido por Frederick Stearns &amp; Co, unha filial de Sterling Drug Inc. Ao principio Panadol estivo dispo\u00f1ible unicamente con receita m\u00e9dica, para o alivio da dor e a febre, e foi anunciado como \"inocuo para o est\u00f3mago\", debido a que outros analx\u00e9sicos da \u00e9poca conti\u00f1an \u00e1cido acetilsalic\u00edlico, un irritante co\u00f1ecido do est\u00f3mago, pero xa en abril do 2009 a Administraci\u00f3n de Alimentos e Medicamentos de EUA obriga a fabricantes a informar que o paracetamol, cando se administra en doses moi altas ou xunto con bebidas alcoh\u00f3licas, pode ser altamente t\u00f3xico e potencialmente mortal, en virtude dos danos que pode causar ao f\u00edgado. En xu\u00f1o de 1958 comercializouse unha formulaci\u00f3n para nenos, Panadol Elixir. En 1963 o paracetamol engadiuse ao vadem\u00e9cum brit\u00e1nico, e desde ent\u00f3n popularizouse como un analx\u00e9sico con poucos efectos secundarios e con poucas interacci\u00f3ns con outros medicamentos.\nA patente sobre o paracetamol expirou nos Estados Unidos, e varios xen\u00e9ricos est\u00e1n amplamente dispo\u00f1ibles baixo a Acta de Competitividade de Prezos e a Lei de Restauraci\u00f3n de Patentes de 1984, a\u00ednda que certos preparados de Tylenol estiveron protexidos at\u00e9 o 2007. Nos EUA, a patente n\u00famero 6.126.967 do 3 de setembro de 1998 foi concedida para a \"liberaci\u00f3n estendida de preparados de acetaminof\u00e9n\".\nDispo\u00f1ibilidade comercial.\nNormalmente comercial\u00edzase como suspensi\u00f3n l\u00edquida, en comprimidos ou como supositorio.\nO \"Panadol\", que se vende en Europa, Am\u00e9rica Latina, Asia e Australia, \u00e9 a marca m\u00e1is estendida, vendida en m\u00e1is de 80 pa\u00edses. En Norteam\u00e9rica, o paracetamol v\u00e9ndese como xen\u00e9rico ou baixo varias marcas: por exemplo \"Tylenol\" (McNeil - PPC, Inc), \"Anacin 3\" e \"Datril\".\nNalgunhas formulaci\u00f3ns o paracetamol comb\u00ednase co opioide code\u00edna, \u00e1s veces chamado co-codamol, por exemplo o Algidol (Almirall) en Espa\u00f1a, o que o converte en m\u00e1is t\u00f3xico. Nos Estados Unidos e no Canad\u00e1 v\u00e9ndese como Tylenol 1/2/3/4; nos Estados Unidos s\u00f3 se pode adquirir con receita m\u00e9dica, o contrario que no Canad\u00e1. No Reino Unido e noutros moitos pa\u00edses, esta combinaci\u00f3n v\u00e9ndese como Tylex CD e Panadeine. Outras marcas dispo\u00f1ibles son: Captin, Disprol, Dymadon, Fensum, Hedex, Mexalen, Nofedol, Pediapirin, Atamel e Perfalgan. En Espa\u00f1a pode adquirirse indistintamente como xen\u00e9rico ou como medicamento \"de marca\", como o moi co\u00f1ecido \"Efferalgan\" de (Upsa Laboratoires), \"Termalgin\" (Novartis), \"Gelocatil\" ou \"Frenadol\" (composto con Dextrometorfano, \u00e1cido asc\u00f3rbico e clorfenamina comercializado por McNeil).\nTam\u00e9n se pode combinar con oxicodona, por exemplo o \"Percocet\" nos Estados Unidos.\nS\u00edntese.\nAs reacci\u00f3n do p-aminofenol con anh\u00eddrido ac\u00e9tico, produce a acetilaci\u00f3n do primeiro, obt\u00e9ndose como produtos o paracetamol e \u00e1cido ac\u00e9tico.\nA\u00ednda que conv\u00e9n protexer o grupo hidroxilo fen\u00f3lico debido ao seu maior poder nucle\u00f3filo, respecto ao nitr\u00f3xeno anil\u00ednico.\nFarmacodinamia.\nDurante moito tempo creuse que o mecanismo de acci\u00f3n do paracetamol \u00e9 similar ao do \u00e1cido acetilsalic\u00edlico (AAS). \u00c9 dicir, que act\u00faa reducindo a s\u00edntese de prostaglandinas, compostos relacionados cos procesos febr\u00eds e a dor, inhibindo a cicloosixenase (COX).\nCon todo, hai diferenzas importantes entre os efectos do \u00e1cido acetilsalic\u00edlico e o paracetamol. As prostaglandinas participan nos procesos inflamatorios, pero o paracetamol non presenta actividade antiinflamatoria apreciable. Ademais, a COX tam\u00e9n participa na s\u00edntese de tromboxanos que favorecen a coagulaci\u00f3n do sangue; o AAS ten efectos anticoagulantes, pero o paracetamol non. Finalmente, o AAS e outros AINEs son prexudiciais para a mucosa g\u00e1strica, onde as prostaglandinas desempe\u00f1an un papel protector, pero neste caso o paracetamol \u00e9 seguro.\nDesta forma, mentres o AAS act\u00faa como un inhibidor irreversible da COX e bloquea o centro activo da encima directamente, o paracetamol bloqu\u00e9aa indirectamente e este bloqueo \u00e9 in\u00fatil en presenza de per\u00f3xidos. Isto poder\u00eda explicar por que o paracetamol \u00e9 eficaz no sistema nervioso central e en c\u00e9lulas endoteliales, pero non en plaquetas e c\u00e9lulas do sistema inmunitario, as cales te\u00f1en niveis altos de per\u00f3xidos.\nSwierkosz \"et al. \" (2002) atopou evidencias que indican que o paracetamol inhibe unha variante da encima COX que \u00e9 diferente \u00e1s variantes COX-1 e COX-2, denominada agora COX-3. O seu mecanismo de acci\u00f3n exacto non \u00e9 ben comprendido a\u00ednda, pero futuras investigaci\u00f3ns poden esclarecelo.\nFarmacocin\u00e9tica.\nO paracetamol abs\u00f3rbese r\u00e1pida e completamente por v\u00eda oral, e bastante ben por v\u00eda rectal, tendo a vantaxe de evitar o primeiro paso hep\u00e1tico. Existen tam\u00e9n preparaci\u00f3ns intravenosas.\nAs concentraci\u00f3ns plasm\u00e1ticas m\u00e1ximas alc\u00e1nzanse en funci\u00f3n da forma farmac\u00e9utica, cun tempo, at\u00e9 a concentraci\u00f3n m\u00e1xima, de 0,5-2 horas.\nO paracetamol distrib\u00faese rapidamente por todos os tecidos. As concentraci\u00f3ns son similares no sangue, a saliva e o plasma. A taxa de uni\u00f3n \u00e1s prote\u00ednas plasm\u00e1ticas \u00e9 baixa.\nA biodispo\u00f1ibilidade \u00e9 moi elevada (pr\u00f3xima ao 100%), sendo a biodispo\u00f1ibilidade por v\u00eda oral do 75-85%. O paracetamol metabol\u00edzase principalmente a nivel do f\u00edgado. As d\u00faas principais rutas metab\u00f3licas son a glucuro e sulfuroconxugaci\u00f3n. Esta \u00faltima v\u00eda sat\u00farase rapidamente con doses superiores \u00e1s terap\u00e9uticas. Soamente unha pequena proporci\u00f3n se metaboliza mediante o sistema encim\u00e1tico do citocromo P450 no f\u00edgado, por acci\u00f3n das oxidases mixtas, xerando un intermedio reactivo, N-acetilbenzoquinoneimida que en condici\u00f3ns normais \u00e9 inactivado (se detoxifica) por reacci\u00f3n cos grupos sulfhidrilo do glutati\u00f3n e eliminado nos ouri\u00f1os conxugado con ciste\u00edna e \u00e1cido mercapt\u00farico. Pola contra, durante as intoxicaci\u00f3ns graves aumenta a cantidade deste metabolito t\u00f3xico.\nDoses elevadas de paracetamol, saturan as s\u00faas outras d\u00faas v\u00edas metab\u00f3licas e cr\u00e9ase un exceso de N-acetilbenzoquinoneimida que esgota os niveis hep\u00e1ticos de glutati\u00f3n. Ent\u00f3n o metabolito pode reaccionar covalentemente con amino\u00e1cidos das encimas e prote\u00ednas hep\u00e1ticas, \u00e1s que inactiva e chega a provocar necrose hep\u00e1tica aguda. Os nenos te\u00f1en unha menor capacidade de glicuronidaci\u00f3n, o que os fai m\u00e1is susceptibles a sufrir este trastorno.\nA eliminaci\u00f3n \u00e9 principalmente urinaria. O 90% da dose inxerida elim\u00ednaa o ril en 24 horas, principalmente como glicur\u00f3nidos (60 a 80%) e sulfoconxugados (20 a 30%). Menos do 5% elim\u00ednase sen modificar.\nA semi-vida de eliminaci\u00f3n do paracetamol \u00e9 de 2-4 horas nos pacientes coa funci\u00f3n hep\u00e1tica normal, sendo practicamente indetectable no plasma 8 horas despois da s\u00faa administraci\u00f3n. Nos pacientes con disfunci\u00f3n hep\u00e1tica a semi-vida aumenta substancialmente, o que pode ocasionar o desenvolvemento dunha necrose hep\u00e1tica.\nToxicidade.\nConsideraci\u00f3ns xerais.\nO paracetamol ten un \u00edndice terap\u00e9utico moi axustado. Isto significa que a dose normal (un m\u00e1ximo ao d\u00eda de 4 gramos en adultos) \u00e9 pr\u00f3xima \u00e1 sobredose., facendo del un composto perigoso. Unha dose \u00fanica de paracetamol de 10 g ou doses continuadas de 5 g/d\u00eda nun non consumidor de alcol con boa sa\u00fade, ou 4 g/d\u00eda nun consumidor habitual de alcol, poden causar danos importantes no f\u00edgado. Sen un tratamento adecuado no momento oportuno, a sobredose ou a dose case normal de paracetamol pode dar como resultado un fallo hep\u00e1tico (insuficiencia hep\u00e1tica) seguido da morte inevitable. Debido \u00e1 ampla dispo\u00f1ibilidade sen receita do paracetamol (acetaminofen) -como Especialidade Farmac\u00e9utica Publicitaria, EFP=OTC (OTC nos EEUU)-, este utilizouse en moitos intentos de suicidio. O ant\u00eddoto espec\u00edfico da intoxicaci\u00f3n por paracetamol - ou acetaminofen - \u00e9 a Acetil-Ciste\u00edna por v\u00eda intravenosa. A FDA -axencia para medicamentos e alimentos dos EEUU - pediu a todos os laboratorios que deixasen de comercializar paracetamol - acetaminofen - en doses unitarias superiores a 650\u00a0mg; doses totais diarias de 3.000\u00a0mg (3gr) poden ser moi t\u00f3xicas ou mortais para algunhas persoas.\nO paracetamol non debe tomarse tras consumir alcol, debido a que o f\u00edgado, cando est\u00e1 metabolizando o alcol, non pode metabolizar simultaneamente o paracetamol, aumentando por tanto o risco de hepatotoxicidade. Usado responsablemente, o paracetamol \u00e9 un dos tratamentos m\u00e1is seguros dispo\u00f1ibles para a analxesia. O composto carece de efectos sobre o sistema da cicloosixenase, por tanto non ten efectos negativos sobre o es\u00f3fago, est\u00f3mago, intestino delgado ou intestino groso, ao contrario que os AINEs. Ademais, os pacientes con enfermidadees do ril poden tomar paracetamol mentres que os AINEs poden provocar insuficiencia renal aguda a certos pacientes. Ademais, o paracetamol ten poucos problemas de interacci\u00f3n con outros medicamentos.\nA potencia do analx\u00e9sico \u00e9 equivalente, cando non hai inflamaci\u00f3n, \u00e1 dos AINEs, sempre que a dose de paracetamol sexa a adecuada. Un gramo diario de paracetamol ten un efecto analx\u00e9sico equivalente ao dos AINEs, por exemplo en osteoartritis (En Espa\u00f1a, artroses). Cando se administra simultaneamente con 50\u00a0mg do antidepresivo tric\u00edclico amitriptilina d\u00faas veces ao d\u00eda, dita combinaci\u00f3n \u00e9 tan eficaz como a de paracetamol e code\u00edna, pero non perde efectividade co tempo como ocorre coa administraci\u00f3n cr\u00f3nica de narc\u00f3ticos. A diferenza do \u00e1cido acetilsalic\u00edlico, o paracetamol non contrib\u00fae \u00e1 s\u00edndrome de Reye en nenos con enfermidades v\u00edricas. Estes factores fixeron do paracetamol o analx\u00e9sico preferido para pacientes hospitalizados en casos de dor suave a moderado, ademais de ser o analx\u00e9sico m\u00e1is utilizado en pacientes ambulatorios.\nO paracetamol \u00e9 extremadamente t\u00f3xico para os cans, gatos etc. e non deber\u00eda serlles administrado baixo ningunha circunstancia. Calquera caso sospeitoso deber\u00eda ser tratado por un veterinario para proceder \u00e1 desintoxicaci\u00f3n. O tratamento en gatos \u00e9 moi similar ao dos humanos.\nO acetaminofeno \u00e9 o analx\u00e9sico m\u00e1is amplamente usado nos Estados Unidos (Tylenol), pero pode causar danos ao f\u00edgado en doses ordinarias ou lixeiramente superiores. Ese feito ser\u00e1 unha noticia para moitos consumidores pero algo sabido para os especialistas en f\u00edgado, e reco\u00f1eceuse oficialmente en abril de 2009, pola Administraci\u00f3n de Alimentos e Medicamentos (FDA, polas s\u00faas siglas en ingl\u00e9s). O comit\u00e9 consultivo da FDA declarou hai 32 anos: \"Non se debe exceder a dosificaci\u00f3n recomendada [acetaminophen-Tylenol] porque pode causar lesi\u00f3n hep\u00e1tica severa e mesmo a morte\".\nMecanismo da toxicidade.\nComo se mencionou anteriormente, o paracetamol \u00e9 metabolizado a compostos inactivos por combinaci\u00f3n con sulfato e \u00e1cido glicur\u00f3nico, sendo unha pequena parte metabolizada polo sistema do citocromo P450. Este oxida ao paracetamol para producir un intermedio moi reactivo, a imina N-acetil-p-benzoquinoneimina (NAPQI). En condici\u00f3ns normais, a NAPQI neutral\u00edzase por acci\u00f3n do glutati\u00f3n.\nEn episodios de toxicidade por paracetamol, as v\u00edas metab\u00f3licas do sulfato e o glicur\u00f3nido sat\u00faranse e maior cantidade paracetamol desv\u00edase ao sistema do citocromo P450 onde se produce NAPQI. Consecuentemente, as subministraci\u00f3ns hepatocelulares de glutati\u00f3n esg\u00f3tanse e en NAPQI pode reaccionar libremente coas membranas celulares, causando amplos danos e morte de moitos hepatocitos, dando como resultado necrose hep\u00e1tica aguda. En estudos en animais, debe consumirse o 70% do glutati\u00f3n hep\u00e1tico antes de que se dea hepatotoxicidade.\nFactores de risco.\nA dose t\u00f3xica de paracetamol \u00e9 moi variable. En adultos, doses \u00fanicas por encima de 7,5 g ou 150\u00a0mg/kg te\u00f1en unha probabilidade razoable de causar hepatotoxicidade. En adultos, doses de m\u00e1is de 25 gramos son potencialmente letais. Tam\u00e9n pode darse hepatotoxicidade cando doses pequenas pero m\u00faltiples superan ditas cantidades en 24 horas, ou mediante inxesta cr\u00f3nica de pequenas doses. Con todo, a sobredose involuntaria de paracetamol en nenos raramente ten como resultado este tipo de toxicidade. Este feito poder\u00eda atribu\u00edrse en parte ao sistema do citocromo P450, inmaturo a\u00ednda nos nenos. O consumo excesivo de alcol pode afectar a funci\u00f3n renal e incrementar a toxicidade do paracetamol. Por esta raz\u00f3n, tras grandes inxestas de alcol recom\u00e9ndanse outros analx\u00e9sicos como o ibuprofeno ou o \u00e1cido acetilsalic\u00edlico.\nAlgunhas persoas son m\u00e1is propensas \u00e1 hepatotoxicidade, mesmo con doses baixas como 4 gramos/d\u00eda, e as doses letais poden baixar at\u00e9 6 g/d\u00eda. O xax\u00fan \u00e9 un factor de risco, posiblemente debido \u00e1 reduci\u00f3n das reservas de glutati\u00f3n do f\u00edgado. Est\u00e1 ben documentado que o uso en combinaci\u00f3n con inductores do CYP2E1 como a isoniazida potencia a hepatotoxicidade, a\u00ednda que dita relaci\u00f3n non est\u00e1 abondo clara. O alcoholismo, que tam\u00e9n d\u00e1 como resultado a produci\u00f3n de CYP2E1, tam\u00e9n aumenta o risco de hepatotoxicidade do paracetamol. O uso en combinaci\u00f3n con outros medicamentos que inducen a s\u00edntese de encimas CYP, como os antiepil\u00e9pticos (carbamazepina, fenito\u00edna, barbit\u00faricos etc) tam\u00e9n foron presentados como factores de risco.\nEvoluci\u00f3n.\nAs persoas que inxeriron unha sobredose de paracetamol, polo xeral non presentan s\u00edntomas durante as primeiras 24 horas. A\u00ednda que inicialmente son s\u00edntomas com\u00fans n\u00e1useas, v\u00f3mitos e diaforese, estes remiten pasadas varias horas. Tras aliviarse estes s\u00edntomas, os pacientes experimentan unha mellor\u00eda, podendo chegar a pensar que o peor pasou. Con todo, tras inxerir unha dose t\u00f3xica, tras estes s\u00edntomas producir\u00edase un fallo hep\u00e1tico.\nO dano d\u00e1se xeralmente nos hepatocitos a medida que van metabolizando o paracetamol. Con todo, tam\u00e9n pode darse insuficiencia renal aguda. Isto tam\u00e9n \u00e9 causado xeralmente por un fallo hepatorenal ou por un fallo org\u00e1nico m\u00faltiple. A manifestaci\u00f3n cl\u00ednica principal da intoxicaci\u00f3n tam\u00e9n poder\u00eda ser a insuficiencia renal aguda. Nestes casos, \u00e9 posible que o metabolito t\u00f3xico sexa producido en m\u00e1is cantidade nos riles que no f\u00edgado.\nO progn\u00f3stico da sobredose por paracetamol var\u00eda dependendo da dose e o tratamento empregado. Nalg\u00fans casos, a necrose hep\u00e1tica masiva d\u00e1 como resultado un fallo hep\u00e1tico fulminante, con complicaci\u00f3ns como hemorraxias, hipoglicemia, insuficiencia renal, encefalopat\u00eda hep\u00e1tica, edema cerebral, sepse, fallo org\u00e1nico m\u00faltiple e morte en poucos d\u00edas. En moitos casos, a necrose hep\u00e1tica pode continuar, volver a funci\u00f3n hep\u00e1tica normal e o paciente pode sobrevivir cunha funci\u00f3n hep\u00e1tica normal nun prazo de poucas semanas.\nDiagn\u00f3stico.\nOs s\u00edntomas claros de toxicidade hep\u00e1tica poden sobrevir nun prazo de 1 a 4 d\u00edas, a\u00ednda que nalg\u00fans casos estes poden ser evidentes en tan s\u00f3 12 horas. Poden darse molestias no cuadrante dereito superior. Mediante an\u00e1lise p\u00f3dese determinar a existencia de necrose hep\u00e1tica masiva se se detectan niveis elevados de AST, LT, bilirrubina e tempos de coagulaci\u00f3n elevados (concretamente, tempos elevados de protrombina). A hepatotoxicidade do paracetamol p\u00f3dese diagnosticar se despois dunha sobredose de paracetamol o AST e ALT superan os 1.000\u00a0UI/L. Con todo, os niveis de AST e ALT poden superar os 10.000\u00a0UI/L. En xeral, na hepatotoxicidade inducida por paracetamol, os niveis de AST son algo superiores aos de ALT.\nExisten nomogramas de paracetamol que permiten estimar o risco de toxicidade base\u00e1ndose na s\u00faa concentraci\u00f3n en soro sangu\u00edneo tras un determinado n\u00famero de horas. Para determinar o risco potencial de hepatotoxicidade, o nivel de paracetamol debe ser seguido ao longo do nomograma est\u00e1ndar. Un nivel de paracetamol trazado durante as primeiras horas de inxesti\u00f3n poder\u00eda subestimar a cantidade real no organismo, debido a que nese momento o paracetamol poder\u00eda estar a\u00ednda absorb\u00e9ndose no tracto gastrointestinal. Unha demora na determinaci\u00f3n do nivel de paracetamol no organismo non \u00e9 recomendable, debido a que nestes casos as estimaci\u00f3ns poder\u00edan non ser adecuadas e un nivel t\u00f3xico en calquera momento \u00e9 suficiente para administrar o ant\u00eddoto.\nSobredosificaci\u00f3n.\nMedidas de rescate.\nO tratamento para sobredose de paracetamol, sen complicaci\u00f3ns, \u00e9 similar ao usado noutros medicamentos, un lavado gastrointestinal. Adicionalmente, administrar N-acetilciste\u00edna, xa sexa por v\u00eda intravenosa ou oral, axuda moito nestes casos. Hai suficiente marxe para que o m\u00e9dico xulgue neste caso se \u00e9 necesario un lavado gastrointestinal completo ou basta con administrar carb\u00f3n activado. A absorci\u00f3n total do paracetamol por parte do tracto gastrointestinal compl\u00e9tase en aproximadamente d\u00faas horas. Nestes casos, o xarope de ipecacuana (un em\u00e9tico) non \u00e9 efectivo, debido a que induce v\u00f3mitos e isto o \u00fanico que fai \u00e9 atrasar a efectividade do carb\u00f3n activado e a N-acetilciste\u00edna, ao ter que administralos despois de que finalicen os v\u00f3mitos. O lavado g\u00e1strico \u00e9 efectivo durante a primeira hora posterior \u00e1 inxesti\u00f3n. Posterior a iso, non ten utilidade cl\u00ednica.\nNormalmente, a administraci\u00f3n de carb\u00f3n activado \u00e9 m\u00e1is efectiva que o lavado g\u00e1strico. Este absorbe ben o paracetamol, e por tanto red\u00facese a cantidade que se absorbe no tracto gastrointestinal. Ademais, tam\u00e9n exp\u00f3n menos risco de aspiraci\u00f3n que o lavado g\u00e1strico. Hai tempo hab\u00eda certa renuencia a administrar carb\u00f3n activado, debido ao temor a que tam\u00e9n absorbese a N-acetilciste\u00edna. Estudos recentes demostraron que a cantidade absorbida por esta v\u00eda non supera o 39% cando ambos se administran conxuntamente. Outros estudos mostraron que o carb\u00f3n activado parece ser beneficioso para o paciente. Hai un consenso xeral en administrar carb\u00f3n activado durante as primeiras 4 horas trala sobredose; tras este tempo, depende do criterio do m\u00e9dico, pero de todos os xeitos consid\u00e9rase un tratamento benigno. Se hai d\u00fabidas sobre a inxesti\u00f3n de paracetamol xunto a outros medicamentos, ent\u00f3n debe administrarse carb\u00f3n activado. Hai discrepancias en canto a cambiar a dose de N-acetilciste\u00edna administrada, ou mesmo se esta debe modificarse.\nA dose de carb\u00f3n activado \u00e9 de 2 g/kg de peso do paciente at\u00e9 un tope de 100 gramos totais. En nenos, a dose \u00e9 de 1 g/kg . Admin\u00edstrase por v\u00eda oral e pode ser xunto a auga ou mollo para enmascarar en parte o mal sabor deste.\nAcetilciste\u00edna.\nA N-acetilciste\u00edna (NAC) act\u00faa proporcionando grupos sulfhidrilo para que reaccionen co metabolito t\u00f3xico e desta forma non ataquen aos hepatocitos. Se a NAC admin\u00edstrase no primeiras oito horas, red\u00facese notablemente a toxicidade. Se se administra pasadas 8 horas, a s\u00faa eficacia red\u00facese debido a que xa comezou a fervenza de reacci\u00f3ns t\u00f3xicas no f\u00edgado, e o risco de necrose hep\u00e1tica aumenta considerablemente. A NAC oral \u00e9 un medicamento seguro, \u00e9 fiable en casos de sobredoses por paracetamol durante o embarazo e non se dan reacci\u00f3ns adversas con progn\u00f3stico fatal. O fabricante recomenda non administrar o NAC se existe unha encefalopat\u00eda, debido a que existen raz\u00f3ns te\u00f3ricas que arg\u00fcen que dita encefalopat\u00eda poder\u00eda empeorar. A principios de 2004, a Administraci\u00f3n de Alimentos e Medicamentos (FDA, polas s\u00faas siglas en ingl\u00e9s) estadounidense autorizou o uso, para pacientes con sobredoses de m\u00e1is de 10 horas, dun preparado de NAC para infusi\u00f3n intravenosa (dose total de 300\u00a0mg/kg) durante un per\u00edodo de 20 horas, que carece de efectos pirox\u00e9nicos. Este preparado usouse con \u00e9xito durante anos noutros pa\u00edses, como Australia, Canad\u00e1 e Gran Breta\u00f1a.\nDito tratamento consiste nunha administraci\u00f3n inicial de 150\u00a0mg/kg durante 15 minutos, seguido de 50\u00a0mg/kg durante as catro horas seguintes e finalmente 100\u00a0mg/kg durante as 16 horas restantes. A formulaci\u00f3n oral tam\u00e9n pode disolverse, filtrarse e esterilizarse por un farmac\u00e9utico do hospital para administraci\u00f3n intravenosa. Esta \u00e9 unha boa opci\u00f3n en casos onde a v\u00eda enteral non \u00e9 viable ou est\u00e1 contraindicada. A administraci\u00f3n intravenosa de NAC est\u00e1 relacionada con casos de reacciones al\u00e9rxicas como choques anafil\u00e1cticos e broncoespasmos.\nNa pr\u00e1ctica, se transcorreron m\u00e1is de 8 horas trala inxesti\u00f3n, o carb\u00f3n activado non \u00e9 efectivo e debe administrarse a NAC inmediatamente. Se transcorreron menos de 8 horas, d\u00e9bese administrar carb\u00f3n activado, empezar a administrar NAC e esperar a ver os niveis de paracetamol. En pacientes cunha sobredose de menos de 8 horas, o risco de hepatotoxicidade \u00e9 reducido. Se se administran m\u00e1is de d\u00faas dose de carb\u00f3n activado debido a que o paciente inxeriu dous ou m\u00e1is medicamentos, as subseguintes administraci\u00f3ns de carb\u00f3n activado e NAC deben demorarse d\u00faas horas. A NAC \u00e9 eficaz se se administra con prontitude, pero pode ser efectivo a\u00ednda cando transcorresen 48 horas da sobredose.\nEn xeral, a NAC oral admin\u00edstrase enteralmente cunha primeira dose de 140\u00a0mg/kg seguidas de 17 dose m\u00e1is, cada catro horas, de 40\u00a0mg/kg ou ata que se obte\u00f1an concentraci\u00f3ns plasm\u00e1ticas de paracetamol non t\u00f3xicas. A NAC pode ser dif\u00edcil de administrar debido ao seu sabor e \u00e9 frecuente que provoque v\u00f3mitos e n\u00e1useas. Para maximizar a s\u00faa tolerancia, pode dilu\u00edrse do 20% ao 5% a partir das doses comerciais. Os estudos iniciais de laboratorio deben inclu\u00edr bilirrubina, AST, ALT e o tempo de protrombina. As an\u00e1lises deben repetirse, polo menos, diariamente. Unha vez que se determinou que se inxeriu unha dose potencialmente t\u00f3xica, deben administrarse as 17 doses de NAC, a\u00ednda que o paracetamol deve\u00f1a indetectable en sangue. Se se desenvolve un fallo hep\u00e1tico, deben continuarse as 17 doses ata que se restableza a funci\u00f3n hep\u00e1tica normal ou se efect\u00fae un transplante de f\u00edgado.\nProgn\u00f3stico.\nO risco de mortalidade por sobredose empeza a aumentar a partir dos dous d\u00edas, alcanza un m\u00e1ximo ao cuarto e posteriormente dimin\u00fae gradualmente. Os pacientes cunha mala evoluci\u00f3n deben ser trasladados inmediatamente a un centro capaz de efectuar transplantes de f\u00edgado. A acidose \u00e9 o factor m\u00e1is ominoso que delata o risco de mortalidade e a necesidade dun transplante.\nEn pacientes non trasplantados, estableceuse un factor de mortalidade do 95% cando o pH sangu\u00edneo sit\u00faase por baixo de 7,3. Outros indicadores dun mal progn\u00f3stico m\u00e9dico incl\u00faen insuficiencia renal, grao 3 ou maior de encefalopat\u00eda hep\u00e1tica, un tempo de protrombina marcadamente elevado ou un aumento no mesmo do d\u00eda 3 ao 4. Un estudo mostrou que unha an\u00e1lise do factor V menor que o 10% do normal indica un mal progn\u00f3stico (91% de mortalidade), mentres que unha relaci\u00f3n menor a 30 entre o factor VIII e o V son indicadores dun bo progn\u00f3stico (100% de supervivencia).\nIncidencia ambiental e degradaci\u00f3n.\nUn dos f\u00e1rmacos m\u00e1is amplamente atopado e en maiores concentraci\u00f3ns \u00e9 o paracetamol, produto que pode atoparse en efluentes hospitalarios, efluentes de plantas de tratamento, r\u00edos e lodos.\nLamentablemente os medicamentos son dese\u00f1ados para que pos\u00faan determinadas caracter\u00edsticas, por exemplo, aproximadamente o 30 % dos medicamentos son lip\u00f3filos, que significa que se disolven en graxa pero non en auga. Esta caracter\u00edstica perm\u00edtelle a estes compostos pasar a trav\u00e9s das membranas da c\u00e9lula e actuar dentro das mesmas. Doutra banda, os medicamentos des\u00e9\u00f1anse para que sexan persistentes, polo que mante\u00f1en a s\u00faa estrutura qu\u00edmica un tempo suficientemente grande como para exercer a s\u00faa acci\u00f3n terap\u00e9utica, as\u00ed que unha vez que entran ao medio ambiente persisten no mesmo.\nO paracetamol en soluci\u00f3n acuosa \u00e9 susceptible de sufrir unha hidr\u00f3lise para formar o p-amino fenol, o mesmo \u00e9 susceptible de degradarse en quinoneimina. A velocidade de degradaci\u00f3n do paracetamol crece co aumento da temperatura e da luz. Esta velocidade \u00e9 m\u00ednima a un pH pr\u00f3ximo a 6.\nPara estabilizar o paracetamol en soluci\u00f3n, ad\u00f3itase engadir un tamp\u00f3n e un axente antioxidante ou captador de radicais.\nNa eliminaci\u00f3n do acetaminofeno observouse que reacciona con cloro para formar un gran n\u00famero de subprodutos, dous dos cales foron identificados como t\u00f3xicos."}
{"id": "226117", "revid": "1131", "url": "https://gl.wikipedia.org/wiki?curid=226117", "title": "A \u00f3pera de a patac\u00f3n", "text": ""}
{"id": "226118", "revid": "29398", "url": "https://gl.wikipedia.org/wiki?curid=226118", "title": "Luis Vaccaro", "text": "Luis Pedro Vaccaro, nado o 6 de novembro de 1898 en Buenos Aires, foi un futbolista arxentino que xogaba na demarcaci\u00f3n de centrocampista.\nTraxectoria.\nComezou a s\u00faa carreira futbol\u00edstica no San Lorenzo, debutando o 10 de abril de 1921. En 1923 foi traspasado ao Argentinos Juniors.\nNo ano 1925 foi cedido ao Boca Juniors para competir na xira que o equipo xeneize realizou por Europa ese ano. Nesta xira disputou 15 encontros, todos de titular.\nAo seu regreso de Europa competiu en dous campionatos nacionais paralelos, un con Argentinos Juniors e outro con San Lorenzo co que disputou un encontro.\nTam\u00e9n viviu a primeira tempada oficial da Liga Arxentina de F\u00fatbol, na que se abandonaron definitivamente os equipos afeccionados.\nCoa Selecci\u00f3n de f\u00fatbol da Arxentina debutou o 30 de setembro de 1923 en Montevideo ante Uruguai. Con ela xogou un total de 17 encontros e proclamouse campi\u00f3n da Copa Am\u00e9rica de 1925, celebrada na Arxentina."}
{"id": "226119", "revid": "89787", "url": "https://gl.wikipedia.org/wiki?curid=226119", "title": "X\u00e9neros e tribos de Arecaceae", "text": "Esta \u00e9 unha listaxe de todos os x\u00e9neros da familia bot\u00e1nica Arecaceae. A clasificaci\u00f3n a seguir foi proposta por N.W. Uhl e J. Dransfield en 1987 en \"Genera palmarum: unha clasificaci\u00f3n baseada no traballo de Harold E. Moore, Jr.\" (pero ver novas clasificaci\u00f3ns como a de Asmussen \"et al.\" 2006)."}
{"id": "226120", "revid": "22795", "url": "https://gl.wikipedia.org/wiki?curid=226120", "title": "Bicarbonato s\u00f3dico", "text": ""}
{"id": "226121", "revid": "22795", "url": "https://gl.wikipedia.org/wiki?curid=226121", "title": "Carbonato \u00e1cido de sodio", "text": ""}
{"id": "226122", "revid": "22795", "url": "https://gl.wikipedia.org/wiki?curid=226122", "title": "Hidroxenocarbonato de sodio", "text": ""}
{"id": "226123", "revid": "89787", "url": "https://gl.wikipedia.org/wiki?curid=226123", "title": "Cocos (x\u00e9nero)", "text": "Cocos \u00e9 un x\u00e9nero bot\u00e1nico pertencente \u00e1 familia das palmeiras (Arecaceae), moi com\u00fan nas costas e illas tropicais.\nExiste unha \u00fanica especie clasificada neste x\u00e9nero:\nO x\u00e9nero algunha vez tivo moitas especies que foron independizadas do mesmo, algunhas cara o x\u00e9nero \"Syagrus\", taxonomicamente falando, as especies m\u00e1is achegadas son \"Jubaeopsis caffra\" de Sur\u00e1frica e \"Voanioala gerardii\" de Madagascar.\nNa clasificaci\u00f3n taxon\u00f3mica de Jussieu (1789), Cocos \u00e9 o nome dun x\u00e9nero bot\u00e1nico, orde Palmae, clase Monocotyledones con estames perix\u00ednicos."}
{"id": "226124", "revid": "22570", "url": "https://gl.wikipedia.org/wiki?curid=226124", "title": "Vexiga natatoria", "text": "A vexiga natatoria \u00e9 un \u00f3rgano de flotaci\u00f3n que pos\u00faen moitos peixes. \nTr\u00e1tase dunha bolsa de paredes flex\u00edbeis chea de gas situada dorsalmente, por debaixoo da columna vertebral e por riba do tubo dixestivo, que controla a flotabilidade mediante un complexo sistema de intercambio gasoso co sangue, e permite ao peixe ascender ou descender na auga sen necesidade de utilizar a musculatura, \u00e9 dicir, con pouco gasto enerx\u00e9tico. Tam\u00e9n pode ter outras funci\u00f3ns, como a audici\u00f3n, en certas especies dulciacu\u00edcolas.\nCando a vexiga natatoria expulsa gases por compresi\u00f3n muscular, aumenta o peso espec\u00edfico do peixe, facilitando o seu descenso na auga. Cando se enche de gases, favorece o ascenso cara \u00e1 superficie.\nO proceso bas\u00e9ase na acidificaci\u00f3n do sangue producida ao converterse a glicosa en \u00e1cido l\u00e1ctico. Con iso lib\u00e9rase no sangue ox\u00edxeno da oxihemoglobina e di\u00f3xido de carbono do bicarbonato s\u00f3dico, que se difunden na vexiga natatoria. Os gases que non chegan inmediatamente at\u00e9 a vexiga pasan \u00e1 rede circulatoria a trav\u00e9s dos capilares eferentes, e dif\u00fandense desde al\u00ed ao sistema aferente.\nV\u00e9xase tam\u00e9n.\nBibliograf\u00eda.\nSchmidt-Nielsen, Knut (1997): \"Animal Physiology: Adaptation and Environment\". Cambridge &amp; Nova York: Cambridge University Press. ISBN 978-0-521-57098-5."}
{"id": "226125", "revid": "5863", "url": "https://gl.wikipedia.org/wiki?curid=226125", "title": "FEGADACE", "text": ""}
{"id": "226126", "revid": "98629", "url": "https://gl.wikipedia.org/wiki?curid=226126", "title": "Honorato L\u00f3pez Vent\u00edn", "text": "Honorato L\u00f3pez Vent\u00edn, nado en Cesantes (Redondela) o 4 de marzo de 1914 e finado o 13 de febreiro de 1993, foi un futbolista galego, m\u00e1is co\u00f1ecido como Cabezo II. Xogaba na demarcaci\u00f3n de gardameta. Foi irm\u00e1n do tam\u00e9n futbolista Rafael L\u00f3pez Vent\u00edn.\nTraxectoria.\nComezou xogando de dianteiro pero unha lesi\u00f3n de menisco obrigouno a pasar \u00e1 porter\u00eda para xogar de gardameta. A s\u00faa traxectoria profesional comeza no Eiri\u00f1a CF de Pontevedra na tempada 1934-35. Despois da Guerra Civil Espa\u00f1ola debutou en Primeira Divisi\u00f3n co Real Zaragoza disputando 13 encontros. A tempada seguinte volve a Galicia para xogar no Deportivo da Coru\u00f1a en Segunda Divisi\u00f3n.\nEn outubro de 1942 deixa o Deportivo para fichar polo Real Betis, que descender\u00eda a Segunda esa mesma tempada co concurso de Cabezo en 16 encontros. Na tempada 1944-45 a directiva do Celta de Vigo, acabado de descender a Segunda Divisi\u00f3n, fixo un grande esforzo con colaboraci\u00f3n da industria e comercio da cidade para reforzar a porter\u00eda con Hern\u00e1ndez e Cabezo. Pese a alternarse os primeiros encontros entre as d\u00faas fichaches a chegada de Gonzalo Marz\u00e1 relegounos aos dous \u00e1 suplencia.\nPor\u00e9n xogar\u00eda o decisivo encontro contra o Cultural Leonesa no que o Celta se asegurou disputar a promoci\u00f3n que o levar\u00eda de novo a Primeira Divisi\u00f3n. Ser\u00eda o seu \u00faltimo encontro co Celta.\nDespois de deixar o f\u00fatbol, foi inspector rexional de Culmen S.A., compa\u00f1\u00eda espa\u00f1ola de capitalizaci\u00f3n. Ademais, foi adestrador do Club Deportivo Choco\nVida persoal.\nCasou con Teresa G\u00f3mez Dacosta, finada en 1969"}
{"id": "226127", "revid": "15335", "url": "https://gl.wikipedia.org/wiki?curid=226127", "title": "Galer\u00eda de imaxes de casas dos concellos da provincia da Coru\u00f1a", "text": "Galer\u00eda de imaxes de casas dos concellos da provincia da Coru\u00f1a."}
{"id": "226128", "revid": "1131", "url": "https://gl.wikipedia.org/wiki?curid=226128", "title": "Galer\u00eda de imaxes de casas dos concellos da provincia de Lugo", "text": "Galer\u00eda de imaxes de casas dos concellos da provincia de Lugo."}
{"id": "226129", "revid": "1131", "url": "https://gl.wikipedia.org/wiki?curid=226129", "title": "Galer\u00eda de imaxes de casas dos concellos da provincia de Pontevedra", "text": "Galer\u00eda de imaxes de casas dos concellos da provincia de Pontevedra."}
{"id": "226130", "revid": "1131", "url": "https://gl.wikipedia.org/wiki?curid=226130", "title": "Galer\u00eda de imaxes de casas dos concellos da provincia de Ourense", "text": "Galer\u00eda de imaxes de casas dos concellos da provincia de Ourense."}
{"id": "226131", "revid": "51526", "url": "https://gl.wikipedia.org/wiki?curid=226131", "title": "Jos\u00e9 Mesa", "text": "Jos\u00e9 Mesa Su\u00e1rez, nado nas Palmas de Gran Canaria o 31 de marzo de 1915 e finado en Marbella o 16 de febreiro de 1974, foi un futbolista que xogaba na demarcaci\u00f3n de defensa.\nTraxectoria.\nEn 1934 fichou polo Athletic Club de Madrid, que trala fusi\u00f3n co Aviaci\u00f3n Nacional en 1939 pasou a chamarse Atl\u00e9tico de Madrid. Co club madrile\u00f1o disputou 109 encontros en Primeira Divisi\u00f3n, proclam\u00e1ndose campi\u00f3n de Liga en d\u00faas ocasi\u00f3ns\nEn 1945 fichou polo Celta de Vigo, dirixido por K\u00e1roly Plattk\u00f3. Pepe Mesa militou catro tempadas en Vigo, das cales a de m\u00e1is \u00e9xito foi a das vodas de prata do club, na que se proclamou subcampi\u00f3n da Copa de Espa\u00f1a e rematou a Liga no cuarto posto.\nAo remate da tempada 1948-49, Mesa deixa Vigo tras disputar 76 encontros en Primeira Divisi\u00f3n."}
{"id": "226132", "revid": "85894", "url": "https://gl.wikipedia.org/wiki?curid=226132", "title": "A Casavella, As Neves, Ortigueira", "text": "A Casavella \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 6 habitantes (2 homes e 4 mulleres)."}
{"id": "226133", "revid": "85894", "url": "https://gl.wikipedia.org/wiki?curid=226133", "title": "Ermida, As Neves, Ortigueira", "text": "Ermida \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 23 habitantes (12 homes e 11 mulleres).\nToponimia.\nO top\u00f3nimo deriva do lat\u00edn , que \u00e9 unha igrexa pequena, polo xeral lonxe ou f\u00f3ra dun n\u00facleo de poboaci\u00f3n, ou tam\u00e9n pode facer referencia a un sitio ermo ou sen traballar."}
{"id": "226135", "revid": "85894", "url": "https://gl.wikipedia.org/wiki?curid=226135", "title": "A Monteira, As Neves, Ortigueira", "text": "A Monteira \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a tres habitantes (un home e d\u00faas mulleres)."}
{"id": "226136", "revid": "1131", "url": "https://gl.wikipedia.org/wiki?curid=226136", "title": "A Monteira", "text": "Unha monteira \u00e9 unha peza de roupa tradicional galega coa que se cobre a cabeza. Ademais pode referirse a:"}
{"id": "226138", "revid": "1131", "url": "https://gl.wikipedia.org/wiki?curid=226138", "title": "Encoro das Forcadas", "text": "O encoro das Forcadas foi constru\u00eddo en 1966 na cunca do r\u00edo Forcadas, concello de Valdovi\u00f1o (Provincia da Coru\u00f1a) para fornecer de auga \u00e1 comarca de Ferrolterra. O encoro \u00e9 propiedade do Concello de Ferrol e est\u00e1 xestionado por Emafesa. O concello de Ferrol p\u00e1galle ao de Valdovi\u00f1o en concepto de Imposto de Bens Inmobles 268,79 euros anuais.\nHidroel\u00e9ctrica de Ferrer\u00edas.\nAs orixes da el\u00e9ctrica de Ferrer\u00edas e o aproveitamento el\u00e9ctrico do r\u00edo Forcadas son de Bartolom\u00e9 Freire Lago, fundador de Megasa. O elevado consumo de electricidade do forno el\u00e9ctrico e a falta de subministraci\u00f3n local fai que os irm\u00e1ns Freire decidan a construci\u00f3n dunha central hidroel\u00e9ctrica. A central el\u00e9ctrica de Ferrer\u00edas (Valdovi\u00f1o) para abastecer MEGASA constr\u00faese no r\u00edo das Forcadas por concesi\u00f3n do 2 de xu\u00f1o de 1956 cun caudal de 1.200 l/s nun salto de 136,5 m. Unha conduci\u00f3n de tres quil\u00f3metros de lonxitude, cun tramo intermedio de cerca de setecentos metros en t\u00fanel. A nova central ten unha potencia instalada de 1.320\u00a0kW transportada nunha nova li\u00f1a el\u00e9ctrica ata Xuvia.\nHidroel\u00e9ctrica das Forcadas conectar\u00edase posteriormente \u00e1 rede el\u00e9ctrica de FENOSA, cando ampliou as s\u00faas instalaci\u00f3ns e conect\u00e1ronse os saltos do Eume en 1960 e Belesar en 1963.\nA captaci\u00f3n de auga para a hidroel\u00e9ctrica de Ferrer\u00edas est\u00e1 unhas ducias de metros augas abaixo do encoro das Forcadas (constru\u00eddo en 1960). O encoro das Forcadas ti\u00f1a unha capacidade de 8 hm\u00b3, ampliado en 1980 ata os actuais 11 hm\u00b3. Este novo encoro alterou de maneira significativa a din\u00e1mica fluvial augas abaixo do encoro e as condici\u00f3ns de funcionamento e explotaci\u00f3n da hidroel\u00e9ctrica de MEGASA que pechou en 1965. Ent\u00f3n a produci\u00f3n media anual era duns 3.100 MWh.\nO edificio da central el\u00e9ctrica de Ferrer\u00edas (Valdovi\u00f1o) \u00e9 de planta rectangular e est\u00e1 moi preto da estrada Ferrol-Cedeira, na desembocadura do r\u00edo Forcadas na r\u00eda de Cedeira. A empresa Hidrospan SA puxo de novo en funcionamento a central na d\u00e9cada de 1980 con financiamento de SODIGA e co nome de Hidroel\u00e9ctrica del Forcadas SA.\nDespois dos estudos o caudal da central de Ferrer\u00edas fixouse en 1 m\u00b3/s para un salto bruto de 137 m. A potencia fixada foi de 1.310\u00a0kW de potencia nominal e dous grupos turbina-alternador cun total de 1.967\u00a0kW instalados nunha turbina Francis de 1.310\u00a0kW e unha turbina Pelton de 657\u00a0kW.\nEncoro das Forcadas.\nAo redor do encoro hai unha estrada de 12\u00a0km que o percorre na s\u00faa totalidade. No encoro p\u00f3dese facer diversas actividades de lecer:\nServizo.\nO encoro das Forcadas xestionado por EMAFESA fornece aos concellos de Ferrol, Nar\u00f3n, Fene, Neda, Valdovi\u00f1o, Mugardos e Ares. Nestes concellos tam\u00e9n hai captaci\u00f3ns para usos espec\u00edficos como a que fornece a Neda do r\u00edo Belelle ou a do r\u00edo Xuvia en Nar\u00f3n que non se emprega. Valdovi\u00f1o ten ETAP propia no Cameleiro. A auga do encoro das Forcadas chega por 17,4\u00a0km de conduci\u00f3ns \u00e1 ETAP de Catabois (Ferrol) para ser potabilizada. O ciclo da auga remata na EDAR de Cabo Priori\u00f1o (Ferrol)."}
{"id": "226139", "revid": "5863", "url": "https://gl.wikipedia.org/wiki?curid=226139", "title": "Santo Estevo de Ribas de Sil", "text": ""}
{"id": "226140", "revid": "85894", "url": "https://gl.wikipedia.org/wiki?curid=226140", "title": "Portoseco, As Neves, Ortigueira", "text": "Portoseco \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 4 habitantes (2 homes e 2 mulleres)."}
{"id": "226142", "revid": "56817", "url": "https://gl.wikipedia.org/wiki?curid=226142", "title": "Portoseco", "text": "O top\u00f3nimo Portoseco pode referirse a dous lugares de Galicia:"}
{"id": "226143", "revid": "85894", "url": "https://gl.wikipedia.org/wiki?curid=226143", "title": "Lu\u00edntra, Nogueira de Ramu\u00edn, Nogueira de Ramu\u00edn", "text": "Lu\u00edntra \u00e9 un lugar da parroquia de Nogueira de Ramu\u00edn no concello ourens\u00e1n de Nogueira de Ramu\u00edn, na comarca de Ourense. Segundo o IGE, en 2011 ti\u00f1a 421 habitantes (212 homes e 209 mulleres). \u00c9 a capital municipal e est\u00e1 a 16 quil\u00f3metros da capital da provincia."}
{"id": "226144", "revid": "85894", "url": "https://gl.wikipedia.org/wiki?curid=226144", "title": "O Rego dos Sapos, As Neves, Ortigueira", "text": "O Rego dos Sapos \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 9 habitantes (6 homes e 3 mulleres)."}
{"id": "226146", "revid": "2686353", "url": "https://gl.wikipedia.org/wiki?curid=226146", "title": "Men\u00e9ndez Pidal", "text": ""}
{"id": "226147", "revid": "29029", "url": "https://gl.wikipedia.org/wiki?curid=226147", "title": "Os Sapos", "text": "O top\u00f3nimo Os Sapos pode referirse a dous lugares de Galicia:"}
{"id": "226148", "revid": "85894", "url": "https://gl.wikipedia.org/wiki?curid=226148", "title": "Outomuro, O Mundil, Cartelle", "text": "Outomuro \u00e9 un lugar da parroquia do Mundil, no concello ourens\u00e1n de Cartelle. Segundo o IGE a s\u00faa poboaci\u00f3n en 2011 era de 324 persoas (162 homes e 162 mulleres), o que sup\u00f3n un aumento respecto do ano 1999 cando ti\u00f1a 285 habitantes.\nOutomuro \u00e9 a capital do concello de Cartelle."}
{"id": "226149", "revid": "29029", "url": "https://gl.wikipedia.org/wiki?curid=226149", "title": "O Sapo", "text": "O top\u00f3nimo O Sapo pode referirse a varios lugares de Galicia:"}
{"id": "226150", "revid": "22570", "url": "https://gl.wikipedia.org/wiki?curid=226150", "title": "Pastorale h\u00e9ro\u00efque", "text": "O pastorale h\u00e9ro\u00efque (en galego \"pastoral heroica\") \u00e9 unha peza l\u00edrica destinada \u00e1 escena, desenvolvida en Francia durante os s\u00e9culos XVII e XVIII.\nO esp\u00edrito e os principios son pr\u00f3ximos aos da trag\u00e9die lyrique, distingu\u00edndose desta no seu car\u00e1cter m\u00e1is lixeiro e por ter un n\u00famero de actos reducido (polo xeral tres). Os argumentos permiten po\u00f1er en escena deuses e heroes da mitolox\u00eda greco-romana cl\u00e1sica (de a\u00ed o seu nome), cunha intriga xeralmente centrada nos sentimentos amorosos.\nAs pastorais heroicas m\u00e1is co\u00f1ecidas son as de Lully \"(Acis et Galat\u00e9e)\" e Rameau (\"Za\u00efs, Na\u00efs\" etc.), mais este x\u00e9nero tam\u00e9n foi practicado por moitos dos seus contempor\u00e1neos."}
{"id": "226151", "revid": "1131", "url": "https://gl.wikipedia.org/wiki?curid=226151", "title": "O Rego da Laxe, As Neves, Ortigueira", "text": "O Rego da Laxe \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "226163", "revid": "5863", "url": "https://gl.wikipedia.org/wiki?curid=226163", "title": "O Aciveiral, As Neves, Ortigueira", "text": "O Aciveiral \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "226165", "revid": "1131", "url": "https://gl.wikipedia.org/wiki?curid=226165", "title": "Os Caroceiros, As Neves, Ortigueira", "text": "Os Caroceiros \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "226166", "revid": "85894", "url": "https://gl.wikipedia.org/wiki?curid=226166", "title": "Freixido de Abaixo, As Neves, Ortigueira", "text": "Freixido de Abaixo \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "226168", "revid": "1505", "url": "https://gl.wikipedia.org/wiki?curid=226168", "title": "Freixido (hom\u00f3nimos)", "text": "O top\u00f3nimo galego Freixido pode referirse a:"}
{"id": "226169", "revid": "1131", "url": "https://gl.wikipedia.org/wiki?curid=226169", "title": "Gosende, As Neves, Ortigueira", "text": "Gosende \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "226178", "revid": "1131", "url": "https://gl.wikipedia.org/wiki?curid=226178", "title": "O Penso, As Neves, Ortigueira", "text": "O Penso \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 estaba despoboado."}
{"id": "226179", "revid": "56817", "url": "https://gl.wikipedia.org/wiki?curid=226179", "title": "Penso", "text": "Amais como top\u00f3nimo pode referirse a:"}
{"id": "226180", "revid": "89787", "url": "https://gl.wikipedia.org/wiki?curid=226180", "title": "Corvite, As Neves, Ortigueira", "text": "Corvite \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 5 habitantes (3 homes e 2 mulleres)."}
{"id": "226181", "revid": "23204", "url": "https://gl.wikipedia.org/wiki?curid=226181", "title": "San Pedro Grande, As Neves, Ortigueira", "text": "San Pedro Grande \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 8 habitantes (5 homes e 3 mulleres).\nToponimia.\nSegundo Nicandro Ares \"San Pedro\" deriva do antrop\u00f3nimo latino relacionado con (pedra). \u00c9 un nome de santo, haxiotop\u00f3nimo."}
{"id": "226182", "revid": "85894", "url": "https://gl.wikipedia.org/wiki?curid=226182", "title": "San Pedro Pequeno, As Neves, Ortigueira", "text": "San Pedro Pequeno \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 2 habitantes (1 home e 1 muller).\nToponimia.\nSegundo Nicandro Ares \"San Pedro\" deriva do antrop\u00f3nimo latino relacionado con (pedra). \u00c9 un nome de santo, haxiotop\u00f3nimo."}
{"id": "226183", "revid": "1131", "url": "https://gl.wikipedia.org/wiki?curid=226183", "title": "Gonz\u00e1lez Besada", "text": ""}
{"id": "226184", "revid": "85894", "url": "https://gl.wikipedia.org/wiki?curid=226184", "title": "Vilari\u00f1o, As Neves, Ortigueira", "text": "Vilari\u00f1o \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 6 habitantes (3 homes e 3 mulleres)."}
{"id": "226185", "revid": "4817", "url": "https://gl.wikipedia.org/wiki?curid=226185", "title": "DS-U2-V", "text": "DS-U2-V foi o nome dun modelo de sat\u00e9lites artificiais sovi\u00e9tico adicado \u00f3 desenvolvemento de tecnolox\u00eda militar a\u00ednda clasificada.\nEn total lanz\u00e1ronse catro sat\u00e9lites da serie DS-U2-V, todos exitosos e lanzados desde a base de Kapustin Yar mediante foguetes Kosmos 2I."}
{"id": "226187", "revid": "85894", "url": "https://gl.wikipedia.org/wiki?curid=226187", "title": "Caxigueira de Abaixo, As Neves, Ortigueira", "text": "Caxigueira de Abaixo \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 3 habitantes (2 homes e 1 muller)."}
{"id": "226188", "revid": "85894", "url": "https://gl.wikipedia.org/wiki?curid=226188", "title": "Caxigueira de Arriba, As Neves, Ortigueira", "text": "Caxigueira de Arriba \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 4 habitantes (1 home e 3 mulleres)."}
{"id": "226189", "revid": "85894", "url": "https://gl.wikipedia.org/wiki?curid=226189", "title": "Outeiro de Rei, Outeiro de Rei, Outeiro de Rei", "text": "Outeiro de Rei \u00e9 unha vila da parroquia de Outeiro de Rei, no concello lugu\u00e9s de Outeiro de Rei. Segundo o IGE, en 2013 ti\u00f1a 300 habitantes (145 homes e 155 mulleres), 63 m\u00e1is ca en 1999. \u00c9 a capital do concello ao que d\u00e1 nome.\nToponimia.\nA orixe do top\u00f3nimo Outeiro \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "226191", "revid": "1131", "url": "https://gl.wikipedia.org/wiki?curid=226191", "title": "Caxigueira", "text": "O top\u00f3nimo galego Caxigueira indica un lugar poboado por caxigos. Pode referirse a:"}
{"id": "226192", "revid": "785", "url": "https://gl.wikipedia.org/wiki?curid=226192", "title": "Portomar\u00edn, San Nicolao de Portomar\u00edn, Portomar\u00edn", "text": "Portomar\u00edn \u00e9 un lugar da parroquia de San Nicolao de Portomar\u00edn, no concello lugu\u00e9s de Portomar\u00edn. Segundo o IGE a s\u00faa poboaci\u00f3n en 2011 era de 475 persoas (240 mulleres e 235 homes), o que sup\u00f3n unha diminuci\u00f3n respecto do ano 1999 cando ti\u00f1a 502 habitantes.\nPortomar\u00edn \u00e9 a capital do concello de Portomar\u00edn."}
{"id": "226193", "revid": "85894", "url": "https://gl.wikipedia.org/wiki?curid=226193", "title": "O Toxeiro, As Neves, Ortigueira", "text": "O Toxeiro \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 3 habitantes (1 home e 2 mulleres)."}
{"id": "226194", "revid": "29029", "url": "https://gl.wikipedia.org/wiki?curid=226194", "title": "O Toxeiro", "text": "O top\u00f3nimo O Toxeiro pode referirse a varios lugares de Galicia:"}
{"id": "226195", "revid": "98629", "url": "https://gl.wikipedia.org/wiki?curid=226195", "title": "Antonio Guayre", "text": "Antonio Guayre Betancor Perdomo, co\u00f1ecido como Guayre, nado nas Palmas de Gran Canaria (Canarias) o 23 de abril de 1980, \u00e9 un exfutbolista profesional internacional espa\u00f1ol cuxo \u00faltimo equipo foi o Lugo da Liga Adelante. Xogaba como mediapunta ou dianteiro.\nTraxectoria.\nClubs.\nFormouse na canteira da Uni\u00f3n Deportiva Las Palmas, club co que debutou en Primeira Divisi\u00f3n o 14 de outubro de 2000. Na s\u00faa primeira tempada na m\u00e1xima categor\u00eda xogou 31 partidos e anotou oito goles.\nFinalizada esa campa\u00f1a, o Villarreal CF pagou 6 mill\u00f3ns de euros pola nova promesa canaria. Al\u00ed xogou durante cinco tempadas, e destacou at\u00e9 ser convocado pola Selecci\u00f3n nacional de f\u00fatbol, pero perdeu a confianza do t\u00e9cnico Manuel Pellegrini e foi fichado en 2006 polo Celta de Vigo como reforzo para afrontar a Copa da UEFA, pero ese ano as lesi\u00f3ns ceb\u00e1ronse con el e apenas puido disputar 300 minutos en toda a tempada. O 30 de xullo de 2008, chegou a un acordo co Celta de Vigo para desvincularse do club. Pouco despois ficha polo CD Numancia de Primeira Divisi\u00f3n, onde tampouco tivo continuidade polo seu estado f\u00edsico, rescindindo o contrato tras acumular s\u00f3 194 minutos en toda a tempada.\nFinalmente, en xullo de 2009 volveu ao seu equipo de orixe, a UD As Palmas, terminando a relaci\u00f3n contractual en xu\u00f1o de 2011. Nestas d\u00faas tempadas apenas xoga debido a diversas lesi\u00f3ns, que o deixan sen equipo durante un ano enteiro e sen disputar un partido dende o 24 de abril de 2011 at\u00e9 o 31 de xullo de 2012 en que xoga un encontro como proba para fichar polo C\u00e1diz CF. Con todo non asinar\u00eda finalmente polo equipo gaditano por problemas coas fichas. En novembro pasa a estar de proba Lugo da Liga Adelante, pasando a ter ficha como xogador o 16 de xaneiro de 2013. Tras sufrir graves molestias no seu nocello esquerdo o 23 de abril de 2013 decide retirarse como xogador profesional de f\u00fatbol.\nInternacional.\nFoi internacional coa selecci\u00f3n de f\u00fatbol de Espa\u00f1a nunha ocasi\u00f3n, no partido que enfrontou o 9 de febreiro de 2005 \u00e1 selecci\u00f3n contra San Marino, en partido valedoiro para a clasificaci\u00f3n para o Mundial de Alema\u00f1a con vitoria para o combinado espa\u00f1ol por 5-0."}
{"id": "226196", "revid": "5132", "url": "https://gl.wikipedia.org/wiki?curid=226196", "title": "Guayre", "text": ""}
{"id": "226197", "revid": "5132", "url": "https://gl.wikipedia.org/wiki?curid=226197", "title": "Guayre Betancor", "text": ""}
{"id": "226198", "revid": "5132", "url": "https://gl.wikipedia.org/wiki?curid=226198", "title": "Antonio Guayre Betancor", "text": ""}
{"id": "226199", "revid": "5132", "url": "https://gl.wikipedia.org/wiki?curid=226199", "title": "Antonio Guayre Betancor Perdomo", "text": ""}
{"id": "226202", "revid": "56817", "url": "https://gl.wikipedia.org/wiki?curid=226202", "title": "Punto cr\u00edtico", "text": "En termodin\u00e1mica e en fisicoqu\u00edmica, un punto cr\u00edtico \u00e9 aquel l\u00edmite para o cal o volume dun l\u00edquido \u00e9 igual ao dunha masa igual de vapor ou, dito doutro xeito, no cal as densidades do l\u00edquido e do vapor son iguais. Se se miden as densidades do l\u00edquido e do vapor en funci\u00f3n da temperatura e se representan os resultados, pode determinarse a temperatura cr\u00edtica a partir do punto de intersecci\u00f3n de ambas curvas.\nTemperatura e presi\u00f3n por riba das cales non se pode condensar un gas.\nCondici\u00f3ns matem\u00e1ticas do punto cr\u00edtico.\nNo punto cr\u00edtico verif\u00edcase:\nformula_1\nformula_2\nsendo formula_3 a presi\u00f3n , formula_4 o volume molar, formula_5 a temperatura e formula_6 a temperatura cr\u00edtica do sistema considerado."}
{"id": "226203", "revid": "75439", "url": "https://gl.wikipedia.org/wiki?curid=226203", "title": "Lepisosteiformes", "text": "A dos lepisosteiformes (\"Lepisosteiformes\") \u00e9 unha orde de peixes que, na actualidade, conta tan s\u00f3 cunha familia, a dos lepisosteidos (\"Lepisosteidae\") con sete especies reunidas en dous x\u00e9neros, \"Lep\u00ecdosteus\" e \"Atracosteus\", que viven en augas doces, estancadas, e ocasionalmente nasmari\u00f1as, no leste de Norteam\u00e9rica, en Centroam\u00e9rica e no mar Caribe.\nAntigamente denominados como \"semionotiformes\", e co\u00f1ecidos coloquialmente na Am\u00e9rica hispana como \"pejelagartos\", \"catanes\", \"manjuaris\", \"gaspares\" ou \"gares\" (este \u00faltimo o nome com\u00fan en ingl\u00e9s), habitaron na Terra desde a era mesozoica. Te\u00f1en un rexistro f\u00f3sil extenso, que se remonta ao per\u00edodo cret\u00e1ceo (hai aproximadamente entre 145 e 165 mill\u00f3ns de anos).\nEtimolox\u00eda.\nO nome do x\u00e9nero \"Lepisosteus\" deriva do grego \u03bb\u03b5\u03c0\u03af\u03c2 \"lep\u00eds\", 'escama', e \u03bf\u03c3\u03c4\u03ad\u03bf\u03bd \"ost\u00e9on\", '\u00f3so'. \"Atractosteus\", similarmente, deriva do grego, \u03ac\u03c4\u03c1\u03b1\u03ba\u03c4\u03bf\u03c2 \"\u00e1traktos\", 'frecha' e \u03bf\u03c3\u03c4\u03ad\u03bf\u03bd \"ost\u00e9on\", '\u00f3so'.\nCaracter\u00edsticas.\nSon peixes de corpo alongado e m\u00e1is ben cil\u00edndrico, atenuado nos extremos e arredondado, encerrado nunha \"armadura\" de escamas ganoides (que te\u00f1en unha capa \u00f3sea recuberta por unha capa dunha substancia parecida ao esmalte), grandes, grosas, pesadas, r\u00f3mbicas, xustapostas e non imbricadas, a maior\u00eda unidas como gonzos por unha articulaci\u00f3n, armadura que reduce considerabelmente a flexibilidade do corpo. No rostro, as meixelas est\u00e1n cubertas por numerosas escamas pequenas similares a placas delgadas. A li\u00f1a lateral componse de 50 a 65 escamas.\nDestacan particularmente por posu\u00edren un foci\u00f1o alongado e deprimido entre os ollos e o nariz, debido a que a rexi\u00f3n etmoidal no cranio e a mand\u00edbula inferior est\u00e1n alongadas at\u00e9 formaren o foci\u00f1o rodeado de grandes cabeiros, coas fosas nasais no seu extremo, en vez de na base, diante dos ollos, como nos \"peixes remo\" e nos peixes tele\u00f3steos con pico. Isto facilita a identificaci\u00f3n dos f\u00f3siles; de a\u00ed o elevado n\u00famero de f\u00f3siles de lepisosteiformes co\u00f1ecidos. Te\u00f1en un arco branquial cunha \"lingua bilobulada\", visualmente similar \u00e1 das serpentes e certos lagartos, pero aplanada e arredondada.\nAs aletas pares est\u00e1n en posici\u00f3n abdominal e as impares moi atrasadas e pr\u00f3ximas \u00e1 caudal. Estas carecen de raios duros ou osificados (espi\u00f1as), e s\u00f3 te\u00f1en raios brandos. As aletas dorsal e anal son pequenas e est\u00e1n inseridas, cunha marcada inclinaci\u00f3n, nos extremos dorsal e ventral do corpo, e m\u00e1is pr\u00f3ximas \u00e1 base da aleta caudal que as aletas pelvianas. A caudal \u00e9 arredondada, asim\u00e9trica, semiheterocerca (co extremo da columna vertebral cara a arriba). Todas as aletas mediais te\u00f1en escamas fulcrais bordeando o primeiro raio.\nTe\u00f1en unha vexiga natatoria que se comunica co es\u00f3fago, e que est\u00e1 altamente vascularizada, o que lle permite ter intercambio gasoso entre os tecidos e o aire que enche dita cavidade, polo que funciona como un pseudopulm\u00f3n, caracter\u00edstica que fai pos\u00edbel que estes peixes poidan respirar en augas estancadas.\nEstes peixes te\u00f1en v\u00e9rtebras estruturalmente moi parecidas \u00e1s dos r\u00e9ptiles. Posibelmente sexan o \u00fanico grupo de peixes con v\u00e9rtebras de tipo opistoc\u00e9lico (\u00e9 dicir, que a s\u00faa cara frontal \u00e9 convexa, e a parte traseira c\u00f3ncava).\nHabitualmente nadan tranquila e lentamente, pero cunha velocidade explosiva no momento de lanzar un ataque \u00e1s s\u00faas presas.\nDistribuci\u00f3n.\nConsid\u00e9ranse como os m\u00e1is primitivos peixes \u00f3seos de auga doce, e os m\u00e1is estreitamente relacionados cos amiformes, outra orde arcaica de peixes s\u00f3 achado en Norteam\u00e9rica.\nHai rexistros f\u00f3siles de lepisosteidos en Europa, Asia e Am\u00e9rica, pero s\u00f3 no continente americano existen especies viventes. Isto suxire que en tempos pasados estes peixes ti\u00f1an unha ampla distribuci\u00f3n, moito m\u00e1is grande que a actual.\nA d\u00eda de hoxe hai sete especies descritas, cunha distribuci\u00f3n limitada \u00e1 costa americana do oc\u00e9ano Atl\u00e1ntico, Golfo de M\u00e9xico e mar Caribe. No leste de Norteam\u00e9rica est\u00e1n distribu\u00eddas cinco especies, desde o sur do Canad\u00e1 at\u00e9 o norte de M\u00e9xico (\"Atractosteus spatula\", \"Lepidopsteus oculatus\", \"L. platostomus\", \"L. osseus\" e \"L. platyrhincus\"), \"A. tristoechus\" na illa de Cuba e \"A. tropicus\" desde o sueste de M\u00e9xico at\u00e9 o sur de Costa Rica."}
{"id": "226206", "revid": "22795", "url": "https://gl.wikipedia.org/wiki?curid=226206", "title": "Lepisosteidos", "text": ""}
{"id": "226207", "revid": "22795", "url": "https://gl.wikipedia.org/wiki?curid=226207", "title": "Lepisosteidae", "text": ""}
{"id": "226209", "revid": "22795", "url": "https://gl.wikipedia.org/wiki?curid=226209", "title": "Polimix\u00edidos", "text": ""}
{"id": "226210", "revid": "22795", "url": "https://gl.wikipedia.org/wiki?curid=226210", "title": "Polimixiformes", "text": ""}
{"id": "226211", "revid": "22795", "url": "https://gl.wikipedia.org/wiki?curid=226211", "title": "Polimixiomorfos", "text": ""}
{"id": "226212", "revid": "56817", "url": "https://gl.wikipedia.org/wiki?curid=226212", "title": "Poula", "text": "O termo poula p\u00f3dese referir a:"}
{"id": "226214", "revid": "1505", "url": "https://gl.wikipedia.org/wiki?curid=226214", "title": "Coprinus comatus", "text": ""}
{"id": "226215", "revid": "1505", "url": "https://gl.wikipedia.org/wiki?curid=226215", "title": "Phalus impudicus", "text": ""}
{"id": "226219", "revid": "98629", "url": "https://gl.wikipedia.org/wiki?curid=226219", "title": "Canzano", "text": "Canzano \u00e9 un concello italiano da provincia de Teramo, na rexi\u00f3n dos Abruzos. A s\u00faa poboaci\u00f3n \u00e9 de 1.973 habitantes (2010)."}
{"id": "226221", "revid": "17467", "url": "https://gl.wikipedia.org/wiki?curid=226221", "title": "Death From Above 1979", "text": ""}
{"id": "226222", "revid": "1888", "url": "https://gl.wikipedia.org/wiki?curid=226222", "title": "Xos\u00e9 Daniel Costas Curr\u00e1s", "text": ""}
{"id": "226223", "revid": "98629", "url": "https://gl.wikipedia.org/wiki?curid=226223", "title": "Patxi Villanueva", "text": "Francisco Villanueva Medina, nado en Marcilla o 27 de xullo de 1965, \u00e9 un exfutbolista navarro que xogaba na demarcaci\u00f3n de gardameta.\nTraxectoria.\nFormado nas categor\u00edas inferiores do Celta de Vigo debutou co primeiro equipo o 24 de maio de 1981 antes o CD Logro\u00f1\u00e9s no ano que o equipo celeste pasou en Segunda Divisi\u00f3n B, convirt\u00edndose no porteiro m\u00e1is novo en debutar co Celta.\nMilitou doce tempadas no equipo, por\u00e9n tivo unha gran competencia no posto durante toda a s\u00faa carreira que o relegar\u00eda durante gran parte dela \u00e1 suplencia. Deu o salto definitivo \u00f3 primeiro equipo na tempada 1983/84 \u00e1 sombra de Javier Mat\u00e9, a quen lle arrebatou a titularidade no ano 1991, tempada do ascenso a Primeira Divisi\u00f3n.\nPor\u00e9n de volta na m\u00e1xima categor\u00eda o Celta ficha a un prometedor gardameta das categor\u00edas inferiores do Real Madrid, Santiago Ca\u00f1izares, que ser\u00eda indiscut\u00edbel durante os dous anos que estivo en Vigo antes de volver a Madrid, nese tempo Villanueva apenas xogou dous encontros. Trala marcha de Ca\u00f1izares volve contar coa oportunidade, disputando 27 encontros. A\u00ednda estar\u00eda d\u00faas tempadas m\u00e1is, primeiro \u00e1 sombra de Toni Prats e despois de Richard Dutruel. \nO 25 de maio de 1997 disputou o seu \u00faltimo encontro co Celta en Liga, cunha grande actuaci\u00f3n, parando o penalti que supuxera a expulsi\u00f3n de Dutruel e axudando a ga\u00f1ar ante o Real Valladolid e a dar un gran paso para a permanencia na m\u00e1xima categor\u00eda.\nDespois do Celta xogou no Levante UD, Gondomar CF e Pe\u00f1a Sport FC. Retirouse no ano 2001.\nTam\u00e9n formou parte do equipo t\u00e9cnico do Celta coma adestrador de gardametas."}
{"id": "226226", "revid": "27155", "url": "https://gl.wikipedia.org/wiki?curid=226226", "title": "Vagalume", "text": "Os vagalumes son unha familia de cole\u00f3pteros pol\u00edfagos chamados lamp\u00edridos (Lampyridae), caracterizados pola s\u00faa capacidade de emanar luz (bioluminescencia). Co\u00f1\u00e9cense m\u00e1is de 2.000 especies por todo o mundo. Moitas p\u00f3dense atopar en bra\u00f1as, lameiros, lamazais, ill\u00f3s ou g\u00e1ndaras, polo xeral nas \u00e1reas h\u00famidas e vizosas, onde as s\u00faas larvas te\u00f1en unha fonte de alimento abondosa. Os lamp\u00edridos son cole\u00f3pteros de corpo dondo relacionados coas familias Lycidae, Phengodidae e Cantharidae.\nSinonimia galega.\nOs vagalumes te\u00f1en en Galicia infinidade de nomes coma: lucec\u00fa, bicho do lume, coci\u00f1eiro, coco de luz, meiga, vella, vella do caldo, vella dos valados, vella facendo as papas, vella facendo o caldo, vella sen dentes, velli\u00f1a da cea, verme canteiro, verme carpinteiro, verme da luz, verme de luz, lucerna, luceiro, corco\u00f1o, coroceiro, cagalume ou pirilampo.\nEn Portugal co\u00f1\u00e9cense entre outros nomes coma \"pirilampos\" ou \"luzecus\", no Brasil coma \"vaga-lumes\".\nDescrici\u00f3n.\nCaracter\u00edzanse por posu\u00edr un par de antenas magras e artelladas, \u00e9litros e un prot\u00f3rax modificado de xeito que case cobre a cabeza. Na meirande parte das especies \u00e9 moi salient\u00e1bel o dimorfismo sexual: mentres os machos acadan un desenvolvemento completo semellante ao doutros cole\u00f3pteros, as femias fican cun aspecto larvario, con \u00e9litros reducidos a escamas asemell\u00e1ndose m\u00e1is a cochinillas que a escaravellos, con patas grosas e sen \u00e1s, non podendo deste xeito voar.\nBiolox\u00eda e ecolox\u00eda.\nA caracter\u00edstica m\u00e1is distintiva dos lucec\u00fas \u00e9 o seu apareamento ou namoro nocturno, que consiste nunha parola complicada entre os machos e mailas femias. Os machos adoitan facer as beiras cun voo caracter\u00edstico mentres emanan secuencias de flashes caracter\u00edsticos de cada especie. As femias da mesma especie poden responder con feixes de luz espec\u00edficos e as\u00ed o apareamento pode ocorrer.\nNas noites c\u00e1lidas, \u00e9 pos\u00edbel ollar os vagalumes femias a alumar para atraer os machos que voan derredor. Se se senten ameazadas, fechan a luz. Xeran a luz grazas a un \u00f3rgano especial situado baixo a cut\u00edcula (ectod\u00e9rmico), situado na parte inferior do abdome, en intervalos de 6 a 8 segundos. Esta luz prod\u00facese por un proceso de oxidaci\u00f3n da \"luciferina\" en presenza do enzima \"luciferasa\", que ocorre moi axi\u00f1a. Este proceso recibe o nome de bioluminescencia e emite unha luz brillante con pouca elevaci\u00f3n da temperatura. Algunhas especies emanan a luz con esquemas definidos de variaci\u00f3n nos intervalos e o n\u00famero de flashes.\nAlg\u00fans d\u00edas despois da relaci\u00f3n, a femia pon os ovos fertilizados por baixo do chan. Os ovos ch\u00f3canse arredor de 3 ou 4 semanas e saen logo as larvas, que te\u00f1en ollos simples. Algunhas fan tobos, e outras ab\u00e9iranse baixo a casca das \u00e1rbores.\nAs larvas de vagalume, co\u00f1ecidas coma vermes da luz, alim\u00e9ntanse de lesmas e cascarolos mi\u00fados. Paral\u00edzanos cun flu\u00eddo dixestivo que dixire o corpo do molusco e despois chuchan o seu alimento. Tras meses de se alimentaren, t\u00f3rnanse casullos de entre 7 a 20 d\u00edas para emerxeren coma adultos (imagos)."}
{"id": "226227", "revid": "18868", "url": "https://gl.wikipedia.org/wiki?curid=226227", "title": "Lampyridae", "text": ""}
{"id": "226228", "revid": "18868", "url": "https://gl.wikipedia.org/wiki?curid=226228", "title": "Lampyris", "text": ""}
{"id": "226229", "revid": "18868", "url": "https://gl.wikipedia.org/wiki?curid=226229", "title": "Lucec\u00fa", "text": ""}
{"id": "226230", "revid": "27155", "url": "https://gl.wikipedia.org/wiki?curid=226230", "title": "Casulo", "text": "O casulo, casulla ou casullo \u00e9 o envoltorio que fabrican as larvas de numerosos insectos segregando certa substancia, en particular o do verme da bolboreta da seda. O casulo est\u00e1 constitu\u00eddo por un material semellante \u00e1 seda.\nNa orde dos lepid\u00f3pteros, coincide coa fase da metamorfose denominada cris\u00e1lide, caracterizada por un estado quiescente inactivo, sendo o estadio intermediario entre a larva e o adulto."}
{"id": "226231", "revid": "56817", "url": "https://gl.wikipedia.org/wiki?curid=226231", "title": "Casulo (hom\u00f3nimos)", "text": "O termo casulo p\u00f3dese referir a:"}
{"id": "226232", "revid": "18868", "url": "https://gl.wikipedia.org/wiki?curid=226232", "title": "Lampyris noctiluca", "text": ""}
{"id": "226233", "revid": "5863", "url": "https://gl.wikipedia.org/wiki?curid=226233", "title": "Real Academia de Bellas Artes de San Fernando", "text": ""}
{"id": "226234", "revid": "54334", "url": "https://gl.wikipedia.org/wiki?curid=226234", "title": "Historia do sal", "text": "A historia do sal trata do uso e comercio que se lle deu durante s\u00e9culos \u00e1 \u00fanica \u00abrocha\u00bb comestible polo ser humano.\nO seu uso est\u00e1 xeneralizado en todas as gastronom\u00edas do mundo, ben sexa como condimento, ben como conservante espec\u00edfico dalg\u00fans alimentos, como \u00e9 o caso das salgaduras de carne e peixe.\nFoi a causante de grandes repercusi\u00f3ns econ\u00f3micas e crise na civilizaci\u00f3n.\nA s\u00faa historia est\u00e1 moi unida \u00e1s transacci\u00f3ns econ\u00f3micas da historia da humanidade, actividade que deixou nomes como salario, ou de v\u00edas tales como a prehist\u00f3rica Route du Sel (en Francia), a Via Salaria (na Antiga Roma), a localidade Salinas de L\u00e9niz en Espa\u00f1a.\nAdemais atrib\u00faenselle simbolismos como a fertilidade.\nO sal afecta o sentido do gusto debido a que o organismo humano ten sensores especializados na lingua capaces de detectar especificamente o sabor salgado dos alimentos. O seu uso culinario \u00e9 normalmente o de reforzador dos sabores dos diversos alimentos. O sal extraeuse principalmente da evaporaci\u00f3n da auga mari\u00f1a e da extracci\u00f3n mineira de rochas con cloruro s\u00f3dico (halita).\nHoxe en d\u00eda o sal \u00e9 un ingrediente com\u00fan m\u00e1is na comida. A cantidade diaria da s\u00faa inxesta contr\u00f3lase e vix\u00edase desde comezos do s\u00e9culo XX na poboaci\u00f3n mundial de hipertensos, e nalg\u00fans lugares do mundo \u00e9 parte dos alimentos funcionais e s\u00e9rvese iodada para evitar a aparici\u00f3n do bocio (\"hipotiroidismo\").\nA grande importancia econ\u00f3mica que se lle deu \u00f3 sal no pasado xa non \u00e9 a mesma que se lle d\u00e1 no presente desde finais do s\u00e9culo XIX, en parte debido \u00e1 aparici\u00f3n de diversos medios alternativos e moi efectivos de conservaci\u00f3n dos alimentos dentro da industria alimentaria moderna, as\u00ed como unha gran mellora t\u00e9cnica dos modernos m\u00e9todos de extracci\u00f3n e elaboraci\u00f3n do sal. Estes efectos combinados fan que a demanda mundial do sal decrecese; no entanto, \u00e9 xa un ingrediente moi com\u00fan, sendo un elemento imprescindible en calquera coci\u00f1a.\nComezos.\nNon se te\u00f1en detalles cient\u00edficos claros acerca da primeira vez que se empregou o sal, xa sexa como ingrediente nas comidas ou como conservante. \u00c9 moi certo que alg\u00fans animais de forma instintiva lamben certas pedras con sabor salgado e que esta operaci\u00f3n lles proporciona pracer.\n\u00c9 moi posible que o home primitivo tivese esa necesidade de lamber certas rochas co obxecto de obter o sabor salino, ou que quizais comprobase que os alimentos rodeados de sal conserv\u00e1banse durante m\u00e1is tempo.\nO certo \u00e9 que os usos do sal por parte dos humanos rem\u00f3ntanse a tempos moi afastados e que todas as culturas da terra consideraron o sal como un obxecto valioso digno de transacci\u00f3ns comerciais.\nExisten xacementos en Europa Central que permiten afirmar polo menos o uso do sal xa na Idade de Ferro (un caso \u00e9 a cultura de Hallstatt).\n\u00c9 moi posible que os primeiros usos do sal provi\u00f1esen de coci\u00f1ar coa auga de mar e do sal como substancia non disolta, da s\u00faa extracci\u00f3n en forma de mineral denominado halita.\nNo Neol\u00edtico establ\u00e9cense en Europa certas rutas comerciais que conectan diversas poboaci\u00f3ns distantes debido \u00e1 transhumancia. Estes cami\u00f1os encarg\u00e1banse de ofrecer un medio para o transporte de mercador\u00edas co obxecto de comerciar entre diversos pobos. Algunhas destas rutas converter\u00edanse posteriormente en cami\u00f1os especializados de transporte de sal como \u00e9 a Alte Salzstra\u00dfe (de 100\u00a0km. de longo) en Alema\u00f1a, que conectaba as minas de sal de L\u00fcneburg con L\u00fcbeck.\nEstas rutas, que transportaban diversas mercador\u00edas, pronto cobraron protagonismo convert\u00e9ndose en rutas do sal na \u00e9poca romana polas que transportaba o sal de centros de produci\u00f3n a lugares onde era necesaria. Exemplos deste tipo de rutas at\u00f3panse en Liguria e en Francia, en Salies-de-B\u00e9arn (\"Lou cami sali\u00e9\").\nComezos en Asia.\nEn Asia proporci\u00f3nase por primeira vez a descrici\u00f3n documentada de forma escrita acerca da extracci\u00f3n de sal (xeralmente de minas de sal), as\u00ed como dos seus usos culinarios e da s\u00faa conservaci\u00f3n, polo menos nos anos 2000 a.C. na zona de Zhongba (China Central).\nExisten evidencias de produci\u00f3n de sal en restos de cer\u00e1mica empregada na elaboraci\u00f3n (\"briquetage\") e o seu transporte. Os chineses fermentaron alimentos en sal desde a antig\u00fcidade, e os seus usos culinarios f\u00f3ronse propagando por toda Asia, facendo dalgunhas das salsas unha das caracter\u00edsticas propias da coci\u00f1a asi\u00e1tica. A comezos do s\u00e9culo XXI, China \u00e9 un dos pa\u00edses de maior capacidade de produci\u00f3n de sal mundial.\nO uso do sal como alimento comeza a estar perfectamente documentado na \u00e9poca do emperador chin\u00e9s Huangdi e rem\u00f3ntase \u00f3 2670 a.\u00a0C. Unha das primeiras salinas verificadas para o seu uso na alimentaci\u00f3n humana at\u00f3pase no norte da provincia de Shanxi, nun lugar cheo de monta\u00f1as e lagos salgados.\n\u00c9 moi posible que o sol estival evaporara a auga dos lagos e a poboaci\u00f3n se adicara a colleitar os cristais de sal que afloraban na superficie do mesmo.\nAs primeiras extracci\u00f3ns de sal mediante procesos elaborados (uso de maquinaria hidr\u00e1ulica) rem\u00f3ntanse \u00e1 \u00e9poca da Dinast\u00eda Xia \u00f3 redor dos 800 a.\u00a0C.. Durante esa \u00e9poca as augas mari\u00f1as introduc\u00edanse en recipientes de barro expostos \u00f3 lume de fogueiras de le\u00f1a ata que se obti\u00f1an os cristais salinos pola evaporaci\u00f3n das salmoiras. Aparece nesta \u00e9poca na China o primeiro uso do sal na \u00e1rea da alimentaci\u00f3n: a salsa de soia, elaborada con grans de soia fermentada con sal (denominada \"shoyu\" ou \"jiangyou\" - \u9171\u6cb9). Tam\u00e9n empezan a prepararse salsas de peixe fermentado (que 1.000 anos despois empregaranse en forma de garum no Mediterr\u00e1neo).\nO proceso de fermentaci\u00f3n da soia foi levado a cabo na China preto do 700 a.\u00a0C., por uns monxes budistas procedentes do Xap\u00f3n.\nO \u00e9xito desta salsa e a s\u00faa popularizaci\u00f3n fixeron que pronto se empezasen a fermentar \u00f3 longo da China outros tipos de verduras baixo procesos moi similares \u00f3 empregado na soia; un exemplo p\u00f3dese ver na cidade denominada Zigong (a \"cidade do sal\"), onde se prepara o paocai (elaborado con fermentaci\u00f3n en sal da col chinesa) e o zhacai (fermentaci\u00f3n da ra\u00edz da mostaza). Outros usos antigos do sal na China resolven o transporte dalg\u00fans alimentos perecedoiros como pode ser o do peixe ou os ovos, transform\u00e1ndoos para a s\u00faa conservaci\u00f3n (ovos en salgadura ou os moi tradicionais ovos centenarios), de forma que se facilita o comercio \u00f3 poder transportalos a zonas de interior do territorio chin\u00e9s.\nDurante o s\u00e9culo III a.C na provincia de Sichuan houbo un home chamado Li Bing que foi administrador e enxe\u00f1eiro durante o per\u00edodo dos Reinos combatentes.\nLi Bing foi capaz de elaborar un sistema de extracci\u00f3n de lodos salinos procedentes de pozos que chegaron a alcanzar at\u00e9 os 100 metros de profundidade. Estes lodos \u00edan parar, mediante sistemas de bombeo elaborados con bamb\u00fas, a lugares onde se ferv\u00edan en potas met\u00e1licas at\u00e9 lograr mediante evaporaci\u00f3n e posterior precipitaci\u00f3n uns cristais salinos irregulares. O proceso de quecemento nas potas ferventes fac\u00edase mediante a calor, procedente da combusti\u00f3n do gas natural, que era extra\u00eddo mediante canalizaci\u00f3ns dos mesmos pozos salinos que extra\u00edan o sal. As minas ti\u00f1an unha complexa configuraci\u00f3n de canalizaci\u00f3ns de bombeo e de gas. O sal extra\u00eddo polos labores de miner\u00eda destes pozos proporcionou naquela \u00e9poca unha fonte de ingresos moi importante \u00f3 estado.\nOs textos atopados desa \u00e9poca mencionan o \"imposto do sal\", gravado en cada unha das compras que realizaban as persoas daquela \u00e9poca. O primeiro texto que menciona estas pr\u00e1cticas impositivas sobre o comercio do sal \u00e9 o Guanzi.\nEstas pr\u00e1cticas xeraron un monopolio do sal que durou case 300 anos.\nCoas recadaci\u00f3ns do sal p\u00faidose financiar gran parte da construci\u00f3n da Gran Muralla Chinesa.\nO sal durante ese per\u00edodo era considerado como un alimento de luxo e non era raro que nun banquete da clase acomodada se mostrara o sal puro en recipientes especiais (posiblemente fose a primeira aparici\u00f3n dos antigos saleiros) sobre a parte central das mesas dos comensais. Os mongois empregan o sal desde tempos inmemoriais, pos\u00faen na s\u00faa \u00e1rea innumerables lagos de gran salinidade o que permite abastecer \u00f3s seus gandos e \u00e1 s\u00faa xente con suficiente cantidade de sal, \u00e9 tradicional por esa zona un t\u00e9 salgado elaborado con rocas salinas mo\u00eddas.\nSueste asi\u00e1tico e a India.\nO emprego das salsas de peixe fermentado grazas \u00f3 uso do sal foise expandindo desde China e f\u00edxose moi popular \u00f3 longo das diferentes coci\u00f1as de Asia; desta forma tense en Tailandia o nam pla, nas Filipinas o bagoong e en Vietnam o N\u01b0\u1edbc ch\u1ea5m (empregado nas celebraci\u00f3ns do Nadal). Outras salsas similares na s\u00faa elaboraci\u00f3n e que se expandiron nesta zona asi\u00e1tica son a pasta de gambas, que \u00e9 elaborada de forma similar \u00e1 salsa de peixe. Cando os franceses chegaron \u00e1s terras vietnamitas de Cochinchina para colonizar as s\u00faas terras no s\u00e9culo XIX, \u00f3 ver que os vietnamitas com\u00edan o N\u01b0\u1edbc ch\u1ea5m chegaron a dicir que com\u00edan \"peixe podrecido\", esquecendo as\u00ed o legado hist\u00f3rico do \"garum\" romano nas costas mediterr\u00e1neas.\nA coci\u00f1a xaponesa non \u00e9 pr\u00f3diga no uso do sal (denominado ) debido \u00e1 dificultade da s\u00faa extracci\u00f3n nesas latitudes. A pesar diso empr\u00e9gase nalgunhas preparaci\u00f3ns como no tempura, as\u00ed como no yakitori.\nAdemais participa na elaboraci\u00f3n dalg\u00fans encurtidos tradicionais e o seu uso combinouse co emprego do glutamato monos\u00f3dico (extra\u00eddo de algas). O shioyaki, unha forma de coci\u00f1ar o peixe, emprega unha gran cantidade de sal. Desta forma o uso do sal no Xap\u00f3n sempre foi satisfeito coa produci\u00f3n interior. O clima do Xap\u00f3n \u00e9 moi h\u00famido e \u00e9 por esta raz\u00f3n pola que a evaporaci\u00f3n da auga mari\u00f1a fac\u00edase con lume. A extracci\u00f3n mediante minas non \u00e9 posible debido \u00e1 pouca actividade mineira que hai nas illas.\nA India pos\u00fae dep\u00f3sitos de sal rocha no Punjab; no entanto, a coci\u00f1a india prefireu o uso de sal evaporada polo sol (denominada \"kartach\") antes que por outros medios. Hoxe en d\u00eda \u00e9 frecuente o emprego dun sal negro de tonalidades lixeiramente sulfurosas que \u00e9 caracter\u00edstica da rexi\u00f3n. Existen algunhas zonas salinas tradicionais na India, por exemplo o estado de Orissa. Nuns lugares deste estado existen uns xacementos de sal denominados khalaris que producen un sal de gran calidade. Cando os ingleses chegaron \u00e1 India (convert\u00e9ndoa posteriormente nunha colonia brit\u00e1nica no s\u00e9culo XIX), fix\u00e9ronse co mercado do sal procedente de Orissa, convert\u00e9ndoa nun monopolio brit\u00e1nico.\nPronto se converteu o sal nun s\u00edmbolo de poder\u00edo econ\u00f3mico brit\u00e1nico sobre a India ata que en 1930 Gandhi fixese a famosa protesta que se denominou a \"Marcha do sal\", reclamando a anulaci\u00f3n dos impostos sobre esta e que levar\u00eda anos despois \u00e1 ca\u00edda do colonialismo brit\u00e1nico na India.\nComezos en Occidente.\nAntigo Exipto.\nAtop\u00e1ronse momias preservadas coas areas salinas dos desertos de Exipto (mestura de sal e natr\u00f3n); algunhas delas datan de 3000 a.\u00a0C., o que mostra un certo co\u00f1ecemento acerca das propiedades preservadoras do sal na \u00e9poca dos fara\u00f3ns.\nNo entanto, alg\u00fans autores mencionan que o uso exclusivo de sal era considerado unha adulteraci\u00f3n dos procesos normais de momificaci\u00f3n e que se empregaba m\u00e1is como unha substancia desecante durante as primeiras etapas.\nOs usos que se fac\u00edan no Antigo Exipto inclu\u00edan ademais os culinarios e os ritos funerarios.\n\u00c9 co\u00f1ecido que entre as artes culinarias do Antigo Exipto atop\u00e1base a elaboraci\u00f3n dunha salsa denominada oxalme (mestura de sal e de vinagre), que posteriormente foi empregada polos romanos. Tam\u00e9n formaba parte da elaboraci\u00f3n dunha bebida denominada Shedeh.\nFoi no antigo Exipto onde se sabe que se empezou a curar a carne en sal, elaborando as primeiras salgaduras. Crese que foi das primeiras culturas en salgar xam\u00f3n e peixes procedentes do Nilo, creando as orixes do prato denominado bottarga, moi t\u00edpico na coci\u00f1a mediterr\u00e1nea. Un dos primeiros usos culinarios puido ser a maceraci\u00f3n en salmoira do froito da oliveira: as olivas. Plinio o Vello na s\u00faa \"Historia Natural\" describe detalles de como o rei Tolomeo II descobre o sal nalg\u00fans desertos pr\u00f3ximos a Pelusio.\nAlg\u00fans sales exipcios provi\u00f1an tam\u00e9n das salinas solares situadas nas proximidades do delta do Nilo, pero tam\u00e9n do comercio entre os portos das primeiras culturas mediterr\u00e1neas, principalmente de Libia e Etiop\u00eda. S\u00e1bese que posu\u00edan numerosas variedades que denominaban \"sal do norte\" e \"sal vermello\" dos lagos pr\u00f3ximos a Menfis. Os exipcios eran expertos na exportaci\u00f3n de alimentos crus, tales como lentellas e trigo. Debido \u00f3 uso de t\u00e9cnicas de preservaci\u00f3n de alimentos, os exipcios aumentaron o n\u00famero de posibles alimentos a exportar, co consecuente beneficio para os comerciantes. Esta foi a raz\u00f3n pola que apareceron os primeiros exportadores de peixe en salgadura da antig\u00fcidade.\nOs exipcios, debido \u00f3 uso intensivo de salgaduras fix\u00e9ronse tam\u00e9n importadores de sal, obtendo con este comercio un gran beneficio econ\u00f3mico.\nHoxe en d\u00eda algunhas rutas de transporte de sal mant\u00e9\u00f1ense a\u00ednda en funcionamento e \u00e9 posible ver caravanas de transporte de sal \u00f3 longo delas, como pode ser o Azalai (que significa \"caravanas de sal\"). Neste cami\u00f1o establecido a trav\u00e9s do S\u00e1hara, os tuaregs transportan en camelos unha gran cantidade de sal a diversas cidades do Mediterr\u00e1neo e do norte de \u00c1frica. No ano 1960 cheg\u00e1ronse a transportar preto de 15.000 toneladas a trav\u00e9s deste cami\u00f1o.\nImperio Romano.\nEn Europa, as extracci\u00f3ns procedentes das minas de Hallein (que significa \"salina\") situadas nas inmediaci\u00f3ns de Salzburgo (que significa \"cidade do sal\"), son das primeiras achegas europeas \u00f3 comercio do sal.\nUnha das culturas anteriores \u00e1 \u00e9poca dos romanos que foi adquirindo o co\u00f1ecemento da aplicaci\u00f3n culinaria e preservativa do sal foron os celtas, quen empregaban as salgaduras na curaci\u00f3n das carnes. Cando os celtas foron cedendo \u00f3s avances do Imperio Romano, o co\u00f1ecemento sobre estas t\u00e9cnicas foi traspas\u00e1ndose \u00f3s poucos. Durante os primeiros momentos do Imperio Romano os patricios insist\u00edan en que cada home ti\u00f1a dereito a posu\u00edr unha porci\u00f3n do \"sal com\u00fan\" (o concepto de sal com\u00fan prov\u00e9n desa \u00e9poca). \nO goberno romano non fixo un monopolio do comercio do sal, \u00f3 contrario que na China durante a mesma \u00e9poca. A importancia que posu\u00eda para o Imperio Romano p\u00f3dese notar no feito de que a maior\u00eda das cidades romanas constru\u00edanse e desenvolv\u00edanse xunto a unha salina.\nPronto se constru\u00edron infraestruturas para o transporte e o comercio \u00f3 longo de toda Europa. Algunhas das v\u00edas m\u00e1is importantes que conectaban centros de comercio denomin\u00e1banse con top\u00f3nimos que suxiren hoxe en d\u00eda unha pasada actividade relacionada coa elaboraci\u00f3n e comercio co sal, como a Via Salaria. Requir\u00edase sal naqueles momentos para os lexionarios, os cabalos, a intendencia militar etc. Nalg\u00fans momentos os soldados eran pagados con sal, de a\u00ed a palabra \"salario\".\nOs romanos comerciaron co sal a trav\u00e9s do Mediterr\u00e1neo grazas \u00f3 uso que deron ademais a portos mar\u00edtimos, como os situados en: Ostia, \u00c9feso no porto \"Panormo\", Phalasarna e Aquilea.\nPara os romanos era costume p\u00f3r sal nos pratos que posu\u00edan un contido alto en verduras; desta forma cr\u00edase que se aplacaba o sabor acedo dalgunhas variedades; esta \u00e9 a orixe do nome \"ensalada\". Por exemplo, Cat\u00f3n \"o Censor\" no seu libro \"De Agricultura\", suxire que a col debe comerse con abundante sal. O sal engad\u00edase \u00f3 vi\u00f1o formando unha bebida especiada denominada \"defrutum\". O consumo era tan alto que Plinio calculaba que un romano medio inxer\u00eda a cantidade de 25 gramos de sal \u00f3 d\u00eda, mencionando que nos mercados romanos os alimentos vend\u00edanse \u00e1s veces xa salgados (\u00f3 \"gusto romano\"). Aprenderon os romanos dos celtas a p\u00f3r en salgadura o xam\u00f3n e outros produtos do porco. De acordo co xe\u00f3grafo Estrab\u00f3n o xam\u00f3n m\u00e1is apreciado no Imperio Romano provi\u00f1a dos bosques pr\u00f3ximos a Borgo\u00f1a, tempo atr\u00e1s territorio celta. Os romanos importaron xam\u00f3n doutras zonas que anteriormente foron celtas como pode ser Westfalia en Alema\u00f1a. Nalgunhas zonas como en Hispania salg\u00e1banse pern\u00eds con asiduidade, empregando as razas aut\u00f3ctonas de porco ib\u00e9rico.\nOs romanos usaban tam\u00e9n o sal para arrasar os campos en termos de vinganza e as\u00ed evitar que se puidese volver a cultivar nelas de novo.\nOutro dos produtos vexetais empregados na salgadura foron as olivas. Os patricios com\u00edan as olivas \u00f3 comezo dunha comida como aperitivo, a pesar de que para o vulgo era un alimento m\u00e1is. Os romanos denominaban \"salsamentum\" \u00f3s alimentos que conti\u00f1an unha certa cantidade de sal. Entre os refinamentos culinarios atop\u00e1base o garum, que consist\u00eda nunha salsa de peixe sometida a unha fermentaci\u00f3n l\u00e1ctica debido \u00f3 uso de abundante sal, sendo un dos mellores garums o denominado \"sarda\" (elaborado con bonito). O garum e algunhas das s\u00faas variantes denominadas \"liquamen\" empreg\u00e1banse \u00e1s veces en lugar do sal.\nNesta \u00e9poca as factor\u00edas desta salsa estend\u00edanse por toda a costa do Mediterr\u00e1neo. Ademais formaba parte doutras catro salsas salgadas: o \"moretum\", o \"liquamen\", \"allec\" e a \"muria\". A forma exacta da s\u00faa elaboraci\u00f3n, as\u00ed como os ingredientes, perdeuse durante a historia e pouco se sabe delas, salvo por alg\u00fans rexistros escritos (un deles obra de Apicio no seu \"De re coquinaria\"). Por regra xeral, as salinas situ\u00e1banse durante a \u00e9poca do Imperio Romano preto dos centros de captura de peixes.\nOs romanos atoparon no entanto fontes de sal no interior de Europa; en concreto nas minas de Xermania Superior, moitas das cales foron pechadas ou destru\u00eddas posteriormente durante a ca\u00edda do Imperio Romano. Nalg\u00fans casos os mosteiros pr\u00f3ximos foron capaces de reabrilas e polas en produci\u00f3n durante o per\u00edodo posterior da Idade Media. Isto ocorreu as\u00ed na zona alpina de Baviera, as\u00ed como en Austria. Como exemplo do seu avance \u00f3 norte e da importancia que ti\u00f1a para eles a produci\u00f3n de sal, p\u00f3dese comprobar como \u00e1 s\u00faa chegada \u00e1 Britania ded\u00edcanse a constru\u00edr salinas en Nantwich para abastecer \u00e1s cidades-fortaleza lexionarias de Deva Victrix e de Stoke-on-Trent.\nMoitas das cidades de Britania coa terminaci\u00f3n actual \"wich\" significan en idioma anglosax\u00f3n: \"lugar onde se fai o sal\" (outra acepci\u00f3n do termo menciona que prov\u00e9n de \"wic\" que significa fortificaci\u00f3n).\nUnha das cidades emblema do sal brit\u00e1nico foi Cheshire, desde a \u00e9poca romana at\u00e9 ben chegado o s\u00e9culo XIX en plena revoluci\u00f3n industrial.\nIdade Media europea.\nA ca\u00edda do Imperio Romano deixou polas costas do Mediterr\u00e1neo numerosas salinas capaces de proporcionar abundante sal, sendo ademais esta de gran calidade. D\u00faas das cidades m\u00e1is importantes que tomaron o mercado do sal foron primeiro Venecia e posteriormente X\u00e9nova. O mercado de Venecia foi crecendo at\u00e9 o s\u00e9culo XIII. A forma actual de evaporar lentamente a auga mari\u00f1a en sucesivos estanques mediante a simple acci\u00f3n dos raios solares e do vento puido atopar o seu auxe durante o s\u00e9culo VI; esta forma de actuar aumentou a produci\u00f3n e pronto se empezou a comercializar en grandes cantidades entre alg\u00fans portos.\nAlgunhas cidades fix\u00e9ronse famosas pola elaboraci\u00f3n artesanal de produtos alimenticios en cuxa elaboraci\u00f3n \u00e9 necesaria o sal, tales como o xam\u00f3n (o \"Prosciutto dei Parma\" na cidade de Parma, o xam\u00f3n serrano en Espa\u00f1a ou o \"jambon de Bayonne\" en Baiona), o queixo (a diferenza entre \"queixo fresco\" e \"queixo curado\" \u00e9 a cantidade de sal), embutidos tales como o salame (a palabra \"salame\" prov\u00e9n en lat\u00edn de \"salgado\") e o Sauerkraut de Alsacia.\nO gran centro de sal de Reichenhall en Baviera foi destru\u00eddo completamente por Atila o Huno, a\u00ednda que posteriormente na Idade Media, foi recobrando forza at\u00e9 lograr ser un rival da gran zona mineira de Berchtesgaden. O sal foi un importante elemento de dominio nesta rexi\u00f3n de Europa at\u00e9 o ano 1600.\nEn Hungr\u00eda os ingresos polo sal eran un privilexio exclusivo do monarca xa desde os comezos do reino de Estevo I de Hungr\u00eda (997-1038). Cando os ex\u00e9rcitos reais h\u00fangaros marchan contra Ajtony, un dos l\u00edderes h\u00fangaros rexionais, o rei f\u00edxoo segundo unha das cr\u00f3nicas, porque este non era perfecto na relixi\u00f3n cristi\u00e1, non obedec\u00eda o poder real central e ocupara as minas de sal de San Esteban. Os dous principais centros de almacenamento ach\u00e1banse nas actuais cidades de Szeged e Szolnok, at\u00e9 onde se levaba o sal colleitado por v\u00eda fluvial desde a rexi\u00f3n h\u00fangara de Maros en Transilvania, actualmente situada en Roman\u00eda. Durante a Idade Media segundo as fontes, moitos gregos, turcos navegaban con frecuencia polo r\u00edo Tisza e levaban \u00e1s s\u00faas terras o sal comprado \u00f3s h\u00fangaros.\nDebido \u00e1 oposici\u00f3n dos cidad\u00e1ns \u00f3s impostos que gravaban o condimento, nalgunhas partes da Toscana levan elaborando pan sen sal (\"pane sciocco\") desde case o ano 1100 at\u00e9 o presente.\nUn dos centros m\u00e1is importantes de produci\u00f3n de sal durante a Idade Media na Pen\u00ednsula Ib\u00e9rica foi Cardona, que abasteceu de sal \u00f3 porto de Barcelona durante s\u00e9culos e parte de cuxa carga foi dirixida a diferentes partes de Europa, en especial \u00f3 porto de X\u00e9nova. O mercado de X\u00e9nova foi competindo \u00f3s poucos co de Venecia. Os xenoveses foron pioneiros no desenvolvemento do seguro mar\u00edtimo: posu\u00edan barcos m\u00e1is grandes e entre eles alg\u00fans que eran capaces de cruzar o Atl\u00e1ntico. A rivalidade existente entre ambos os portos, entre outros motivos incitada polo mercado do sal en Europa, trouxo como consecuencia a guerra de Chioggia (1376-1381), que deu finalmente a hexemon\u00eda \u00e1 cidade de Venecia no mercado salino. No s\u00e9culo XIV, o reino de Bohemia (en concreto a zona de Silesia), para romper definitivamente a dependencia que ti\u00f1a do sal proveniente de Polonia, fai que o rei Fernando I no ano 1563 apoie a creaci\u00f3n dun novo poboado co obxectivo de convertelo nunha cidade capaz de comerciar co sal, \u00f3 primeiro asentamento ch\u00e1mao\"Zum Neuen Saltze\" e na actualidade \u00e9 a cidade de Nowa S\u00f3l (denominada en alem\u00e1n como \"Neusalz an der Oder\").\nAs naci\u00f3ns do norte de Europa empezaron a comerciar co sal debido \u00e1 necesidade de preservar os seus alimentos baseados en peixe. Unha destas foi Irlanda, comercializando a s\u00faa produci\u00f3n co porto de Lle Croisic. Nalg\u00fans casos, o sal obtido era empregado para salgar alimentos tan perecedoiros como a manteiga e evitar desta forma que non se puxese rancia. Alg\u00fans produtos culinarios actuais, como pode ser o corned beef (carne de vaca curada en sal), existen grazas \u00e1 necesidade de preservar os alimentos. A salgadura do peixe pronto se converter\u00eda nun co\u00f1ecemento que axudaba \u00e1s tripulaci\u00f3ns dos barcos mari\u00f1eiros a viaxar lonxe. Ese co\u00f1ecemento deu paso \u00e1 \u00e9poca de colonialismo, \u00f3 facerse posible viaxar lonxe con alimentos en bo estado de conservaci\u00f3n.\nRenacemento.\nAlg\u00fans escultores como Benvenuto Cellini fanse populares a comezos do s\u00e9culo XVI polo dese\u00f1o de saleiros tallados en ouro con abundantes alusi\u00f3ns a Neptuno, rei dos mares. Moito do sal procedente de Centroeuropa estaba en mans dos Habsburgo, que controlaban a maior\u00eda das minas e con iso estableceron un monopolio do sal. Algunhas minas fix\u00e9ronse moi populares pola produci\u00f3n que abastec\u00eda zonas pobres en sal como o caso de Polonia nas minas da monta\u00f1a de Wieliczka (preto de Bohemia). En Alsacia faise popular a salgadura da col no caso do Sauerkraut e o seu costume est\u00e9ndese at\u00e9 Polonia (onde o bigos c\u00f3mese con Sauerkraut), chegando at\u00e9 Rusia. En Lituania existe unha deidade que protexe e promove o encurtido con sal das verduras; \u00e1 devandita deidade denom\u00ednana roguszys.\nNo s\u00e9culo XVII en Inglaterra f\u00edxose moi popular o consumo de anchoas en salgadura machucadas e elaboradas nunha especie de salsa empregada como condimento. O uso de anchoas en salgadura era moi popular xa anteriormente no continente europeo. Esta salsa foi co\u00f1ecida posteriormente como k\u00e9tchup, katchup, ou catchup.\nO ketchup deriva o seu nome das salsas de peixe e soia denominadas \"kecap ikan\". O nome doutras salsas indonesias pos\u00fae a palabra \"kecap\" (pronunciado en indonesio como \"ketchup\"). Esta salsa foi empregada pola culinaria inglesa do s\u00e9culo XVII e posterior do mesmo xeito que se usaba no Mediterr\u00e1neo o xa extinto \"garum\". O k\u00e9tchup ingl\u00e9s converteuse en ketchup de tomate en Estados Unidos, cando lle engadiron salsa de tomate (\"tomato ketchup\"), e \u00f3s poucos deixou de ser un produto de sabor salgado at\u00e9 converterse hoxe en d\u00eda en todo o contrario: unha salsa case-doce.\nO imposto sobre o sal en Francia denominado \"a gabelle\" no Antigo R\u00e9xime causou mot\u00edns e rebeli\u00f3ns por todo o pa\u00eds. Unha das caracter\u00edsticas m\u00e1is atafegantes deste imposto era que cada franc\u00e9s maior de 8 anos deb\u00eda consumir preto de sete quilos de sal a un prezo fixo previamente estipulado polo Rei. A esta obrigaci\u00f3n denomin\u00e1bana \"sel du devoir\". Daquela \u00e9poca datan en Francia as salinas Reais de Arc-et-Senans. En 1790 a Asemblea Nacional declarou o imposto de sal como algo \"odioso\" anulando a s\u00faa aplicaci\u00f3n. Anos despois, Napole\u00f3n Bonaparte estableceu de novo \"a gabelle\".\nEmp\u00e9zanse a escribir estudos sobre o sal en diversas partes do mundo; en Espa\u00f1a o humanista Bernardino G\u00f3mez Miedes escribe no ano 1579 un tratado en tres volumes denominado \"Comentarios sobre la sal\".\nNel, en forma de discurso entre diversos personaxes ficticios como Quintana (un \u00e1vido consumidor de sal) e Metr\u00f3filo (oposto \u00f3 consumo de sal), m\u00f3stranse \u00f3 lector as d\u00fabidas e opini\u00f3ns renacentistas sobre o consumo de sal. En Europa alg\u00fans qu\u00edmicos como J.R. Glauber son capaces de elaborar sal altamente refinado, \u00e1 que denominan \"Sal mirabilis\" ou \"Mirabili\", sal que chegou a vender debido \u00e1 s\u00faa \"f\u00f3rmula secreta\" obtendo un gran beneficio da s\u00faa venda.\nEn Espa\u00f1a, en Biscaia, entre 1631 e 1634 prod\u00facense diversos mot\u00edns no que se denomina a rebeli\u00f3n do sal; esta machinada (\"revolta\") orix\u00ednase por causa dun conflito econ\u00f3mico debido \u00e1 subida do prezo do sal almacenado no Se\u00f1or\u00edo de Biscaia.\nSal en Am\u00e9rica.\nA importancia do sal en Am\u00e9rica refl\u00edctese en que moitas culturas ind\u00edxenas pos\u00faen deidades en honra do sal. Hai que resaltar que a historia do sal en Am\u00e9rica \u00e9 unha historia chea de guerras polo control da s\u00faa produci\u00f3n, mesmo antes de que chegasen \u00e1s terras os europeos colonizadores.\nD\u00e9bese saber que a chegada de colonos europeos \u00e1s costas de Am\u00e9rica non s\u00f3 cambiou o control do mercado do sal sen\u00f3n que ademais incrementou a s\u00faa demanda para usos completamente industriais.\nAm\u00e9rica do Norte.\nEn 1541, cando o conquistador espa\u00f1ol Hernando de Soto viaxaba polo Mississippi, xa se puido dar conta de que \u00f3 longo do r\u00edo as tribos colleitaban o sal. Os ingleses, \u00f3 chegar a Newfoundland en Am\u00e9rica do Norte, empezaron a pescar o bacallau e con iso cambiou a demanda local de sal. Isto fixo que o almirantado ingl\u00e9s tivese que inxectar sal no mercado mediante a v\u00eda diplom\u00e1tica ou pola guerra. Naquelas \u00e9pocas Portugal ti\u00f1a gran cantidade de sal e peixe, pero necesitaba protecci\u00f3n da frota francesa. Desta forma Portugal e Inglaterra formaron unha alianza de protecci\u00f3n a cambio de sal. Esta alianza fixo que Inglaterra tivese acceso \u00e1s salinas de Cabo Verde. A mari\u00f1a inglesa, durante o s\u00e9culo XVII, capturou durante diversas batallas navais o sal dos barcos espa\u00f1ois que roldaban pola \u00e1rea da illa La Tortuga (hoxe en d\u00eda parte de Venezuela). En 1684 as Bermudas foron unha colonia brit\u00e1nica que \u00f3s poucos foi adquirindo o mercado do peixe, o que fixo que se necesitase sal para a s\u00faa conservaci\u00f3n. Nas Bermudas non se pod\u00eda elaborar sal debido \u00f3 seu clima fr\u00edo, o que fixo que se buscase sal nas Bahamas (no sur denom\u00ednanse Salt Cay); estas illas pronto se converteron en centros de elaboraci\u00f3n de sal para os barcos. Unha das illas m\u00e1is prominentes na s\u00faa produci\u00f3n salina foi a illa Gran Turk.\nP\u00f3dese dicir que as tres naci\u00f3ns que se disputaban o mercado do sal en Am\u00e9rica do Norte durante o s\u00e9culo XVII eran: os holandeses, os ingleses e os franceses. Os holandeses deron permisos \u00f3s colonos para constru\u00edr salinas nas inmediaci\u00f3ns de Nova \u00c1msterdan. Na \u00e9poca da revoluci\u00f3n americana, alg\u00fans produtos alimenticios como o xam\u00f3n de Virxinia (denominado en Estados Unidos como \"Country ham\" ou mesmo \"Virginia ham\") fix\u00e9ronse famosos.\nOs colonos estadounidenses buscaron os seus propios usos do sal na conservaci\u00f3n de alimentos aut\u00f3ctonos, e fixeron isto debido en parte \u00f3s habituais cortes de subministraci\u00f3n de sal que paraban a produci\u00f3n local de salgaduras. Cando empezaron as contendas da independencia o bloqueo de sal foi un dos primeiros materiais vixiados entre as fronteiras. O desastre de Bunker Hill fixo que se cortase definitivamente a subministraci\u00f3n desde Europa. Promoveuse que os colonos puidesen elaborar o seu propio sal mediante a ebulici\u00f3n da auga mari\u00f1a. Un dos centros de produci\u00f3n m\u00e1is importantes durante a fase de independencia americana foi Cape Cod.\nCo pasar dos anos descubrir\u00edanse fontes tan importantes de sal como o Gran Lago Salgado, \u00f3 cal debe o seu nome Salt Lake City (que orixinariamente se denominou \"Great Salt Lake City\"), pr\u00f3ximo est\u00e1 o salgar de Bonneville (dunha superficie de 412\u00a0km\u00b2) situado \u00f3 noroeste de Utah.\nO Tratado de Versalles do ano 1783 non deixou pechado o tema da distribuci\u00f3n de sal \u00e1s colonias. Gran parte dos centros de produci\u00f3n de sal eran leais a Gran Breta\u00f1a e isto quer\u00eda dicir alg\u00fans dos centros como a illa Gran Turk e Caicos, ademais de Salt Cay e Cape Cod enviaban a s\u00faa produci\u00f3n a Europa en lugar da as novas colonias. Isto fixo que moitas partes de Estados Unidos empezasen a producir sal en grandes cantidades, para desta forma poder satisfacer a crecente demanda interior. A Batalla de Nova Orle\u00e1ns deu a preponderancia \u00f3s colonos fronte os brit\u00e1nicos, o que fixo que o mercado do sal estivese por primeira vez en mans dos locais. En 1817 empezouse a construci\u00f3n da canle Erie grazas \u00f3 di\u00f1eiro recadado nos impostos que gravaban o sal: a canle abriu unha importante v\u00eda de comunicaci\u00f3n na zona pr\u00f3xima a Nova York. Xa en 1860 os Estados Unidos eran maiores consumidores de sal per c\u00e1pita que os europeos.\nAm\u00e9rica Central e do Sur.\nOs aztecas, na cerimonia de Vixtociatl, tomaban a unha muller que traballase nas salinas para que representase \u00e1 deidade nunha especie de danza.\nOs aztecas controlaron as rutas do sal con tropas militares.\nOs incas foron tam\u00e9n produtores de sal, que proced\u00eda dos pozos das aforas de Cuzco. Os muiscas, unha tribo que viv\u00eda preto da actual Bogot\u00e1, fix\u00e9ronse dominadores da zona tan s\u00f3 pola s\u00faa habilidade para obter sal mediante evaporaci\u00f3n de lodos salinos.\nAntes da chegada dos espa\u00f1ois, eles extra\u00edan o sal da conca de M\u00e9xico e exist\u00edan comerciantes espec\u00edficos para o sal denominados \"iztanarnacac\" que se dedicaban a ir de mercado en mercado cunhas \"potas de sal\" elaboradas en cer\u00e1mica (\"iztacomitl\").\nCando os espa\u00f1ois colonizaron Am\u00e9rica, tomaron inmediatamente o poder sobre os centros de produci\u00f3n de sal (Hern\u00e1n Cort\u00e9s, que proced\u00eda dunha zona espa\u00f1ola pr\u00f3xima \u00e1s salinas portuguesas e espa\u00f1olas, comprendeu que era correcto actuar as\u00ed). Sab\u00edase que os tlatoques manti\u00f1an a s\u00faa independencia respecto da opresi\u00f3n dos aztecas mediante unha simple abstinencia de sal nas s\u00faas dietas, evitando os impostos que sobre o seu consumo impuxera o imperio azteca a todos os seus s\u00fabditos. Os maias empregaban o sal como medicamento e esta formaba parte de rituais asociados co nacemento e a morte.\nHern\u00e1n Cort\u00e9s atopou no Iucat\u00e1n unha grande industria de sal. Al\u00ed obt\u00ed\u00f1ase o sal por evaporaci\u00f3n desde hab\u00eda 2000 anos.\nUn dos principais centros de produci\u00f3n de sal maia era a zona de Belize.\nOs maias obti\u00f1an o sal procedente das \"salinas de los Nueve Cerros\" (hoxe en d\u00eda situadas en Guatemala). Ademais, sab\u00edan extraer o sal pot\u00e1sico dalgunhas plantas. Este era o caso dos lacand\u00f3ns, que eran capaces de extraer sal dalgunhas palmas e logo usar ese sal como moeda. A chegada dos colonizadores espa\u00f1ois cambiou a demanda de sal no continente. Obsesionados coa extracci\u00f3n de minerais, os espa\u00f1ois empregaban por exemplo o sal nalg\u00fans procesos como o patio, para limpar as impurezas da prata. Este proceso requir\u00eda grandes cantidades de sal.\nEn Venezuela, as salinas de Araya conv\u00e9rtense nun importante centro de produci\u00f3n, descubertas por Pedro Alonso Neno e Crist\u00f3bal Guerra no ano 1500, pero non \u00e9 at\u00e9 o ano 1601 cando os espa\u00f1ois toman conciencia da importancia da salina debido \u00e1s incursi\u00f3ns de nav\u00edos holandeses na pen\u00ednsula de Paria coa intenci\u00f3n de apoderarse da mesma. As ofensivas hispano-holandesas f\u00f3ronse sucedendo e por mor desta poxa, Espa\u00f1a decreta en 1622 constru\u00edr o castelo de Araya, que defende a zona. En 1648 asinouse a paz con Holanda e o tr\u00e1fico de mercador\u00edas estableceuse na zona. As salinas foron adquiridas o ano 1872 polo estado venezolano.\nMercado do bacallau.\nA salgadura de determinados tipos de peixes, como pode ser o bacallau, \u00e9 moi importante desde o punto de vista econ\u00f3mico e culinario nalgunhas rexi\u00f3ns de Europa, tales como Portugal, o norte de Espa\u00f1a, Francia, Noruega, Finlandia, Suecia etc. A salgadura do peixe tenta evitar a estacionalidade da captura e poder as\u00ed ofrecer en diferentes \u00e9pocas do ano o peixe, ademais de proporcionar a s\u00faa dispo\u00f1ibilidade en lugares afastados \u00f3 das costas onde se realiza a s\u00faa captura.\nA rexi\u00f3n de Catalu\u00f1a foi unha das m\u00e1is entusiastas na salgadura do bacallau cando no ano 1443 tomaron o control de N\u00e1poles, levando a Italia o gusto por este tipo de peixe.\nPero onde xurdiu o gusto por conservalo en salgadura foi en todas as naci\u00f3ns pesqueiras do norte de Europa. O problema era que estas naci\u00f3ns ti\u00f1an o bacallau en grandes cantidades pero o sal era escaso. Esta necesidade fixo que se establecesen comercios simbi\u00f3ticos entre elas. Desta forma, os viquingos e outras naci\u00f3ns b\u00e1lticas empezaron a comerciar con certas zonas de Francia e o norte de Espa\u00f1a, co obxecto de tomar o sal das salinas e poder realizar as cantidades necesarias de bacallau en salgadura que a demanda requir\u00eda.\nEste comercio fixo que na Idade Media crecese a produci\u00f3n nas salinas de Gu\u00e9rande en Francia, onde se obte\u00f1en as famosas flores salinas. No caso dos vascos moitos barcos sa\u00edan das s\u00faas costas cargados de sal e volv\u00edan con grandes cantidades de bacallau. O seu mercado uniuse \u00f3 do sal entre os s\u00e9culos X e XVII. Moitos dos portos europeos empezaron a comerciar con bacallau en salgadura, como A Coru\u00f1a (Espa\u00f1a), Porto e Lisboa (Portugal) e La Rochelle (Francia). Nalg\u00fans pa\u00edses o bacallau en salgadura \u00e9 hoxe en d\u00eda s\u00edmbolo de identidade culinaria, como en Portugal, onde se salga o bacallau coas salinas de Set\u00fabal. Alg\u00fans pa\u00edses non puideron salgalo por non obter o sal branco (denominado sal de ba\u00eda). \u00c9 por esta raz\u00f3n pola que alg\u00fans tratados de culinaria medieval ditan receitas para elaborar este tipo de sal, tal e como pode ser o denominado \"M\u00e9nagier de Par\u00eds\".\nEn Inglaterra, durante o s\u00e9culo XVII e debido \u00e1 exitosa guerra mar\u00edtima contra Francia, p\u00faidose conseguir acceder coa frota pesqueira at\u00e9 os bancos de bacallau de Am\u00e9rica do Norte, pr\u00f3ximos \u00e1 illa de Cabo Bret\u00f3n. Este suceso fixo que a demanda de sal en Inglaterra crecese, co obxecto de poder salgar as partidas provenientes do Atl\u00e1ntico.\nA salgadura do arenque e a liga Hanse\u00e1tica.\nOutro dos peixes m\u00e1is conservados en salgadura \u00e9 o arenque, un peixe que se prepara de moitas formas e \u00e9 moi habitual en moitos pa\u00edses do norte de Europa. P\u00f3dese atopar en moitos mercados da actualidade e historicamente tam\u00e9n na Idade Media. En Par\u00eds exist\u00edan os \"hareng\u00e8res\" (vendedores de arenque). Tam\u00e9n \u00e9 com\u00fan en Holanda, Alema\u00f1a do norte, Suecia etc. O arenque moi poucas veces chegou a ser popular nos pa\u00edses do Mediterr\u00e1neo e por iso s\u00f3 foi comercializado nos pa\u00edses do norte de Europa.\nEn Holanda p\u00f3dese dicir que Zelandia (situado \u00f3 sur) era o centro de produci\u00f3n de sal do norte. Debido \u00f3s escasos d\u00edas de bo tempo, as \u00faltimas fases de evaporaci\u00f3n fac\u00edanse con lumes que quentaban os lodos para chegar a obter un sal de cor negra (\u00e1s veces mesturada coas cinzas brancas, para dar un aspecto m\u00e1is refinado) empregada na salgadura do arenque. Da mesma forma, foi famosa durante a Idade Media a produci\u00f3n de sal procedente da illa de L\u00e6s\u00f8 (Dinamarca), as\u00ed como Kattegat, situado entre Suecia e Dinamarca. En Rusia era co\u00f1ecida a produci\u00f3n salina da cidade de M\u00farmansk. En todas estas zonas o sal empreg\u00e1base para a salgadura do salm\u00f3n.\nCabe destacar \u00f3 escritor e cart\u00f3grafo Olaus Magni Gothus como unha testemu\u00f1a que describiu os procesos e a t\u00e9cnica de extracci\u00f3n do sal nos devanditos pa\u00edses durante o s\u00e9culo XVI. Na s\u00faa descrici\u00f3n menciona como se extra\u00eda o sal do mar e transport\u00e1base a trav\u00e9s de numerosos troncos de \u00e1rbore baleiros. Esta operaci\u00f3n devastou numerosos bosques do norte de Europa, xa que a madeira empreg\u00e1base igualmente para quentar a auga e levala a ebulici\u00f3n at\u00e9 a s\u00faa completa evaporaci\u00f3n, necesit\u00e1ndose grandes cantidades de madeira para producir pouco sal.\nA salgadura do arenque nestes pa\u00edses obrigaba a buscar m\u00e9todos de salgado que empregasen pouca cantidade de sal debido \u00f3 caro que resultaba; por iso \u00e9 polo que existen m\u00e9todos combinados como a afumadura e salgadura (salm\u00f3n), o encurtido/salgadura (Surstr\u00f6mming) etc.\nAlg\u00fans autores describiron con detalle a forma de salgar os arenques aforrando sal, como \u00e9 o caso de Simon Smith, que define claramente os procesos de almacenado en barr\u00eds.\nPero a forma m\u00e1is organizada de lograr isto foi a Liga Hanse\u00e1tica, que se encargou de transportar o sal m\u00e1is refinado do sur \u00f3s puntos de captura do arenque (v\u00eda a Alte Salzstrasse), garantindo ademais uns barr\u00eds de gran calidade a prezos relativamente baratos para a \u00e9poca.\nA liga conseguiu contratos exclusivos de sal con Set\u00fabal (Portugal), as\u00ed como en Gu\u00e9rande, chegando a mobilizar case 200 barcos de transporte. Por outra banda localizou os centros de produci\u00f3n do arenque no norte: Fasterb\u00f6 e Skan\u00f6r (sur de Suecia). Constru\u00edu nos portos diversos almac\u00e9ns de sal (\"Salzspeicher\") de gran volume para garantir a distribuci\u00f3n de sal \u00e1 industria. A eficiencia da liga Hanse\u00e1tica fixo que o arenque fose un produto de baixo prezo, popular e moi alcanzable \u00f3s estratos baixos da sociedade. Entre os logros por obter sal da liga tense a escavaci\u00f3n na monta\u00f1a de D\u00fcrnberg, desde onde, grazas \u00f3 sistema de canles de que disp\u00f3n Alema\u00f1a, ch\u00e9gase a L\u00fcneburg, onde a liga transportaba o sal a outros lugares de procesado.\nNo ano 1630 os daneses entraron en guerra contra a Liga Hanse\u00e1tica polo control da salgadura e o mercado do arenque. P\u00f3dese dicir que o mercado estaba completamente dominado pola liga desde case comezos do s\u00e9culo XV, chegando a empezar a p\u00f3r en perigo a algunhas das econom\u00edas da zona.\n\u00c9poca moderna e actualidade.\nA comezos do s\u00e9culo XIX, a qu\u00edmica empeza a descubrir a verdadeira composici\u00f3n do sal (NaCl). O qu\u00edmico ingl\u00e9s Sir Humphry Davy, durante o intervalo de tempo que vai desde o 1806 at\u00e9 o 1808, descobre o sodio e o potasio, entre outros elementos qu\u00edmicos. Uns anos m\u00e1is tarde, en 1810, descobre o cloro \u00f3 illalo nunha pila de litio mediante electr\u00f3lise. Desta forma, xunto coas indagaci\u00f3ns anteriores do qu\u00edmico alem\u00e1n Glauber, cons\u00e9guese en 1715 a elaboraci\u00f3n artificial da sal de epsom. Os qu\u00edmicos desta \u00e9poca de comezos de s\u00e9culo empezaban a comprender que a denominaci\u00f3n \"sal\" inclu\u00eda a outras substancias, desta forma a finais do s\u00e9culo XVIII o qu\u00edmico franc\u00e9s Guillaume-Fran\u00e7ois Rouelle tentou escribir unha definici\u00f3n do sal como a substancia qu\u00edmica obtida da reacci\u00f3n entre unha base e un \u00e1cido (\u00e1cido + base \u2192 sal + auga).\nO descubrimento de Nicolas Appert sobre a preservaci\u00f3n dos alimentos fixo que en 1803 Napole\u00f3n inclu\u00edse os seus experimentos sobre caldos concentrados de carne e verduras (cun alto contido de sal, superior \u00f3 60% do peso) entre as s\u00faas reservas lox\u00edsticas de alimentos para os soldados franceses.\nSeguindo o \u00e9xito de Appert, o industrial ingl\u00e9s Bryan Donkin empezou a experimentar con alimentos enlatados e xa en 1830, nunha factor\u00eda portuaria de A Turballe (Francia), elabor\u00e1ronse sardi\u00f1as en lata por primeira vez. Xorden novas aplicaci\u00f3ns do sal, as\u00ed en fotograf\u00eda no ano 1826 o enxe\u00f1eiro Joseph Nic\u00e9phore Ni\u00e9pce coa inspiraci\u00f3n dos experimentos de Johann Heinrich Schultz (1724), realiza a primeira fotograf\u00eda fixa nunha soluci\u00f3n salina que acabar\u00eda dando ideas para facer posteriormente o primeiro daguerrotipo, instrumento precursor da fotograf\u00eda moderna.\nA revoluci\u00f3n industrial trouxo novos procesos industriais de elaboraci\u00f3n dos diferentes sales e ademais novas ideas acerca da conservaci\u00f3n dos alimentos. Por exemplo, a idea de xerar fr\u00edo artificial para conservar os alimentos nace xa a comezos do s\u00e9culo XIX e vaise perfeccionando \u00f3s poucos con numerosas invenci\u00f3ns que mellorar\u00edan as prestaci\u00f3ns. A idea l\u00e9vase \u00e1 pr\u00e1ctica grazas a Clarence Birdseye, cient\u00edfico que realiza con \u00e9xito por primeira vez a conxelaci\u00f3n de alimentos con fins de preservaci\u00f3n en 1925. O invento de C. Bridseye fixo que decaese a demanda de sal nos Estados Unidos e en Gran Breta\u00f1a.\nNo ano 1928 vend\u00edanse moitos produtos alimenticios conxelados, moitos dos cales antes s\u00f3 se conservaban en sal (salgaduras). Esta nova tendencia fixo que a demanda de sal por parte da industria alimentaria baixase e a necesidade de sal deixase de ser un ben econ\u00f3mico. Xa era posible a comezos do s\u00e9culo XX transportar peixe \u00f3 interior, lonxe da costa e das zonas pesqueiras, sen estar en salgadura.\n\u00d3s avances na conservaci\u00f3n de alimentos que fac\u00edan decrecer a demanda mundial de sal, un\u00edanse os avances na eficiencia da industria do sal. Fal\u00e1base a comezos do s\u00e9culo XX dunhas m\u00e1quinas denominadas evaporadores capaces de mellorar a produci\u00f3n de sal, obtendo un produto final altamente refinado. Desde os anos 20, empr\u00e9gase cada vez m\u00e1is este m\u00e9todo industrial e hoxe en d\u00eda s\u00f3 se fai sal polo \"m\u00e9todo tradicional\" en lugares con \"soleira\". Os evaporadores \u00f3 baleiro foron obtendo \u00f3s poucos melloras que aumentaron a s\u00faa eficiencia con respecto \u00e1s salinas tradicionais. O transporte de sal foi sempre un negocio beneficioso. Desta forma nac\u00eda no ano 1848 unha multinacional do sal denominada Morton Co., fundada por un mozo chamado Joy Morton co obxecto de elaborar e transportar sal. En 1911, unha das innovaci\u00f3ns era a adici\u00f3n de carbonato magn\u00e9sico (MgCO3) co obxecto de manter os grans de sal lixeiramente soltos e que desta forma poidan ser m\u00e1is agradables \u00f3 p\u00fablico (posteriormente substitu\u00eduse o carbonato por silicato c\u00e1lcico). En 1924 Morton Co. foi a primeira compa\u00f1\u00eda en p\u00f3r entre as s\u00faas variantes a posibilidade do sal iodado. Foi as\u00ed mesmo das primeiras compa\u00f1\u00edas que garant\u00eda nas s\u00faas campa\u00f1as publicitarias que cada gran que produc\u00eda era exactamente igual. A compa\u00f1\u00eda existe hoxe en d\u00eda e \u00e9 unha das maiores distribuidoras de sal no mundo.\nOs impostos que o Imperio Brit\u00e1nico aplicou \u00f3 sal na colonia da India provocaron que en marzo do ano 1930 Mahatma Gandhi protagonizase como protesta a co\u00f1ecida marcha do sal, que acabou provocando a independencia da India. A marcha in\u00edciase no pequeno pobo de Dandi por mor das protestas do pobo en contra dos impostos brit\u00e1nicos aplicados contra o sal.\nA contenda pac\u00edfica iniciada por Gandhi acabou co pacto Gandhi-Irwin un ano despois da marcha do sal; a partir de a\u00ed o sal elaborar\u00edase a prezo de mercado e a responsabilidade desa tarefa encarg\u00e1base desde o goberno independente da India a pequenas cooperativas. Hoxe en d\u00eda o maior centro de produci\u00f3n de sal da India at\u00f3pase en Gujarat, as\u00ed como no Rann de Kutch.\nA comezos do s\u00e9culo XXI as normas diet\u00e9ticas dalg\u00fans pa\u00edses recomendan unha cantidade diaria de 6 gramos por persoa, distribu\u00edda \u00f3 longo de todo un d\u00eda (cantidade que unha dieta vixiada pode exceder con gran facilidade).\nA tendencia da maior\u00eda da poboaci\u00f3n \u00e9 a crer que o sal na comida provoca problemas de sa\u00fade e por esta raz\u00f3n t\u00e9ndese a diminu\u00edr o seu consumo, o que \u00e1 s\u00faa vez tende a diminu\u00edr a demanda, non s\u00f3 de sal, sen\u00f3n tam\u00e9n dos produtos en salgadura. Demostrouse que un consumo alto de sal \u00e9 prexudicial para a sa\u00fade e hai pa\u00edses nos que se realizaron campa\u00f1as sobre a poboaci\u00f3n para que reduzan o seu consumo diario, logrando unha ganancia na esperanza de vida da poboaci\u00f3n \u00f3 redor dos 1,8 meses en homes e 1,4 en mulleres.\nHoxe en d\u00eda algunhas preparaci\u00f3ns que tradicionalmente se preparaban en salgadura, apenas levan xa sal e cons\u00e9rvanse m\u00e1is grazas \u00e1 refrixeraci\u00f3n artificial, caso do touci\u00f1o ou o xam\u00f3n. Esta tendencia afectou nalg\u00fans casos mesmo \u00f3 bacallau en salgadura e as anchoas.\nTiveron que pasar moitos s\u00e9culos nos que as diversas culturas da terra pagaron m\u00e1is por aquel sal branco e cristalino (denominada refinada) que pola escura. Na actualidade esta tendencia cambiou e a xente aprecia e paga m\u00e1is di\u00f1eiro por aquela que \u00e9 de cores ou que se mestura con outras especias. Un exemplo \u00e9 o sal denominado alalea, procedente de Hawai, cuxa cor vermella \u00e9 debido \u00e1 s\u00faa procedencia de lodos. No seu d\u00eda foi paradoxalmente rexeitada polos colonos, mentres que hoxe en d\u00eda \u00e9 moi apreciada na alta coci\u00f1a.\nO sal foise abaratando \u00f3 longo do s\u00e9culo XX e hoxe en d\u00eda resulta un ingrediente moi alcanzable, pero a s\u00faa necesidade existe e existir\u00e1 tanto na alimentaci\u00f3n humana como na industrial. O consumo de sal no apartado industrial aumentar\u00e1 debido \u00e1 aparici\u00f3n de novos usos como pode ser o reactor de sal fundido (denominados reactores MSR do ingl\u00e9s Molten Salt Reactor), que emprega sal fundido como m\u00e9todo de refrixeraci\u00f3n. A produci\u00f3n mundial, no entanto, continuar\u00e1 extraendo sal xa que \u00e9 un composto barato para a obtenci\u00f3n industrial de sodio e cloro."}
{"id": "226235", "revid": "1888", "url": "https://gl.wikipedia.org/wiki?curid=226235", "title": "Sophia de Mello Breyner Andresen", "text": ""}
{"id": "226238", "revid": "18868", "url": "https://gl.wikipedia.org/wiki?curid=226238", "title": "Sorbus domestica", "text": ""}
{"id": "226239", "revid": "1131", "url": "https://gl.wikipedia.org/wiki?curid=226239", "title": "Manuel Felipe Quintana Ochaita", "text": "Manuel Felipe Quintana Ochaita, nado en Madrid o 26 de maio de 1842 e finado en Vigo o 20 de xaneiro de 1911, foi un arquitecto espa\u00f1ol.\nTraxectoria.\nTitulado pola Real Academia de Bellas Artes de San Fernando, en 1886 trasladouse a Vigo, onde foi arquitecto municipal.\nEclecticista, son obras s\u00faas a Casa para Francisco Solleiro (1891) no n.\u00ba 21 da r\u00faa Policarpo Sanz (esquina Vel\u00e1zquez Moreno), a Igrexa de Santiago de Vigo (1896-1907) na avenida de Garc\u00eda Barb\u00f3n, a Casa de Estanislao Dur\u00e1n (1901) na r\u00faa do Pr\u00edncipe esquina Vel\u00e1zquez Moreno e a igrexa e asilo das Irm\u00e1s dos Anci\u00e1ns Desamparados (1892-1910) na r\u00faa de Pi i Margall, todas elas na cidade de Vigo, de estilo neog\u00f3tico as relixiosas.\nNo Porri\u00f1o fixo a a igrexa de Santa Mar\u00eda (1909)."}
{"id": "226240", "revid": "5863", "url": "https://gl.wikipedia.org/wiki?curid=226240", "title": "Manuel Felipe Quintana Ocha\u00edta", "text": ""}
{"id": "226241", "revid": "5863", "url": "https://gl.wikipedia.org/wiki?curid=226241", "title": "Manuel Felipe Quintana y Ocha\u00edta", "text": ""}
{"id": "226242", "revid": "56817", "url": "https://gl.wikipedia.org/wiki?curid=226242", "title": "Sorbus", "text": "Sorbus \u00e9 un x\u00e9nero da familia das ros\u00e1ceas que abrangue entre 100 e 200 especies de \u00e1rbores e gamallos, entre os que se incl\u00faen as sorbeiras e os cancereixos. Ad\u00f3itanse usar en xardinar\u00eda coma ornamentais. Te\u00f1en unha grande importancia ecol\u00f3xica coma alimento de numerosas especies animais bravas e forman parte das fragas aut\u00f3ctonas de Galicia. Os froitos empr\u00e9gase para a fabricaci\u00f3n do vodka ruso.\nAdemais moitas sorbeiras son usadas como alimento polas larvas dalgunhas especies de bolboretas.\nDescrici\u00f3n.\nAs sorbeiras son, polo xeral, arbori\u00f1as caducifolias de 10 a 20 m de altura, malia que algunhas especies son arbustos ou gamallos. As follas fican alternas e te\u00f1en un car\u00e1cter pinnado, con 11 a 35 fol\u00edolos. As flores son resistentes e aparecen en acios ou pan\u00edculas mestas; cada flor, en particular, acada, na s\u00faa madureza, unha cor cremosa, de 5 a 10 mm nos seus cinco p\u00e9talos.\nAs especies que aparecen en Galicia son o capudre ou cancereixo (\"Sorbus aucuparia\"), unha \u00e1rbore mi\u00fada de entre 4 a 16 m de alto, que medra nas monta\u00f1as orientais do pa\u00eds; e mais a sorbeira (\"Sorbus domestica\").\nDistribuci\u00f3n e h\u00e1bitat.\nOs membros deste x\u00e9nero son end\u00e9micos de rexi\u00f3ns fr\u00edas e temperadas, do Hemisferio norte, cunha gran cantidade de especies diversas, sobre todo, nas monta\u00f1as chinesas occidentais as\u00ed coma no Himalaia, onde existe tam\u00e9n un n\u00famero cuantioso de micro especies apom\u00edcticas. A distribuci\u00f3n xeogr\u00e1fica abrangue toda Europa, Siberia e mailo C\u00e1ucaso. Na Pen\u00ednsula Ib\u00e9rica aparece en bosques e sebes das serras da metade norte. Son frecuentes en Galicia.\nMedran en altitudes deica os 2.000 msnm, resistindo as baixas temperaturas, en carballeiras, fragas , faiais, e formaci\u00f3ns de abetos. Vexetan ben en solos con calquera pH, malia preferiren os sil\u00edcicos se son soltos e frescos. Moran tanto en orientaci\u00f3ns asolladas ou \u00e1 semisobra doutras \u00e1rbores.\nTaxonom\u00eda.\nDisc\u00fatese o n\u00famero exacto de especies polas diferentes autoridades por mor ao n\u00famero de microespecies apom\u00edcticas, as cales son tratadas por alg\u00fans coma distintas especies, por\u00e9n outros agrupanas nun n\u00famero m\u00e1is reducido de especies vari\u00e1beis (dependendo da circunscrici\u00f3n do x\u00e9nero).\nOs tratamentos recentes do x\u00e9nero (Robertson et al. 1991, McAllister 2005) consideran a \"Sorbus\" nun sentido m\u00e1is restrinxido para inclu\u00edr s\u00f3 aquelas especies de \"Sorbus\" de follas pinnadas, elevando alg\u00fans dos outros subx\u00e9neros ao rango de x\u00e9nero.\nConsiderado nun sentido amplo o x\u00e9nero \"Sorbus\" div\u00eddese en varios subx\u00e9neros cativos (entre par\u00e9ntese constan as asignaci\u00f3ns m\u00e1is recentes ao rango de x\u00e9nero):"}
{"id": "226243", "revid": "18868", "url": "https://gl.wikipedia.org/wiki?curid=226243", "title": "Sorbus aucuparia", "text": ""}
{"id": "226244", "revid": "1888", "url": "https://gl.wikipedia.org/wiki?curid=226244", "title": "Zurbar\u00e1n", "text": ""}
{"id": "226246", "revid": "1888", "url": "https://gl.wikipedia.org/wiki?curid=226246", "title": "Roxelio Rodr\u00edguez D\u00edaz", "text": "Roxelio Rodr\u00edguez D\u00edaz, nado en Pet\u00edn en 1888 e finado en Buenos Aires o 7 de novembro de 1948, foi un xornalista e escritor galego.\nTraxectoria.\nEstudou no seminario de Astorga e foi bolseiro na Universidade Gregoriana de Roma. Emigrou a Arxentina, onde exerceu como mestre. Colaborou en diversas publicaci\u00f3ns como \"A Nosa Terra\" e \"Vida Gallega\" e foi director de \"Lar\" e \"Galicia\"."}
{"id": "226247", "revid": "22795", "url": "https://gl.wikipedia.org/wiki?curid=226247", "title": "Teleostomi", "text": ""}
{"id": "226248", "revid": "56817", "url": "https://gl.wikipedia.org/wiki?curid=226248", "title": "Ainhoa Aierbe", "text": "Ainhoa Aierbe, nada o 27 de setembro de 1974 en Donostia, Guip\u00fascoa, \u00e9 unha actriz vasca principalmente co\u00f1ecida por interpretar o papel de Leonor na serie de televisi\u00f3n \"Goenkale\"."}
{"id": "226250", "revid": "22570", "url": "https://gl.wikipedia.org/wiki?curid=226250", "title": "Administraci\u00f3n \u00fanica", "text": "A administraci\u00f3n \u00fanica foi unha proposta defendida por Manuel Fraga Iribarne como Presidente da Xunta de Galicia que esix\u00eda un impulso auton\u00f3mico consistente nun avance no proceso de descentralizaci\u00f3n pol\u00edtico-administrativa sobre a base do criterio \"unha funci\u00f3n-un \u00f3rgano\".\nObxectivos.\nA administraci\u00f3n \u00fanica trataba de acadar unha econom\u00eda de gasto e unha superaci\u00f3n das duplicidades administrativas dun xeito coherente cunha lectura avanzada do dereito \u00e1 autonom\u00eda pol\u00edtica reco\u00f1ecido no artigo 2 da Constituci\u00f3n espa\u00f1ola e segundo o principio de subsidiariedade. Deste xeito, as funci\u00f3ns que de xeito eficaz e eficiente poden desenvolverse pola comunidade aut\u00f3noma non deber\u00edan seguir retidas polo Estado central.\nBusc\u00e1base un modelo pol\u00edtico-administrativo estable potenciador do dereito \u00e1 autonom\u00eda.\nMecanismos xur\u00eddico-pol\u00edticos.\nA administraci\u00f3n \u00fanica inspir\u00e1base nas t\u00e9cnicas propias do chamado federalismo de execuci\u00f3n contrastadas en Estados federados centroeurpeos de Alema\u00f1a e Austria ou a Confederaci\u00f3n Helv\u00e9tica. Un modelo moi repetido por Manuel Fraga Iribarne foi o de Baviera. Propo\u00f1\u00eda mesmo superar o teito competencial do Estatuto de Autonom\u00eda a trav\u00e9s da utilizaci\u00f3n das Leis de transferencia e delegaci\u00f3n previstas no artigo 150.2 da Constituci\u00f3n. Relativas a Galicia chegaron a aprobarse d\u00faas. A reduci\u00f3n substancial da presenza da administraci\u00f3n xeral do Estado en Galicia que traer\u00eda como consecuencia a proposta, compens\u00e1base dende un criterio de cohesi\u00f3n identificado coa lealdade constitucional, trasunto da lealdade federal nos Estados desa natureza. Figuras como os Gobernadores civ\u00eds ou servizos como o SEPES, INEM ou os restos do IRYDA, ICONA etc. non ter\u00edan sentido.\nPropostas colaterais.\nA proposta de administraci\u00f3n \u00fanica era o corolario pol\u00edtico-administrativo doutras ideas defendidas por Manuel Fraga Iribarne como o principio de autoidentificaci\u00f3n como defensa da cultura e personalidade identitaria de Galicia como pobo dentro dunha Espa\u00f1a unida pero diversa. Asemade defend\u00edase a constituci\u00f3n dunha Conferencia de Presidentes, un Senado auton\u00f3mico an\u00e1logo ao dos Estados Federais, un Consello Econ\u00f3mico e Social estatal con presenza auton\u00f3mica, o protagonismo das comunidades aut\u00f3nomas na elecci\u00f3n dunha parte dos maxistrados do Tribunal Constitucional e a participaci\u00f3n de Galicia nas instituci\u00f3ns europeas inclu\u00eddo, en temas cruciais como a Pesca, no Consello de Ministros da Uni\u00f3n Europea. Isto neutralizar\u00eda a reabsorci\u00f3n competencial centralizadora pola v\u00eda da execuci\u00f3n da normativa europea, as leis b\u00e1sicas estatais, a xurisprudencia do Tribunal Constitucional ou a ordenaci\u00f3n xeral da econom\u00eda.\nO sucesor de Manuel Fraga, Alberto N\u00fa\u00f1ez Feij\u00f3o non incorporou estas ideas ao seu discurso pol\u00edtico. Estas desapareceron dos programas do Partido Popular de Galicia a partir da VII lexislatura."}
{"id": "226251", "revid": "5863", "url": "https://gl.wikipedia.org/wiki?curid=226251", "title": "Caprino", "text": ""}
{"id": "226252", "revid": "89787", "url": "https://gl.wikipedia.org/wiki?curid=226252", "title": "Errare humanum est", "text": "Errare humanum est \u00e9 unha locuci\u00f3n latina que significa literalmente \"o erro \u00e9 humano\". O noso refraneiro di: \"ao mellor galgo esc\u00e1paselle unha lebre\". Consid\u00e9rase que o feito de equivocarse \u00e9 intr\u00ednseco \u00e1 natureza humana, polo que hai que aceptar os erros, e aprender deles para evitar que se repitan. A frase entrou na linguaxe com\u00fan como un aforismo co que se busca mitigar un fallo, un erro, sempre e cando sexa espor\u00e1dico e non se repita. A expresi\u00f3n latina completa \u00e9: errare humanum est, sed perseverare diabolicum; que traducida literalmente significa: \"errar \u00e9 humano, pero perseverar (no erro) \u00e9 diab\u00f3lico.\" En xeral esta locuci\u00f3n \u00e9 atribu\u00edda a Santo Agosti\u00f1o de Hipona, pero podemos atopar varios precedentes noutros autores cl\u00e1sicos como Cicer\u00f3n e outros escritores cat\u00f3licos temper\u00e1ns. A\u00ednda as\u00ed \u00e9 dif\u00edcil asignarlle a paternidade definitiva da idea a alg\u00fan autor, xa que \u00e9 moi antiga e rem\u00f3ntase \u00f3 sentido com\u00fan de todos os tempos.\nHistoria e variantes.\nBasicamente ref\u00edrese (a\u00ednda que non literalmente) a unha expresi\u00f3n de Santo Agosti\u00f1o.\nO exemplo m\u00e1is antigo pod\u00e9molo atopar en Cicer\u00f3n, (Fil\u00edpica XII 5.), onde podemos ler: Cuiusvis hominis est errare: nulius nisi insipientis, in errore perseverare (\"\u00e9 propio de calquera home errar, pero ning\u00fan home ag\u00e1s o ignorante ten dereito a perseverar no erro\").\nAlgunhas fontes atrib\u00faen erroneamente a paternidade desta locuci\u00f3n a S\u00e9neca o Vello (55 a.C. aprox -. 40 d.C.), a\u00ednda que ten outra similar en Exc. Controv. 4.3.: \"per humanos errores\" (\"por erros humanos\") .\nA primeira fonte cristi\u00e1 que cont\u00e9n unha frase semellante \u00e9 San Xerome (errase humanum est, Epist. 57.12) . M\u00e1is tarde, Santo Agosti\u00f1o de Hipona, nos seus Serm\u00f3ns (164, 14), di: humanum fuit errare, diabolicum est per animositatem in errore manere (\"errar \u00e9 humano, quedar no erro por malevolencia persistente \u00e9 diab\u00f3lico\u201d).\nNo 1709, o poeta brit\u00e1nimo Alexander Pope escribiu a variante: \u201ccometer erros \u00e9 humano, perdoar \u00e9 divino\u201d. A comezos do s\u00e9culo XX, Buster Brown, un protagonista dos c\u00f3mics de Richard F. Outcault, exclamou logo dunha tentativa fracasada de incubar ovos na mellor das poltronas de s\u00faa nai: \u201cexperiencia docet. Sic semper idem. Humanum est errare\u201d. (A experiencia ensina. As\u00ed sempre permanecer\u00e1 igual. \u00c9 humano cometer erros.) Ao presidente dos Estados Unidos Theodore Roosevelt rem\u00f3ntase a variante: \u201cfracasar \u00e9 malo, pero \u00e9 incluso peor non ter intentado nunca ter \u00e9xito\u201d. No 2011, Llu\u00eds Llort prop\u00f3n outra: \u201cpensar difer\u00e9ncianos das bestas, errar, dos robots\u201d nun artigo no que lle asigna, erroneamente, a paternidade do orixinal a S\u00e9neca.\nSignificado.\nO significado \u00e9 claro: equivocarse \u00e9 parte da natureza humana; non obstante, isto non pode ser un factor agravante para repetir un erro, sen\u00f3n un medio para aprender da experiencia."}
{"id": "226253", "revid": "5863", "url": "https://gl.wikipedia.org/wiki?curid=226253", "title": "Extra muros", "text": ""}
{"id": "226254", "revid": "5863", "url": "https://gl.wikipedia.org/wiki?curid=226254", "title": "Facta, non verba", "text": ""}
{"id": "226255", "revid": "346", "url": "https://gl.wikipedia.org/wiki?curid=226255", "title": "Galicia Confidencial", "text": "Galicia Confidencial \u00e9 un xornal galego que comezou a editarse en 2003 en formato blog. Foi fundado por Xurxo Salgado. Actualmente \u00e9 un dos xornais en galego de referencia, sendo un dos sitos web m\u00e1is visitados en Galicia. No ano 2017, segundo a clasificaci\u00f3n global de Alexa, Galicia Confidencial ocupaba o terceiro posto entre os xornais de Galicia, s\u00f3 superado polos sitios web de \"La Voz de Galicia\" e \"Faro de Vigo\".\nEn canto \u00f3 seu financiamento, os orzamentos do xornal forn\u00e9cense na meirande parte de microachegas proporcionadas polos propios lectores, as\u00ed como doaz\u00f3ns an\u00f3nimas e subscrici\u00f3ns ao servizo Galicia Confidencial Plus, ademais de publicidade. Diversas personalidades, sobre todo pol\u00edticos, colaboran semanalmente nas s\u00faas p\u00e1xinas de opini\u00f3n. Entre eles destacan o escritor S\u00e9chu Sende, pol\u00edticos como Carlos Aymerich, Santi Dom\u00ednguez ou Guillerme V\u00e1zquez (BNG), Telmo Mart\u00edn (PP), Mar Barc\u00f3n (PSdeG), Rafael Cu\u00ed\u00f1a (CxG), ou Carlos V\u00e1zquez Pad\u00edn (CXXI)."}
{"id": "226259", "revid": "89787", "url": "https://gl.wikipedia.org/wiki?curid=226259", "title": "Haven", "text": "O Haven foi un superpetroleiro chipriota que se incendiou o 11 de abril de 1991 fronte \u00f3 porto de X\u00e9nova (Italia) para afundir o d\u00eda 14. Causou unha marea negra que afectou a costa italiana de Liguria e a Costa Azul francesa, ata Hy\u00e8res.\nDescrici\u00f3n.\nTrat\u00e1base dun superpetroleiro do tipo VLCC (\"Very Large Crude Carrier\"), constru\u00eddo en 1973 por \"Astilleros Espa\u00f1oles\" en C\u00e1diz. Navegou orixinalmente baixo o nome de \"Amoco Milford Haven\" (tam\u00e9n co\u00f1ecido como \"M/C Amoco Milford Haven\" ou, abreviado, \"M/C Haven\"), cando era propiedade da multinacional \"Amoco\". Ti\u00f1a unhas dimensi\u00f3ns de 344 m de eslora, 51 m de manga e 28 m de calado. A s\u00faa capacidade era de 267.500 tn de desprazamento e contaba con 36 tripulantes. No momento do accidente transportaba unha carga de 144.000 toneladas de petr\u00f3leo cru.\nO propietario do buque no momento do accidente era a empresa Venha Maritime Company e o armador a sociedade Troodos Shipping. Navegou baixo bandeira de Liberia ata 1985 para pasar, desde esa data, a facelo baixo bandeira de Chipre.\nEn 1988 foi alcanzado por un m\u00edsil \"Exocet\" disparado desde un buque de guerra iraniano, mentres navegaba polo Golfo P\u00e9rsico, o que provocou serios danos \u00f3 casco. Foi sometido \u00e1s necesarias reparaci\u00f3ns en Singapur, entre 1988 e 1990. Unha vez reparado fixo unha \u00fanica viaxe, que rematou no afundimento.\nVarios \"irm\u00e1ns\" do \"Haven\" sofriran un fin similar: o Amoco Cadiz, que afundiu o 16 de marzo de 1978 fronte Breta\u00f1a (Francia); o Maria Alejandra, que explotou o 11 de marzo de 1980 fronte a costa de Mauritania; e o \"Mikenes\", que tam\u00e9n explotou o 3 de abril de 1980, fronte \u00e1 costa de Serra Leoa.\nAccidente.\nO \"Haven\" estaba chegando a X\u00e9nova para descargar no porto de Multedo, e tivo que quedar \u00e1 espera para poder entrar no porto, a unhas 6 millas da costa.\n\u00c1s 12.30 horas do 11 de abril de 1991, o petroleiro sofre unha explosi\u00f3n mentres se realizaba unha transferencia da carga desde os dep\u00f3sitos de proa \u00f3s centrais. A explosi\u00f3n \u00e9 de tal potencia que levanta a cuberta da proa e foi seguida dun violento incendio. Durante a noite, o barco \u00e9 arrastrado por varios remolcadores lonxe da costa, ata unha zona situada entre Cogoleto e Arenzano, pero durante este remolque rompe o casco, debilitado polas explosi\u00f3ns, separ\u00e1ndose a proa. Esta parte, duns 95 m de lonxitude, afundiu a 470 m de profundidade (44\u00b016\u203222.42\u2033 N 08\u00b041\u203218.83\u2033 E).\nNa ma\u00f1\u00e1 do d\u00eda 13, novas explosi\u00f3ns sacudiron os restos do barco, probablemente debido a un sobrequentamento dos tanques que a\u00ednda non arderan. Por fin, \u00e1s 9:30 do 14 de abril, unha nova explosi\u00f3n provocou o afundimento, a unha milla e media do porto de Arenzano, a unha profundidade de 80 metros (44\u00b022\u203225.75\u2033 N 08\u00b041\u203259.58\u2033 E).\nImpacto medioambiental.\nO primeiro vertido, estimado nunhas 80.000 toneladas, formou unha ampla mancha de 12x4 km aproximadamente, que terminou chegando \u00e1 costa da Liguria e que despois foi arrastrada cara a Costa Azul francesa. A marea negra afectou un total de 110\u00a0km de costa sen que os buques anticontaminaci\u00f3n puidesen evitalo.\nDas 144.000 toneladas de carga, arderon \u00f3 redor de 90.000 toneladas, ademais do propio combustible do barco.\nEn 1998 alcanzouse un acordo entre o FIDAC (Fondo Internacional de Indemnizaci\u00f3n de Danos debidos \u00e1 contaminaci\u00f3n por hidrocarburos), o armador e a aseguradora chegaron a un acordo definitivo. O goberno italiano promulgou a chamada \"Lei Haven\" (xullo de 1998) que permitiu fixar as indemnizaci\u00f3ns en 117,6 millardos de liras, das que 70 foron abonados polo FIDAC e 47,6 pola compa\u00f1\u00eda aseguradora.\nNa actualidade p\u00f3dense visitar os restos do barco mediante t\u00e9cnicas de mergullo recreativo ou profesional, no que se converteu no maior naufraxio visitable do Mediterr\u00e1neo e un dos meirandes do mundo. O pecio xa est\u00e1 completamente colonizado por unha rica fauna bentonica. A popa el\u00e9vase ata unha profundidade de 36 metros, o nivel \u00f3 que se cortou a cheminea por representar un perigo para a navegaci\u00f3n."}
{"id": "226261", "revid": "6292524", "url": "https://gl.wikipedia.org/wiki?curid=226261", "title": "Panic! at the Disco", "text": "Panic! at the Disco \u00e9 unha banda estadounidense de rock alternativo formada en Las Vegas, Nevada en 2004. Dende a s\u00faa creaci\u00f3n os \u00fanicos membros permanentes foron Brendon Urie (voces, guitarra e piano) e Spencer Smith (bater\u00eda).\nA banda formouse e gravou as s\u00faas primeiras demos mentres os seus membros a\u00ednda estaban no instituto. Pouco despois gravaron e publicaron o seu traballo de estrea, \"A Fever You Can't Sweat Out\" (2005). Fix\u00e9ronse co\u00f1ecidos polo sinxelo \"I Write Sins Not Tragedies\", e o \u00e1lbum finalmente foi certificado dobre platino. O grupo ent\u00f3n gravou o seu segundo disco, \"Pretty. Odd.\", editado no ano 2008. Este marcou un gran cambio con respecto ao seu priemrio disco e non acadou as cifras de vendas agardadas, por\u00e9n, conseguiu a alamaci\u00f3n da cr\u00edtica.\nA banda publicou o seu terceiro \u00e1lbum, titulado \"Vices &amp; Virtues\", o 11 de marzo do 2011. O priemiro sinxelo do disco, \"The Ballad of Mona Lisa\", editouse o 1 de febreiro do mesmo ano."}
{"id": "226262", "revid": "75439", "url": "https://gl.wikipedia.org/wiki?curid=226262", "title": "Mar Barc\u00f3n", "text": "Mar\u00eda del Mar Barc\u00f3n S\u00e1nchez, nada en Ortigueira o 14 de maio de 1963, \u00e9 unha m\u00e9dica e pol\u00edtica galega do PSdeG-PSOE.\nTraxectoria.\nLicenciada en Medicina e Cirurx\u00eda pola Universidade de Santiago de Compostela, cursou tam\u00e9n estudos de Historia na UNED. Milita no PSdeG-PSOE desde 1985, cando se afiliou a Agrupaci\u00f3n Socialista Coru\u00f1esa e \u00e1s Xuventudes Socialistas.\n1999 - 2009: Concelleira no goberno da Coru\u00f1a.\nFoi concelleira no goberno da Coru\u00f1a desde 1999 at\u00e9 2009. Nunha primeira etapa \u00e1 fronte de Servizos Sociais durante os dous \u00faltimos mandatos de Francisco V\u00e1zquez. Co ascenso \u00e1 alcald\u00eda de Javier Losada en 2006 foi nomeada concelleira Urbanismo, cargo que haber\u00eda anovar logo do pacto co BNG que permitiu ao PSOE coru\u00f1\u00e9s manter a xesti\u00f3n da cidade.\nFoi conselleira de Caixa Galicia dende 2004 ata 2011, per\u00edodo no que se xestou a venda de participaci\u00f3ns subordinadas, co\u00f1ecidas como preferentes, e apr\u00f3banse as indemnizaci\u00f3ns millonarias \u00e1 c\u00fapula directiva. En outubro de 2011 dimitiu do seu cargo.\n2005 - 2011: Deputada no Parlamento de Galicia.\nLogo das elecci\u00f3ns auton\u00f3micas de 2005 foi elixida deputada para o Parlamento galego pola provincia da Coru\u00f1a, posto que repetir\u00eda ap\u00f3s os comicios de 2009, nos que encabezou as listas pola mesma provincia.\nFoi secretaria de Organizaci\u00f3n do PSdeG-PSOE de 2008 a 2009.\n2011 - 2017: Volta \u00e1 Corporaci\u00f3n Municipal coru\u00f1esa e liderado local.\nEn xu\u00f1o de 2011 renunciou a acta de deputada para ser portavoz do Grupo municipal socialista no Concello da Coru\u00f1a. Entrou formar parte desde 2012 do Comit\u00e9 Federal do PSOE.\nEncabezou as listas do PSdeG-PSOE nas elecci\u00f3ns municipais do ano 2015, conseguindo o peor resultado hist\u00f3rico do seu grupo pol\u00edtico nunhas locais na Coru\u00f1a. En xullo de 2015 deixa o posto de voceira do grupo socialista no concello en favor do n\u00famero catro da lista e tam\u00e9n concelleiro Jos\u00e9 Manuel Dapena Varela.\nLogo do vitoria de Pedro S\u00e1nchez sobre Susana D\u00edaz na disputa polo liderado do PSOE Barc\u00f3n, quen decidira apoiar \u00e1 derrotada, anunciou o 15 de xu\u00f1o de 2017 a s\u00faa renuncia \u00e1 acta de concelleira na Coru\u00f1a e a retirada da vida pol\u00edtica, o que implicou tam\u00e9n a s\u00faa sa\u00edda do Comit\u00e9 Federal."}
{"id": "226263", "revid": "1888", "url": "https://gl.wikipedia.org/wiki?curid=226263", "title": "Mar Barc\u00f3n S\u00e1nchez", "text": ""}
{"id": "226264", "revid": "89787", "url": "https://gl.wikipedia.org/wiki?curid=226264", "title": "Zen Arcade", "text": "Zen Arcade \u00e9 o segundo \u00e1lbum de estudio da banda estadounidense de hardcore punk H\u00fcsker D\u00fc, editado en xullo de 1984 a trav\u00e9s do selo SST Records. Orixinalmente publicado como un disco dobre en dous vinilos, \"Zen Arcade\" conta a historia dun neno que escapa dunha vida familiar insatisfactoria, s\u00f3 para atopar que o mundo que hai f\u00f3ra \u00e9 a\u00ednda peor. O disco incorpora elementos de jazz, psicodelia, folk ac\u00fastico, pop e interludios de piano, conceptos raramente tocados no mundo do hardcore punk.\n\"Zen Arcade\" e os posteriores \u00e1lbums de H\u00fcsker D\u00fc foron fundamentais na creaci\u00f3n do x\u00e9nero do rock alternativo; a banda posteriormente abandonar\u00eda a est\u00e9tica hardcore en favor de melod\u00edas post-hardcore e guitarras alternativas. A\u00ednda que non foi un \u00e9xito comercial, a influencia de \"Zen Arcade\" foi m\u00e1is al\u00f3 da m\u00fasica \"underground\", e \u00e9 inclu\u00eddo con frecuencia en listas dos mellores discos de rock and roll de todos os tempos. Inspirou a todas as bandas emo por chegar, como Rites of Spring ou Jawbreaker.\nEn abril do ano 2016 a revista \"Rolling Stone\" colocouno no posto 13 da s\u00faa lista dos 40 mellores \u00e1lbums de punk de todos os tempos."}
{"id": "226266", "revid": "12452", "url": "https://gl.wikipedia.org/wiki?curid=226266", "title": "Conseller\u00eda de Medio Rural e do Mar", "text": ""}
{"id": "226267", "revid": "98629", "url": "https://gl.wikipedia.org/wiki?curid=226267", "title": "Partido Obreiro Socialdem\u00f3crata Ruso", "text": "O Partido Obreiro Socialdem\u00f3crata Ruso (POSDR) (en ruso: \u0420\u043e\u0441\u0441\u0438\u0439\u0441\u043a\u0430\u044f \u0441\u043e\u0446\u0438\u0430\u043b-\u0434\u0435\u043c\u043e\u043a\u0440\u0430\u0442\u0438\u0447\u0435\u0441\u043a\u0430\u044f \u0440\u0430\u0431\u043e\u0447\u0430\u044f \u043f\u0430\u0440\u0442\u0438\u044f, \u0420\u0421\u0414\u0420\u041f; \"Rossiyskaya sotsial-demokraticheskaya rabochaya partiya, RSDRP\") foi fundado en 1898 en Minsk, cando se reuniron no seu Primeiro Congreso diversas organizaci\u00f3ns marxistas ou \"Uni\u00f3ns de Loita\", de San Petersburgo, Moscova, K\u00ediv, Yekaterinoslav (Dnipro), ademais da Uni\u00f3n Xeral de Traballadores Xudeus de Lituania, Polonia e Rusia (o \"Bund\"). A este Congreso asistiron nove delegados que aprobaron e publicaron un Manifesto fundacional.\nHistoria.\nPrimeiro Congreso.\nA fundaci\u00f3n deste partido foi preparada desde 1883 polo grupo \"Emancipaci\u00f3n do Traballo\" creado polos primeiros marxistas rusos, como Georgi Plekhanov, quen polemizaron coas demais tendencias revolucionarias que se opu\u00f1an ao tsarismo e en particular cos chamados Amigos do Pobo ou \"populistas\". Co desenvolvemento do capitalismo en Rusia, a clase obreira converteuse nunha poderosa forza, e os marxistas consideraban que lle correspond\u00eda encabezar a loita revolucionaria das masas, en lugar de propiciar atentados terroristas. Igualmente, pensaban que a misi\u00f3n dos revolucionarios non consist\u00eda en impedir o desenvolvemento do capitalismo sen\u00f3n en \"organizar a poderosa forza revolucionaria que procrea o desenvolvemento do capitalismo que \u00e9 a clase obreira\".\nOs marxistas pasaron ent\u00f3n a organizar en varios lugares uni\u00f3ns de loita pola emancipaci\u00f3n da clase obreira, que propiciaron a creaci\u00f3n de sindicatos clandestinos de traballadores e dirixiron folgas. Ao convocarse o primeiro congreso do POSDR xa os socialdem\u00f3cratas incid\u00edan na vida rusa e o goberno tsarista persegu\u00edaos, ao momento de que o dirixente da Uni\u00f3n de Loita de San Petersburgo, Lenin, non puido asistir o congreso por ser deportado a Siberia e o Comit\u00e9 central formado no congreso foi detido pouco despois da s\u00faa constituci\u00f3n.\nSegundo Congreso.\nEn xullo de 1903, reuniuse clandestinamente o Segundo Congreso do Partido. As primeiras sesi\u00f3ns celebr\u00e1ronse en Bruxelas, pero ante a inminencia da interferencia da polic\u00eda, os delegados traslad\u00e1ronse a Londres. Asistiron un total 43 delegados en representaci\u00f3n 51 votos de vinte e seis organizaci\u00f3ns. Os \"iskristas\" contaban con 33 votos, 24 dos cales eran \"leninistas\". Os \"anti-iskristas\" ti\u00f1an oito votos\" e o \"centro\" ti\u00f1a 10 votos.\nDurante este congreso configur\u00e1ronse d\u00faas fracci\u00f3ns: unha maior\u00eda denominada bolxevique (do ruso: \u0411\u043e\u043b\u044c\u0448\u0435\u0432\u0438\u043a, \"membro da maior\u00eda\"), ao redor de Lenin, que logrou a aprobaci\u00f3n de gran parte do programa proposto por \"Iskra\", e unha minor\u00eda menxevique (do ruso: \u041c\u0435\u043d\u044c\u0448\u0435\u0432\u0438\u043a, \"membro da minor\u00eda\") en torno ao at\u00e9 ese momento \"iskrista\" Julius Martov.\nO programa aprobado constaba de dous partes: un \"programa m\u00ednimo\" pola revoluci\u00f3n democr\u00e1tica, polo derrocamento da autocracia tsarista, a Rep\u00fablica, a confiscaci\u00f3n de latifundios e terras usurpadas polos terratenentes, o reco\u00f1ecemento do dereito de autodeterminaci\u00f3n das naci\u00f3ns e a instauraci\u00f3n da xornada de m\u00e1xima de traballo de 8 horas; e un \"programa m\u00e1ximo\" polo socialismo. Un punto de debate candente sobre este \u00faltimo referiuse \u00e1 necesidade ou non dunha \"ditadura de proletariado\" para que a revoluci\u00f3n socialista puidese triunfar, a que quedou consignada no programa.\n\u00c1 hora de aprobar os estatutos, Martov venceu aos leninistas que propu\u00f1an que para ser membro do partido necesit\u00e1base formar parte dunha das s\u00faas organizaci\u00f3ns. Pero ao abandonar o \"Bund\" o congreso -ao non aceptarse que eran a \"\u00fanica representaci\u00f3n dos obreiros xudeus de Rusia\"- e ao retirarse dous \"economicistas\" -porque o Congreso negouse a aprobarlles unha representaci\u00f3n do Partido f\u00f3ra de Rusia creada por eles-, a correlaci\u00f3n de forzas volveu invertirse e os leninistas quedaron en maior\u00eda \u00e1 hora da elecci\u00f3n do Comit\u00e9 Central e da redacci\u00f3n de \"Iskra\". En vista diso os menxeviques crearon a s\u00faa propia organizaci\u00f3n, paralela \u00e1 conformada no congreso. Plej\u00e1nov tratou de conciliar os bandos e convidou \u00e1 redacci\u00f3n de \"Iskra\" aos menxeviques, o que provocou a renuncia de Lenin e a conversi\u00f3n dese xornal en \u00f3rgano do menxevismo, mentres o bolxevismo expres\u00e1base desde o Comit\u00e9 Central.\nTerceiro Congreso.\nEn abril de 1905, xuntouse en Londres o Terceiro Congreso do Partido. A\u00ednda que foron convocados, os menxeviques boicotearon o congreso e organizaron cunha Conferencia propia en Xenebra. A Londres asistiron vinte e catro delegados, en nome de vinte comit\u00e9s bolxeviques.\nDesde o punto de vista bolxevique as diferenzas entre as t\u00e1cticas aprobadas en Londres e Xenebra, foron expostas por Lenin no seu libro \"D\u00faas t\u00e1cticas da socialdemocracia na revoluci\u00f3n democr\u00e1tica\". Os bolxeviques entend\u00edan que a revoluci\u00f3n rusa en curso non pod\u00eda triunfar sen\u00f3n baixo a direcci\u00f3n pol\u00edtica obreira, a pesar do car\u00e1cter democr\u00e1tico-burgu\u00e9s da mesma e a pesar de que non pod\u00eda polo momento sa\u00edrse do marco das medidas compatibles co capitalismo. A t\u00e1ctica dos traballadores ser\u00eda apoiada polos campesi\u00f1os, que s\u00f3 poder\u00edan desfacerse dos terratenentes e obter a terra, co triunfo completo da revoluci\u00f3n. Os campesi\u00f1os eran, os aliados naturais do proletariado. En cambio a burgues\u00eda non estaba interesada no triunfo completo da revoluci\u00f3n, xa que necesitaba do tsarismo contra os intereses obreiros e campesi\u00f1os, a cuxo triunfo tem\u00eda. As\u00ed ao alcanzar profundidade a revoluci\u00f3n democr\u00e1tica, a burgues\u00eda volver\u00edalle as costas e a masa campesi\u00f1a en uni\u00f3n cos obreiros ter\u00eda que enfrontar non s\u00f3 \u00e1 autocracia sen\u00f3n \u00e1 burgues\u00eda.\nPara os menxeviques en cambio, posto que se trataba dunha revoluci\u00f3n burguesa, s\u00f3 pod\u00eda ter como xefe \u00e1 burgues\u00eda liberal e por tanto era ela e non o campesi\u00f1ado, o aliado fundamental dos obreiros. Non se pod\u00eda asustar \u00e1 burgues\u00eda liberal nin darlle pretexto para volver as costas \u00e1 revoluci\u00f3n, a cal se quebrantar\u00eda se a burgues\u00eda liberal ap\u00e1rtase dela. \u00c1 clase obreira correspond\u00edalle o papel de \"oposici\u00f3n revolucionaria extrema\" e \u00e1 burgues\u00eda o goberno e a realizaci\u00f3n da revoluci\u00f3n democr\u00e1tica.\nNon se trataba dunha discusi\u00f3n sinxelamente te\u00f3rica, sen\u00f3n do debate sobre os acontecementos concretos da Revoluci\u00f3n rusa de 1905, a onda de folgas pol\u00edticas e o funcionamento dos Soviets de delegados obreiros, unha nova forma de organizaci\u00f3n de poder dos traballadores.\nCuarto e Quinto Congresos.\nTrala derrota da Revoluci\u00f3n de 1905, no medio da represi\u00f3n, os socialdem\u00f3cratas deberon repregarse \u00e1s tarefas de reorganizaci\u00f3n. En abril de 1906 reuniuse en Estocolmo (Suecia) o Cuarto Congreso do partido, de unificaci\u00f3n, no cal os menxeviques obtiveron a maior\u00eda de delegados, a pesar do cal foi aprobada a f\u00f3rmula estatutaria de Lenin que esix\u00eda pertencer a unha organizaci\u00f3n do partido para considerarse afiliado a el. Debateuse sobre o programa agrario, sendo aprobada en xeral a proposta menxevique. Co partido reunificado, a loita fraccional interna proseguiu.\nEn maio de 1907 efectuouse en Londres o Quinto Congreso, no cal os bolxeviques refixeron a maior\u00eda aliados cos socialdem\u00f3cratas de Polonia e Letonia. Isto repercutiu nas resoluci\u00f3ns de confrontaci\u00f3n \u00e1 t\u00e1ctica e aos partidos da burgues\u00eda liberal, as\u00ed como na orientaci\u00f3n pol\u00edtica dos sindicatos.\nConsolidaci\u00f3n da divisi\u00f3n.\nO 3 de xu\u00f1o de 1907 foi disoluta a Duma polo goberno tsarista e levados a xu\u00edzo os deputados socialdem\u00f3cratas, o ministro Piotr Stolypin cubriu de forcas e pat\u00edbulos a Rusia e desatou a represi\u00f3n contra os socialistas e outros revolucionarios. Nas filas socialdem\u00f3cratas xurdiron novos debates sobre o papel das organizaci\u00f3ns legais e clandestinas. En xeral, os menxeviques eran partidarios de centrarse na construci\u00f3n dun partido legal de masas, en tanto que os bolxeviques consideraban fundamental preservar a organizaci\u00f3n clandestina do partido para desde al\u00ed traballar en organizaci\u00f3ns legais ou non legais de masas. Un sector denominado \"otzovista\" (revocadores) op\u00fa\u00f1ase a participar nas organizaci\u00f3ns legais e o parlamento e esix\u00eda revogar o mandato aos deputados socialdem\u00f3cratas na Duma.\nDespois de fallar os esforzos de unificaci\u00f3n de 1910, cando os bolxeviques cesaron de publicar o seu \u00f3rgano \"Proletari\" (\"O Proletario\"), pero os menxeviques seguiron publicando \"A Voz da Socialdemocracia\", os bolxeviques decidiron conformar un partido a parte sen os menxeviques e en xaneiro de 1912 nunha conferencia en Praga proclamaron o \"Partido Obreiro Socialdem\u00f3crata de Rusia (bolxevique)\". Fronte a eles ali\u00f1\u00e1ronse con propostas de unidade os menxeviques, Trotski e os otzovistas, no \"Bloque de Agosto\". Os bolxeviques contestaron \u00e1 s\u00faa vez conformando con Plekhanov un bloque \"en defensa do partido\" e publicaron o diario \"Pravda\" (\"A Verdade\") do que vend\u00edan habitualmente 40 mil exemplares, en tanto os menxeviques publicaban \"Luch\" (\"O Raio\") con 16 mil exemplares.\nPrimeira guerra mundial.\nAo estalar a primeira guerra mundial a socialdemocracia internacional afrontou un novo debate que reali\u00f1ou a todos os seus integrantes. Dun lado estaban aqueles que con diferentes argumentos apoiaron aos seus respectivos pa\u00edses de orixe na guerra e asumiron unha actitude \"defensista\". Doutro lado estaban os \"internacionalistas\", quen caracterizando a guerra como imperialista op\u00fa\u00f1ase a apoiar aos seus gobernos en calquera esforzo militar e chamaban a manter a unidade internacional do proletariado. A Segunda Internacional quedou profundamente dividida.\nOs bolxeviques, Trotski e alg\u00fans otzovistas apoiaron a pol\u00edtica internacionalista. Foron en consecuencia perseguidos e detidos varios dos seus partidarios en todo o pa\u00eds, acusados de \"traiz\u00f3n \u00e1 patria\". En setembro de 1915 reuniuse en Zimmerwald (Su\u00edza) a primeira Conferencia Internacionalista. En 1916 reuniuse na vila su\u00edza de Kienthal a Segunda Conferencia Internacionalista. Os bolxeviques encabezaron a \u00e1 esquerda internacionalista que reclamaba romper definitivamente cos l\u00edderes defensistas e formar unha nova internacional, coa intenci\u00f3n da \"transformaci\u00f3n da guerra imperialista en guerra civil\".\nAs derrotas rusas na fronte de guerra, a situaci\u00f3n econ\u00f3mica e a axitaci\u00f3n pol\u00edtica provocaron a ca\u00edda do Tsar durante a Revoluci\u00f3n de Febreiro de 1917. O goberno provisional con participaci\u00f3n dos menxeviques e socialrevolucionarios en alianza cos liberais optou por continuar a guerra, co que o debate entre defensistas e internacionalistas converteuse no problema central da revoluci\u00f3n rusa. No medio de protestas masivas contra a guerra reuniuse o 24 de abril de 1917 a VII Conferencia bolxevique co\u00f1ecida como \"Conferencia de Abril\" que chamou a loitar contra o goberno provisional con cons\u00edgnaa \"paz, pan e terra\", a entregar \"todo o poder aos Soviets xa reconstru\u00eddos por todas partes segundo o modelo da Revoluci\u00f3n de 1905 e a prepararse para a revoluci\u00f3n socialista.\nIlegalizados os bolxeviques polo goberno, o Sexto Congreso do partido celebrado clandestinamente entre o 26 de xullo e o 3 de agosto de 1917, chamou a derrocar ao goberno provisional e a preparar a insurrecci\u00f3n armada. Neste congreso participou o pequeno grupo \"Interdistrital\" (\"Mezhraiontsi\"), con ampla influencia en Petrogrado, ao que pertenc\u00edan Trotski, Lunacharski, Uritski, Riaz\u00e1nov, Yurenev, Manuilski e outros internacionalistas destacados que declararon o seu acordo coa pol\u00edtica dos bolxeviques e un\u00edronselles.\nTrala Revoluci\u00f3n de 1917.\nTras a insurrecci\u00f3n xeral e o triunfo da Revoluci\u00f3n de outubro de 1917, os bolxeviques no poder realizaron o S\u00e9timo Congreso do Partido 6 de marzo de 1918, que decidiu transformalo en \"Partido Comunista de Rusia (bolxevique)\" e aprobou o programa de revolucionario socialista de goberno. Leste foi un dos partidos fundadores da Internacional Comunista en marzo de 1919. A partir de 1925 denominouse \"Partido Comunista da Uni\u00f3n Sovi\u00e9tica (bolxevique)\", dende 1952 Partido Comunista da Uni\u00f3n Sovi\u00e9tica (PCUS) ilegalizado en 1991 e refundado como Partido Comunista de Rusia, legalizado en 1993.\nOs l\u00edderes menxeviques derrocados pola Revoluci\u00f3n de Outubro, ou ben participaron directamente da loita contra o poder sovi\u00e9tico ou como Martov ou Plekhanov asumiron unha cr\u00edtica literaria contra o novo goberno, pero rexeitaron \u00e1s forzas contrarrevolucionarias. Enviados ao exilio baixo a direcci\u00f3n de Martov publicaron \"O mensaxeiro socialista\" e mantiveron no exterior o \"Centro menxevique\". Algunhas formaci\u00f3ns socialdem\u00f3cratas recl\u00e1manse hoxe en Rusia herdeiras do menxevismo.\nIskra.\nDebido \u00e1 represi\u00f3n e a que ou nacente partido non se dotou dun programa, pola falta dun amplo debate, ou congreso non lograse que na realidade ou partido organiz\u00e1sese e dot\u00e1sese dunha direcci\u00f3n e dunha acci\u00f3n pol\u00edtica unificada. Xurdiron diverxencias sobre ou papel d\u00e1 socialdemocracia e un sector co\u00f1ecido como \"economicista\" consideraba que ou movemento obreiro deb\u00eda centrarse nas s\u00faas reivindicaci\u00f3ns econ\u00f3micas fronte aos patr\u00f3ns, en tanto que outros sectores salientaban non papel central d\u00e1 loita pol\u00edtica obreira contra a autocracia tsarista e a loita polo socialismo.\nAo regresar en 1900 Lenin d\u00e1 deportaci\u00f3n, contactou a varios grupos e l\u00edderes socialdem\u00f3cratas que rexeitaban ou economicismo para proporlles a publicaci\u00f3n dun xornal que puidese articular a pol\u00edtica do POSDR. Entre outros, Lenin chegou a un acordo con Plekhanov, Axelrod e Zasulich, fundadores do \"Grupo para a Emancipaci\u00f3n do Traballo\" e en decembro de 1900 foi publicado noutro pa\u00eds e introducido clandestinamente a Rusia ou primeiro n\u00famero de \"Iskra\" (\"A Fa\u00edsca\"). Posteriormente imprentas clandestinas reimprim\u00edan n\u00fameros en cidades rusas. Ou xornal desempe\u00f1ou un importante papel para agrupar e unificar vos diferentes c\u00edrculos de base e uni\u00f3ns socialdem\u00f3cratas dispersas en Rusia, a\u00ednda que \"Rab\u00f3cheie Dielo\" (\"A Causa Obreira\"), dirixida por B. Krichevski e A. Martinov polemizou contra \"Iskra\" cun punto de vista economicista. Entre 1901 e 1904, vos socialdem\u00f3cratas creceron e fortalec\u00e9ronse en Rusia, sobre a base do ascenso do movemento."}
{"id": "226268", "revid": "5132", "url": "https://gl.wikipedia.org/wiki?curid=226268", "title": "Partido Obreiro Socialdem\u00f3crata de Rusia", "text": ""}
{"id": "226269", "revid": "5132", "url": "https://gl.wikipedia.org/wiki?curid=226269", "title": "POSDR", "text": ""}
{"id": "226270", "revid": "5132", "url": "https://gl.wikipedia.org/wiki?curid=226270", "title": "RSDRP", "text": ""}
{"id": "226271", "revid": "98629", "url": "https://gl.wikipedia.org/wiki?curid=226271", "title": "Juanito Oiarzabal", "text": "Juan Eusebio Oiarzabal Urteaga, m\u00e1is co\u00f1ecido como Juanito Oiarzabal, nado o 30 de marzo de 1956 en Vitoria, \u00e9 un alpinista espa\u00f1ol, o primeiro desta nacionalidade e o sexto do mundo que conseguiu ascender as 14 monta\u00f1as de m\u00e1is de 8.000 metros (popularmente co\u00f1ecidas como \"oitomiles\") que hai na Terra, sendo o cuarto na historia en facelo sen axuda de os\u00edxeno adicional. Foi a primeira persoa en escalar d\u00faas veces os 3 cumes m\u00e1is altos (Everest, K2 e Kangchenjunga)."}
{"id": "226273", "revid": "23204", "url": "https://gl.wikipedia.org/wiki?curid=226273", "title": "Wizz Air", "text": "Wizz Air \u00e9 unha aeroli\u00f1a de baixo custo h\u00fangara con sede en Vecs\u00e9s, Hungr\u00eda, e con presenza na s\u00faa meirande parte nos pa\u00edses do leste de Europa. Os seus aeroportos principais son o Aeroporto Internacional de Katowice, Aeroporto de Varsovia-Fr\u00e9d\u00e9ric Chopin, Aeroporto de Gda\u0144sk-Lech Wa\u0142\u0119sa en Polonia, Aeroporto de Sof\u00eda en Bulgaria, Aeroporto de Bucarest-B\u0103neasa en Roman\u00eda, Aeroporto Internacional de Budapest Ferihegy (a maior base) en Hungr\u00eda e outros.\nA s\u00faa frota componse de 37 avi\u00f3ns Airbus A320-232.\nHistoria.\nA aeroli\u00f1a Wizz Air foi fundada en setembro do ano 2003. O seu principal accionista \u00e9 Indigo Partners, unha empresa de fondos de investimento estadounidense adicada ao mercado do transporte . A aeroli\u00f1a comezou a s\u00faa actividade o 19 de maio de 2004 dende Katowice, 19 d\u00edas ap\u00f3s a admisi\u00f3n de Polonia e Hungr\u00eda coma membros integrantes de Uni\u00f3n Europea.\nJ\u00f3zsef V\u00e1radi, Director Executivo de Wizz Air, ga\u00f1ou o premio Ernst &amp; Young ao \"Brave Innovator\" (o innovador m\u00e1is ousado) no ano 2007.\nNo ver\u00e1n de 2008, Wizz Air pasou a ser a primeira compa\u00f1\u00eda de baixo custo de Ucra\u00edna, por diante de Ryanair.\nNo 2011 Wizz Air manexou 11 mill\u00f3ns de pasaxeiros (un 15% m\u00e1is ca no ano 2010), dos cales 4,2 mill\u00f3ns corresponderan a rutas polacas. Nos \u00faltimos tempos, Wizz Air deu por frear o desenvolvemento das s\u00faas conexi\u00f3ns en Polonia para expandir a s\u00faa presenza cara a outros pa\u00edses, abrindo novas bases na Rep\u00fablica Checa, Bulgaria, Macedonia do Norte, Roman\u00eda, Lituania e Serbia. Por\u00e9n, Polonia segue a ser o principal centro de mercado da aeroli\u00f1a.\nFrota.\nEn novembro de 2014 a frota de Wizz Air estaba formada polos seguintes avi\u00f3ns:"}
{"id": "226274", "revid": "89787", "url": "https://gl.wikipedia.org/wiki?curid=226274", "title": "Muro do Vasco, As Neves, Ortigueira", "text": "Muro do Vasco \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 5 habitantes (3 homes e 2 mulleres)."}
{"id": "226275", "revid": "2520", "url": "https://gl.wikipedia.org/wiki?curid=226275", "title": "Wizzair", "text": ""}
{"id": "226276", "revid": "72012", "url": "https://gl.wikipedia.org/wiki?curid=226276", "title": "Aeroli\u00f1a de baixo custo", "text": "Unha compa\u00f1\u00eda a\u00e9rea de baixo custo, tam\u00e9n co\u00f1ecida polo seu termo ingl\u00e9s low cost, \u00e9 unha compa\u00f1\u00eda a\u00e9rea que oferta baixas tarifas eliminando custos derivados dos servizos tradicionais ofertados aos pasaxeiros. O concepto tivo a s\u00faa orixe nos Estados Unidos, e popularizouse en Europa durante os anos noventa.\nPara compensar a perda de ingresos polos baixos prezos dos billetes, estas aeroli\u00f1as adoitan a cobrar por extras como a comida, a prioridade no embarque, a elecci\u00f3n de asento ou a equipaxe.\nA d\u00eda de hoxe a aeroli\u00f1a de baixo custo m\u00e1is grande do mundo \u00e9 Southwest Airlines, que opera unha frota duns 700 avi\u00f3ns nos Estados Unidos e alg\u00fans pa\u00edses pr\u00f3ximos, como M\u00e9xico, Costa Rica, Xamaica ou a Rep\u00fablica Dominicana. En Europa as tres \"low-cost\" m\u00e1is grandes son Ryanair, cunha frota de 374 avi\u00f3ns e 192 destinos, easyJet, con 233 aparellos e 134 destinos, e Norwegian Air Shuttle, con 112 avi\u00f3ns e 132 destinos.\nModelo de negocio.\nAs pr\u00e1cticas de modelo empresarial das aeroli\u00f1as de baixo custo var\u00edan amplamente. Algunhas destas pr\u00e1cticas son m\u00e1is com\u00fans nalgunhas rexi\u00f3ns, mentres que outras son universais. O feito com\u00fan entre todas estas aeroli\u00f1as \u00e9 a reduci\u00f3n de custos e a reducu\u00f3n de todas as tarifas en comparaci\u00f3n coas aeroli\u00f1as de servizos plenos.\nAs aeroli\u00f1as tradicionais tam\u00e9n reduciron os seus gastos usando varias destas pr\u00e1cticas.\nPr\u00e1cticas com\u00fans.\nAvi\u00f3ns.\nA meirande parte das aeroli\u00f1as de baixo custo operan avi\u00f3ns configurados cunha \u00fanica clase de pasaxeiros, ademais de operar un \u00fanico modelo de avi\u00f3n, polo que as tripulaci\u00f3ns de cabina e de terra s\u00f3 necesitan ser adestrados para traballar nun s\u00f3 tipo de avi\u00f3n. Isto tam\u00e9n \u00e9 beneficioso dende o punto de vista do mantemento, xa que as pezas de reposto e os mec\u00e1nicos s\u00f3 son para un tipo de aparello. Estas aeroli\u00f1as adoitan a operar voos de curto alcance que se adaptan ao rango de avi\u00f3ns de fuselaxe estreita. A\u00ednda as\u00ed, nos \u00faltimos anos est\u00e1 habendo un aumento na demanda de voos de baixo custo de longo alcance e a dispo\u00f1ibilidade de avi\u00f3ns de nova xeraci\u00f3n fan posible que estes tipos de voos sexan viables para as aeroli\u00f1as de baixo custo.\nNo pasado as aeroli\u00f1as de baixo custo adoitaban a operar avi\u00f3ns vellos mercados de segunda man, como McDonnell Douglas DC-9 ou os modelos m\u00e1is antigos do Boeing 737. Nos \u00faltimos anos as frotas destas compa\u00f1\u00eda adoitan estar compostas polos modelos m\u00e1is recentes, normalmente da familia do Airbus A320 ou do Boeing 737. A\u00ednda que mercar un avi\u00f3n novo \u00e9 moito m\u00e1is caro que un de segunda man, os modelos m\u00e1is modernos son m\u00e1is baratos de operar a longo prazo xa que son moito m\u00e1is eficientes en termos de consumo de combustible, adestramento, mantemento ou custos de tripulaci\u00f3n por pasaxeiro.\nNo ano 2013 ch-aviation publicou un estudo sobre a estratexia de frota neste tipo de aeroli\u00f1as. O estudo conclu\u00eda que as principais aeroli\u00f1as de baixo custo que mercaban grandes cantidades de avi\u00f3ns consegu\u00edan grandes descontos, e grazas a iso vend\u00edan os aparellos aos poucos anos de mercalos a un moi bo prezo. Este feito lles permit\u00eda aforrar moito en custos de operaci\u00f3n.\nOs avi\u00f3ns adoitan a operar cun conxunto m\u00ednimo de equipamento opcional, reducindo a\u00ednda m\u00e1is os custos de compra e mantemento, ademais de manter o seu peso m\u00e1is baixo e as\u00ed consumir menos combustible. Por exemplo, os asentos de Ryanair non se reclinan e non te\u00f1en petos para reducir os custos de limpeza e mantemento. Algunhas comodidades para o piloto, como o sistema ACARS, poden ser exclu\u00eddas. \u00c9 normal que os avi\u00f3ns tampouco te\u00f1an sistemas de entretemento en voo. a\u00ednda que moitas low-cost estadounidenses ofrecen televisi\u00f3n por sat\u00e9lite ou radio nos seus voos. Tam\u00e9n se est\u00e1 facendo popular instalar monitores LCD e retrasmitir anuncios neles, xunto coa tradicional informaci\u00f3n sobre a ruta do avi\u00f3n. Moitas compa\u00f1\u00edas non ofrecen asentos reservados, agardando que os pasaxeiros se animen a embarcar rapidamente e as\u00ed diminu\u00edr os tempos de operaci\u00f3n. Algunhas permiten embarque prioritario por un prezo extra, e outras deixan reservar asentos en sa\u00eddas de emerxencia (con m\u00e1is espazo) tam\u00e9n cun prezo extra.\nBases.\nAo igual que as grande aeroli\u00f1as, moitas low-cost desenvolven unha ou varias bases para maximizar a cobertura de destinos e defender o seu mercado. Moitas delas non operan centros de conexi\u00f3ns tradicionas, sen\u00f3n que operan cidades focais.\nSimplicidade.\nAs aeroli\u00f1as adoitan a ofrecer un esquema sinxelo de tarifas, como o cobro de billetes de ida \u00e1 metade de prezo que os de ida e volta. Normalmente as tarifas aumentan a medida que o avi\u00f3n se vai enchendo, o que recompensa as reservas anticipadas. En Europa, e ao principio na historia de Southwest Airlines, a equipaxe non se trasfire dun voo a outro, incluso se os dous voos son coa mesma aeroli\u00f1a. Isto aforra custos e crese que anima aos pasaxeiros a coller voos directos. Os billetes non se venden con transbordos, polo que a aeroli\u00f1a pode evitar a responsabilidade de perdas de conexi\u00f3ns por culpa de atrasos. As aeroli\u00f1as de baixo custo te\u00f1en un horario escaso cun \u00fanico voo por d\u00eda e ruta, polo que ser\u00eda dif\u00edcil atopar unha alternativa para conexi\u00f3ns perdidas. As modernas low-cost baseadas nos Estados Unidos normalmente transfiren equipaxe para voos continuos, ademais de transferila a outras aeroli\u00f1as. Moitas compa\u00f1\u00edas optan por embarcar aos pasaxeiros a trav\u00e9s das escaleiras xa que o uso das pasarelas de acceso aos avi\u00f3ns custa m\u00e1is cartos.\nA mi\u00fado as aeroli\u00f1as low-cost voan a aeroportos secundarios m\u00e1is pequenos e menos conxestionados ou voan a aeroportos f\u00f3ra das horas punta para evitar atrasos e aproveitarse de menores taxas aeroportuarias. Este \u00e9 o motivo polo cal Ryanair voa aos aeroportos de Gatwick, Luton e Stansted na \u00e1rea de Londres, ou porque easyJet pode voar a Par\u00eds-Charles de Gaulle e \u00c1msterdam. Por\u00e9n, no caso de Londres, as aeroli\u00f1as non poden usar Heathrow xa que o aeroporto opera case a plena capacidade e non hai lugar para constru\u00edr unha base. As aeroli\u00f1as tenden a descargar e cargar os avi\u00f3ns en per\u00edodos de tempo curtos e non agardar por pasaxeiros atrasados, permitindo poder utilizar m\u00e1is tempo os aparellos.\nOutros ingresos.\nAs aeroli\u00f1as low-cost xeran ingresos adicionais por distintas actividades, como caracter\u00edsticas \u00e1 carta e produtos baseados en comisi\u00f3ns. Algunhas compa\u00f1\u00edas poden cobrar por usar almofadas ou mantas nos avi\u00f3ns ou por levar equipaxe de man. En Europa \u00e9 normal que todas as comodidades e servizos te\u00f1as un custo adicional."}
{"id": "226277", "revid": "2520", "url": "https://gl.wikipedia.org/wiki?curid=226277", "title": "Low cost", "text": ""}
{"id": "226278", "revid": "1410", "url": "https://gl.wikipedia.org/wiki?curid=226278", "title": "EasyJet", "text": "easyJet (nome oficial: easyJet Airline Company Limited) \u00e9 unha aeroli\u00f1a de baixo custo brit\u00e1nica con sede no Aeroporto de Londres-Luton, no Reino Unido. Ten bases (\"hubs\") en 24 aeroportos europeos e est\u00e1 composta por unha frota con m\u00e1is de 200 avi\u00f3ns. easyJet \u00e9 a aeroli\u00f1a m\u00e1is grande do Reino Unido en n\u00famero de pasaxeiros transportados.\nOpera 830 rutas por toda Europa, e 104 entre Europa e aeroportos do norte de \u00c1frica, vendendo directamente ao usuario por Internet ou por tel\u00e9fono sen necesidade de pasar por axencias de viaxes. Recentemente varias webs de viaxes online permiten reservar voos de easyJet nas s\u00faas p\u00e1xinas utilizando a tecnolox\u00eda de \"scrapping\".\neasyJet pertence \u00e1 Asociaci\u00f3n de Aeroli\u00f1as Europeas de Baixo Custo, ou ELFAA polas s\u00faas siglas inglesas (\"European Low Fares Airline Association\").\nPol\u00edticas de igualdade.\nEn 2017 a directora xeral da aerol\u00ednea, Carolyn McCall, anunciou a posta en marcha do \"programa Amy Johnson\", co nome da pioneira ingresa da aviaci\u00f3n, co obxectivo de que no 2020 o 20 % dos seus pilotos sexan mulleres.\nFrota.\nA data de xu\u00f1o de 2017, a frota de easyJet estaba formada polos seguintes avi\u00f3ns:"}
{"id": "226279", "revid": "89787", "url": "https://gl.wikipedia.org/wiki?curid=226279", "title": "Nobody Else", "text": "Nobody Else \u00e9 o terceiro \u00e1lbum do grupo brit\u00e1nico de pop Take That. Foi editado no Reino Unido, Europa e Asia o 8 de maio de 1995, e en Norteam\u00e9rica o 15 de agosto de 1995."}
{"id": "226280", "revid": "85894", "url": "https://gl.wikipedia.org/wiki?curid=226280", "title": "A Panda, As Neves, Ortigueira", "text": "A Panda \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 5 habitantes (1 home e 4 mulleres)."}
{"id": "226281", "revid": "85894", "url": "https://gl.wikipedia.org/wiki?curid=226281", "title": "A Panda da Serra, As Neves, Ortigueira", "text": "A Panda da Serra \u00e9 un lugar da parroquia das Neves no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 3 habitantes (1 home e 2 mulleres)."}
{"id": "226282", "revid": "1131", "url": "https://gl.wikipedia.org/wiki?curid=226282", "title": "Pazo de Fontefiz", "text": "O Pazo de Fontefiz, na parroquia de Ucelle, concello de Coles, \u00e9 un pazo de estilo barroco que data dos s\u00e9culos XVI, XVII e XVIII, sendo lugar patrucial dunha das m\u00e1is ilustres casas nobiliarias de Galicia.\nDescrici\u00f3n.\nO seu derradeiro solariego, Pedro Ventura de Puga (deputado en varias lexislaturas, procurador en cortes en 1835 e vocal e secretario da Xunta Superior do Reino de Galicia), destacou polo seu labor de fomento e renovaci\u00f3n da agricultura e gander\u00eda galegas, convert\u00e9ndose as\u00ed nun predecesor da actividade \u00e1 que m\u00e1is tarde se adicar\u00eda o pazo.\nNa actualidade, Fontefiz \u00e9 un centro de recuperaci\u00f3n de gando aut\u00f3ctono, o Centro de Recursos Zooxen\u00e9ticos de Galicia, dependente da Conseller\u00eda do Medio Rural e do Mar, no que se levan a cabo experiencias gandeiras de selecci\u00f3n coas especies de vac\u00fan como a caldel\u00e1, limi\u00e1, vianesa e cachena.\nNas s\u00faas 68 hect\u00e1reas de superficie, prod\u00facense alimentos para o sostemento das cabezas de gando nas distintas fases produtivas.\nNo ano 1979 o pazo foi declarado patrimonio arquitect\u00f3nico de interese hist\u00f3rico-art\u00edstico, consider\u00e1ndose un dos m\u00e1is importantes de Galicia polas s\u00faas dimensi\u00f3ns, murallas e patios."}
{"id": "226284", "revid": "1131", "url": "https://gl.wikipedia.org/wiki?curid=226284", "title": "Alejandro Castro Fern\u00e1ndez", "text": "Alejandro Castro Fern\u00e1ndez, m\u00e1is co\u00f1ecido como Jandro, nado o 27 de febreiro de 1979 en Mieres (Asturias), \u00e9 un futbolista que xoga na demarcaci\u00f3n de centrocampista.\nTraxectoria.\nFormouse nas categor\u00edas inferiores do Valencia CF. No ano 1999 debuta co primeiro equipo pero \u00e9 cedido ao Numancia de Soria. No ano 2001 volve ao Valencia co que gana o t\u00edtulo de Liga, por\u00e9n so disputou un encontro.\nNo ano 2002 ficha polo Celta de Vigo, a\u00ednda que ser\u00eda cedido ao Albacete Balompi\u00e9 de Segunda Divisi\u00f3n, onde far\u00eda moi bo ano xogando 21 encontros e marcando 7 goles.\nAo ano seguinte volve ao Celta para xogar en Primeira Divisi\u00f3n cun papel secundario ao compartir posto con Alexander Mostovoi, e en Segunda Divisi\u00f3n ao consumarse o descenso. O ano que xogou co Celta na categor\u00eda de prata fixo unha gran tempada, sendo titular despois da retirada de Mostovoi do f\u00fatbol, xogando 38 encontros e marcando 12 goles, os que axudaron ao Celta a ascender a Primeira.\nNa tempada 2005-06 ficha polo Deportivo Alav\u00e9s dirixido e presidido por Dimitri Piterman. Tralo descenso do equipo e xogar unha tempada con el en Segunda ficha polo Gimn\u00e0stic de Tarragona. Ao final da segunda tempada rescindiu o seu contrato co club por problemas co equipo t\u00e9cnico e fichou polo Elche CF, de onde tam\u00e9n acabou sa\u00edndo por falta de profesionalidade, segundo a versi\u00f3n do club.\nEn xullo de 2010 ficha polo Girona FC.\nNunca foi internacional coa Selecci\u00f3n de f\u00fatbol de Espa\u00f1a absoluta a\u00ednda que si xogou nas categor\u00edas inferiores, ga\u00f1ando o mundial de f\u00fatbol Sub-20 de 1999."}
{"id": "226286", "revid": "89787", "url": "https://gl.wikipedia.org/wiki?curid=226286", "title": "Jingpo Lacus", "text": "Jingpo Lacus \u00e9 un lago situado no polo norte de Tit\u00e1n, a l\u00faa m\u00e1is grande de Saturno. Ten un tama\u00f1o semellante \u00f3 do Lago Ontario e \u00e9 o lago m\u00e1is grande de Tit\u00e1n despois dos tres \"Maria\" (Kraken Mare, Ligeia Mare e Punga Mare). Est\u00e1 composto principalmente de hidrocarburos (sobre todo de metano e etano). Est\u00e1 situado \u00f3 oeste do Kraken Mare, exactamente sobre as coordenadas 73\u00b0\u00a0N e 336\u00b0\u00a0O, ten \u00f3 redor de 240\u00a0km de longo, de tama\u00f1o semellante \u00f3 que pos\u00fae na Terra o Lago Onega. O seu nome prov\u00e9n do lago do mesmo nome situado na China.\nO 8 de xullo do 2009, a sonda \"Cassini\" observou a trav\u00e9s do seu espect\u00f3metro (VIMS) unha reflexi\u00f3n especular no infravermello (nos 5 micr\u00f3metros) de Jingpo Lacus a 71\u00ba\u00a0N e 337\u00b0\u00a0O. Este fora \u00e1s veces descrito, cando a\u00ednda non se ti\u00f1an datos m\u00e1is precisos, coma o litoral noroeste do Kraken Mare, xa que non se sabia se a li\u00f1a de costa do Kraken Mare era estable. As reflexi\u00f3ns especulares son indicativas dunha superficie lisa, de espello, sendo as\u00ed, a observaci\u00f3n corrobora a inferencia da presenza dun gran corpo l\u00edquido suxerido a trav\u00e9s de imaxes de radar tomadas previamente. A observaci\u00f3n foi feita despois de que a rexi\u00f3n do polo norte sa\u00edse da escuridade dun inverno de case 15 anos de duraci\u00f3n."}
{"id": "226287", "revid": "109216", "url": "https://gl.wikipedia.org/wiki?curid=226287", "title": "Condensado de Bose-Einstein", "text": "En f\u00edsica, o condensado de Bose-Einstein \u00e9 o estado de agregaci\u00f3n da materia que se d\u00e1 en certos materiais a moi baixas temperaturas. A propiedade que o caracteriza \u00e9 que unha cantidade macrosc\u00f3pica das part\u00edculas do material pasan ao nivel de m\u00ednima enerx\u00eda, denominado estado fundamental. O condensado \u00e9 unha propiedade cu\u00e1ntica que non ten an\u00e1logo cl\u00e1sico. Debido ao principio de exclusi\u00f3n de Pauli, s\u00f3 as part\u00edculas bos\u00f3nicas poden ter este estado de agregaci\u00f3n: se as part\u00edculas que se arrefriaron son fermi\u00f3ns, o que se encontra \u00e9 un l\u00edquido de Fermi.\nPrimeiros fundamentos.\nNa d\u00e9cada de 1920, Satyendra Nath Bose e Albert Einstein publican conxuntamente un artigo cient\u00edfico acerca dos fot\u00f3ns de luz e as s\u00faas propiedades. Bose describe certas regras para determinar se dous fot\u00f3ns deber\u00edan considerarse id\u00e9nticos ou diferentes. Estas co\u00f1\u00e9cense polo nome de estat\u00edstica de Bose (tam\u00e9n co\u00f1ecida como a estat\u00edstica de Bose-Einstein). Einstein aplica estas regras aos \u00e1tomos pregunt\u00e1ndose como se comportar\u00edan os \u00e1tomos dun gas se se lles aplicasen estas regras. As\u00ed descobre os efectos que ve\u00f1en do feito de que a moi baixas temperaturas a maior\u00eda dos \u00e1tomos est\u00e1n no mesmo estado cu\u00e1ntico, que ser\u00eda o menos enerx\u00e9tico posible.\nImax\u00ednese unha cunca de t\u00e9 quente, as part\u00edculas que cont\u00e9n circulan por toda a cunca. Non obstante, cando se arrefr\u00eda e repousa, as part\u00edculas tenden a ir cara ao fondo.\nAnalogamente, as part\u00edculas a temperatura ambiente at\u00f3panse a moitos niveis diferentes de enerx\u00eda, mais, a moi baixas temperaturas, unha gran proporci\u00f3n destas alcanza \u00e1 vez o nivel m\u00e1is baixo de enerx\u00eda, o estado fundamental.\nA agrupaci\u00f3n de part\u00edculas nese nivel inferior ch\u00e1mase condensado de Bose-Einstein (BEC), porque a demostraci\u00f3n est\u00e1 feita segundo as ecuaci\u00f3ns de Einstein. O que seguramente non puido imaxinar \u00e9 o estra\u00f1o que se ver\u00eda unha masa de materia con todos os seus \u00e1tomos nun \u00fanico nivel. Isto significa que todos os \u00e1tomos son absolutamente iguais. Non hai medida que poida diferenciar un do outro. Tr\u00e1tase dun estado de coherencia cu\u00e1ntica microsc\u00f3pico.\nDesenvolvemento te\u00f3rico da condensaci\u00f3n de Bose-Einstein.\nSexa un gas de metano dexenerado (isto \u00e9, afastado da aproximaci\u00f3n cl\u00e1sica da estat\u00edstica de Maxwell-Boltzmann e, polo tanto, onde ten relevancia a distinci\u00f3n entre fermi\u00f3ns e bos\u00f3ns). Consideramos que os \u00fanicos graos de liberdade son translacionais.\nO n\u00famero medio de part\u00edculas nun estado cu\u00e1ntico formula_1 (ou n\u00famero de ocupaci\u00f3n) v\u00e9n dado por:\nonde formula_2 sendo formula_3 a constante de Boltzmann.\nEsta funci\u00f3n vale infinito cando o argumento da exponencial vale cero e cae rapidamente. Isto \u00e9 debido a que os bos\u00f3ns non cumpren o principio de exclusi\u00f3n de Pauli e polo tanto pode ter infinidade deles no mesmo estado cu\u00e1ntico individual.\nSe o sistema ten formula_4 part\u00edculas, ent\u00f3n debe cumprirse que a suma de todas as part\u00edculas que se encontren en cada estado cu\u00e1ntico formula_1 debe dar o total.\nformula_6 [2]\nSe o sistema \u00e9 pechado, a relaci\u00f3n [2] s\u00e9rvenos para definir o potencial qu\u00edmico formula_7.\nSupo\u00f1amos ademais que o m\u00ednimo nivel de enerx\u00eda accesible a unha part\u00edcula \u00e9 formula_8. Isto \u00e9 admisible xa que coincide co menor valor da enerx\u00eda que pode ter un gas de part\u00edculas con graos translacionais de liberdade.\nEsta imposici\u00f3n obriga a que formula_9. De non ser as\u00ed, ent\u00f3n haber\u00eda estados cunha enerx\u00eda que ser\u00eda menor que o potencial qu\u00edmico e resultar\u00eda que os n\u00fameros medios de ocupaci\u00f3n ser\u00edan unha cantidade negativa, o cal non \u00e9 posible.\nSupo\u00f1amos que a diferenza entre dous niveis consecutivos de enerx\u00eda \u00e9 tan pequena que podemos cambiar o sumatorio por unha integral.\nConv\u00e9n separar o c\u00e1lculo do n\u00famero total de part\u00edculas en d\u00faas partes, unha que dea conta daquelas cuxo valor da enerx\u00eda \u00e9 o propio do estado fundamental, e outro distinta de cero, estados excitados. De non facelo chegariamos a unha contradici\u00f3n, como veremos.\nformula_10\nO n\u00famero de part\u00edculas cuxa enerx\u00eda \u00e9 distinta de cero v\u00e9n dada pola seguinte expresi\u00f3n, onde formula_11 \u00e9 a distribuci\u00f3n de probabilidade que nos di cantas part\u00edculas te\u00f1en a s\u00faa enerx\u00eda comprendida entre formula_12 e formula_13.\nformula_14\nP\u00f3dese demostrar que a distribuci\u00f3n de probabilidades v\u00e9n dada por:\nformula_15\nsendo formula_16 o grao de dexeneraci\u00f3n, formula_17 o volume do sistema, formula_18 a constante de Planck, formula_19 a masa dos bos\u00f3ns e formula_12 a enerx\u00eda.\nDe tal maneira que:\nformula_21\nFacendo o cambio de variable formula_22 tense:\nformula_23\nUtilizando que:\n&lt;/math&gt; para x &gt; 1.\nCh\u00e9gase a que:\nDe modo que:\nformula_27 [3]\n\u00c9 o n\u00famero m\u00e1ximo de part\u00edculas que o sistema pode ter a unha temperatura dada nos estados excitados. Chamar\u00e9molo formula_28.\nIsto perm\u00edtenos definir a chamada temperatura de Bose, ou temperatura cr\u00edtica, na cal: formula_29. A funci\u00f3n de Riemman est\u00e1 acoutada: formula_30, as\u00ed:\n}{\\lambda_{DB}^3(T)}&lt;/math&gt;\nSendo unha relaci\u00f3n de igualdade o caso l\u00edmite ou cr\u00edtico. Ese caso l\u00edmite d\u00e1se na temperatura cr\u00edtica formula_31:\nformula_32\nSe houberamos tomado unicamente a expresi\u00f3n [3], ter\u00edamos que:\nformula_33\nO cal far\u00eda que en formula_34 non puidera existir un gas de bos\u00f3ns, o que contrad\u00ed a experiencia. Por iso dividimos o c\u00e1lculo en d\u00faas partes.\nSe dividimos a ecuaci\u00f3n [3] pola densidade total do sistema obtemos que:\nformula_35\nA temperaturas moito maiores que formula_31, este cociente \u00e9 maior que a unidade. Iso significa que o noso sistema admite m\u00e1is bos\u00f3ns nos estados excitados dos que temos actualmente.\nA temperaturas menores que formula_31 o cociente \u00e9 menor que a unidade. Iso significa que moitas das part\u00edculas constitu\u00edntes do noso sistema se foron ao estado fundamental ao non poder haber tantas nos estados excitados.\nformula_38\n\u00c9 o outro sumando, o n\u00famero de part\u00edculas no estado fundamental. En formula_39 verif\u00edcase que formula_40 de modo que:\nformula_41\nAqu\u00ed vemos como cando formula_42, formula_43. \u00c9 dicir, os bos\u00f3ns agr\u00fapanse no estado fundamental.\nEste fen\u00f3meno co\u00f1\u00e9cese como condensaci\u00f3n de Bose-Einstein. A denominaci\u00f3n pode inducir a error pois non se trata dunha condensaci\u00f3n como un gas normal. Cando un gas ideal cl\u00e1sico cambia de estado gasoso a l\u00edquido dicimos que se condensa, nese caso dimin\u00fae o seu volume (ou aumenta a s\u00faa densidade). No condensado de Bose non hai diminuci\u00f3n de volume, as part\u00edculas qu\u00e9danse quietas.\nSe debux\u00e1ramos no espazo f\u00e1sico formula_44 de posici\u00f3ns e momentos conxugados, o condensado dun gas corrente estar\u00eda agrupado cerca de formula_45 (eixe horizontal) mentres que no condensado de Bose esta agrupaci\u00f3n prod\u00facese arredor de formula_46 (eixe vertical).\nObtenci\u00f3n en laboratorio.\nEric Cornell e Carl Wieman lograron en 1995 por primeira vez arrefriar \u00e1tomos ao m\u00e1is baixo nivel de enerx\u00eda, menos dunha millon\u00e9sima de Kelvin por encima do cero absoluto, unha temperatura moi inferior \u00e1 m\u00ednima temperatura encontrada no espazo exterior. Utilizaron o m\u00e9todo de arrefriamento por l\u00e1ser, facendo que a luz rebotase nos \u00e1tomos con m\u00e1is enerx\u00eda que o seu impacto sobre os mesmos. Cando os fot\u00f3ns rebotan no \u00e1tomo, o electr\u00f3n no \u00e1tomo que absorbe o fot\u00f3n e salta a un nivel superior de enerx\u00eda para logo rapidamente saltar de novo ao seu nivel orixinal, expulsando o fot\u00f3n e logrando o descenso da s\u00faa temperatura.\nPara que isto suceda neces\u00edtase a cor (ou frecuencia) exacta de l\u00e1ser para a clase de \u00e1tomo a arrefriar. Finalmente, a substancia arrefr\u00edase a\u00ednda m\u00e1is coa evaporaci\u00f3n magn\u00e9tica dos \u00e1tomos con m\u00e1is enerx\u00eda. Consiste en deixar escapar do confinamento magn\u00e9tico os \u00e1tomos m\u00e1is enerx\u00e9ticos, que ao facelo se levan consigo m\u00e1is enerx\u00eda da que lle corresponde, logrando as\u00ed deixar dentro o de m\u00e1is baixa temperatura.\nSuperfluidez e supercondutividade.\nA supercondutividade \u00e9 un exemplo de condensado. Nesta son os pares de Cooper (asociaci\u00f3ns dunha parella de electr\u00f3ns) os que se comportan como un bos\u00f3n e decae ao nivel fundamental. A supercondutividade est\u00e1 caracterizada pola ausencia de resistencia el\u00e9ctrica.\nA superfluidez \u00e9 outro exemplo de condensado. O helio cando se arrefr\u00eda lic\u00faase, se seguimos arrefriando os \u00e1tomos de helio (que son bos\u00f3ns), estes descenden ao nivel de m\u00ednima enerx\u00eda, o 0 Kelvin. Isto fai que os \u00e1tomos non adquiran enerx\u00eda por fricci\u00f3n, o que fai que non se disipe enerx\u00eda por movemento. O resultado \u00e9 un plano horizontal infinitamente estreito; como o que pasa no interior das supernovas cando o seu per\u00edodo vital se esgota e se transforman en buratos negros.\nAtrib\u00faeselle un efecto cu\u00e1ntico macrosc\u00f3pico \u00f3ptico ao condensado Bose-Einstein de \u00e1tomos de sodio que, ao inducirlle electromagneticamente o estado de translucidez, ten a propiedade de reducir a velocidade da luz de forma asombrosa (at\u00e9 20 mill\u00f3ns de veces no baleiro, equivalente a 17 m/s).\nO condensado de Bose\u2013Einstein nos modelos evolutivos e nos sistemas ecol\u00f3xicos.\nNos modelos evolutivos est\u00edmase que cada especies se reproduce de xeito proporcional \u00e1 s\u00faa fitness. No modelo de alelos infinito, cada mutaci\u00f3n xera unha nova especie cunha fitness aleatoria. Este modelo foi estudado polo estadista J. F. C. Kingman e co\u00f1\u00e9cese como o modelo da 'casa de cartas' . En funci\u00f3n da distribuci\u00f3n da fitness, o modelo mostra unha fase de transici\u00f3n da condensaci\u00f3n. Kingman non se decatou de que esta fase de transici\u00f3n poder\u00eda ser mapeada como unha condensaci\u00f3n de Bose-Einstein. Recentemente este mapeado do modelo a un de condensaci\u00f3n Bose-Einstein f\u00edxose baixo un modelo estoc\u00e1stico para o modelo non-neutral da Teor\u00eda Neutral Unificada da Biodiversidade. Cando o fen\u00f3meno de condensanci\u00f3n acontece no sistema ecol\u00f3xico, unha especie chega a converterse na dominante e reduce fortemente a biodiversiade do sistema. Esta fase de transici\u00f3n describe un mecanismo b\u00e1sico estilizado que \u00e9 responsable do m\u00e1ximo impacto das especies invasivas en moitos sistemas ecol\u00f3xicos."}
{"id": "226288", "revid": "27249", "url": "https://gl.wikipedia.org/wiki?curid=226288", "title": "Eric Cornell", "text": ""}
{"id": "226290", "revid": "56817", "url": "https://gl.wikipedia.org/wiki?curid=226290", "title": "Frogstomp", "text": "Frogstomp \u00e9 o \u00e1lbum de estrea da banda australiana de rock Silverchair. Foi publicado en Australia o d\u00eda 27 de marzo de 1995, cando os membros do grupo ti\u00f1an s\u00f3 15 anos, a trav\u00e9s do selo Murmur Records e acadou o n\u00famero 1 das listas de \u00e1lbums. O 20 de xu\u00f1o de 1995 \"Frogstomp\" foi publicado por Epic Records nos Estados Unidos e ser\u00eda certificado dobre platino pola RIAA.\nListaxe de canci\u00f3ns.\nTodos os temas compostos por Daniel Johns e Ben Gillies ag\u00e1s onde se indique."}
{"id": "226291", "revid": "1131", "url": "https://gl.wikipedia.org/wiki?curid=226291", "title": "Satyendra Nath Bose", "text": "Satyendra Nath Bose (en bengal\u00ed: , Satyendran\u0101th Basu) , nado en Calcuta o 1 de xaneiro de 1894 e finado na mesma cidade o 4 de febreiro de 1974, foi un f\u00edsico indio especializado en f\u00edsica matem\u00e1tica. \u00c9 co\u00f1ecido polo seu traballo en mec\u00e1nica cu\u00e1ntica nos anos 1920, provendo as bases para a estat\u00edstica de Bose-Einstein e a teor\u00eda do condensado de Bose-Einstein. O bos\u00f3n (unha das part\u00edculas elementais) \u00e9 chamado as\u00ed na s\u00faa honra. Foi premiado co segundo reco\u00f1ecemento civil m\u00e1is alto da India, o Padma Vibhushan, en 1954.\nTraxectoria.\nFoi o maior de sete irm\u00e1ns. Seu pai, Surendranath Bose, traballou no Departamento de Enxe\u00f1ar\u00eda dos Ferrocarr\u00eds do Leste da India.\nBose asistiu \u00e1 escola secundaria hind\u00fa en Calcuta e logo \u00e1 Facultade da Presidencia, tam\u00e9n en Calcuta, obtendo sempre as m\u00e1is altas cualificaci\u00f3ns. De 1916 a 1921 foi profesor no departamento de f\u00edsica da Universidade de Calcuta. En 1921 pasou a formar parte do departamento de f\u00edsica da nova Universidade de Dacca (agora chamada Universidade de Dhaka), novamente como profesor, at\u00e9 1945. Logo volveu a Calcuta e deu clases na Universidade de Calcuta at\u00e9 1956, data na que se retirou da docencia e foi nomeado profesor em\u00e9rito.\nO seu maior logro cient\u00edfico obt\u00edvoo cando lle enviou un manuscrito a Albert Einstein para que este o revisase e traducise. Einstein quedou marabillado co traballo e recomendouno para a s\u00faa publicaci\u00f3n. O manuscrito foi a semente do que despois se co\u00f1eceu como o condensado de Bose-Einstein."}
{"id": "226292", "revid": "98629", "url": "https://gl.wikipedia.org/wiki?curid=226292", "title": "Baroque pop", "text": "O baroque pop, baroque rock ou English baroque, a mi\u00fado tam\u00e9n se usa indistintamente o termo chamber pop/rock, \u00e9 un subx\u00e9nero da m\u00fasica pop rock orixinario do Reino Unido e dos Estados Unidos. Apareceu a mediados dos anos 60 como unha fusi\u00f3n do pop rock coa m\u00fasica cl\u00e1sica, en particular do barroco e do clasicismo.\nO baroque pop acadou o seu maior grao de \u00e9xito na segunda metade dos anos 60, con varios grupos e artistas destacados que se dedicaron a cultivar o x\u00e9nero; entre eses ent\u00e1n The Beach Boys, The Moody Blues, The Beatles, Left Banke, The Rolling Stones, Love e Procol Harum entre outros. A popularidade do baroque pop caeu nos anos 70, en parte debido ao punk rock, a m\u00fasica disco e o hard rock ocuparon o seu espazo. Por\u00e9n, o x\u00e9nero seguiuse producindo e exerceu un grao de influencia noutros estilos, como no chamber pop dos anos 90, que conti\u00f1a produci\u00f3ns ornamentais e influencias cl\u00e1sicas. Por outra banda, dende a d\u00e9cada de 1990, o baroque pop viu un rexurdimento; varios artistas destacados, como Belle and Sebastian, Regina Spektor e The Divine Comedy ioncorporaron elementos do x\u00e9nero ao seu traballo."}
{"id": "226293", "revid": "23204", "url": "https://gl.wikipedia.org/wiki?curid=226293", "title": "Laberinto de pasiones", "text": "Laberinto de pasiones \u00e9 unha pel\u00edcula de 1982 escrita e dirixida polo director de cine espa\u00f1ol Pedro Almod\u00f3var.\nNeste segundo traballo que dirixiu Almod\u00f3var, este segue o seu estilo irreverente, utilizando desta vez o universo underground da \u00e9poca tam\u00e9n nas escenas musicais. Tr\u00e1tase dunha comedia onde o propio Almod\u00f3var fai unha actuaci\u00f3n."}
{"id": "226294", "revid": "56817", "url": "https://gl.wikipedia.org/wiki?curid=226294", "title": "Coeficiente de dilataci\u00f3n t\u00e9rmica", "text": "Denom\u00ednase coeficiente de dilataci\u00f3n t\u00e9rmica o cociente que mide o cambio relativo de lonxitude ou volume que se produce cando un corpo s\u00f3lido ou un flu\u00eddo dentro dun recipiente experimenta un cambio de temperatura que leva consigo unha dilataci\u00f3n t\u00e9rmica.\nCoeficientes de dilataci\u00f3n.\nDe forma xeral, durante unha transferencia de calor, a enerx\u00eda que est\u00e1 almacenada nos enlaces intermoleculares entre dous \u00e1tomos cambia. Cando a enerx\u00eda almacenada aumenta, tam\u00e9n o fai a lonxitude destes enlaces. As\u00ed, os s\u00f3lidos normalmente exp\u00e1ndense ao quentarse e contr\u00e1ense ao arrefriarse; este comportamento de resposta ante a temperatura expr\u00e9sase mediante o coeficiente de dilataci\u00f3n t\u00e9rmica (tipicamente expresado en unidades de \u00b0C\u22121):\nS\u00f3lidos.\nPara s\u00f3lidos, o tipo de coeficiente de dilataci\u00f3n m\u00e1is comunmente usado \u00e9 o coeficiente de dilataci\u00f3n linear \u03b1\"L\". Para unha dimensi\u00f3n linear calquera, p\u00f3dese medir experimentalmente comparando o valor de dita magnitude antes e despois de certo cambio de temperatura, como:\nPode ser usada para abreviar este coeficiente, tanto a letra grega alfa formula_1 como a letra lambda formula_2.\nGases e l\u00edquidos.\nEn gases e l\u00edquidos \u00e9 m\u00e1is com\u00fan usar o coeficiente de dilataci\u00f3n volum\u00e9trico formula_3 ou formula_4, que v\u00e9n dado pola expresi\u00f3n:\nPara s\u00f3lidos, tam\u00e9n pode medirse a dilataci\u00f3n volum\u00e9trica, a\u00ednda resulta menos importante na maior\u00eda das aplicaci\u00f3ns t\u00e9cnicas. A partir do c\u00e1lculo ded\u00facese que o coeficiente de dilataci\u00f3n volum\u00e9trico \u00e9 o triplo do coeficiente de dilataci\u00f3n linear, polo tanto, para os rangos onde o coeficiente \u00e9 constante c\u00famprese:\nNota: A unidade do SI (Sistema Internacional) \u00e9 o Kelvin (K), a\u00ednda que como se trata de variaci\u00f3ns, isto non afecta os c\u00e1lculos.\nAplicaci\u00f3ns.\nO co\u00f1ecemento do coeficiente de dilataci\u00f3n t\u00e9rmica (linear) adquire unha grande importancia t\u00e9cnica en moitas \u00e1reas do dese\u00f1o industrial. Un bo exemplo son os ra\u00eds do ferrocarril; estes van soldados uns cos outros, polo que poden chegar a ter unha lonxitude de varios centenares de metros. Se a temperatura aumenta moito a v\u00eda f\u00e9rrea desprazar\u00edase por efecto da dilataci\u00f3n, deformando completamente o trazado. Para evitar isto, est\u00edrase o carril artificialmente, tantos cent\u00edmetros como se fose unha dilataci\u00f3n natural e c\u00f3rtase o sobrante, para volver soldalo. Este proceso co\u00f1\u00e9cese como neutralizaci\u00f3n de tensi\u00f3ns."}
{"id": "226295", "revid": "56817", "url": "https://gl.wikipedia.org/wiki?curid=226295", "title": "Ignition", "text": "Ignition \u00e9 o segundo \u00e1lbum de estudio da banda estadounidense de punk rock The Offspring, publicado o 16 de outubro de 1992 a trav\u00e9s do selo Epitaph Records."}
{"id": "226298", "revid": "23204", "url": "https://gl.wikipedia.org/wiki?curid=226298", "title": "Xo\u00e1n Hermida", "text": "Xo\u00e1n Hermida Gonz\u00e1lez, nado en Pontevedra o 12 de novembro de 1965, \u00e9 un historiador, activista social e pol\u00edtico galego. Analista Pol\u00edtico mant\u00e9n unha colaboraci\u00f3n periodica no xornal InfoLibre.\nTraxectoria.\nLicenciado en Historia Contempor\u00e1nea e Posgrao en Filosof\u00eda pola Universidade de Santiago de Compostela. Doutorouse en Xesti\u00f3n P\u00fablica pola USC cunha tese sobre \"Altermundismo en Galicia\". Iniciou a s\u00faa actividade pol\u00edtica en ERGA, posteriormente nos CAF e nos Comit\u00e9s Anti-Otan. Participando durante a mocidade no PCPG (e posteriormente en Iniciativa Democr\u00e1tica, coa que formou parte da coalici\u00f3n EU-UG nas elecci\u00f3ns ao Parlamento galego de 1993). Foi membro do Consello Confederal da CXTG, secretario de Organizaci\u00f3n de Esquerda de Galicia e coordinador do Grupo Mixto no Parlamento de Galicia (1997-1999). \nActivista altermundista, foi director da ONG Amarante (1999-2007). Coordinador do Espazo Ecosocialista Galego entre febreiro de 2012 e xu\u00f1o de 2015, sendo substitu\u00eddo por Manel Cardoso Santiago. Como responsable de Espazo Ecosocialista Galego participou na formaci\u00f3n de Compromiso por Galicia e de AGE. Dende febreiro de 2016, dirixe o Foro OBenCom\u00fan de pensamento cr\u00edtico.\nColaborador habitual de diferentes medios dixitais e en papel. Foi socio fundador de Atl\u00e1ntica de Comunicaci\u00f3ns S.L. e membro do Consello de redacci\u00f3n da revista \"Altermundo\".\nConcorreu \u00e1s Elecci\u00f3ns ao Parlamento de Galicia de 2016 no n\u00famero sexto das listas de En Marea pola circunscrici\u00f3n de Pontevedra, pero non resultou elixido. Posteriormente, en abril de 2018, e logo da dimisi\u00f3n do parlamentario Juan Merlo, pasou a formar parte do Parlamento de Galicia. Con todo, renunciou ao salario e a condici\u00f3n de parlamentario de maneira temporal, coa intenci\u00f3n anunciada de dimitir definitivamente en canto En Marea puxera en marcha un proceso de consulta as persoas inscritas sobre o posible incumprimento do c\u00f3digo \u00e9tico por parte da deputada Paula Quinteiro. Tras 12 d\u00edas, e unha vez convocada por En Marea a consulta, presentou a s\u00faa renuncia diante da Mesa do Parlamento de Galicia.\nNas elecci\u00f3ns internas de En Marea celebradas o 22 e 23 de decembro de 2018 resultou elixido membro do Consello das Mareas dentro da lista \"Coidando a Casa\" que encabezaba o portavoz de En Marea, Lu\u00eds Villares. Foi designado responsable de an\u00e1lise pol\u00edtico e estrat\u00e9xico da Coordinadora de En Marea."}
{"id": "226299", "revid": "1888", "url": "https://gl.wikipedia.org/wiki?curid=226299", "title": "Xo\u00e1n Hermida Gonz\u00e1lez", "text": ""}
{"id": "226300", "revid": "89787", "url": "https://gl.wikipedia.org/wiki?curid=226300", "title": "Sabrina Sabrok", "text": "Lorena Fabiana Colotta Sabrok, co\u00f1ecida como Sabrina Sabrok, nada en Buenos Aires o 4 de marzo de 1976, \u00e9 unha actriz, modelo e cantante arxentina.\nTraxectoria.\nParticipou nos programas \"La hora pico\", \"Gran Hermano M\u00e9xico\" e \"Sabrina, El Sexo en su M\u00e1xima Expresi\u00f3n\"."}
{"id": "226301", "revid": "1131", "url": "https://gl.wikipedia.org/wiki?curid=226301", "title": "Lucrecia", "text": "Lucrecia P\u00e9rez S\u00e1ez, nada na A Habana o 15 de marzo de 1967, \u00e9 unha actriz e cantante cubana, co\u00f1ecida como Lucrecia. Vive en Barcelona."}
{"id": "226302", "revid": "25871", "url": "https://gl.wikipedia.org/wiki?curid=226302", "title": "Cuco Valoy", "text": "Cuco Valoy, m\u00e1is co\u00f1ecido como El Brujo, nado en Santo Domingo en 1937, \u00e9 un cantante dominicano.\nTraxectoria.\nComezou a s\u00faa carreira no grupo \"Los Ahijados\" xunto co seu irm\u00e1n Mart\u00edn. En 1975, formou a banda \"Los Virtuosos\" (ou \"La Tribu\") e el \u00e9 o pai do cantante Ram\u00f3n Orlando."}
{"id": "226303", "revid": "1131", "url": "https://gl.wikipedia.org/wiki?curid=226303", "title": "Ad multos annos", "text": "Ad multos annos \u00e9 unha locuci\u00f3n latina que significa literalmente \"Por moitos anos!\". Empr\u00e9gase para desexar que algo sexa duradeiro."}
{"id": "226305", "revid": "140509", "url": "https://gl.wikipedia.org/wiki?curid=226305", "title": "Indalecio Tiz\u00f3n Reboreda", "text": "Indalecio Tiz\u00f3n Reboreda, nado no lugar da Riouxa en Teis (Concello de Lavadores) o 26 de xullo de 1893 e finado en Teis (Vigo) o 9 de outubro de 1973, foi un aparellador e agrarista galego.\nTraxectoria.\nFillo de Indalecio Tiz\u00f3n Rodr\u00edguez e Amalia Reboreda V\u00e1zquez. Titulado como perito industrial e aparellador pola Escola Industrial de Vigo en 1920. Foi redactor de \"Faro de Vigo\" en 1913. Empezou a s\u00faa actividade como funcionario de escribente do Concello de Lavadores en 1915 e en xaneiro de 1924 foi secretario particular do alcalde de Vigo Adolfo Gregorio Espino. Desempe\u00f1ou o cargo de secretario nas Irmandades da Fala de Vigo. Foi encargado da secci\u00f3n de acci\u00f3n social e logo presidente do Sindicato de Agricultores de Teis (1923), redactor de \"El Pueblo Gallego\", colaborou en \"El Campesino\" e \"Galicia Social\". Aprobou as oposici\u00f3ns en 1929 e foi secretario do concello de Navas de Estena (Cidade Real), Cabrera de Igualada (Barcelona) e Villavendimio (Zamora). Participou con Jos\u00e9 Mart\u00ednez Covelo en mitins agraristas en 1932. Presentouse \u00e1s elecci\u00f3ns xerais de 1933 na candidatura agraria independente do Sindicato de Agricultores de Teis. Foi secretario do concello de Teis no breve per\u00edodo da s\u00faa existencia en 1936.\nLogo do golpe de Estado do 18 de xullo de 1936 sufriu expediente de depuraci\u00f3n, que foi sobresido. Oficial do concello de Vigo, chegou a oficial maior en 1950. Foi xefe do servizo de montes dende 1957, sendo quen repoboou as illas C\u00edes e plantou os pi\u00f1eiros na praia de Samil. En 1952 foi nomeado secretario de San Crist\u00f3bal de la Polantera (Le\u00f3n). Xubilouse o 1 de agosto de 1963. Asemade foi profesor da c\u00e1tedra de Agricultura e T\u00e9cnica Agr\u00edcola na Escola de Artes e Oficios (1945-1966) e aparellador de varios concellos.\nVida persoal.\nCasou o 5 de agosto de 1920 con Mar\u00eda Covelo Raim\u00fandez e foi pai de Indalecio, Amalia, Mar\u00eda Teresa e Margarita Tiz\u00f3n Covelo. Ao pasamento da s\u00faa muller, o 31 de agosto de 1929, casou en segundas nupcias, en 1931, con Hermitas Raim\u00fandez P\u00e9rez e foi pai de Hermitas Tiz\u00f3n Raim\u00fandez.\nReco\u00f1ecementos.\nFoi condecorado coa Cruz de cabaleiro da Orde civil do m\u00e9rito agr\u00edcola en 1959."}
{"id": "226306", "revid": "1888", "url": "https://gl.wikipedia.org/wiki?curid=226306", "title": "Indalecio Tiz\u00f3n", "text": "Co nome de Indalecio Tiz\u00f3n podemos referirnos a:"}
{"id": "226308", "revid": "1131", "url": "https://gl.wikipedia.org/wiki?curid=226308", "title": "Atilano", "text": "O antrop\u00f3nimo masculino Atilano pode referirse a:\nAmais, como apelido pode referirse a:"}
{"id": "226310", "revid": "98629", "url": "https://gl.wikipedia.org/wiki?curid=226310", "title": "Tour de Francia 2003", "text": "O Tour de Francia 2003 foi a 90\u00aa edici\u00f3n da carreira ciclista m\u00e1is importante do mundo. O seu percorrido comezou o 5 de xullo e rematou o 27 de xullo na mesma cidade de Par\u00eds.\nNesta edici\u00f3n tomaron a sa\u00edda 22 equipos, formados por 9 corredores cada un, de xeito que o n\u00famero de participantes total foi de 198, do cales remataron a carreira 147. Non obstante, alg\u00fans dos ciclistas que conseguiron completar o percorrido completo da proba, foron posteriormente descalificados por motivos de dopaxe, como foi o caso do ga\u00f1ador, Lance Armstrong. Entre o pelot\u00f3n houbo tan s\u00f3 un representante galego, o redondel\u00e1n Marcos Serrano, do equipo ONCE-Eroski, que correu co dorsal 18 e rematou a proba na 68\u00aa posici\u00f3n\nO Tour 2003 present\u00e1base como un man a man entre os 3 corredores que dominaran o podio nas \u00faltimas edici\u00f3ns, \u00e9 dicir, Lance Armstrong, Jan Ullrich e Joseba Beloki, coa presenza doutros candidatos a ocupar un posto no podio, como Alexander Vinocurov, Roberto Heras, Iban Mayo ou Gilberto Simoni, alg\u00fan dos cales non estivo \u00e1 altura do que se agardaba del.\nA primeira semana de carreira foi intrascendente, cunha pr\u00f3logo individual, varias etapas chas nas que se chegou \u00f3 sprint, e unha contra o reloxo por equipos. Co comezo da segunda semana chegaron os Alpes. Na primeira etapa de monta\u00f1a ga\u00f1ou o escalador franc\u00e9s Richard Virenque, que colleu o liderado da carreira. Non obstante ese primeiro posto s\u00f3 lle durou un d\u00eda, pois na segunda etapa, con meta en Alpe d'Huez, o americano Lance Armstrong p\u00faxose o maillot amarelo. A terceira etapa alpina ser\u00eda a que marcar\u00eda ese Tour. Nela Joseba Beloki sufriu unha grave ca\u00edda cando atacaba \u00f3 l\u00edder da carreira, quedando moi ferido, e sendo levado a un hospital. O resto daquel Tour foi un man a man entre Lance Armstrong e Jan Ullrich (o alem\u00e1n ga\u00f1ou a contra o reloxo de 47 quil\u00f3metros da 12\u00aa etapa mentres que o americano ga\u00f1ou a etapa pirenaica de Luz Ardiden na 15\u00aa etapa), chegando a Par\u00eds con tan s\u00f3 un minuto e un segundo de diferenza dun sobre o outro. Con aquela vitoria, o americano acadaba o seu quinto Tour de Francia, e igualaba no m\u00e1is alto do palmar\u00e9s a Jacques Anquetil, Eddy Merckx, Bernard Hinault e Miguel Indurain. Pasar\u00edan 9 anos ata que a UCI tomase a decisi\u00f3n de sancionar \u00f3 ciclista texano retir\u00e1ndolle t\u00f3dalas s\u00faas vitorias, e polo tanto tam\u00e9n esta, inclu\u00eddas as vitorias de etapa.\nClasificaci\u00f3n xeral.\nAs\u00ed quedaron as primeiras posici\u00f3ns da clasificaci\u00f3n xeral do Tour de Francia 2003 trala disputa da proba e trala descualificaci\u00f3n de Lance Armstrong por parte da UCI en 2012."}
{"id": "226312", "revid": "5863", "url": "https://gl.wikipedia.org/wiki?curid=226312", "title": "Cabr\u00fan", "text": ""}
{"id": "226313", "revid": "5863", "url": "https://gl.wikipedia.org/wiki?curid=226313", "title": "Cabr\u00faa", "text": ""}
{"id": "226314", "revid": "5863", "url": "https://gl.wikipedia.org/wiki?curid=226314", "title": "Canino", "text": ""}
{"id": "226321", "revid": "85894", "url": "https://gl.wikipedia.org/wiki?curid=226321", "title": "Cales, Ucelle, Coles", "text": "Cales \u00e9 un lugar da parroquia de Ucelle no concello ourens\u00e1n de Coles, na comarca de Ourense. Segundo o IGE, en 2011 ti\u00f1a 25 habitantes (11 homes e 14 mulleres)."}
{"id": "226322", "revid": "85894", "url": "https://gl.wikipedia.org/wiki?curid=226322", "title": "Fontefiz, Ucelle, Coles", "text": "Fontefiz \u00e9 un lugar da parroquia de Ucelle no concello ourens\u00e1n de Coles, na comarca de Ourense. Segundo o IGE, en 2011 ti\u00f1a 3 habitantes (2 homes e 1 muller).\nNeste lugar est\u00e1 o Pazo de Fontefiz, sede do Centro de Recursos Zooxen\u00e9ticos de Galicia."}
{"id": "226323", "revid": "85894", "url": "https://gl.wikipedia.org/wiki?curid=226323", "title": "Vilar da Barra, Ucelle, Coles", "text": "Vilar da Barra \u00e9 un lugar da parroquia de Ucelle no concello ourens\u00e1n de Coles, na comarca de Ourense. Segundo o IGE, en 2011 ti\u00f1a 52 habitantes (20 homes e 32 mulleres)."}
{"id": "226324", "revid": "22570", "url": "https://gl.wikipedia.org/wiki?curid=226324", "title": "Copa do Rei 2012 de h\u00f3ckey a pat\u00edns", "text": "A 69\u00aa edici\u00f3n da Copa do Rei de h\u00f3ckey a pat\u00edns disputouse no Poliesportiu del Garraf, un pavill\u00f3n polideportivo con capacidade para 2.000 espectadores da localidade de Vilanova i la Geltr\u00fa, na comarca do Garraf (Barcelona, Catalu\u00f1a) entre os d\u00edas 1 e 4 de marzo de 2012.\nAo final da competici\u00f3n o Barcelona Sorli Discau proclamouse campi\u00f3n, conseguindo deste xeito o seu 19\u00ba t\u00edtulo e revalidando o t\u00edtulo conseguido na tempada anterior.\nParticipantes.\n\"Os equipos clasificados como cabezas de serie te\u00f1en unha estrela ao lateral ().\" Entre par\u00e9nteses o posto que cada equipo ocupaba ao finalizar a primeira volta do campionato."}
{"id": "226325", "revid": "85894", "url": "https://gl.wikipedia.org/wiki?curid=226325", "title": "Ucelle, Ucelle, Coles", "text": "Ucelle \u00e9 un lugar da parroquia de Ucelle no concello ourens\u00e1n de Coles, na comarca de Ourense. Segundo o IGE, en 2011 ti\u00f1a 2 habitantes (1 home e 1 muller)."}
{"id": "226327", "revid": "88628", "url": "https://gl.wikipedia.org/wiki?curid=226327", "title": "Raia", "text": "O termo raia, derivado do baixo lat\u00edn \"radia\", e este do lat\u00edn \"radi\u016ds\", \"raio\", pode referirse a:\nComo top\u00f3nimo d\u00e1 nome a:"}
{"id": "226328", "revid": "22795", "url": "https://gl.wikipedia.org/wiki?curid=226328", "title": "Raia (peixe)", "text": ""}
{"id": "226329", "revid": "43749", "url": "https://gl.wikipedia.org/wiki?curid=226329", "title": "Carrouchas", "text": ""}
{"id": "226330", "revid": "1131", "url": "https://gl.wikipedia.org/wiki?curid=226330", "title": "Castro do Coci\u00f1adoiro", "text": "O Castro de Coci\u00f1adoiro estaba situado na Punta de Muros/Punta Langosteira. No ano 2004 o inicio do proxectado Porto Exterior da Coru\u00f1a po\u00f1\u00eda en perigo o castro xa ameazado de destruci\u00f3n pola acci\u00f3n erosiva do oc\u00e9ano.\nNa declaraci\u00f3n de Impacto Ambiental, no ano 2001, o Ministerio de Medio Ambiente xa o citaba. Co inicio das obras de construci\u00f3n do porto iniciouse unha actuaci\u00f3n de urxencia. Escavouse o castro na s\u00faa totalidade a principios do ano 2005. Nesas escavaci\u00f3ns pechadas e sen informaci\u00f3n do que se estaba a atopar apareceron 23.000 obxectos dos que s\u00f3 foron inventariados 9.687 que est\u00e1n nun almac\u00e9n da autoridade portuaria da Coru\u00f1a \u00e1 espera da publicaci\u00f3n dos achados.\nSegundo o arque\u00f3logo Ram\u00f3n Boga, Coci\u00f1adoiro era o castro m\u00e1is antigo da provincia da Coru\u00f1a, \u00e9 da Idade de Ferro en Galiza.\nA escavaci\u00f3n.\nOs traballos de escavaci\u00f3n foron dirixidos polo arque\u00f3logo Juan A. Cano Pan. A escavaci\u00f3n do castro iniciouse en xaneiro de 2005 e no ver\u00e1n de 2005 xa estaba ao descuberto todo o lugar. O 7 de xullo de 2005, s\u00f3 sete meses despois do inicio dos traballos arqueol\u00f3xicos, as m\u00e1quinas destru\u00edron boa parte do lugar. O 28 de novembro de 2005 xa non quedaba nada en p\u00e9. Durante a escavaci\u00f3n non se fixo p\u00fablica ningunha informaci\u00f3n do que se estaba a atopar.\nA primeira referencia foi publicada en: \"La Paleometalurgia del Poblado de Punta de Muros (Arteixo, A Coru\u00f1a) en el contexto de la transici\u00f3n Bronce Final \u2013 Primera Edad del Hierro\" asinado por Juan A. Cano Pan e polo profesor da Universidade da Coru\u00f1a Fernan G\u00f3mez Filgueiras de Brage.\nO carbono-14 deu dataci\u00f3ns do s\u00e9culo IX antes da era actual (Idade de Ferro) e un per\u00edodo de ocupaci\u00f3n m\u00e1xima para os s\u00e9culos VIII e VII antes da era actual. \nA superficie do poboado tivo catro estad\u00edas de ocupaci\u00f3n.\nO m\u00e1is rechamante era a forma rectangular alongadas das cabanas, case todas ti\u00f1an un forno de metalurxia e cunha orientaci\u00f3n NE \u2013 SO, determinada polos requirimentos do obradoiro metal\u00farxico. O castro non ti\u00f1a instrumentos agr\u00edcolas ou para traballar na terra ou no mar. Os habitantes adic\u00e1banse s\u00f3 \u00e1 metalurxia do bronce. Traballaban d\u00faas aliaxes de metais distintas.\nCentro de interpretaci\u00f3n.\nEn xu\u00f1o de 2012 a Autoridade Portuaria e o Concello de Arteixo escolleron o parque do Montica\u00f1o como o lugar onde se expor\u00edan os achados do Castro de Coci\u00f1adoiro; al\u00ed construirase o centro de interpretaci\u00f3n de Langosteira."}
{"id": "226332", "revid": "51526", "url": "https://gl.wikipedia.org/wiki?curid=226332", "title": "Toni Cuervo", "text": "Antonio Cuervo Fern\u00e1ndez nado en Pumar\u00edn (Oviedo) o 10 de maio de 1932 e finado o 14 de outubro de 2017, foi un futbolista e adestrador de f\u00fatbol asturiano, m\u00e1is co\u00f1ecido como Toni Cuervo. Xogaba na demarcaci\u00f3n de defensa.\nTraxectoria.\nA Guerra Civil Espa\u00f1ola fixo que tivese que a s\u00faa familia escapase a Francia e volvendo m\u00e1is tarde a casa da familia coa s\u00faa avoa, xa que o pai estaba no c\u00e1rcere. Cando este sa\u00edu do c\u00e1rcere p\u00faxose a traballar con el de mec\u00e1nico. Aos 15 anos fichou pola Uni\u00f3n Deportiva Ovetense e aos 17 polo Vetusta e finalmente polo Real Oviedo en 1950. Foi titular na defensa do club ovetense durante dezasete anos.\nSempre estivo vinculado ao f\u00fatbol asturiano, primeiro como xogador e despois como adestrador nos anos sesenta e setenta, salvo breves experiencias dirixindo equipos, como o Celta de Vigo, polo que fichou en 1977 co obxectivo de ascender a Primeira Divisi\u00f3n. Por\u00e9n, non acabou a tempada, xa que deixou o club na d\u00e9cima xornada por problemas co vestiario. Nun primeiro momento foi substitu\u00eddo polo segundo adestrador, Pepe Villar, para que finalmente se fixese cargo do equipo Jos\u00e9 Mar\u00eda Maguregui."}
{"id": "226333", "revid": "89787", "url": "https://gl.wikipedia.org/wiki?curid=226333", "title": "Copa CERS 2012", "text": "A trix\u00e9simo segunda edici\u00f3n da Copa CERS iniciouse o 19 de novembro do 2011 e finalizou o 13 de maio coa disputa da final. Nesta edici\u00f3n participaron 28 equipos, dos cales 24 se enfrontaron nunha rolda previa (dezaseisavos de final) e catro se clasificaron de xeito directo para os oitavos de final. T\u00f3dalas roldas se disputaron a dobre volta ag\u00e1s as semifinais e a final, que se xogaron no formano de final a catro ou \"final four\", que se disputou en Bassano del Grappa (V\u00e9neto, Italia). O campi\u00f3n desta edici\u00f3n da segunda competici\u00f3n a nivel de clubs en Europa foi o club italiano do Bassano Hockey 54, que venceu na final ao equipo portugu\u00e9s do H.C. Braga, conseguindo as\u00ed o seu primeiro t\u00edtulo da competici\u00f3n."}
{"id": "226334", "revid": "895", "url": "https://gl.wikipedia.org/wiki?curid=226334", "title": "Juanito Arza", "text": ""}
{"id": "226340", "revid": "839", "url": "https://gl.wikipedia.org/wiki?curid=226340", "title": "Raiformes", "text": "A dos raiformes (\"Rajiformes\") \u00e9 unha orde de peixes cartilaxinosos da superorde dos batoideos (\"Batoidea\") que agrupa todas as raias, con exclusi\u00f3n das estrugas, que forman parte da orde dos torpediniformes (\"Torpediniformes\").\nEstreitamente emparentadas cos tibur\u00f3ns, comparten con eles a estrutura xeral do esqueleto, o n\u00famero e tipo de aletas e a morfolox\u00eda das fendeduras branquias, distingu\u00edndose pola posici\u00f3n ventral destas \u00faltimas e pola forma aplanada do corpo, no que as aletas pectorais \u00fanense ao tronco formando unha especie de \"disco\".\nAguill\u00f3n velenoso.\nS\u00f3 d\u00faas familias de raias pos\u00faen un aguill\u00f3n velenoso, situado no primeiro terzo da cola. A s\u00faa punta \u00e9 moi afiada e ten os lados serrados, cheg\u00e1ndose a definir como \"un estilete colocado sobre un l\u00e1tego\". O aguill\u00f3n substit\u00faese por outro cada certo tempo e iso explica por que algunhas raias presentan dous ou tres ferretes.\nO veleno prod\u00facese nun tecido glandular situado en dous sucos paralelos que est\u00e1n detr\u00e1s do aguill\u00f3n, que adoita ser proporcional ao tama\u00f1o da raia.\nPara os seres humanos o veleno non chega a ser mortal.\nClasificaci\u00f3n.\nA clasificaci\u00f3n dos raiformes est\u00e1 actualmente en discusi\u00f3n.\nFiloxenia.\n \"Gnathostomata\"\n \u2514\u2500o \"Chondrichthyes\"\n \u251c\u2500o \"Holocephali\" ou \"Bradyodonti\"\n \u2502 \u2514\u2500o \"Chimaeriformes\"\n \u2514\u2500o \"Elasmobranchii\"\n \u2514\u2500o \"Neoselachii\"\n \u251c\u2500o \"Galeomorphii\" ou \"Galea\"\n \u2502 \u251c\u2500o \"Orectolobiformes\"\n \u2502 \u2514\u2500o\n \u2502 \u251c\u2500o \"Lamniformes\"\n \u2502 \u2514\u2500o \"Carcharhiniformes\"\n \u2514\u2500o \"Squalea\"\n \u2514\u2500o \"Batoidea\" ou \"Batidoidimorpha\"\n \u251c\u2500o \"Torpediniformes\"\n \u251c\u2500o \"Myliobatiformes\"\n \u2514\u2500o Rajiformes"}
{"id": "226341", "revid": "22795", "url": "https://gl.wikipedia.org/wiki?curid=226341", "title": "Rajiformes", "text": ""}
{"id": "226343", "revid": "22795", "url": "https://gl.wikipedia.org/wiki?curid=226343", "title": "Coci\u00f1a galega", "text": ""}
{"id": "226344", "revid": "27155", "url": "https://gl.wikipedia.org/wiki?curid=226344", "title": "Caspase", "text": "As caspases (ciste\u00edna-asp\u00e1rtico proteases) son unha familia de proteases do grupo das ciste\u00edna proteases que xogan papeis esenciais na apoptose (morte celular programada), necrose, e inflamaci\u00f3n. As caspases presentan un residuo de ciste\u00edna que media o corte proteol\u00edtico doutras prote\u00ednas, o cal se produce nun residuo de aspartato.\nAs caspases son esenciais nas c\u00e9lulas para a apoptose, ou morte celular programada, no desenvolvemento e na maior\u00eda dos outros estados da vida adulta, e foron denominadas prote\u00ednas \"executoras\" (\"verdugo\") pola s\u00faa funci\u00f3n. Algunhas caspases requ\u00edrense tam\u00e9n no sistema inmunitario para a maduraci\u00f3n dos linfocitos. Os fallos na apoptose son un dos feitos principais que contrib\u00faen ao desenvolvemento dun tumor e \u00e1s enfermidades autoinmunes. Isto, xunto coas apoptoses non desexadas que ocorren coa isquemia ou a enfermidade de Alzheimer, estimularon o interese nas caspases como dianas terap\u00e9uticas potenciais desde que se descubriron a mediados da d\u00e9cada de 1990.\nTipos de prote\u00ednas caspases.\nEn 2009 identific\u00e1ranse doce caspases nos humanos. Hai dous tipos de caspases apopt\u00f3ticas: caspases iniciadoras (apicais) e caspases efectoras (executoras). As caspases iniciadoras (por exemplo, CASP2, CASP8, CASP9, e CASP10) clivan (cortan) proformas inactivas de caspases efectoras, o que causa a s\u00faa activaci\u00f3n. As caspases efectoras (por exemplo, CASP3, CASP6, CASP7) \u00e1 s\u00faa vez clivan outros substratos proteicos na c\u00e9lula, para desencadear o proceso apopt\u00f3tico. A iniciaci\u00f3n desta reacci\u00f3n en cadoira est\u00e1 regulada por inhibidores das caspases.\nA CASP4 e a CASP5, que se sobreexpresan nalg\u00fans casos de vitilixe e enfermidades autoinmunes asociadas causadas por variantes NALP1, non se clasifican actualmente como iniciadoras ou efectoras no MeSH, porque son encimas \"inflamatorios\" que, en concerto con CASP1, est\u00e1n implicadas na maduraci\u00f3n de c\u00e9lulas T. A CASP14 non est\u00e1 implicada na apoptose ou inflamaci\u00f3n, pero si no desenvolvemento das c\u00e9lulas da pel.\nCadoiro das caspases.\nAs caspases son reguladas a nivel postraducional, asegurando que poden ser rapidamente activadas. Son sintetizadas primeiro como \"procaspases\" inactivas, que constan dun prodominio, unha pequena subunidade e unha subunidade grande. As caspases iniciadoras pos\u00faen un prodominio m\u00e1is longo ca as caspases efectoras, que te\u00f1en prodominios moi pequenos. O prodominio das caspases iniciadoras cont\u00e9n dominios como o dominio CARD (por exemplo, as caspases 2 e 9) ou un dominio efector de morte (DED) (nas caspases 8 e 10) que permite que as caspases interaccionen con outras mol\u00e9culas que regulan a s\u00faa activaci\u00f3n. Estas mol\u00e9culas responden aos est\u00edmulos que causan o agrupamento das caspases iniciadoras. Este agrupamento perm\u00edtelles activarse automaticamente, para que poidan proceder \u00e1 activaci\u00f3n das caspases efectoras.\nO cadoiro das caspases pode ser activado por:\nAlgunhas das dianas finais das caspases incl\u00faen: \nO papel da clivaxe do substrato polas caspases na apoptose non est\u00e1 claro. Por\u00e9n, o ICAD/DFF45 act\u00faa restrinxindo a CAD (DNase activada por caspase). A clivaxe e inactivaci\u00f3n do ICAD/DFF45 por unha caspase permite \u00e1 CAD entrar no n\u00facleo e fragmentar o ADN, causando a caracter\u00edstica \"escada de ADN\" das c\u00e9lulas apopt\u00f3ticas.\nEn 2009, anunciouse que a caspase 1 e a 3 dos macr\u00f3fagos est\u00e1n reguladas por p202 (unha prote\u00edna de uni\u00f3n ao ADN de dobre cadea) reducindo a resposta das caspases, e que a AIM2 (outra prote\u00edna de uni\u00f3n ao ADN de dobre cadea) incrementaba a activaci\u00f3n das caspases.\nDescubrimento das caspases e das s\u00faas funci\u00f3ns.\nRobert Horvitz estableceu inicialmente a importancia das caspases na apoptose e encontrou que se requir\u00eda o xene \"ced-3\" para a morte celular que ten lugar durante o desenvolvemento do nematodo \"C. elegans\". Horvitz e o seu colega Junying Yuan descubriron en 1993 que a prote\u00edna codificada polo xene ced-3 \u00e9 unha ciste\u00edna protease con propiedades similares \u00e1s do encima convertidor de interleucina-1 beta de mam\u00edfero (ICE, hoxe co\u00f1ecido como caspase 1), que naquel tempo era a \u00fanica caspase co\u00f1ecida. Despois identific\u00e1ronse outras caspases de mam\u00edfero, ademais das caspases de organismos como a mosca da froita \"Drosophila melanogaster\".\nOs investigadores tomaron decisi\u00f3ns sobre a nomenclatura aplicable \u00e1s caspases en 1996. En moitos casos, unha determinada caspase fora identificada simultaneamente por m\u00e1is dun laboratorio, o que deu lugar a que se lle pouxesen diferentes nomes. Por exemplo, a caspase 3 foi co\u00f1ecida como CPP32, apopa\u00edna e Yama. Por esa raz\u00f3n, as caspases foron numeradas na orde na cal foron identificadas. As\u00ed, o ICE foi renomeado como caspase 1. O ICE foi a primeira caspase de mam\u00edfero que foi caracterizada debido \u00e1 s\u00faa semellanza co produto do xene de morte ced-3 de nematodo, pero parece ser que o papel principal deste encima \u00e9 mediar na inflamaci\u00f3n m\u00e1is que na morte celular.\nPara o descubrimento das caspases e outros aspectos da apoptose poden consultarse os artigos de Danial e Korsmeyer, Yuan e Horvitz, e Li et al. do n\u00famero do 23 de xaneiro de 2004 da revista \"Cell\".\nEstudos recentes demostraron que as caspase proteases son tam\u00e9n regulatorias de funci\u00f3ns non relacionadas coa morte celular, a m\u00e1is notable das cales \u00e9 a implicada na maduraci\u00f3n dunha ampla variedade de c\u00e9lulas como os gl\u00f3bulos vermellos do sangue e os mioblastos do m\u00fasculo esquel\u00e9tico."}
{"id": "226345", "revid": "22570", "url": "https://gl.wikipedia.org/wiki?curid=226345", "title": "Gastronom\u00eda de Portugal", "text": "A gastronom\u00eda de Portugal mostra influencias mediterr\u00e1neas (inclu\u00edndose na denominada dieta mediterr\u00e1nea) e atl\u00e1nticas, destacando polo alto consumo de peixe.\nCaracter\u00edsticas.\nUn dos pratos principais dos portugueses \u00e9 o bacallau, para o cal existen centos de receitas, como o Bacalhau \u00e0 minhota ou os bolinhos de bacalhau. Xunto co bacallau, os dous pratos de peixe m\u00e1is populares son as sardi\u00f1as asadas e a caldeirada. En canto \u00e1 carne, os pratos t\u00edpicos da coci\u00f1a portuguesa incl\u00faen carne de gando vac\u00fan, porco, cordeiro, ou polo, destacando entre os pratos de carne a feijoada, cozido \u00e0 portuguesa, frango de churrasco, e a carne de porco \u00e0 alentejana.\nEntre os pratos de comida r\u00e1pida son caracter\u00edsticos a francesinha do Porto, e as \"bifanas\" (porco grelado), \"prego\" (carne de vaca grelada) ou o \"leit\u00e3o\" (s\u00e1ndwichs de leit\u00f3n). Entre os pratos m\u00e1is t\u00edpicos da pasteler\u00eda portuguesa, destacan os past\u00e9is de Bel\u00e9m (ou \"past\u00e9is de nata\") orixinarios de Lisboa, e os ovos-moles de Aveiro. A gastronom\u00eda portuguesa \u00e9 moi variada, existindo pratos t\u00edpicos de cada unha das rexi\u00f3ns. Entre os portugueses existe un culto pola boa comida, existindo, ao longo do pa\u00eds milleiros de restaurantes e tascas.\nOs vi\u00f1os portugueses te\u00f1en soa mundial, sendo co\u00f1ecidos xa dende o tempo dos romanos, quen asociaban o seu deus Baco. Hoxe en d\u00eda, os vi\u00f1os portugueses son ben co\u00f1ecidos internacionalmente, tendo recibido diversos reco\u00f1ecementos pola s\u00faa calidade. Alg\u00fans dos mellores vi\u00f1os portugueses son: Vinho Verde, Vinho Alvarinho, Vinho do Douro, Vinho do Alentejo, Vinho do D\u00e3o e o Vinho da Bairrada e os doces vi\u00f1o do Porto, vi\u00f1o de Madeira e mailo Moscatel de Set\u00fabal e Favaios. O vi\u00f1o do Porto \u00e9 o vi\u00f1o portugu\u00e9s m\u00e1is co\u00f1ecido no estranxeiro, a s\u00faa rexi\u00f3n vitivin\u00edcola, e unha das m\u00e1is antigas do mundo."}
{"id": "226346", "revid": "22795", "url": "https://gl.wikipedia.org/wiki?curid=226346", "title": "Coci\u00f1a de Portugal", "text": ""}
{"id": "226347", "revid": "22795", "url": "https://gl.wikipedia.org/wiki?curid=226347", "title": "Coci\u00f1a portuguesa", "text": ""}
{"id": "226349", "revid": "5863", "url": "https://gl.wikipedia.org/wiki?curid=226349", "title": "Xunta Superior do Reino de Galiza", "text": ""}
{"id": "226351", "revid": "387", "url": "https://gl.wikipedia.org/wiki?curid=226351", "title": "Sotra Facula", "text": "Sotra Facula (procedente do nome da illas Sotra de Noruega) \u00e9 un prominente accidente xeol\u00f3xico de Tit\u00e1n, a l\u00faa m\u00e1is grande de Saturno. Crese que pode ser un volc\u00e1n de xeo ou criovolc\u00e1n, formando unha monta\u00f1a aproximadamente circular que ten uns 65\u00a0km de di\u00e1metro. Esta ten dous picos que se elevan 1000 m e 1500 m respectivamente; estes picos pos\u00faen cr\u00e1teres que poden acada-los 1500 m de profundidade. P\u00f3dense observar regueiros con forma de dedos nos flancos da monta\u00f1a, medindo quizais ata os 100 m de espesor.\nCaracter\u00edsticas.\nA misi\u00f3n da sonda Cassini Huygens mapeou Sotra Facula usando o radar do orbitador da Cassini e o espectr\u00f3metro de mapeamento visual e infravermello. Unha investigaci\u00f3n anterior da rexi\u00f3n, feita no ano 2004, revelou unha mancha circular brillante, ou \"facula\", que foi alcumada coma \"a Rosa\". Nun seguinte sobrevoo da Cassini, a sonda re-investigou a rexi\u00f3n dende dun \u00e1ngulo diferente, permitindo \u00f3s membros do \"US Geological Survey Astrogeology Science Center\" xerar un mapeo estereosc\u00f3pico de Sotra Facula e da s\u00faa \u00e1rea circundante. Os investigadores descubriron d\u00faas monta\u00f1as m\u00e1is e outro gran cr\u00e1ter, formando unha cadea de monta\u00f1as varios centos de quil\u00f3metros de lonxitude rodeadas por terras baixas cubertas de lava.\nSotra Facula \u00e9 considerado como \"a mellor evidencia, de lonxe, dunha topograf\u00eda volc\u00e1nica en calquera lugar documentado dun sat\u00e9lite de xeo\", de acordo co cient\u00edfico planetario Jeffrey Kargel da Universidade de Arizona, Sotra foi comparado con volc\u00e1ns terrestres tales coma o Etna, o Laki e conos volc\u00e1nicos pr\u00f3ximos como os de Flagstaff (Arizona). Non existe a\u00ednda ningunha evidencia de actividade actual, pero os investigadores planean supervisar a \u00e1rea para detectar posibles cambios.\nNon est\u00e1 clara a composici\u00f3n do material das erupci\u00f3ns de Sotra Facula -posiblemente auga mesturada con amon\u00edaco, ou composici\u00f3n m\u00e1is ex\u00f3ticas con hidrocarburos compostos, tales coma o polietileno, parafinas ou asfalto. As erupci\u00f3ns tam\u00e9n poder\u00edan expulsar metano. A densa atmosfera de metano de Tit\u00e1n \u00e9 constantemente \"erosionada\" pola luz solar na atmosfera superior a trav\u00e9s da fot\u00f3lise; o criovulcanismo polo tanto pode explicar como a atmosfera \u00e9 \"restaurada\".\nPres\u00famese que as erupci\u00f3ns de Sotra Facula poder\u00edan ter orixe nunha capa de auga l\u00edquida existente por debaixo da codia xeada de Tit\u00e1n. A aparencia dos cr\u00e1teres da monta\u00f1a indica que estes deber\u00edan ter entrado en erupci\u00f3n cunha forza considerable, pero non est\u00e1 definido o mecanismo preciso polo cal isto aconteceu. A auga l\u00edquida normalmente \u00e9 m\u00e1is densa c\u00f3 xeo, pero \u00e9 posible que a densidade da auga estea reducida a trav\u00e9s da mestura con outras substancias, coma por ex. o amon\u00edaco, est\u00e1 maior presi\u00f3n sobre a capa l\u00edquida, far\u00eda que parte do seu material buscase \"rutas de escape\" a trav\u00e9s da codia xeada. Alternativamente tam\u00e9n se expo\u00f1en outros mecanismos, coma a formaci\u00f3n de burbullas de metano no subsolo ou unha acumulaci\u00f3n de presi\u00f3n tect\u00f3nica."}
{"id": "226364", "revid": "27155", "url": "https://gl.wikipedia.org/wiki?curid=226364", "title": "Linfocito T citot\u00f3xico", "text": ""}
{"id": "226365", "revid": "1576", "url": "https://gl.wikipedia.org/wiki?curid=226365", "title": "\u00cd\u00f1igo Larrinaga", "text": "\u00cd\u00f1igo Larrinaga, nado o 4 de abril de 1968 en Bilbao, Biscaia, \u00e9 un actor vasco principalmente co\u00f1ecido por interpretar o papel de Koldo na serie de televisi\u00f3n \"Goenkale\"."}
{"id": "226366", "revid": "56817", "url": "https://gl.wikipedia.org/wiki?curid=226366", "title": "Tessa Andonegi", "text": "Tessa Andonegi, nada no ano 1968 en Oiartzun, Guip\u00fascoa, \u00e9 unha actriz vasca principalmente co\u00f1ecida por interpretar o papel de Alizia na serie de televisi\u00f3n \"Goenkale\"."}
{"id": "226367", "revid": "89787", "url": "https://gl.wikipedia.org/wiki?curid=226367", "title": "Beautiful World", "text": "Beautiful World \u00e9 o cuarto \u00e1lbum do grupo brit\u00e1nico de pop Take That. Foi editado en novembro de 2006, e foi o primeiro \u00e1lbum de estudio da banda en 11 anos."}
{"id": "226368", "revid": "27155", "url": "https://gl.wikipedia.org/wiki?curid=226368", "title": "Caspasa", "text": ""}
{"id": "226369", "revid": "27155", "url": "https://gl.wikipedia.org/wiki?curid=226369", "title": "Proteasa", "text": ""}
{"id": "226370", "revid": "89787", "url": "https://gl.wikipedia.org/wiki?curid=226370", "title": "The Circus", "text": "The Circus \u00e9 o quinto \u00e1lbum do grupo brit\u00e1nico de pop Take That. Foi editado o 1 de decembro de 2008."}
{"id": "226372", "revid": "89787", "url": "https://gl.wikipedia.org/wiki?curid=226372", "title": "A Casanova, O Ermo, Ortigueira", "text": "A Casanova \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 4 habitantes (2 homes e 2 mulleres)."}
{"id": "226373", "revid": "89787", "url": "https://gl.wikipedia.org/wiki?curid=226373", "title": "A Casavella, O Ermo, Ortigueira", "text": "A Casavella \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 9 habitantes (5 homes e 4 mulleres)."}
{"id": "226374", "revid": "89787", "url": "https://gl.wikipedia.org/wiki?curid=226374", "title": "A Armada, O Ermo, Ortigueira", "text": "A Armada \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 5 habitantes (4 homes e 1 muller)."}
{"id": "226375", "revid": "89787", "url": "https://gl.wikipedia.org/wiki?curid=226375", "title": "Cancelo, O Ermo, Ortigueira", "text": "Cancelo \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 5 habitantes (3 homes e 2 mulleres)."}
{"id": "226376", "revid": "85894", "url": "https://gl.wikipedia.org/wiki?curid=226376", "title": "Aldar, O Ermo, Ortigueira", "text": "Aldar \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 1 habitante (1 muller)."}
{"id": "226377", "revid": "1131", "url": "https://gl.wikipedia.org/wiki?curid=226377", "title": "Lagoa de Caque", "text": "A lagoa de Caque ou lagoa de Bardancos \u00e9 unha zona h\u00famida situada na parroquia de Ribeiras de Lea, no concello de Castro de Rei. Cunha superficie de 19 hect\u00e1reas, \u00e9 a zona h\u00famida m\u00e1is grande da comarca da Terra Ch\u00e1. Est\u00e1 situada nas proximidades de Xust\u00e1s e a unha distancia duns 20\u00a0km da capital provincial, Lugo.\nOrixinouse debido ao substrato xeol\u00f3xico e \u00e1 topograf\u00eda da Terra Ch\u00e1 e constit\u00fae unha das grandes zonas h\u00famidas superviventes das campa\u00f1as de desecamento. Como ecosistema de gran valor ecol\u00f3xico polas s\u00faas reservas de flora e fauna, \u00e9 espazo natural protexido.\nCaracter\u00edsticas.\nEsta lagoa, a diferenza da Lagoa de Cospeito, non est\u00e1 alimentada por ning\u00fan r\u00edo. Nesta lagoa, de maior extensi\u00f3n, a evaporaci\u00f3n da auga nos meses de ver\u00e1n vese compensada pola acumulaci\u00f3n de auga baixo terra, que a\u00ednda no ver\u00e1n se mant\u00e9n cunhas 6 ha. de auga. A lagoa de Caque foi recuperada parcialmente en 1988.\nFlora e fauna.\nA flora constit\u00faena especies como o pi\u00f1eiro de Monterrei, o pi\u00f1eiro bravo, o abeneiro, o carballo, o bidueiro, o salgueiro, o toxo ou o xunco.\n\u00c9 un importante refuxio para as aves, sobre todo no inverno, xa que \u00e9 unha das principais zonas de hibernaci\u00f3n para a avifauna proveniente do norte. Durante unha boa parte do ano (e algunhas especies incluso todo o ano) pode verse unha gran variedade de aves que conviven con outras especies como poden ser anfibios e r\u00e9ptiles diversos, e incluso coa lontra.\nEntre as aves predominantes na lagoa destacamos unha gran variedade de parrulos, o lavanco, a cerceta e tam\u00e9n a garza real ou a pita de r\u00edo. Dentro das aves rapaces destacamos o azor, o gabi\u00e1n, o mi\u00f1ato com\u00fan, o falc\u00f3n pequeno, o mi\u00f1ato queimado ou o lagarteiro, ademais dunha gran variedade de aves pertencentes ao x\u00e9nero \"Circus\"."}
{"id": "226378", "revid": "22795", "url": "https://gl.wikipedia.org/wiki?curid=226378", "title": "Selaquimorfos", "text": ""}
{"id": "226380", "revid": "98629", "url": "https://gl.wikipedia.org/wiki?curid=226380", "title": "Castro de Ra\u00f1obre", "text": "O Castro de Ra\u00f1obre \u00e9 un castro situado en Oseiro (Arteixo). Ten forma el\u00edptica coas defensas moi suavizadas polos labores agr\u00edcolas. S\u00f3 est\u00e1n visibles o terrapl\u00e9n, un foxo e un parapeto.\nPolo castro pasa unha estrada, hai varias vivendas e \u00e9 empregado como zona agr\u00edcola.\nDescrici\u00f3n.\nO castro mide uns 350 metros de SW-NE e uns 250 metros de NW-SE. A parte alta do castro est\u00e1 mellor conservada v\u00e9ndose parte das defensas. No lado m\u00e1is baixo do castro as labouras agr\u00edcolas desfixeron esa parte. O castro ten internamente socalcos a varios niveis polos desniveis do chan e por traballos agr\u00edcolas. Dentro do castro hai varias vivendas, unha empresa e pasa unha estrada. O castro est\u00e1 aproveitado para leiras e horta. P\u00f3dense ver as pedras nos lindes e como marcos.\nO castro est\u00e1 catalogado e ten unha \u00e1rea de protecci\u00f3n delimitada.\nTumbas do castro.\nEn abril do 2009 durante as obras do porto exterior da Coru\u00f1a nos l\u00edmites do peche exterior que delimita o terreo expropiado atop\u00e1ronse varias tumbas do castro de Ra\u00f1obre a m\u00e1is de 200 metros do castro."}
{"id": "226381", "revid": "1888", "url": "https://gl.wikipedia.org/wiki?curid=226381", "title": "Lagoas de Bardancos", "text": ""}
{"id": "226385", "revid": "865", "url": "https://gl.wikipedia.org/wiki?curid=226385", "title": "James Chance and the Contortions", "text": "James Chance and the Contortions foi unha banda liderada polo saxofonista e vocalista James Chance e tratouse nun dos grupos de punk jazz orixinais da escena No Wave de Nova York. A s\u00faa primeira gravaci\u00f3n, acreditada s\u00f3 co nome de Contortions, foi para o recompilatorio de 1978 \"No New York\", producido por Brian Eno. O ano seguinte foron publicados dous \u00e1lbums case simultaneamente a trav\u00e9s do selo ZE Records: \"Buy\" e \"Off White\" baixo o alcume de James White and the Blacks. os dous disos foron gravados polos mesmos m\u00fasicos, a\u00ednda que ning\u00fan deles foi acreditado no libreto dos traballos.\nO guitarrista orixinal de The Contortions, Pat Place, acabar\u00eda fundando Bush Tetras. Georges Scott tocou con Lydia Lunch e Michael Paumgarten en 8-Eyed Spy. Pouco despois, o guitarrista Jody Harris formou Raybeats con Don Christensen, George Scott III e Pat Irwin. A teclista Adele Bertei formou The Bloods, e despois diso editou un \u00e1lbum en solitario, \"Little Lives\", en 1988. En 1979 George Scott xirou con John Cale, como documenta o \u00e1lbum \"Sabotage Live\". Alg\u00fans dos membros de James White and the Blacks, entre os que destacaba Joseph Bowie, posteriormente separar\u00edanse de Chance e formaron a banda Defunkt.\nO 30 de novembro do 2010 James Chance, Pat Place, Don Christensen, Jody Harris, Adele Bertei e Robert Aaron reun\u00edronse para realizar unha \u00fanica actuaci\u00f3n no Le Poisson Rouge. Robert Aaron non era un dos membros orixinais, pero colaboraba frecuentemente con Chance."}
{"id": "226386", "revid": "89787", "url": "https://gl.wikipedia.org/wiki?curid=226386", "title": "Chao do Carril, O Ermo, Ortigueira", "text": "Chao do Carril \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 4 habitantes (2 homes e 2 mulleres)."}
{"id": "226387", "revid": "12452", "url": "https://gl.wikipedia.org/wiki?curid=226387", "title": "Hipotremos", "text": ""}
{"id": "226388", "revid": "12452", "url": "https://gl.wikipedia.org/wiki?curid=226388", "title": "Hipotremados", "text": ""}
{"id": "226389", "revid": "12452", "url": "https://gl.wikipedia.org/wiki?curid=226389", "title": "Batoideo", "text": ""}
{"id": "226390", "revid": "12452", "url": "https://gl.wikipedia.org/wiki?curid=226390", "title": "Doctor honoris causa", "text": ""}
{"id": "226391", "revid": "85894", "url": "https://gl.wikipedia.org/wiki?curid=226391", "title": "Escalo de Abaixo, O Ermo, Ortigueira", "text": "Escalo de Abaixo \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 10 habitantes (4 homes e 6 mulleres)."}
{"id": "226392", "revid": "85894", "url": "https://gl.wikipedia.org/wiki?curid=226392", "title": "Escalo de Arriba, O Ermo, Ortigueira", "text": "Escalo de Arriba \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 11 habitantes (7 homes e 4 mulleres)."}
{"id": "226393", "revid": "98629", "url": "https://gl.wikipedia.org/wiki?curid=226393", "title": "Jacques Maritain", "text": "Jacques Maritain nado en Par\u00eds o 18 de novembro de 1882 e finado o 28 de abril de 1973 foi un fil\u00f3sofo metaf\u00edsico franc\u00e9s defensor dun humanismo integral.\nTraxectoria.\nFillo do avogado Paul Maritain foi criado no protestantismo. Estudou na Sorbonna qu\u00edmica, f\u00edsica e biolox\u00eda. Al\u00ed co\u00f1eceu a Ra\u00efssa Ouman\u00e7off, con quen compartir\u00eda unha angustiosa pescuda intelectual. Abandonaron o cienticismo por xulgar que achegaba unha visi\u00f3n reducionista que non daba resposta \u00e1s inquedanzas existenciais e de co\u00f1ecemento transcendental do ser humano.\nO seu desencanto chegou a tal punto que pactaron suicidarse de non chegar a alg\u00fan resultado satisfactorio na s\u00faa busca no prazo dun ano. Charles P\u00e9guy convenceunos para que afondasen no pensamento vitalista de Henri Bergson o que os levou a descubrir a racionalidade do senso do absoluto. Leon Bloy influ\u00edu na s\u00faa posterior conversi\u00f3n ao catolicismo. No seo da Igrexa Cat\u00f3lica foi discutido polos sectores escol\u00e1sticos, conservadores e tradicionalistas.\nEn 1907 trasladouse a Heidelberg para afondar nos seus estudos de biolox\u00eda onde conectou o neovitalismo cient\u00edfico co vitalismo filos\u00f3fico de Bergson. Foi profesor de diversas universidades estadounidenses e canadenses (Columbia, Chicago, Toronto, Princeton...).\nMaritain, por influencia de Raissa, redescubriu a figura de Tom\u00e9 de Aquino tentando actualizar o pensamento neotomista e aristot\u00e9lico.\nManifestou a s\u00faa total oposici\u00f3n ao r\u00e9xime de dereitas pro-nazi de Vichy e colaborou na atenci\u00f3n e axuda a perseguidos e exiliados, en particular xudeus.\nTras o remate da segunda guerra mundial foi embaixador de Francia perante a Santa S\u00e9 ata 1948\nTralo pasamento de Raissa, ingresou nunha orde relixiosa.\nPensamento.\nPara Jacques Maritain, a filosof\u00eda \u00e9 a ra\u00ed\u00f1a das ciencias. Defendeu o pensamento cient\u00edfico pero considerou insostible racionalmente que poida ocupar o lugar e o papel da filosof\u00eda. Deu prioridade \u00e1 metaf\u00edsica sobre a epistemolox\u00eda.\nA idea do ser \u00e9 aprehensible a partir da experiencia dos sentidos mediante un proceso de abstracci\u00f3n. A emisi\u00f3n de enunciados ou xu\u00edzos sobre os obxectos os reco\u00f1ece como existentes. Deste xeito un pode chegar \u00e1 intuici\u00f3n do ser, base da metaf\u00edsica.\nDende o punto de vista epistemol\u00f3xico articulou un realismo cr\u00edtico que defende que a mente \u00e9 quen de garantirnos unha certeza sobre o ser das cousas.\nDende o punto de vista \u00e9tico, entende que existen leis enraizadas na natureza humana. Considera que existe unha lei natural que garante a dignidade e inviolabilidade do ser humano e que \u00e9 reveladora da s\u00faa igualdade esencial e impulsora da s\u00faa liberdade. Os dereitos humanos te\u00f1en o seu alicerce na lei natural.\nDefendeu un humanismo integral superador dunha visi\u00f3n materialista do home que, ao seu entender, acaba despersonaliz\u00e1ndoo e cousific\u00e1ndoo. Sosti\u00f1a a necesidade dunha sociedade aberta e plural inspirada no principio de cooperaci\u00f3n entre os diferentes.\nDefensor dos sistemas democr\u00e1ticos baseados na participaci\u00f3n popular, a liberdade ideol\u00f3xica e de culto e os dereitos humanos, foi radicalmente cr\u00edtico coas democracias burguesas, o sistema capitalista e unha concepci\u00f3n individualista da propiedade privada. Opo\u00f1\u00eda eles a prevalencia da persoa sobre o traballo e o mercado e defend\u00eda o destino universal dos bens. Condena o que entende sociedade benpensante do liberalismo burgu\u00e9s. A burgues\u00eda confunde a dignidade humana coa ilusoria imaxe dun individuo abstracto.\nO Estado non ten outro fin que asegurar o ben com\u00fan. Este \u00e9 distinto da suma dos intereses particulares. O deber do Estado \u00e9 a xustiza social e est\u00e1 ao servizo do home. Pero un home concreto que non se entende sen a s\u00faa dimensi\u00f3n comunitaria. Por iso a democracia \u00e9 moito m\u00e1is que o cumprimento dunhas regras constitucionais. Neste sentido, a democracia est\u00e1 sempre por facerse e por iso esixe \"unha revoluci\u00f3n moito m\u00e1is profunda que o que a literatura revolucionaria co\u00f1ece con ese nome, xa que se aferra a principios m\u00e1is profundos\".\nDende o punto de vista pol\u00edtico a \u00e1 esquerda da Democracia cristi\u00e1 reivindicou as s\u00faas posici\u00f3ns sociais, a\u00ednda que sempre mantivo distancia cos partidos confesionais."}
{"id": "226394", "revid": "1131", "url": "https://gl.wikipedia.org/wiki?curid=226394", "title": "Escalo", "text": "Un escalo \u00e9 un peixe de r\u00edo, \"Squalius carolitertii\". Amais, como top\u00f3nimo Escalo pode referirse a:"}
{"id": "226395", "revid": "98629", "url": "https://gl.wikipedia.org/wiki?curid=226395", "title": "Don't Forget", "text": "Don't Forget (en galego, Non o esquezas) \u00e9 o primeiro \u00e1lbum da cantante estadounidense Demi Lovato. O \u00e1lbum foi lanzado o 23 de setembro de 2008 nos EUA mediante o selo discogr\u00e1fico Hollywood Records. Demi Lovato coescribiu a maior\u00eda das canci\u00f3ns do \u00e1lbum xunto aos Jonas Brothers. Empezou a compo\u00f1er as canci\u00f3ns durante a rodaxe da pel\u00edcula \"Camp Rock\" de Disney Channel. O \u00e1lbum cont\u00e9n m\u00fasica pop, rock e power rock.\nO \u00e1lbum debutou no posto n\u00famero dous na lista Billboard dos Estados Unidos con m\u00e1is de 800 copias vendidas. O primeiro sinxelo foi \"Get Back\" e o segundo \"La La Land\".\nNa xira do \u00e1lbum \"Don't Forget\", Demi Lovato promocionou o seu seguinte \u00e1lbum, \"Here We Go Again\".\nV\u00eddeos do \u00e1lbum.\nSac\u00e1ronse v\u00eddeos musicais das seguintes canci\u00f3ns:"}
{"id": "226396", "revid": "89787", "url": "https://gl.wikipedia.org/wiki?curid=226396", "title": "A Fieiteira, O Ermo, Ortigueira", "text": "A Fieiteira \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 8 habitantes (5 homes e 3 mulleres)."}
{"id": "226397", "revid": "865", "url": "https://gl.wikipedia.org/wiki?curid=226397", "title": "Free", "text": "Free foi unha banda inglesa de blues-rock formada en Londres en 1968, e co\u00f1ecida sobre todo polo seu tema \"All Right Now\". O grupo separouse en 1973 e o seu vocalista principal Paul Rodgers pasou a converterse no l\u00edder de Bad Company, xunto co bater\u00eda Simon Kirke; o guitarrista Paul Kossoff formou Back Street Crawler e morreu dun paro card\u00edaco inducido por drogas en [1976]], cando ti\u00f1a s\u00f3 25 anos, e o baixista Andy Fraser formou Sharks.\nO grupo f\u00edxose famoso polas s\u00faas actuaci\u00f3n e polas xiras continuas. Por\u00e9n, os primeiros \u00e1lbums de estudio non se venderon moi ben, ata o lanzamento de \"Fire and Water\" que contaba co \u00e9xito \"All Right Now\". A canci\u00f3n axudou a asegurarlles un lugar no Isle of Wight Festival de 1970, onde tocaron para 600.000 persoas.\nA comezos dos anos 70 Free foi un dos grupos de blues-rock con m\u00e1is vendas no Reino Unido; cando a banda se desfixo en 1973 levaban vendidos ao redor dos 20 mill\u00f3ns de discos en todo o mundo, e realizara m\u00e1is de 700 concertos. "}
{"id": "226399", "revid": "1131", "url": "https://gl.wikipedia.org/wiki?curid=226399", "title": "A Fieiteira", "text": "O top\u00f3nimo galego A Fieiteira pode referirse a:"}
{"id": "226400", "revid": "85894", "url": "https://gl.wikipedia.org/wiki?curid=226400", "title": "A Fraga, O Ermo, Ortigueira", "text": "A Fraga \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 9 habitantes (5 homes e 4 mulleres)."}
{"id": "226401", "revid": "865", "url": "https://gl.wikipedia.org/wiki?curid=226401", "title": "LCD Soundsystem", "text": "LCD Soundsystem \u00e9 unha banda estadounidense de dance-punk formada en Nova York no ano 2001. Estivo liderada polo compositor, cantante e produtor estadounidense James Murphy, co-fundador do selo discogr\u00e1fico DFA Records. O grupo publicou tres \u00e1lbums aclamados pola cr\u00edtica, \"LCD Soundsystem\", \"Sound of Silver\" e \"This Is Happening\", entrando os dous \u00faltimos no \"top 10\" das listas da \"Billboard\".\nO 5 de febreiro do 2011 publicouse unha declaraci\u00f3n na p\u00e1xina web da banda que anunciaba a discoluci\u00f3n tras un concerto de despedida, que ter\u00eda lugar o d\u00eda 2 de abril no Madison Square Garden. A derradeira actuaci\u00f3n de LCD Soundsystem quedou documentada no v\u00eddeo \"Shut Up and Play the Hits\".\nTras unha serie de rumores insinuando unha posible reuni\u00f3n da banda, LCD Soundsystem publicou o sinxelo \"Christmas Will Break Your Heart\" en decembro de 2015, sendo o seu primeiro sinxelo dende \"Throw\", lanzado en 2010. LCD Soundsystem posteriormente confirmou o seu regreso e anunciou unha longa xira, inclu\u00edndo aparici\u00f3ns nos festivais de Coachella, Lollapalooza, Outside Lands e Glastonbury. A banda tam\u00e9n confirmou a gravaci\u00f3n dun novo \u00e1lbum de estudio que ser\u00e1 publicado ao longo do ano 2016."}
{"id": "226403", "revid": "98629", "url": "https://gl.wikipedia.org/wiki?curid=226403", "title": "Nova Pol\u00edtica Econ\u00f3mica", "text": "A Nova Pol\u00edtica Econ\u00f3mica (NEP) (en ruso: \u041d\u043e\u0432\u0430\u044f \u044d\u043a\u043e\u043d\u043e\u043c\u0438\u0447\u0435\u0441\u043a\u0430\u044f \u043f\u043e\u043b\u0438\u0442\u0438\u043a\u0430 (\u041d\u042d\u041f), trans. \"N\u00f3vaya ekonom\u00edcheskaya pol\u00edtika\") foi unha pol\u00edtica econ\u00f3mica proposta por Vladimir Lenin, \u00e1 que denominou como capitalismo de Estado. Permitindo o establecemento dalgunhas empresas privadas, a NEP permitiu que por exemplo as pequenas empresas de animais ou comercios de tabaco, volvesen abrir para o beneficio privado mentres que o Estado segu\u00eda controlando o comercio exterior, os bancos e as grandes industrias.\nFoi oficialmente decidido no curso do X Congreso do Partido Comunista da Uni\u00f3n Sovi\u00e9tica. Promulgouse por decreto o 21 de marzo de 1921, \"Na substituci\u00f3n da \"Prodrazvyorstka\" pola \"Prodnalog\"\" (\u00e9 dicir, en substituci\u00f3n das requisiciones de produtos alimenticios por un imposto fixo nos produtos alimenticios). En esencia, o decreto esix\u00eda que os agricultores lle cedesen ao Goberno unha cantidade espec\u00edfica de materia prima agr\u00edcola como un imposto en especie. Outros decretos perfeccionaron a pol\u00edtica e expand\u00edrona para inclu\u00edr a algunhas industrias. A Nova Pol\u00edtica Econ\u00f3mica foi substitu\u00edda polo Primeiro Plan Quinquenal de Stalin en 1928.\nPol\u00edticas.\nAs leis autorizaron a coexistencia dos sectores p\u00fablico e privado, que foron incorporados na NEP, que doutra banda era un Estado orientado \u00e1 \"econom\u00eda mixta\". En lugar de recuperar todos os bens producidos, o goberno sovi\u00e9tico tomou s\u00f3 unha pequena porcentaxe dos mesmos. Isto deixou aos campesi\u00f1os cun super\u00e1vit comercial que poder\u00eda ser vendido en privado.\nDespois de comezar a utilizar a NEP, o Estado, afastouse dos ideais comunistas e comezou a modernizaci\u00f3n da econom\u00eda, pero esta vez, cunha mentalidade m\u00e1is libre para facer as cousas. A Uni\u00f3n Sovi\u00e9tica deixou de defender a idea de nacionalizar determinadas partes das industrias. Esperaba alg\u00fans tipos de investimentos estranxeiros baixo a NEP, para financiar proxectos industriais e de desenvolvemento con divisas ou requisitos de tecnolox\u00eda. O cambio cara \u00e1 modernizaci\u00f3n base\u00e1base nunha cuesti\u00f3n principal, a transformaci\u00f3n da Uni\u00f3n Sovi\u00e9tica nunha sociedade industrializada moderna, pero para iso tivo que remodelar as s\u00faas estruturas preexistentes, \u00e9 dicir, o seu sistema agr\u00edcola e a estrutura de clases que a rodeaba.\nA NEP foi principalmente unha nova pol\u00edtica agr\u00edcola. Os bolxeviques v\u00edan a vida da aldea tradicional como conservadora e atrasada. A vella forma de vida alde\u00e1 era unha reminiscencia da Rusia tsarista que teoricamente fora expulsada coa Revoluci\u00f3n de Outubro. Coa NEP, que tratou de repudiar os \"vellos costumes\", pux\u00e9ronse en marcha m\u00e9todos que promoveron a procura dos intereses propios para os campesi\u00f1os. Con todo, o Estado s\u00f3 permitiu as propiedades privadas porque a idea da agricultura colectivizada reunira unha grande oposici\u00f3n.\nA NEP foi creada para revitalizar ao pa\u00eds en 1921 da guerra mundial, a revoluci\u00f3n, a guerra civil e a fame. Esta foi unha decisi\u00f3n imposta polas circunstancias, un \"repregamento estrat\u00e9xico\" na construci\u00f3n do socialismo justificado polo atraso econ\u00f3mico de Rusia, \"\"[...] Non somos o suficientemente civilizados para pasar directamente ao socialismo, a pesar de que as pol\u00edticas te\u00f1en os seus primeiros froitos\" \", declarou Lenin.\nRefer\u00edase ao feito de que Rusia segu\u00eda sendo unha naci\u00f3n principalmente agraria, cunha moi baixa poboaci\u00f3n urbana e unha base industrial d\u00e9bil ademais de non posu\u00edr o criterio econ\u00f3mico necesario para un socialismo completo. Lenin justific\u00f3 a introduci\u00f3n da NEP declarando que as grandes industrias pesadas (as f\u00e1bricas que produc\u00edan carb\u00f3n, ferro, electricidade etc.), seguir\u00edan estando baixo o control estatal. A NEP tam\u00e9n liberou restrici\u00f3ns comerciais e tratou de recuperar alianzas con pa\u00edses estranxeiros.\nEn 1920 o Comisario do Pobo Para a Guerra (Trotski) defendeu ante o congreso do Partido a s\u00faa pol\u00edtica autoritaria, propia do r\u00e9xime de comunismo de guerra levado at\u00e9 agora. Con todo, Lenin non lle prestou o seu apoio debido \u00e1s diferenzas que ti\u00f1an en termos de reformas sindicalistas. Ao ano seguinte Lenin, contrario aos intereses de Trotski, propuxo a NEP e a pol\u00edtica foi adoptada. Isto permitiu aos campesi\u00f1os arrendar e contratar traballadores e ademais permit\u00eduselles manter un excedente de produci\u00f3n despois de pagar unha determinada proporci\u00f3n dos seus impostos ao goberno.\nTraxectoria.\nComezos.\nA NEP substitu\u00edu \u00e1s pol\u00edticas do comunismo de guerra. Mentres que alg\u00fans l\u00edderes bolxeviques opux\u00e9ronse a ela, consideroulla necesaria debido \u00e1s circunstancias para permitir comercialismo privado limitado na forma da NEP.\nResultados.\nA produci\u00f3n agr\u00edcola incrementouse considerablemente. No canto de que o goberno tomase todo o exceso de produci\u00f3n agr\u00edcola sen ningunha compensaci\u00f3n aos campesi\u00f1os, estes ti\u00f1an agora a opci\u00f3n de vender os produtos sobrantes e por tanto, ti\u00f1an un incentivo para producir m\u00e1is. Este incentivo xuntado co surgimiento das case-feudais propiedades ou terras estatais non s\u00f3 levou a produci\u00f3n agr\u00edcola a niveis anteriores \u00e1 Revoluci\u00f3n sen\u00f3n que ademais mellorouna. Mentres que o sector agr\u00edcola foi confiado progresivamente a pequenas granxas familiares, a industria pesada, bancos e instituci\u00f3ns financeiras continuaban sendo dirixidas polo Estado e propiedade deste.\nDado que o goberno Sovi\u00e9tico a\u00ednda non ti\u00f1a ningunha pol\u00edtica con fins \u00e1 industrializaci\u00f3n, creouse un desequilibrio na econom\u00eda onde o sector agr\u00edcola estaba a crecer m\u00e1is r\u00e1pido que a industria. Para manter altos os seus ingresos, as f\u00e1bricas comezaron a vender os seus produtos a prezos maiores. Debido ao aumento dos prezos de produtos manufacturados, os campesi\u00f1os ti\u00f1an que producir moito m\u00e1is trigo para comprar estes bens de consumo. Esta ca\u00edda de prezos dos produtos agr\u00edcolas e o aumento dos prezos dos bens industriais foi co\u00f1ecida como -a crise das tesoiras-. Os campesi\u00f1os comezaron a reter a s\u00faa sobreproducci\u00f3n especulando cun aumento dos prezos dos mesmos, ou polo outro lado, vend\u00edallos aos -homes-NEP- (comerciantes na s\u00faa maior\u00eda) quen posteriormente os vend\u00edan a prezos superiores, ao que os membros do Partido Comunista op\u00fa\u00f1anse por consideralo unha explotaci\u00f3n de consumidores urbanos. Para combater a alza de prezos dos bens de consumo, o Estado tomou medidas tendientes a reducir a inflaci\u00f3n e promulgou reformas que afectaban as pr\u00e1cticas internas das f\u00e1bricas. O goberno tam\u00e9n fixou prezos para contrarrestar o efecto tesoira. A NEP foi exitosa en crear unha recuperaci\u00f3n econ\u00f3mica logo dos efectos devastadores da primeira guerra mundial e a guerra civil rusa. Para o ano 1928, a produci\u00f3n industrial e agr\u00edcola fora restablecida aos niveis de 1913 (anterior \u00e1 primeira vuerra mundial). Con todo, o desemprego disparouse durante a NEP e unha brecha m\u00e1is grande foi creada entre as clases.\nFinal.\nNo ano 1925, o ano posterior \u00e1 morte de Lenin, Nikolai Bukharin converteuse no principal defensor da NEP. De todos os xeitos, esta pol\u00edtica foi abandonada en 1928 por Iosif Stalin (substitu\u00edndoa cos plans quinquenais) debido \u00e1 crise dos grans, e \u00e1 necesidade de acumular rapidamente capital para desenvolver unha industrializaci\u00f3n similar \u00e1 dos pa\u00edses capitalistas occidentais. Stalin sostivo que a crise dos grans foi causada polos homes-NEP a quen os campesi\u00f1os lles vend\u00edan grans e logo eran vendidos por estes \u00e1s poboaci\u00f3ns urbanas a prezos maiores.\nA NEP era xeralmente considerada como unha medida provisoria e probou ser altamente impopular entre a oposici\u00f3n de esquerda dentro do Partido Bolxevique por ser un compromiso con alg\u00fans elementos capitalistas e por renunciar ao control do Estado. V\u00edan a NEP como unha traiz\u00f3n aos principios comunistas e cr\u00edan que ter\u00eda efectos econ\u00f3micos negativos a longo prazo polo que desexaban unha econom\u00eda totalmente planificada no canto da NEP. Particularmente, a NEP beneficiou aos inimigos do Comunismo tales como os comerciantes (homes-NEP) en detrimento dos traballadores, a quen o Partido representaba. En contraste, Lenin tam\u00e9n foi co\u00f1ecido por dicir acerca da NEP que: estamos a dar un paso cara a atr\u00e1s para logo dar dous pasos cara a adiante?, suxerindo que os plans quinquenais de Stalin eran un cumprimento do legado de Lenin.\nO sucesor de Lenin, Stalin, eventualmente introduciu unha completa planificaci\u00f3n econ\u00f3mica central, re-nacionalizando toda a econom\u00eda, e desde finais da d\u00e9cada de 1920 en diante, introduciu pol\u00edticas tendientes \u00e1 r\u00e1pida industrializaci\u00f3n. O programa de colectivizaci\u00f3n da agricultura levado a cabo por Stalin, foi a m\u00e1is notable e destrutiva sa\u00edda da NEP. Frecuentemente argum\u00e9ntase que se poder\u00eda conseguir a industrializaci\u00f3n sen a colectivizaci\u00f3n mediante o gravame impositivo progresivo aos campesi\u00f1os, tal como ocorreu cos Meiji, no Xap\u00f3n, a Alema\u00f1a de Otto von Bismarck e na Corea do Sur e Taiw\u00e1n de posguerra. Tam\u00e9n se argumentou que a industrializaci\u00f3n sovi\u00e9tica haber\u00eda tardado m\u00e1is tempo sen os programas acelerados de Stalin, deixando \u00e1 URSS atrasada con respecto a certos pa\u00edses occidentais como Alema\u00f1a en canto a produci\u00f3n industrial e militar, resultando na vitoria da Alema\u00f1a nazi na segunda guerra mundial. Con todo, o atraso do sector agr\u00edcola ruso causado por Stalin \u00e9 frecuentemente citado polos historiadores como unha desvantaxe para involucrarse na segunda guerra mundial."}
{"id": "226405", "revid": "23204", "url": "https://gl.wikipedia.org/wiki?curid=226405", "title": "Medomed\u00e1", "text": "Medomed\u00e1 \u00e9 un grupo de rock galego que xurdiu en Teo no 2008.\nTraxectoria.\nProcedentes de grupos como Trifulka, Sufridos e Drinkin'Tinto, estes xa veteranos da m\u00fasica galega crearon no 2008 Medomed\u00e1, un grupo musical cun estilo que eles deron en chamar \u201crock \"gilipollas\"\u201d.\nEste novo proxecto musical, con fortes influencias de grupos como Heredeiros da Crus, deuse a co\u00f1ecer co seu primeiro tema de estudio \u201cQuero ver como te ris\u201d presentado \u00f3 concurso A polo ghit (2008), onde tivo grande \u00e9xito e quedou entre os finalistas.\nDende ent\u00f3n este grupo de Teo tivo unha grande acollida participando nunha chea de concertos \u00f3 longo destes catro anos, entre os que cabe destacar: Festival Brincadeira (2012), Festival de Noso (2011), Castelo Rock (2012), Festi Sahara (2010), Rock in Rian (2010), Cruceiro Rock (2010)\u2026, ademais de numerosas actuaci\u00f3ns en salas coma a Nasa ou a Capitol. Tam\u00e9n presentaron o seu \u201cQuero ver como te ris\u201d no programa da TVG Tourilandia.\nNas s\u00faas actuaci\u00f3ns a m\u00fasica tam\u00e9n \u00e9 un concepto audiovisual, tanto pola est\u00e9tica rechamante como pola interacci\u00f3n cos seguidores mediante, por exemplo, os v\u00eddeos subidos a YouTube (nos que fan un adianto da xira dese ver\u00e1n, un peche de tempada etc.).\nNo 2012 sa\u00edu o seu moi esperado primeiro disco, chamado \"Mellorando pa peor\" no que incl\u00faen unha introduci\u00f3n e 12 temas entre os que destacan \u201cQuero ver como te ris\u201d, \u201cVas de guai e non chegas a chachi\u201d ou \u201cUn polbo bot\u00e1bao\u201d polo grande \u00e9xito que xa tiveran nos directos. O seu disco foi gravado no estudio Pousada Son de Ames e sae \u00e1 r\u00faa baixo unha licenza Creative Commons. Na s\u00faa p\u00e1xina incl\u00faen tam\u00e9n un apartado onde poder descargar polit\u00f3ns das s\u00faas canci\u00f3ns."}
{"id": "226406", "revid": "65337", "url": "https://gl.wikipedia.org/wiki?curid=226406", "title": "Man Ray", "text": "Man Ray (Emmanuel Rudzitsky, ou Rudnitsky ou Radnitzky, ou tam\u00e9n Radenski) nado en Filadelfia (Pensilvania) o 27 de agosto de 1890 e finado en Par\u00eds o 18 de novembro de 1976, foi pintor, fot\u00f3grafo e director de cine estadounidense, actor do dada\u00edsmo en Nova York e do surrealismo en Par\u00eds.\nTraxectoria.\nA s\u00faa carreira comeza en Nova York; xunto co seu amigo Marcel Duchamp forma a rama americana do movemento Dada. Despois dalgunhas experiencias art\u00edsticas infrutuosas, en particular unha publicaci\u00f3n sobre o Dada en Nova York en 1920, Man Ray chega \u00e1 conclusi\u00f3n de que \u00abDada non pode vivir en Nova York\u00bb.\nO 14 de xullo de 1921 chega ao Le Havre (Sena Mar\u00edtimo) e dir\u00edxese a Par\u00eds onde \u00e9 acollido por Marcel Duchamp. A mesma noite pres\u00e9ntano aos surrealistas Louis Aragon, Andr\u00e9 Breton, Paul \u00c9luard e Gala, Th\u00e9odore Fraenkel, Jacques Rigaut e Philippe Soupault. Inst\u00e1lase no barrio de Montparnasse e enam\u00f3rase da cantante francesa e modelo Kiki de Montparnasse. Tam\u00e9n co\u00f1ece o modisto Paul Poiret. Realiza numerosas fotograf\u00edas de moda que son publicadas en revistas. Con Jean Arp, Max Ernst, Andr\u00e9 Masson, Joan Mir\u00f3 e Pablo Picasso presenta as s\u00faas obras \u00e1 primeira exposici\u00f3n surrealista da galer\u00eda Pierre en Par\u00eds, en 1925.\nEn Montparnasse, durante trinta anos, Man Ray revoluciona a arte fotogr\u00e1fica. Os grandes artistas da s\u00faa \u00e9poca posan para el, como James Joyce, Gertrude Stein ou Jean Cocteau. En 1934 Meret Oppenheim posa n\u00faa para el, resultando unha das s\u00faas serie de fotos m\u00e1is famosa.\nEn 1940, tras a derrota de Francia, Man Ray consegue chegar a Lisboa e embarca para Estados Unidos xunto con Salvador Dal\u00ed, Gala e o cineasta Ren\u00e9 Clair. Chegado a Hollywood recibe proposici\u00f3ns de exposici\u00f3ns e decide volver pintar.\nFalecido en Par\u00eds en 1976, foi inhumado no cemiterio de Montparnasse e na s\u00faa tumba p\u00f3dese ler o epitafio: \u00ab\"Unconcerned, but not indifferent\"\u00bb (\"Desapegado, pero non indiferente\")."}
{"id": "226407", "revid": "23204", "url": "https://gl.wikipedia.org/wiki?curid=226407", "title": "Fernando de Buen y Lozano", "text": "Fernando de Buen y Lozano, nado en Barcelona o 10 de outubro de 1895 e finado o 6 de maio de 1962, foi un icti\u00f3logo e ocean\u00f3grafo espa\u00f1ol.\nTraxectoria.\nDoutorado en Ciencias Naturais pola Universidade Central de Madrid, foi xefe de Biolox\u00eda no Instituto Espa\u00f1ol de Oceanograf\u00eda e catedr\u00e1tico na Universidade de Madrid.\nEn 1917 foi nomeado director do Laboratorio Oceanogr\u00e1fico de Vigo, antecesor do hoxe chamado Centro Oceanogr\u00e1fico de Vigo, do Instituto Espa\u00f1ol de Oceanograf\u00eda.\nEn 1939 comezou as s\u00faas actividades en Latinoam\u00e9rica, desempe\u00f1ando importantes labores docentes e de investigaci\u00f3n ictiol\u00f3xicas primeiro en M\u00e9xico, a s\u00faa segunda patria, logo no Uruguai e, finalmente, en Chile.\nNo Uruguai foi o director do departamento de Ciencias no Servizo de Oceanograf\u00eda e Pesca, as\u00ed como profesor de hidrobiolox\u00eda e protozoolox\u00eda na Facultade das Artes e as Ciencias.\nEn 1960 a Universidade de Chile confioulle a organizaci\u00f3n do seu Instituto de Biolox\u00eda e a s\u00faa Estaci\u00f3n de Biolox\u00eda Mari\u00f1a de Valpara\u00edso.\nO seu prestixio cient\u00edfico, reco\u00f1ecido polos principais centros mundiais, unido \u00e1 s\u00faa experiencia de traballo en diferentes pa\u00edses, fixeron del o home clave para a organizaci\u00f3n e coordinaci\u00f3n das nacentes actividades oceanogr\u00e1ficas do continente Suramericano, outorg\u00e1ndoselle oficialmente en novembro de 1961 a presidencia do Consello Latinoamericano de Oceanograf\u00eda recentemente creado.\nAbreviatura.\nEn zoolox\u00eda, a abreviatura de Buen util\u00edzase para referirse a Fernando de Buen y Lozano como autoridade en descrici\u00f3ns e taxonom\u00eda.\nFontes.\nEste artigo cont\u00e9n informaci\u00f3ns tiradas da en, do \"Centro de Estudios \"Od\u00f3n de Buen\"\" \ne da Revista \"Montemar\"."}
{"id": "226409", "revid": "85894", "url": "https://gl.wikipedia.org/wiki?curid=226409", "title": "O Igrexario, O Ermo, Ortigueira", "text": "O Igrexario \u00e9 un lugar da parroquia do Ermo no concello coru\u00f1\u00e9s de Ortigueira, na comarca do Ortegal. Segundo o IGE, en 2011 ti\u00f1a 57 habitantes (31 homes e 26 mulleres)."}
{"id": "226411", "revid": "98629", "url": "https://gl.wikipedia.org/wiki?curid=226411", "title": "Wozzeck", "text": "Wozzeck \u00e9 unha \u00f3pera en tres actos con m\u00fasica de Alban Berg e libreto en alem\u00e1n do propio compositor, baseado na obra teatral inconclusa de Georg B\u00fcchner, \"Woyzeck\". Tr\u00e1tase da primeira e m\u00e1is famosa das \u00f3peras de Alban Berg. Foi estreada o 14 de decembro de 1925 na Staatsoper Unter den Linden de Berl\u00edn baixo a direcci\u00f3n de Erich Kleiber. Est\u00e1 considerada por alg\u00fans acad\u00e9micos como a mellor \u00f3pera do s\u00e9culo XX, e a pesar do seu estilo desafiante ocupa un s\u00f3lido lugar no repertorio tradicional, represent\u00e1ndose cada ano en diversos lugares do mundo.\nA calidade da obra (en particular, a caracterizaci\u00f3n das situaci\u00f3ns con t\u00e9cnicas musicais claramente definidas) conv\u00e9rtea nunha \u00f3pera moderna que satisfai ata o o\u00ednte m\u00e1is t\u00edmido. \"Wozzeck\" evita os estereotipos oper\u00edsticos, sendo seria e persuasiva ao mesmo tempo.\nHistoria.\nCara ao ano 1914, Berg xa comezara a pensar en crear unha \u00f3pera que se basease nunha obra de teatro. O compositor confeccionou o libreto a partir de fragmentos da obra \"Woyzeck\" (titulada inicialmente \"Wozzeck\" por un erro de edici\u00f3n e que quedou inconclusa tras a morte do autor), do escritor e activista pol\u00edtico austr\u00edaco do s\u00e9culo XIX Georg B\u00fcchner, que finara en 1837 aos vinte e catro anos. A obra de B\u00fcchner est\u00e1 escrita a base de escenas breves, epis\u00f3dicas e desconectadas entre si e describe a espantosa situaci\u00f3n dun soldado explotado polos seus superiores, creando unha poderosa historia de inhumanidade e opresi\u00f3n, o que lle proporcionou a Berg un veh\u00edculo ideal para levar a cabo a s\u00faa \u00f3pera. Berg adaptou o libreto mantendo \"a esencia da obra, coas s\u00faas numerosas escenas curtas, a s\u00faa linguaxe abrupta e \u00e1s veces brutal, e o seu marcado, e obsesionado, realismo...\".\nAo pouco tempo de comezar o proxecto, Berg alistouse no servizo militar, polo que case non puido traballar na \u00f3pera ata 1918, o ano no que se licenciou. Logo do per\u00edodo de inactividade, comezou a traballar intensamente en \"Wozzeck\", rematando o primeiro acto no ver\u00e1n de 1919, o segundo en agosto de 1921, e o derradeiro acto nos seguintes dous meses (coa orquestraci\u00f3n finalizada durante os seguintes seis meses), rematando a partitura en 1922. Ese mesmo ano publicou a reduci\u00f3n para piano na editorial Universal Edition co apoio econ\u00f3mico da s\u00faa grande amiga Alma Mahler, vi\u00fava de Gustav Mahler, compositor que tanto admirou. A obra foi rexeitada por varios teatros de \u00f3pera en Europa, polo que, aconsellado polo director Hermann Scherchen, escribiu unha especie de suite para soprano e orquestra (\"Drei Bruchst\u00fccke aus Wozzeck\" - Tres fragmentos de Wozzeck) para chamar a atenci\u00f3n sobre ela. Os tres fragmentos de escenas estre\u00e1ronse en Frankfurt am Main en 1924, dirixidos polo propio Scherchen; a acollida das pezas foi impresionante, polo que a Staatsoper Unter den Linden (\u00d3pera Estatal de Berl\u00edn) a escolleu, sendo estreada polo director Erich Kleiber, \"quen programou (a \u00f3pera) pola s\u00faa propia iniciativa\", o 14 de decembro dese mesmo ano.\nA \u00f3pera tivo un grande \u00e9xito e catapultou \u00e1 fama internacional a Berg. Segundo Walsh, a \u00f3pera tivo \"un \"succ\u00e8s de scandale\" con disturbios durante a representaci\u00f3n e unha prensa mixta despois, pero que conduciu a unha corrente de produci\u00f3ns en Alema\u00f1a e Austria, antes de que os Nazis a consignasen ao vertedoiro do 'decadent art' logo de 1933\" Inicialmente, \"Wozzeck\" estableceuse nun posto s\u00f3lido na tradici\u00f3n oper\u00edstica e pronto chegou a ser unha obra ben establecida no repertorio dos principais teatros de \u00f3pera, e fixo a Berg o compositor m\u00e1is co\u00f1ecido da Segunda Escola de Viena, o que lle permitiu vivir m\u00e1is confortablemente e adicarse de pleno \u00e1 composici\u00f3n. Investiu ent\u00f3n (entre os anos 20 aos 30) boa parte do seu tempo en viaxar para asistir a representaci\u00f3ns e dar conferencias sobre a \u00f3pera.\nA estrea nos Estados Unidos foi realizada pola Philadelphia Grand Opera Company o 19 de marzo de 1931 na Philadelphia Metropolitan Opera House baixo a direcci\u00f3n de Leopold Stokowski, e, mentres que a estrea no Reino Unido no Queen's Hall de Londres do 14 de marzo de 1934 foi tan s\u00f3 unha versi\u00f3n de concerto, a\u00ednda que o 22 de xaneiro de 1952 tivo lugar a primeira representaci\u00f3n na Royal Opera House, Covent Garden.\nEsta \u00f3pera segue no repertorio, a\u00ednda que non est\u00e1 entre as m\u00e1is representadas, aparecendo nas estat\u00edsticas de Operabase no posto 69 das cen \u00f3peras m\u00e1is representadas no per\u00edodo 2005-2010, sendo a novena \u00f3pera m\u00e1is representada en Austria e a primeira de Alban Berg, con 56 representaci\u00f3ns..\nPersonaxes.\nNo seguinte cadro poden verse as complicadas relaci\u00f3ns persoais entre as personaxes da \u00f3pera na que se aprecia o tri\u00e1ngulo amoroso Wozzeck - Marie - Tambourmajor:\nCaracter\u00edsticas.\n\"Wozzeck\" \u00e9 un bo exemplo de \u00f3pera expresionista. A elaborada estrutura musical de \"Wozzeck\" \u00e9 unha das caracter\u00edsticas principais da obra, que seguiu unha concepci\u00f3n estrutural m\u00e1is detallada e comprensible que as composici\u00f3ns anteriores de Berg, xunto coa relevancia e intensidade da s\u00faa trama, que cont\u00e9n conexi\u00f3ns morais e sociais como a inevitabilidade da dureza e a explotaci\u00f3n dos pobres, temas que aparecen de xeito brutal e sen compromisos. Berg presenta o soldado Wozzeck como s\u00edmbolo de \"wir arme Leut\" (\"Nos, as pobres xentes\"), como desventurada v\u00edtima da s\u00faa contorna, desprezado, traizoado no amor e impulsado ao asasinato e ao suicidio.\nBerg dispuxo o material seleccionado da obra de B\u00fcchner segundo un plan sim\u00e9trico de tres actos divididos \u00e1 s\u00faa vez en cinco escenas conectadas mediante interludios orquestrais (ao igual que ocorre en \"Pell\u00e9as et M\u00e9lisande\" de Claude Debussy), polo que cada acto forma unha estrutura musical continua, organizada por Berg como unha totalidade formal coidadosamente ordenada. A linguaxe empregada polo compositor \u00e9 en parte atonal e en parte diat\u00f3nica, e a escritura vocal incl\u00fae pasaxes de \"Sprechgesang\" (en galego \"canci\u00f3n falada\"), a voz falada, e o canto convencional. Berg lograba esta mestura de atonalidade e diatonalismo sen crear unha descontinuidade estil\u00edstica grazas \u00e1s pronunciadas implicaci\u00f3ns tonais da s\u00faa linguaxe atonal.\nNesta \u00f3pera vese anticipada a posterior adopci\u00f3n do dodecafonismo por parte do compositor, especialmente no \u00faltimo acto, onde en cada escena aparece unha idea composicional determinada que funciona como unha referencia constante da que derivan t\u00f3dolos materiais musicais por medio de distintas transformaci\u00f3ns que non se diferencian do proceso empregado no dodecafonismo. Non obstante, o car\u00e1cter da m\u00fasica expresivamente l\u00edrica e intensamente dram\u00e1tica non \u00e9 moi distinto das primeiras obras de Berg, e a organizaci\u00f3n mel\u00f3dica \u00e9 basicamente igual que antes, a pesar de basearse en c\u00e9lulas referenciais ou acordes que nalg\u00fans casos son empregados de forma sistem\u00e1tica.\nNa \u00f3pera atopamos numerosas pasaxes de realismo estilizado (coro de ronquidos, gurgullo de auga, unha orquestra de taberna cun piano desafinado que caricaturiza un motivo de valse de \"Der Rosenkavalier\" de Richard Strauss) que son empregados con mestr\u00eda con fins expresionistas. A conxunci\u00f3n da acci\u00f3n, a riqueza da inventiva musical, a orquestraci\u00f3n (permanentemente variada, enxe\u00f1osa e axeitada) a claridade e concentraci\u00f3n das formas, a \u00edndole descritiva e a forza dram\u00e1tica da m\u00fasica, producen un efecto de gran poder emotivo.\nBerg emprega unha gran variedade de t\u00e9cnicas musicais para crear unidade e coherencia na \u00f3pera, entre as que destacan o uso de leitmotivs e o uso de formas tradicionais.\nFormas tradicionais.\nBerg decidiu non empregar formas cl\u00e1sicas oper\u00edsticas como a aria ou o tr\u00edo na s\u00faa \u00f3pera. Ao longo da \u00f3pera, o compositor emprega numerosas formas tradicionais normalmente asociadas \u00e1 m\u00fasica instrumental e que conforman a m\u00fasica das escenas, que \u00e1 s\u00faa vez est\u00e1n unidas por interludios instrumentais, e que incorpora a un conxunto dunha gran complexidade sinf\u00f3nica. Estas formas tradicionais dotan a cada escena dunha coherencia interna, como no caso do segundo acto, que comeza cunha forma sonata na primeira escena, s\u00e9guenlle na segunda escena unha fantas\u00eda e unha fuga (no momento no que o Doktor e o Hauptmann se mofan de Wozzeck pola infidelidade de Marie), que dan paso a un movemento lento, un scherzo, dous tr\u00edos e un rond\u00f3, mentres que os actos primeiro e terceiro est\u00e1n constru\u00eddos de xeito m\u00e1is libre, a\u00ednda que presentan unha serie de formas xa establecidas.\nOutro exemplo do emprego de formas cl\u00e1sicas o atopamos na Escena III do Acto III, cuxa m\u00fasica est\u00e1 constru\u00edda como un motete isorr\u00edtmico medieval.\nAdemais, as fortes correspondencias musicais e dram\u00e1ticas existentes entre o primeiro e o terceiro acto crean unha longa estrutura tripartita ABA que fai que a obra poida ser vista como un todo.\nLeitmotivs.\nA m\u00fasica de Berg unif\u00edcase en parte tam\u00e9n mediante o emprego dalg\u00fans leitmotivs, por conxuntos de clases de notas identificados coas personaxes principais. Como a meirande parte dos compositores que empregaron este m\u00e9todo, cada leitmotiv \u00e9 empregado dun xeito m\u00e1is sutil que sendo directamente relacionado cun personaxe ou obxecto. A pesar disto, os motivos para Hauptmann, Doktor e Tambourmajor son moi prominentes. Wozzeck est\u00e1 claramente asociado a dous motivos, un frecuentemente escoitado cando el corre dentro ou f\u00f3ra do escenario, mentres que o outro m\u00e1is languidamente expresa a s\u00faa miseria e impotencia fronte \u00e1s presi\u00f3ns que experimenta. Marie \u00e9 acompa\u00f1ada por motivos que expresan a s\u00faa sensualidade. Un motivo que non est\u00e1 explicitamente relacionado poden ser un par de acordes que son empregados para pechar cada un dos tres actos, usados nunha repetici\u00f3n oscilante ata case fundirse o un no outro.\nO motivo m\u00e1is significativo escoitase por primeira vez cantado polo propio Wozzeck (na primeira escena con Hauptmann), as palabras \"Wir arme Leut\" (xente pobre coma n\u00f3s), trazando un acorde menor con s\u00e9tima maior, \u00e9 frecuentemente escoitado como sinal da incapacidade dos personaxes da \u00f3pera para transcender a s\u00faa situaci\u00f3n. Na Escena III do Acto III o piano anuncia tanto o tema r\u00edtmico como unha serie de seis notas das que deriva todo o material mel\u00f3dico case de forma exclusiva, que escritas ascendente ou descendentemente case forman unha escala de tons, nunha serie de notas que se repite frecuentemente en toda a obra.\nM\u00e1is al\u00f3 disto, Berg tam\u00e9n reutiliza motivos de fragmentos escoitados anteriormente na \u00f3pera para dar ao o\u00ednte unha idea dos pensamentos do personaxe. A reaparici\u00f3n da banda militar, como ao final do Acto I, por exemplo, informa ao o\u00ednte de que Marie est\u00e1 a reflexionar sobre a desexabilidade f\u00edsica de Tambourmajor.\nArgumento.\nActo I.\n\"Escena 1 (Suite)\"\nO soldado Wozzeck est\u00e1 a afeitar ao capit\u00e1n, quen lle pide que o faga m\u00e1is a modo. O capit\u00e1n dille a Wozzeck que \u00e9 un bo home a\u00ednda que carece de moral porque ten un fillo ilex\u00edtimo. Wozzeck cont\u00e9stalle que a virtude \u00e9 un luxo que non est\u00e1 ao alcance dos pobres, mais anima ao capit\u00e1n a lembrar a lecci\u00f3n de Evanxeo, \"La\u00dfet die Kleinen zu mir kommen!\" (\"Deixade que os nenos se acheguen a min,\" Marcos 10:14).\n\"Escena 2 (Rapsodia e Canci\u00f3n de caza)\"\nWozzeck e o seu compa\u00f1eiro Andres est\u00e1n cortando le\u00f1a no campo. Andres tenta sen \u00e9xito calmar a Wozzeck, que ten visi\u00f3ns arrepiantes: escoita ru\u00eddos e imax\u00ednase o sol afund\u00edndose facendo arder a terra. Logo, de repente, todo est\u00e1 tranquilo.\n\"Escena 3 (Marcha e canci\u00f3n de berce)\"'\nMarie, a nai do fillo de Wozzeck, e a s\u00faa veci\u00f1a Margaret ven \u00e1 banda militar pasar diante da s\u00faa fiestra. Marie admira o guapo Tambourmajor, mentres que Margaret se mofa del. Unha vez soa co seu fillo, Marie c\u00e1ntalle unha canci\u00f3n de berce, Wozzeck chega e c\u00f3ntalle as s\u00faas visi\u00f3ns, que el interpreta como cousas malas que van pasar. Marie tenta tranquilizalo, mais el marcha correndo cara ao cuartel sen tan sequera mirar ao seu fillo. Abrumada polos seus propios medos, Marie abandona correndo a habitaci\u00f3n deixando ao neno.\n\"Escena 4 (Pasarr\u00faas)\"\nWozzeck visita ao doutor, quen lle paga por empregalo en investigaci\u00f3ns m\u00e9dicas. Cheo de autoengano por facer un gran descubrimento cient\u00edfico, o doutor preg\u00fantalle a Wozzech sobre a s\u00faa dieta, reprend\u00e9ndoo por non seguir as s\u00faas instruci\u00f3ns en relaci\u00f3n \u00e1 dieta e ao comportamento. Novamente Wozzeck saca a colaci\u00f3n as s\u00faas visi\u00f3ns, as cales son tomadas polo doutor como mera imaxinaci\u00f3n.\n\"Escena 5 (Rond\u00f3)\"\nNa r\u00faa, diante da porta, o Tambourmajor avanza cara Marie. Inicialmente ela se resiste, mais finalmente acaba entreg\u00e1ndose a el.\nActo II.\n\"Escena 1 (Sonata-Allegro)\"\nMarie admira os pendentes que o Tambourmajor lle acaba de regalar. Cando entra Wozzeck, ela tenta escondelos, mais cando Wozzeck lle pregunta de \u00f3nde os sacou asegura que os atopou na r\u00faa. Wozzeck sospeita. El d\u00e1lle os cartos que ga\u00f1ou e marcha, mentres que Marie se sente abrumada polo remordemento.\n\"Escena 2 (Fantas\u00eda e Fuga sobre tres temas)\"\nO capit\u00e1n e o doutor enc\u00f3ntranse na r\u00faa e falan da m\u00f3rbida enfermidade e a morte. Cando Wozzeck pasa, m\u00f3fanse del con alusi\u00f3ns \u00e1 infidelidade de Marie. Sorprendido, Wozzeck p\u00eddelles non se r\u00edan da \u00fanica cousa no mundo que \u00e9 s\u00faa e marcha correndo.\n\"Escena 3 (Largo)\"\nWozzeck enfr\u00f3ntase a Marie coas s\u00faas sospeitas e trata de forzala para que confese. Est\u00e1 a piques de golpeala, mais ela segue desafiante, dic\u00edndolle que preferir\u00eda ter un coitelo cravado na barriga antes que as s\u00faas mans sobre ela.\n\"Escena 4 (Scherzo)\"\nDous aprendices b\u00e9bedos animan \u00e1 multitude nun bar con terraza. Wozzeck entra e ve a Marie bailando co Tambourmajor. Un necio ach\u00e9gase a Wozzeck e dille que cheira a sangue (\"Lustig, lustig...aber es riecht \u2026Ich riech, ich riech Blut!\", en galego \"Ledo, ledo, mais fede... Cheiro, cheiro sangre\").\n\"Escena 5 (Rond\u00f3)\"\nA mesma tarde no cuartel, Wozzeck \u00e9 incapaz de durmir lembrando recordos de pesadelo acontecidos no bar. O Tambourmajor entra b\u00e9bedo e ostentando coa s\u00faa conquista. Os dous homes se pelexan e Wozzeck cae ao chan.\nActo III.\n\"Escena 1 (Invenci\u00f3n sobre un tema)\"\nS\u00f3 co seu fillo, Marie le na Biblia, primeiro sobre a ad\u00faltera que foi perdoada, e logo sobre Mar\u00eda Magdalena. Marie berra pedindo misericordia a Deus.\n\"Escena 2 (Invenci\u00f3n sobre unha soa nota (si))\"\nMarie e Wozzeck est\u00e1n paseando preto dun estanque. Marie quere volver pronto \u00e1 cidade, mais Wozzeck fai que sente con el. El a bica e fai comentarios ir\u00f3nicos sobre a s\u00faa infidelidade. \u00c1lzase no ceo unha l\u00faa vermella e Wozzeck decide que se non pode ter a Marie, ningu\u00e9n m\u00e1is poder\u00e1, cando ela tenta escapar, el saca un coitelo e a mata.\n\"Escena 3 (Invenci\u00f3n sobre un ritmo)\"\nA xente baila nunha tabern, Wozzeck est\u00e1 a beber, berrando de xeito salvaxe, e bailando con Margaret. Wozzeck p\u00eddelle que cante unha canci\u00f3n, ela canta, mais nese momento dec\u00e1tase de que hai sangue na s\u00faa man e c\u00f3bado, ent\u00f3n todo o mundo comeza a berrarlle, incapaz de explicar de onde prov\u00e9n o sangue, Wozzeck foxe axitado e obsesionado co seu sangue.\n\"Escena 4 (Invenci\u00f3n sobre unha corda de seis notas)\"\nWozzeck est\u00e1 obsesionado co pensamento de que o coitelo co que matou a Marie o incriminar\u00e1 e o tira ao estanque. Cando a l\u00faa vermella aparece novamente, teme non ter lanzado o coitelo o suficientemente lonxe da beira e, querendo ademais limpar o sangue que mancha a s\u00faa roupa e as s\u00faas mans, entra no estanque e afoga. O capit\u00e1n e o doutor escoitan a Wozzeck afog\u00e1ndose e lai\u00e1ndose e marchan.\n\"Interludio (Invenci\u00f3n sobre unha nota (do menor))\"\nEste interludio leva ao final.\n\"Escena 5 (Invenci\u00f3n sobre un moto perpetuo de oito notas, quasi toccata)\"\n\u00c1 ma\u00f1\u00e1 seguinte, mentres xogan na r\u00faa, os fillos dos veci\u00f1os dinlle ao fillo de Marie e Wozzeck que a s\u00faa nai est\u00e1 morta. El non entende e segue cantando e xogando.\nInstrumentaci\u00f3n.\nO cadro instrumental orixinal de \"Wozzeck\" \u00e9 moi grande, xa que Berg escribiu a partitura para unha orquestra bastante grande, e conta ademais con tres grupos en escena ademais da orquestra (unha banda militar na 3\u00aa escena do 1\u00ba acto, unha orquestra de c\u00e1mara na 3\u00aa escena do 2\u00ba acto, unha banda na taberna da 4\u00aa escena do 2\u00ba acto, as\u00ed como un piano desafinado na 3\u00aa escena do 3\u00ba acto), o que sup\u00f3n un total de case 200 m\u00fasicos ademais do elenco vocal, o que a converte nunha \u00f3pera pouco representada a pesar da s\u00faa popularidade. Tam\u00e9n se te\u00f1en realizado ata o momento versi\u00f3ns para conxuntos m\u00e1is reducidos e accesibles que fixeron que a s\u00faa popularidade medrase nos \u00faltimos tempos, ata o momento d\u00faas: unha para grupo de c\u00e1mara de John Rea en 1995, e outra para unha orquestra algo m\u00e1is reducida de Eberhard Kloke en 2004.\nA partitura orixinal e as versi\u00f3ns son editadas por Universal Edition, e o manuscrito enc\u00f3ntrase na Congress Library de Washington (Estados Unidos) dende 1934, cando foi depositada al\u00ed por xesti\u00f3n de Sch\u00f6nberg. A instrumentaci\u00f3n da obra \u00e9 a seguinte:\nM\u00fasica en escena.\nBanda militar:\nNas s\u00faas notas, Berg sinala que os m\u00fasicos da banda poden ser tomados da orquestra principal, e mesmo vai m\u00e1is al\u00f3 indicando exactamente onde poden marchar os m\u00fasicos cunha nota ao p\u00e9 da p\u00e1xina cerca do final da 2\u00aa escena do 1\u00ba acto)\nOrquestra de c\u00e1mara:\n(tam\u00e9n tomada da orquestra do foxo, e explicitamente correspondente \u00e1 orquestra para a \"Sinfon\u00eda de C\u00e1mara N\u00ba 1\" de Arnold Schoenberg, realiz\u00e1ndolle deste xeito unha pequena homenaxe):\nBanda na taberna (Acto 2, Escena 4):\nEstrutura.\nActo I.\nCinco pezas caracter\u00edsticas\nActo II.\nSinfonia in cinque movimenti\nActo III.\nSeis invenci\u00f3ns\nGravaci\u00f3ns.\nNo sitio web Operadis aparecen 32 gravaci\u00f3ns da \u00f3pera. A seguinte selecci\u00f3n est\u00e1 realizada inclu\u00edndo as mencionadas en \"La discoteca ideal de la \u00f3pera\", e \"La discoteca ideal de m\u00fasica cl\u00e1sica\".\nInfluencia.\n\"Wozzeck\" \u00e9 unha obra de grande influencia na historia da \u00f3pera que ten deixado unha pegada indeleble. O concepto de \u00f3pera de tema social, a historia dun home ao bordo da loucura, a inclusi\u00f3n de formas instrumentais na \u00f3pera, a alusi\u00f3n \u00e1 m\u00fasica popular e banal, o xogo tonal-atonal, en fin, todas elas te\u00f1en sido ideas atractivas e inspiradoras empregadas por compositores posteriores.\nTemos \"Dantons Tod\" (outro drama de B\u00fcchner) de Gottfried von Einem, \"Die Soldaten\" de Bernd Alois Zimmermann (drama de Jakob Lenz), \"Jakob Lenz\" de Wolfgang Rihm (tam\u00e9n de B\u00fcchner), \"Lear\" de Aribert Reimann; \"Reigen\" de Philippe Boesmans (drama de Arthur Schnitzler); e mesmo \"Peter Grimes\" de Benjamin Britten, \"Bomarzo\" de Alberto Ginastera e \"Eight Songs for a Mad King\" de Peter Maxwell Davies."}
{"id": "226417", "revid": "89787", "url": "https://gl.wikipedia.org/wiki?curid=226417", "title": "Kosmos 93", "text": "Kosmos 93 (\u041a\u043e\u0441\u043c\u043e\u0441 93 en ruso), tam\u00e9n denominado DS-U2-V N\u00ba 1, foi un sat\u00e9lite artificial sovi\u00e9tico lanzado o 19 de outubro de 1965 mediante un foguete Kosmos 2I desde a base de Kapustin Yar.\nCaracter\u00edsticas.\nKosmos 93 foi o primeiro membro do modelo de sat\u00e9lites DS-U2-V. Estivo adicado a desenvolver tecnolox\u00eda militar a\u00ednda clasificada. Foi seguido polo Kosmos 95. Kosmos 93 foi inxectado nunha \u00f3rbita inicial de 522\u00a0km de apoxeo e 220\u00a0km de perixeo, cunha inclinaci\u00f3n orbital de 48,4 graos e un per\u00edodo de 91,8 minutos. Reentrou na atmosfera o 3 de xaneiro de 1966."}
{"id": "226418", "revid": "4817", "url": "https://gl.wikipedia.org/wiki?curid=226418", "title": "Cosmos 93", "text": ""}
{"id": "226420", "revid": "839", "url": "https://gl.wikipedia.org/wiki?curid=226420", "title": "Torpediniformes", "text": "A dos torpediniformes (\"Torpediniformes\") \u00e9 unha orde de elasmobranquios batoideos co\u00f1ecidos vulgarmente como torpedos, estrugas, ortigas, ou raias el\u00e9ctricas,\nSon raias moi co\u00f1ecidas por seren capaces de producir descargas el\u00e9ctricas de 8 at\u00e9 220 voltios, dependendo da especie, que usan para atodar \u00e1s s\u00faas presas e para defensa.\nExisten 69 especies reco\u00f1ecidas distribu\u00eddas en catro familias. Quizais os membros m\u00e1is co\u00f1ecidos son os do x\u00e9nero \"Torpedo\", polo que os torpedos empregados na guerra naval foron as\u00ed denominados por estes animais. A especie m\u00e1is com\u00fan en Galicia \u00e9 \"Torpedo marmorata\".\nCaracter\u00edsticas.\nAs principais caracter\u00edsticas dos torpediniformes son:\nHistoria natural.\nAlim\u00e9ntanse de plancto e de pequenos invertebrados, polo que os seus dentes son menos afiados que nas especies carn\u00edvoras (como os tibur\u00f3ns).\nTaxonom\u00eda.\nDescrici\u00f3n.\nA orde foi descrita en 1926 polo icti\u00f3logo e ocean\u00f3grafo espa\u00f1ol Fernando de Buen y Lozano.\nEtimolox\u00eda.\nO nome da orde, \"Torppediniformes\", est\u00e1 contru\u00eddo sobra a ra\u00edz do nome do seu x\u00e9nero tipo, \"Torpedo\", coa adici\u00f3n da desinencia do lat\u00edn cient\u00edfico \"-iformes\" 'en forma de', propia dos nomes das ordes de peixes (e de aves).\nEn canto o nome do x\u00e9nero, \"Torpedo\", v\u00e9n do lat\u00edn \"torpere \"'agarrotarse, quedar paralizado', refer\u00edndose ao efecto en algu\u00e9n que manipula ou pisa unha destas raias viva.\nClasificaci\u00f3n.\nSegundo a FishBase, o WoRMS, o NCBI e o ITIS, a orde comprende as catro familias seguintes:\nOrde \"Torpediniformes\""}
{"id": "226421", "revid": "88215", "url": "https://gl.wikipedia.org/wiki?curid=226421", "title": "Baltasar Alb\u00e9niz", "text": "Baltasar Alb\u00e9niz Mart\u00ednez, nado en \u00c9ibar o 6 de xaneiro de 1905 e finado en Pamplona o 29 de novembro de 1978, foi un futbolista e adestrador de f\u00fatbol que xogaba na demarcaci\u00f3n de centrocampista. Como futbolista xogou s\u00f3 en equipos vascos, participando do primeiro ascenso do Alav\u00e9s \u00e1 Primeira Divisi\u00f3n da s\u00faa historia. Entre os seus \u00e9xitos como adestrador \u00e1chanse tres Copas do Xeneral\u00edsimo, d\u00faas delas dirixindo ao Real Madrid e outra ao Athletic de Bilbao.\nTraxectoria.\nComo xogador.\nPese \u00e1s s\u00faas boas dotes como futbolista triunfou na s\u00faa faceta de adestrador. Comezou xogando na Uni\u00f3n Deportiva Eibarresa compartindo equipo cos futuros internacionais absolutos da selecci\u00f3n espa\u00f1ola Ciriaco e Roberto Etxebarria.\nPouco despois fichou polo Deportivo Alav\u00e9s, co que disputou as d\u00faas primeiras tempadas da Segunda Divisi\u00f3n (1928/29 e 1929/30), conseguindo na segunda delas o ascenso \u00e1 Primeira Divisi\u00f3n. Debutou na m\u00e1xima categor\u00eda na primeira xornada da tempada 1930/31 contra a Real Sociedad en Atotxa, e marcou 8 goles ao longo da campa\u00f1a. Ao ano seguinte fichou pola Real Sociedad, onde militiou un ano, para volver logo ao Alav\u00e9s.\nDurante a Segunda Rep\u00fablica, na tempada 1934-35 alternou a posici\u00f3n de centrocampista cas labores de t\u00e9cnico no Arenas de Getxo.\nComo adestrador.\nComezou a adestrar en Primeira Divisi\u00f3n no Celta de Vigo na tempada 1941-42, substitu\u00edndo ao canario Joaqu\u00edn C\u00e1rdenes. Alb\u00e9niz dirixiu ao Celta catro tempadas en d\u00faas etapas. A primeira comezou moi ben, quedando os dous primeiros anos na 5\u00aa posici\u00f3n, pero na tempada 1943-44 o equipo descendeu ao rematar \u00faltimo na clasificaci\u00f3n.\nDe Vigo pasou a Barcelona para adestrar ao RCD Espanyol, onde fixo moi bo papel, o que o levou a fichar polo Real Madrid para substitu\u00edr a Jacinto Quincoces na tempada 1946-47. Co equipo branco ga\u00f1ou a Copa do Xeneral\u00edsimo e a Copa Eva Duarte ese primeiro ano. Volveu ao club merengue outra vez en 1950 para suplir a Michael Keepin. Tam\u00e9n foi secretario t\u00e9cnico do club durante outros cinco anos.\nEn 1955 fichou polo Osasuna, conseguindo o ascenso a Primeira e disputou unha tempada m\u00e1is na m\u00e1xima categor\u00eda. Ao cabo da mesma fichou polo Athletic de Bilbao co que ga\u00f1ou outra vez a Copa do Xeneral\u00edsimo.\nNa tempada 1959-60 volveu para adestrar un \u00faltimo ano ao Celta debido aos problemas do club co permiso de adestrador do t\u00e9cnico Enrique L\u00fapiz, e conseguiu clasificar ao equipo para a fase de ascenso. Despois de despedirse do Celta de malas maneiras, xa que o club pretendeu cambiar de adestrador para a fase de ascenso, Alb\u00e9niz adestrou \u00e1 Real Sociedad, Osasuna, Tudelano, Atl\u00e9tico Tetu\u00e1n e Indauchu.\nAcabou a s\u00faa carreira futbol\u00edstica asumindo a m\u00e1xima responsabilidade na Federaci\u00f3n de F\u00fatbol de Navarra."}
{"id": "226422", "revid": "27249", "url": "https://gl.wikipedia.org/wiki?curid=226422", "title": "Rexi\u00f3n de Magallanes", "text": ""}
{"id": "226423", "revid": "27249", "url": "https://gl.wikipedia.org/wiki?curid=226423", "title": "Eclipse de sol", "text": ""}
{"id": "226424", "revid": "27249", "url": "https://gl.wikipedia.org/wiki?curid=226424", "title": "Sint Eustatius", "text": ""}
{"id": "226426", "revid": "23204", "url": "https://gl.wikipedia.org/wiki?curid=226426", "title": "The Daily", "text": "The Daily foi un peri\u00f3dico xeralista en lingua inglesa estadounidense dese\u00f1ado especialmente para o iPad, o segundo totalmente dixital despois de \"The Project\" de Richard Branson. Pertenc\u00eda a News Corporation e pretend\u00eda ser exclusivamente dixital, diferenci\u00e1ndose dos xornais en papel pola potenciaci\u00f3n de contidos interactivos.\nTraxectoria.\nA\u00ednda que, orixinalmente, o lanzamento estaba previsto para o 19 de xaneiro de 2011 en San Francisco, o inicio da s\u00faa publicaci\u00f3n foi adiado por News Corporation e Apple at\u00e9 o 2 de febreiro de 2011 no Museo Solomon R. Guggenheim en Nova York. O acceso a un \u00fanico n\u00famero custaba 14 centavos de d\u00f3lar e exist\u00eda unha subscrici\u00f3n semanal que custaba 0,99 d\u00f3lares mentres a anual era de 39,99 d\u00f3lares.\nEn xullo de 2012, a revista foi colocada baixo a an\u00e1lise polos malos resultados econ\u00f3micos que ofrec\u00eda, pois a pesar de que conseguiu m\u00e1is de 100.000 suscripci\u00f3ns de pagamento, a revista perdeu no primeiro trimestre uns 10 mill\u00f3ns de d\u00f3lares, que xunto aos 30 mill\u00f3ns de custe da s\u00faa creaci\u00f3n, supu\u00f1a m\u00e1is de 40 mill\u00f3ns. \nO 3 de decembro de 2012, News Corporation anunciou que o peri\u00f3dico rematar\u00eda as s\u00faas operaci\u00f3ns o 15 de decembro como parte dun proceso de reorganizaci\u00f3n de News Corporation.\u200b O xerente do grupo, Ruperte Murdoch afirmou que o xornal dixital \"non puido atopar unha audiencia o suficientemente grande como para nos convencer de que o modelo de negocio fose pod\u00eda ser sostible a longo prazo\".\nA partir de ent\u00f3n o seu enderezo web redirixe cara ao sitio do New York Post."}
{"id": "226427", "revid": "43749", "url": "https://gl.wikipedia.org/wiki?curid=226427", "title": "Guadalajara, M\u00e9xico", "text": ""}
{"id": "226428", "revid": "98629", "url": "https://gl.wikipedia.org/wiki?curid=226428", "title": "Elecci\u00f3ns xerais do Per\u00fa de 2011", "text": "As elecci\u00f3ns xerais do Per\u00fa de 2011 realiz\u00e1ronse o 10 de abril do ano 2011, co fin de elixir as persoas que ocupen varios dos m\u00e1is altos cargos do Estado da Rep\u00fablica do Per\u00fa durante o per\u00edodo 2011-2016. Renov\u00e1ronse os cargos pol\u00edticos do Poder Executivo e do Poder Lexislativo. A segunda volta electoral realizouse o 5 de xu\u00f1o de 2011, entre os dous candidatos m\u00e1is votados na primeira volta para escoller o novo Presidente e Vicepresidentes da Rep\u00fablica.\nOs cargos que se elixiron foron os seguintes:\nNo caso da elecci\u00f3n presidencial, realizouse unha segunda rolda electoral entre os dous candidatos coas m\u00e1is altas votaci\u00f3ns, debido a que ning\u00fan dos candidatos obtivo o 50% m\u00e1is 1 voto dos votos validamente emitidos.\nOs parlamentarios elixidos xuramentaron e asumiron funci\u00f3ns o 26 de xullo de 2011; o Presidente Constitucional da Rep\u00fablica e os seus vicepresidentes electos fix\u00e9rono o 28 de xullo de 2011.\nOrganizaci\u00f3n e convocatoria.\nAs elecci\u00f3ns foron convocadas o 5 de decembro de 2010 polo Presidente Constitucional da Rep\u00fablica do Per\u00fa (elixido democraticamente nas elecci\u00f3ns xerais de 2006), Alan Garc\u00eda, mediante o Decreto supremo N\u00ba 105-2010.\nAs candidaturas inscr\u00edbense ante o Xurado Nacional de Elecci\u00f3ns polos partidos pol\u00edticos e as alianzas electorais, con seis meses de anticipaci\u00f3n \u00e1 elecci\u00f3n.\nO establecemento do padr\u00f3n electoral correspondeulle ao Rexistro Nacional de Identificaci\u00f3n e Estado Civil (RENIEC); a organizaci\u00f3n do proceso electoral correspondeulle \u00e1 Oficina Nacional de Procesos Electorais (ONPE); e finalmente, ao Xurado Nacional de Elecci\u00f3ns (JNE) correspondeulle fiscalizar a legalidade do proceso, proclamar os resultados electorais, outorgar as credenciais correspondentes \u00e1s autoridades electas, revisar en grao de apelaci\u00f3n as resoluci\u00f3ns expedidas en primeira instancia polos Xurados Electorais Especiais e resolver en definitiva as controversias sobre materia electoral.\nCandidaturas presidenciais.\nA seguinte lista presenta as alianzas ou agrupaci\u00f3ns pol\u00edticas e os partidos pol\u00edticos que as conforman. Non se incl\u00faen os movementos rexionais nin os movementos ou partidos pol\u00edticos nacionais non inscritos no Xurado Nacional de Elecci\u00f3ns (JNE).\nO Partido Aprista, o Partido Descentralista Fuerza Social e Cambio Radical non presentaron candidatos presidenciais, pero si candidatos ao Congreso da Rep\u00fablica e ao Parlamento Andino. Nos dous primeiros casos os candidatos presidenciais (Mercedes Ar\u00e1oz e Manuel Rodr\u00edguez Cuadros, respectivamente) renunciaron antes das elecci\u00f3ns.\nResultados.\nPrimeira volta.\nResultados oficiais da ONPE co 100% das actas contabilizadas:\nSegunda volta.\nA segunda volta electoral realizouse o 5 de xu\u00f1o de 2011 entre os candidatos m\u00e1is votados da primeira vuelta: Ollanta Humala de Gana Per\u00fa e Keiko Fujimori de Fuerza 2011.\nO 29 de maio celebrouse o debate presidencial entre Keiko Fujimori e Ollanta Humala, onde ambos tiveron oportunidade de presentarlle \u00e1 cidadan\u00eda as s\u00faas principais propostas.\nAmbos candidatos foron amplamente criticados polos seus antecedentes no tema de dereitos humanos. Keiko Fujimori foi acusada de seguir vinculada co r\u00e9xime do seu pai Alberto Fujimori, quen manipulou, a trav\u00e9s de corrupci\u00f3n, subornos e extorsi\u00f3ns, os medios de comunicaci\u00f3n e instituci\u00f3ns de goberno para lograr unha concentraci\u00f3n de poder, segundo documenta Newsweek.\nHumala foi acusado de violar os dereitos humanos da poboaci\u00f3n civil, cando estivo destacado nas zonas de Madre M\u00eda e Aucayacu, na selva peruana. As\u00ed mesmo, cuestionouse a s\u00faa relaci\u00f3n co presidente venezolano Hugo Ch\u00e1vez.\nFinalmente, a ONPE proclamou como ga\u00f1ador da elecci\u00f3n a Ollanta Humala.\nV\u00e9xase tam\u00e9n.\nLigaz\u00f3ns externas.\n\"Organismos electorais\":"}
{"id": "226429", "revid": "89787", "url": "https://gl.wikipedia.org/wiki?curid=226429", "title": "Elecci\u00f3ns presidenciais de Nixeria de 2011", "text": "As elecci\u00f3ns presidenciais de Nixeria de 2011 celebr\u00e1ronse o 16 de abril, pospostas do 9 de abril de 2011. Goodluck Jonathan \u00e9 reelixido presidente de Nixeria.\nCandidatos.\nHai vinte e un candidatos. Entre eles, o presidente sa\u00ednte, Goodluck Jonathan, quen ga\u00f1ou as primarias do Partido Democr\u00e1tico do Pobo de Nixeria. Un acordo t\u00e1cito establece dentro do seu partido que a presidencia rota cada dous termos entre un representante dos estados do norte do pa\u00eds, na s\u00faa maior\u00eda musulm\u00e1ns, e os do sur, na s\u00faa maior\u00eda cristi\u00e1ns."}
{"id": "226430", "revid": "89787", "url": "https://gl.wikipedia.org/wiki?curid=226430", "title": "Elecci\u00f3ns ao Parlamento de Finlandia de 2011", "text": "As elecci\u00f3ns parlamentarias de Finlandia de 2011 celebr\u00e1ronse o 17 de abril e d\u00e9ronlle a vitoria ao Partido de Coalici\u00f3n Nacional de Jyrki Katainen, quen se converteu en primeiro ministro. Foi posible a votaci\u00f3n anticipada en Finlandia do 6 ao 12 de abril e no estranxeiro do 6 ao 9 de abril. Con estas elecci\u00f3ns, el\u00edxense os 200 representantes do Parlamento finland\u00e9s.\nElecci\u00f3ns parlamentarias.\nNa elecci\u00f3n de 2011 participaron 17 partidos rexistrados, 3 listas com\u00fans e 12 asociaci\u00f3ns de electores, para un total de 2.315 candidatos.\nA porcentaxe dos votantes anticipados foi do 31,2%, levemente superior ao 29% en 2007.\nA afluencia total \u00e1s urnas foi do 70,4%, tam\u00e9n en aumento respecto ao 67,9% do 2007, pero sempre inferior respecto ao m\u00e1ximo alcanzado nas elecci\u00f3ns parlamentarias finlandesas, o 85,1% do 1962."}
{"id": "226431", "revid": "1888", "url": "https://gl.wikipedia.org/wiki?curid=226431", "title": "El Agro (Castro Caldelas)", "text": "El Agro foi un peri\u00f3dico editado en Castro Caldelas en 1931.\nHistoria e caracter\u00edsticas.\nSubtitulado \"Peri\u00f3dico de izquierdas. \u00d3rgano de la Sociedad Agraria de Castro Caldelas\", apareceu o 17 de xullo de 1931, a\u00ednda que xa estaba anunciada a s\u00faa sa\u00edda para o 24 de maio. O seu director era Gerardo V\u00e1zquez Di\u00e9guez, o redactor-xefe Manuel Casado Nieto e entre os seus colaboradores estaba o m\u00e9dico Perfecto Herbella G\u00f3mez. Foi continuaci\u00f3n de \"El Defensor de Caldelas\"."}
{"id": "226432", "revid": "56817", "url": "https://gl.wikipedia.org/wiki?curid=226432", "title": "All Through a Life", "text": "All Through a Life \u00e9 un EP da banda estadounidense de post-hardcore Rites of Spring, publicado no ano 1987 (despois da separaci\u00f3n do grupo) a trav\u00e9s do selo Dischord Records. Est\u00e1 considerada a gravaci\u00f3n que fixo ponte entre o primeiro son hardcore punk de Washington, D.C. de Minor Threat e Scream, e o \u00faltimo de Embrace e One Last Wish.\nListaxe de canci\u00f3ns.\nTodos os temas compostos por Rites of Spring."}
{"id": "226435", "revid": "5863", "url": "https://gl.wikipedia.org/wiki?curid=226435", "title": "WP PANEIS", "text": ""}
{"id": "226438", "revid": "865", "url": "https://gl.wikipedia.org/wiki?curid=226438", "title": "Graveyard", "text": "Graveyard \u00e9 unha banda sueca de hard rock procedente de Gotemburgo e formada no ano 2006. Ata a data levan publicados catro traballos de estudio."}
{"id": "226440", "revid": "98629", "url": "https://gl.wikipedia.org/wiki?curid=226440", "title": "Soraya S\u00e1enz de Santamar\u00eda", "text": "Mar\u00eda Soraya S\u00e1enz de Santamar\u00eda Ant\u00f3n, nada en Valladolid o 10 de xu\u00f1o de 1971, \u00e9 unha pol\u00edtica espa\u00f1ola pertencente ao Partido Popular. Entre 2011 e 2018 foi a vicepresidenta e ministra da Presidencia do Goberno de Espa\u00f1a, presidido por Mariano Rajoy.\nAnteriormente ocupara o cargo de secretaria executiva de Pol\u00edtica Territorial do Partido Popular e un escano de deputada por Madrid durante a VIII Lexislatura (2004-2008). Na IX Lexislatura foi designada por Mariano Rajoy como a portavoz do Grupo Popular no Congreso dos Deputados, en substituci\u00f3n de Eduardo Zaplana.\nTraxectoria.\nNaceu en Valladolid en 1971 e estudou secundaria no Instituto Zorrilla. Obtivo a licenciatura en Dereito na Universidade de Valladolid cando ti\u00f1a 23 anos, quedando primeira da s\u00faa promoci\u00f3n. Con 27 anos, ingresou por oposici\u00f3n no corpo de avogados do Estado, sendo destinada inicialmente a Le\u00f3n. Foi profesora asociada de Dereito administrativo na Universidade Carlos III de Madrid.\nCasou, polo civil e no Brasil, co avogado do Estado Jos\u00e9 Iv\u00e1n Rosa *Vallejo no ano 2005 e \u00e9 nai de Iv\u00e1n, nacido o 11 de novembro de 2011. O seu esposo foi contratado por Telef\u00f3nica como asesor xur\u00eddico da s\u00faa divisi\u00f3n internacional (TISA).\nCarreira pol\u00edtica.\nEn 2000, logo de exercer como avogada do Estado en Le\u00f3n, iniciouse en pol\u00edtica como asesora do ent\u00f3n ministro Mariano Rajoy, \u00e1s ordes directas do seu director de gabinete Francisco Villar Garc\u00eda-Moreno.\n\u00c9 especialista en pol\u00edtica territorial, motivo polo cal ocupou o cargo de secretaria executiva de Pol\u00edtica Auton\u00f3mica e Local do Partido Popular. Ademais, \u00e9 membro do Comit\u00e9 Executivo Nacional do Partido Popular.\nNas elecci\u00f3ns xerais de 2004 colaborou no dese\u00f1o do programa do Partido Popular; nesas mesmas elecci\u00f3ns figurou no n\u00famero 18 das listas electorais ao Congreso dos Deputados, non resultando elixida e accedendo posteriormente ao escano cando Rodrigo Rato, n\u00famero dous da lista, trasladouse a Washington para presidir o Fondo Monetario Internacional.\nNas elecci\u00f3ns xerais de 2008, figurou no quinto posto das listas para o Congreso pola provincia de Madrid, resultando elixida deputada.\nO 31 de marzo de 2008, o l\u00edder do PP, Mariano Rajoy, anunciou que Soraya S\u00e1enz de Santamar\u00eda ocupar\u00eda o cargo de portavoz do Partido Popular no Congreso dos Deputados en lugar de Eduardo Zaplana, que ocupou o mesmo cargo na anterior lexislatura.\nTras ga\u00f1ar o Partido Popular as elecci\u00f3ns xerais celebradas o 20 de novembro de 2011, o l\u00edder do PP, Mariano Rajoy, designou a Soraya S\u00e1enz de Santamar\u00eda para dirixir o equipo de traspaso de poderes entre o Goberno sa\u00ednte, do PSOE, e o Goberno entrante, do PP.\nO d\u00eda 21 de decembro de 2011 foi nomeada vicepresid\u00cdenta, ministra da Presidencia, coas competencias sobre os servizos de intelixencia, que anteriormente estaban inclu\u00eddas en Defensa, e voceira do executivo presidido por Mariano Rajoy., cargo que ostentou ata o 3 de novembro de 2016.\nDende 2012 foi presidenta do Padroado da Fundaci\u00f3n Internacional e para Iberoam\u00e9rica de Administraci\u00f3n e Pol\u00edticas P\u00fablicas.\nEn 2014 asumiu como interina os Ministerios de Xustiza (23-29 de setembro) e de Sanidade, Servizos Sociais e Igualdade (26 de novembro - 3 de decembro) ao seren cesados os respectivos titulares e antes de que se levara a cabo nomeamento dos substitutos.\nDurante a XI Lexislatura das Cortes Xerais (2016), exerceu en funci\u00f3ns os seus cargos no goberno de Espa\u00f1a, pois esa lexislatura esgotouse antes de tempo por mor da imposibilidade do Congreso para investir un presidente de goberno polo que se produciu a disoluci\u00f3n autom\u00e1tica das c\u00e1maras lexislativas (Congreso e Senado) e a conseguinte nova convocatoria electoral.\nAo comezo da XII Lexislatura (tam\u00e9n 2016), se produciu a segunda investidura de Mariano Rajoy como presidente e foi renovado o seu nomeamento como ministra da Presidencia e das Administraci\u00f3ns P\u00fablicas (4 de novembro de 2016), momento no que foi relevada das s\u00faas funci\u00f3ns de voceira do goberno, cargo que recaeu en \u00cd\u00f1igo M\u00e9ndez de Vigo.\nO 7 de xu\u00f1o de 2018 deixa de ser vicepresidenta e ministra do goberno Espa\u00f1ol, tras ser aprobada a moci\u00f3n de censura contra Mariano Rajoy e ser investido presidente Pedro S\u00e1nchez. Trala dimisi\u00f3n de Mariano Rajoy \u00e1 presidencia do PP, presentou a s\u00faa candidatura no proceso de primarias e a\u00ednda que, co 36,9% dos votos, foi a m\u00e1is votada na primeira rolda na votaci\u00f3n da afiliaci\u00f3n celebrada o 5 de xullo de 2017, na segunda volta, o 22 de xullo de 2018, na votaci\u00f3n dos compromisarios, perdeu a presidencia ante Pablo Casado, que tivo o 57,2% dos votos fronte ao 42,8% recibido por Soraya."}
{"id": "226441", "revid": "98629", "url": "https://gl.wikipedia.org/wiki?curid=226441", "title": "Illapu", "text": "Illapu \u00e9 unha banda chilena de folk e m\u00fasica andina, formada en 1971\u00a0en Antofagasta."}
{"id": "226443", "revid": "89787", "url": "https://gl.wikipedia.org/wiki?curid=226443", "title": "Do ut des", "text": "Do ut des \u00e9 unha locuci\u00f3n latina que significa literalmente \"dou para que me deas\". Empr\u00e9gase xeralmente como fundamento das relaci\u00f3ns con intereses rec\u00edprocos, como poden ser as dos homes e os deuses na relixi\u00f3n."}
{"id": "226444", "revid": "89787", "url": "https://gl.wikipedia.org/wiki?curid=226444", "title": "Hic et nunc", "text": "Hic et nunc \u00e9 unha locuci\u00f3n latina que significa literalmente \u2033aqu\u00ed e agora\u2033. Empr\u00e9gase para resaltar que hai que ter en conta que se est\u00e1 no momento presente."}
{"id": "226445", "revid": "10599", "url": "https://gl.wikipedia.org/wiki?curid=226445", "title": "Sonsoles Espinosa", "text": "Sonsoles Espinosa D\u00edaz, nada en \u00c1vila o 8 de novembro de 1961, \u00e9 unha xurista, soprano e profesora de m\u00fasica espa\u00f1ola.\nBiograf\u00eda.\nFilla de militar, licenciada en dereito pola Universidade de Le\u00f3n, co\u00f1eceu nesta cidade a Jos\u00e9 Luis Rodr\u00edguez Zapatero en 1981. A parella contraeu matrimonio o 27 de xaneiro de 1990. Froito deste son d\u00faas fillas, Laura e Alba.\nProfesional da m\u00fasica, impartiu clases desta disciplina nun colexio privado de Le\u00f3n, o \"Colegio Leon\u00e9s\". Foi membro do coro universitario desta cidade. Ao ser elixido Rodr\u00edguez Zapatero secretario xeral do PSOE ambos trasladaron o seu domicilio a Madrid, a capital de Espa\u00f1a. Grazas \u00e1 pr\u00e1ctica da m\u00fasica vocal tam\u00e9n en Madrid permanece en contacto co mundo art\u00edstico. No coro do Teatro Real desempe\u00f1ou funci\u00f3ns de soprano substituta. Con posterioridade, foi tam\u00e9n contratada polo coro de RTVE."}
{"id": "226446", "revid": "89787", "url": "https://gl.wikipedia.org/wiki?curid=226446", "title": "Ana Botella", "text": "Ana Mar\u00eda Botella Serrano, nada en Madrid o 23 de xullo de 1954, co\u00f1ecida como Ana Botella, \u00e9 unha pol\u00edtica espa\u00f1ola do Partido Popular, alcaldesa de Madrid entre 2011 e 2015.\nEst\u00e1 casada desde 1977 con Jos\u00e9 Mar\u00eda Aznar, presidente do Goberno de Espa\u00f1a durante as lexislaturas VI e VII, a quen co\u00f1eceu durante a s\u00faa viaxe de fin de carreira e con quen ten tres fillos: Jos\u00e9 Mar\u00eda, Ana e Alonso Aznar Botella.\n\u00c9 a maior de trece irm\u00e1ns, filla de Ernesto Botella Pradillo (1918-2011) e Ana Mar\u00eda Serrano Sancho-\u00c1lvarez.\nBiograf\u00eda.\nFormaci\u00f3n.\nCursou os seus estudos de primaria e secundaria nun colexio relixioso das Nais Irlandesas. Estudou Dereito na Universidade Complutense de Madrid.\nFuncionaria da Administraci\u00f3n.\nAprobou as oposici\u00f3ns para o Corpo de T\u00e9cnicos de Informaci\u00f3n e Turismo e desde ent\u00f3n traballou para a Administraci\u00f3n P\u00fablica (no Ministerio do Interior, o Goberno Civil de Logro\u00f1o, o Ministerio de Obras P\u00fablicas, a Delegaci\u00f3n de Facenda de Valladolid e o Ministerio de Facenda).\nCarreira pol\u00edtica.\nEn 2003 foi elixida concelleira do Concello de Madrid, e nomeada segunda tenente de alcalde, ocup\u00e1ndose da Concellar\u00eda de Goberno de Emprego e Servizos \u00e1 Cidadan\u00eda ata 2007.\nDesde 2004 forma parte do Comit\u00e9 de Direcci\u00f3n do Partido Popular de Madrid. Foi secretaria executiva de Acci\u00f3n Social ata 2008, e desde ent\u00f3n secretaria executiva de Acci\u00f3n Sectorial. \u00c9 membro do Comit\u00e9 Executivo Nacional do Partido Popular desde 2008.\nNas elecci\u00f3ns de 2007 foi a n\u00famero dous na lista do Partido Popular novamente para o Concello de Madrid e ocupou a Concellar\u00eda de Medio Ambiente.\nEn xu\u00f1o de 2011 foi ratificada como segunda tenente de alcalde e titular da \u00e1rea de Goberno de Medio Ambiente e Mobilidade.\nO alcalde Alberto Ruiz-Gallard\u00f3n deixou a alcald\u00eda de Madrid o 22 de decembro de 2011 posto que fora designado un d\u00eda antes como ministro de Xustiza polo presidente do Goberno, Mariano Rajoy. Asumiu o cargo de alcalde como interino durante cinco d\u00edas o vicealcalde Manuel Cobo e o 27 de decembro do mesmo ano o pleno do Concello escolleu (con 31 votos de 55) a Ana Botella como primeira alcaldesa de Madrid.\nNa presentaci\u00f3n final da Candidatura de Madrid 2020 en [[Buenos Aires]], en setembro de 2013, participou na delegaci\u00f3n espa\u00f1ola, e utilizou nas s\u00faas comunicaci\u00f3ns con xornalistas un limitado co\u00f1ecemento de [[Lingua inglesa|ingl\u00e9s]].\nO [[9 de setembro]] de [[2014]] anunciou a s\u00faa intenci\u00f3n de non concorrer \u00e1s urnas nas elecci\u00f3ns municipais de 2015.\nNotas.\n[[Categor\u00eda:Alcaldes de Madrid]]\n[[Categor\u00eda:Pol\u00edticos do PP]]\n[[Categor\u00eda:Parellas do presidente do Goberno de Espa\u00f1a]]\n[[Categor\u00eda:Nados en Madrid]]\n[[Categor\u00eda:Nados en 1954]]\n[[Categor\u00eda:Alumnos da Universidade Complutense de Madrid]]"}
{"id": "226447", "revid": "5863", "url": "https://gl.wikipedia.org/wiki?curid=226447", "title": "Manuel Est\u00e9vez Caneda", "text": "Manuel Est\u00e9vez Caneda, nado en Bouzas (Vigo) o 8 de novembro de 1824 e finado en Barracas al Sud (Provincia de Buenos Aires) o 23 de abril de 1893, foi un pol\u00edtico galego.\nTraxectoria.\nEmigrado \u00e1 Arxentina, traballou nun salgadoiro de carne. Foi procurador nos tribunais de xustiza. En 1856 elix\u00edrono concelleiro suplente no municipio de Barracas al Sud (hoxe Avellaneda), onde exerceu tam\u00e9n como xu\u00edz de paz, administrador de correos (1859-1875) e presidente do Consejo Escolar. Foi alcalde do municipio e en 1880 iniciou a construci\u00f3n dun novo templo parroquial, da nova casa do concello, do teatro Ribadavia e do mercado. Foi comisionado da Asociaci\u00f3n Protectora de los Inv\u00e1lidos, socio fundador da Sociedad de Socorros Mutuos de Barracas e simpatizante da asociaci\u00f3n Libre Italia e da loxa mas\u00f3nica Hijos del Progreso."}
{"id": "226448", "revid": "89787", "url": "https://gl.wikipedia.org/wiki?curid=226448", "title": "Candidatura de Madrid aos Xogos Ol\u00edmpicos de 2012", "text": "Madrid 2012 foi unha das cinco candidaturas ol\u00edmpicas clasificadas para os Xogos Ol\u00edmpicos de 2012.\nLogo dos Xogos de Barcelona de 1992, Sevilla presentou a s\u00faa candidatura para os Xogos de 2004 e os de 2008, a\u00ednda que non logrou pasar do primeiro corte en ningunha das d\u00faas ocasi\u00f3ns. Intentar\u00eda, pois, presentarse aos de 2012 a\u00ednda que Madrid ent\u00f3n entrou a poxar pola convocatoria, e ao soamente poder presentarse unha cidade por pa\u00eds ante o COI, Madrid foi escollida como sede espa\u00f1ola.\nPara os Xogos de 2012, Madrid e Nova York foron as d\u00faas \u00fanicas cidades candidatas que nunca antes celebraran os Xogos. A v\u00e9spera do d\u00eda da votaci\u00f3n, celebrada o 5 de xu\u00f1o de 2005 no centro de Madrid, inclu\u00edu no seu programa o paseo da bandeira m\u00e1is longa do mundo polas r\u00faas de Madrid as\u00ed como unha actuaci\u00f3n da cantante Shakira. A celebraci\u00f3n conclu\u00edu cun espect\u00e1culo de fogos artificiais. O lema oficial da candidatura era \"Preparados para ti\".\nA candidatura de Madrid foi eliminada na terceira rolda das votaci\u00f3ns para seleccionar a cidade anfitrioa na 117\u00aa sesi\u00f3n do COI, o 6 de xu\u00f1o de 2005 en Singapur.\nO xoves 6 de xullo de 2006, o alcalde de Madrid Alberto Ruiz-Gallard\u00f3n anunciou a candidatura da cidade de Madrid para os Xogos Ol\u00edmpicos de 2016.\nInforme de avaliaci\u00f3n do COI.\nA candidatura obtivo a segunda nota m\u00e1is alta (un 8,3) no informe do COI, s\u00f3 por detr\u00e1s de Par\u00eds, clasific\u00e1ndose primeira en seis categor\u00edas. A s\u00faa avaliaci\u00f3n foi favorable na s\u00faa maior\u00eda:"}
{"id": "226453", "revid": "22570", "url": "https://gl.wikipedia.org/wiki?curid=226453", "title": "Enfermidade actual", "text": "En medicina, a enfermidade actual (comunmente abreviado EA) ou doenza actual \u00e9 unha s\u00edntese que describe, na historia cl\u00ednica, os principais s\u00edntomas, trastornos ou a preocupaci\u00f3n principal expresada polo paciente no momento en que solicita atenci\u00f3n m\u00e9dica. Se o doente \u00e9 incapaz de expresarse, o profesional m\u00e9dico adoita anotar suposici\u00f3ns baseadas en informaci\u00f3ns dos coidadores, familiares e na observaci\u00f3n inicial.\nAo facer unha consulta m\u00e9dica, os pacientes adoitan teren unha lista dos principais s\u00edntomas ou queixas que desexan que se investiguen ou manexen polo profesional da sa\u00fade, quen adoita asociar un diagn\u00f3stico baseado, en parte, na enfermidade actual.\nA enfermidade actual escr\u00edbese desde a perspectiva e a linguaxe do paciente xa que non se considera, estritamente, un lugar para anotar termos m\u00e9dicos. Dependendo da situaci\u00f3n e a preferencia do provedor, a enfermidade actual pode resumirse de acordo cun sistema est\u00e1ndar de codificaci\u00f3n ou por escrito nas propias palabras do doente. Calquera que sexa o sistema utilizado, a EA correctamente rexistrada debe representar a explicaci\u00f3n do por que o paciente acudiu a ver ao m\u00e9dico.\nNo \u00e1mbito da atenci\u00f3n primaria, a EA xeralmente incl\u00fae o coidado preventivo ao que estivo exposto o suxeito, inclu\u00edndo trastornos mentais."}
{"id": "226454", "revid": "27249", "url": "https://gl.wikipedia.org/wiki?curid=226454", "title": "Pomo", "text": "Pomo p\u00f3dese referir a:"}
{"id": "226455", "revid": "839", "url": "https://gl.wikipedia.org/wiki?curid=226455", "title": "Cavatina", "text": "A cavatina (diminutivo da palabra italiana \"cavata\", extracci\u00f3n) \u00e9 a aria coa que se presentan en escena os personaxes, e polo tanto tam\u00e9n os cantantes, nas \u00f3peras italianas. En voga sobre todo no s\u00e9culo XIX, \u00e9 co\u00f1ecida tam\u00e9n como \"aria de sa\u00edda\".\nA estrutura en dous tempos da cavatina do s\u00e9culo XIX, na que se quixo reco\u00f1ecer un tratamento formal caracter\u00edstico, \u00e9 en realidade a forma t\u00edpica da aria na \u00f3pera italiana da primeira metade do s\u00e9culo. En todo caso, o que require unha cavatina \u00e9 unha escritura vocal esixente, que permita ao cantante mostrar as s\u00faas habilidades ao publico ante o que se presenta.\n\u00c1s veces, no s\u00e9culo XVIII, o termo cavatina foi empregado como diminutivo de \"cavata\", forma do s\u00e9culo XVII de diverso significado.\nNa \u00f3pera francesa do s\u00e9culo XIX empregouse tam\u00e9n, de xeito excepcional, o termo \"cavatine\""}
{"id": "226456", "revid": "56817", "url": "https://gl.wikipedia.org/wiki?curid=226456", "title": "Kandido Uranga", "text": "Kandido Uranga, nado o 27 de maio de 1955 en Zumaia, Guip\u00fascoa, \u00e9 un actor vasco principalmente co\u00f1ecido por interpretar o papel de Abel na serie de televisi\u00f3n \"Goenkale\"."}
{"id": "226457", "revid": "98629", "url": "https://gl.wikipedia.org/wiki?curid=226457", "title": "Galegos no Tour de Francia", "text": "Tralo Tour de Francia 2017, s\u00f3 en 37 das 101 edici\u00f3ns disputadas houbo representaci\u00f3n de ciclistas galegos no Tour de Francia. A primeira delas foi no Tour de Francia 1949, cando o ponteare\u00e1n Emilio Rodr\u00edguez foi seleccionado entre os 6 integrantes do equipo espa\u00f1ol, t\u00e9ndose que retirar na quinta etapa. Dende ent\u00f3n outros 10 corredores galegos participaron na carreira ciclista m\u00e1is importante do mundo, salientando os resultados acadados por \u00d3scar Pereiro e Vicente L\u00f3pez Carril, que conseguiron rematar no podio final de Par\u00eds, en primeira e terceira posici\u00f3n, ademais de acadar vitorias de etapa. Outros ciclistas conseguiron rematar entre os 10 primeiros, como \u00c1lvaro Pino e Marcos Serrano, sendo tam\u00e9n este \u00faltimo quen de ga\u00f1ar unha etapa.\nDe seguido am\u00f3sase unha lista cos datos sobre os corredores, colocados segundo a posici\u00f3n acadada na s\u00faa mellor participaci\u00f3n:\n\u00d3scar Pereiro S\u00edo.\n\u00d3scar Pereiro (1977- ) competiu en 6 edici\u00f3ns do Tour de Francia, completando a proba en 4 ocasi\u00f3ns, e rematando sempre entre os 10 primeiros clasificados. A s\u00faa mellor participaci\u00f3n foi a do ano 2006, cando acadou a vitoria na clasificaci\u00f3n xeral trala descualificaci\u00f3n por dopaxe de Floyd Landis. En 2005 acadou a s\u00faa \u00fanica vitoria de etapa, na localidade de Pau. Nese mesmo ano ga\u00f1ou o premio especial da combatividade.\nVicente L\u00f3pez Carril.\nVicente L\u00f3pez Carril (1942-1980) competiu en 9 edici\u00f3ns do Tour de Francia, completando a proba en 8 ocasi\u00f3ns, e rematando 5 veces entre os 10 primeiros clasificados. A s\u00faa mellor participaci\u00f3n foi a do ano 1974, cando acadou o terceiro posto na clasificaci\u00f3n xeral despois de ocupar o segundo posto durante varias xornadas. \u00c9 o ciclista galego que m\u00e1is etapas ga\u00f1ou na carreira francesa, con tres: 1 en 1973 en Niza, 1 en 1974 en Serre Chevalier e 1 en 1975 en Avoriaz.\n\u00c1lvaro Pino Cou\u00f1ago.\n\u00c1lvaro Pino (1956- ) competiu en 5 edici\u00f3ns do Tour de Francia, completando a proba en 4 ocasi\u00f3ns, e rematando 2 veces entre os 10 primeiros clasificados. As s\u00faas mellores participaci\u00f3ns foron as dos anos 1986 e 1988, cando acadou o oitavo posto da clasificaci\u00f3n xeral.\nMarcos Serrano Rodr\u00edguez.\nMarcos Serrano (1972- ) competiu en 7 edici\u00f3ns do Tour de Francia, completando a proba en 6 ocasi\u00f3ns, e rematando 1 vez entre os 10 primeiros clasificados. A s\u00faa mellor participaci\u00f3n foi a do ano 2001, cando acadou o noveno posto da clasificaci\u00f3n xeral. En 2005 acadou a s\u00faa \u00fanica vitoria de etapa, na localidade de Mende.\nJes\u00fas Blanco Villar.\nJes\u00fas Blanco Villar (1962- ) competiu en 3 edici\u00f3ns do Tour de Francia, completando a proba en 2 ocasi\u00f3ns.\nEmilio Rodr\u00edguez Barros.\nEmilio Rodr\u00edguez (1923-1984) competiu en 3 edici\u00f3ns do Tour de Francia, completando a proba en 1 ocasi\u00f3n.\nManuel Rodr\u00edguez Barros.\nManuel Rodr\u00edguez (1926-1997) competiu en 2 edici\u00f3ns do Tour de Francia, completando a proba nas 2 ocasi\u00f3ns.\nJos\u00e9 \u00c1ngel Vidal Mart\u00ednez.\nJos\u00e9 \u00c1ngel Vidal (1969- ) competiu en 8 edici\u00f3ns do Tour de Francia, completando a proba en 7 ocasi\u00f3ns, sempre dentro do equipo Kelme.\nRa\u00fal Rey Fomosel.\nRa\u00fal Rey Fomosel (1936- ) competiu en 3 edici\u00f3ns do Tour de Francia, completando a proba en 1 ocasi\u00f3n.\nJos\u00e9 Manuel Oliveira Boga.\nJos\u00e9 Manuel Oliveira (1967- ) competiu nunha edici\u00f3n do Tour de Francia, completando a proba.\nJos\u00e9 Bern\u00e1rdez Boluja.\nJos\u00e9 Bern\u00e1rdez Boluja (1935- ) competiu en 1 edici\u00f3n do Tour de Francia, sen rematar a proba."}
{"id": "226458", "revid": "56817", "url": "https://gl.wikipedia.org/wiki?curid=226458", "title": "Martxelo Rubio", "text": "Martxelo Rubio, nado o 5 de marzo de 1966 en Donostia, Guip\u00fascoa, \u00e9 un actor vasco principalmente co\u00f1ecido por interpretar o papel de Kandido na serie de televisi\u00f3n \"Goenkale\"."}
{"id": "226459", "revid": "25871", "url": "https://gl.wikipedia.org/wiki?curid=226459", "title": "Asier Hern\u00e1ndez", "text": "Asier Hern\u00e1ndez, nado en Donostia (Guip\u00fascoa) o 14 de maio de 1971, \u00e9 un actor vasco principalmente co\u00f1ecido por interpretar o papel de Germ\u00e1n na serie de televisi\u00f3n \"Goenkale\"."}
{"id": "226460", "revid": "56817", "url": "https://gl.wikipedia.org/wiki?curid=226460", "title": "In Blue Tour", "text": "In Blue Tour foi a terceira xira mundial do grupo irland\u00e9s The Corrs, feita para promocionar o seu \u00e1lbum \"In Blue\". Comezou o 31 de outubro de 2000 e conclu\u00edu case un ano despois o 25 de outubro de 2001. A xira levounos por Europa, Am\u00e9rica do Norte, Ocean\u00eda e Asia.\nCanci\u00f3ns da xira.\nCanci\u00f3ns para o concerto de apertura da xira\nA maiores:\nA maiores:\nCanci\u00f3ns para o Raleigh Show\nA maiores:\nCanci\u00f3ns de 2000\nA maiores:\nCanci\u00f3ns de 2001\nA maiores:\nCanci\u00f3ns para Asia\nA maiores:"}
{"id": "226463", "revid": "27249", "url": "https://gl.wikipedia.org/wiki?curid=226463", "title": "Crimes contra a humanidade", "text": ""}
{"id": "226465", "revid": "98629", "url": "https://gl.wikipedia.org/wiki?curid=226465", "title": "Elecci\u00f3ns municipais de Espa\u00f1a de 2011", "text": "De acordo co establecido pola Lei Org\u00e1nica do R\u00e9xime Electoral Xeral (LOREG), o 22 de maio de 2011 (cuarto domingo de maio), celebr\u00e1ronse en Espa\u00f1a elecci\u00f3ns municipais. O 29 de marzo foi publicado no BOE o Decreto de convocatoria.\nPor outra parte, na mesma xornada, tam\u00e9n se celebraron elecci\u00f3ns en trece das dezasete comunidades aut\u00f3nomas espa\u00f1olas (Asturias, Cantabria, Navarra, Castela e Le\u00f3n, A Rioxa, Comunidade Valenciana, Comunidade de Madrid, Castela-A Mancha, Rexi\u00f3n de Murcia, Canarias, Illas Baleares, Arag\u00f3n e Estremadura) e nas d\u00faas cidades aut\u00f3nomas (Ceuta e Melilla); \u00e1s Xuntas Xerais do Pa\u00eds Vasco; aos Cabidos Insulares canarios; aos Consellos Insulares de Baleares; ao Consello Xeral de Ar\u00e1n; aos concellos de Navarra; e \u00e1s entidades de \u00e1mbito territorial inferior ao municipio.\nEn 35 municipios e en 110 entidades menores houbo que repetir as elecci\u00f3ns o 20 de novembro do mesmo ano (coincidindo coas Elecci\u00f3ns a Cortes Xerais), ben por defectos no reconto dalgunha mesa, por defectos na comunicaci\u00f3n de resultados, ou pola falta de candidatos.\nReforma da lei electoral.\nTransfuguismo pol\u00edtico.\nO 29 de xaneiro de 2011 foi publicada no Bolet\u00edn Oficial del Estado a reforma da Lei Org\u00e1nica do R\u00e9xime Electoral Xeral. Esta reforma imposibilita as moci\u00f3ns de censura con tr\u00e1nsfugas, ao requirirse unha maior\u00eda maior \u00e1 absoluta no mesmo n\u00famero de concelleiros propo\u00f1entes da moci\u00f3n de censura que pertencen ao mesmo grupo pol\u00edtico municipal que o do alcalde ou ben deixaran de pertencer ao grupo pol\u00edtico ao que se adscribiron ao inicio de lexislatura.\nNa lexislatura previa \u00e1s elecci\u00f3ns d\u00e9ronse 59 casos de alcaldes declarados tr\u00e1nsfugas. Deles, 19 mantiv\u00e9ronse no PP, 10 no PSOE, catro en CiU, dous no Partido Andalucista, dous en ERC, un en IU, un en Nueva Canarias e 19 pasaron a ser non adscritos. Destes 19, nove f\u00f3rono do PSOE, tres do PP, dous de IU, dous do Partido Andalucista, un do Partido Regionalista de Cantabria, un de Coalici\u00f3n Canaria e outro de Uni\u00f3n del Pueblo Navarro.\nVoto inmigrante e emigrante.\nNestas elecci\u00f3ns puideron votar os cidad\u00e1ns dos pa\u00edses da Uni\u00f3n Europea sempre e cando tivesen manifestado a s\u00faa vontade de votar ante a oficina do censo electoral e estiveran empadroados. Ademais, tam\u00e9n puideron votar os cidad\u00e1ns dos pa\u00edses con acordos de reciprocidade, estes pa\u00edses foron: Bolivia, Cabo Verde, Chile, Colombia, Ecuador, Islandia, Noruega, Nova Zelandia, Paraguai e o Per\u00fa. Os requisitos para inscribirse no censo electoral e as\u00ed votar foron: ser maior de 18 anos e non estar privado do dereito de sufraxio activo, estar empadroado, ter o permiso de residencia e ter residido legalmente 5 ou 3 anos no caso de Noruega.\nA oficina do censo electoral enviou 350.135 comunicaci\u00f3ns informadoras aos inmigrantes de f\u00f3ra da Uni\u00f3n Europea, as\u00ed como 757.495 aos da UE.\nPor outro lado, outra das novidades da reforma da lei electoral foi a de impedir o voto daqueles non residentes no municipio, polo tanto, todos os espa\u00f1ois residentes no estranxeiro non puideron votar nas elecci\u00f3ns municipais; este cambio afectou principalmente os municipios de Galiza onde o voto exterior pod\u00eda supo\u00f1er preto do 40% nalg\u00fans concellos.\nComposici\u00f3n equilibrada entre sexos.\nA partir do 1 de xaneiro de 2011 a composici\u00f3n equilibrada das listas electorais entre sexos \u00e9 de obrigatorio cumprimento nos municipios de m\u00e1is de 3.000 habitantes, ao deixar de ser aplicable a Disposici\u00f3n Transitoria S\u00e9tima da Lei Org\u00e1nica do R\u00e9xime Electoral Xeral.\nCampa\u00f1a.\nLemas electorais.\nOs slogans dos principais partidos foron estes:\nCandidatos.\nNa seguinte t\u00e1boa figuran os candidatos \u00e1s alcald\u00edas dos municipios espa\u00f1ois con m\u00e1is de 250.000 habitantes, ordenados segundo os resultados obtidos na anterior convocatoria de elecci\u00f3ns de 2007:\nAcampadas de protesta (Movemento 15-M).\nO domingo 15 de maio levouse a cabo en 58 cidades espa\u00f1olas unha serie de manifestaci\u00f3ns convocadas pola plataforma \"Democracia Real Xa!\" que levaron \u00e1 r\u00faa decenas de millares de cidad\u00e1ns. En Madrid, alg\u00fans manifestantes permaneceron acampados na Porta do Sol na fin da mobilizaci\u00f3n, sendo desaloxados na madrugada do 16 de maio pola polic\u00eda. A partir deste feito, a acampada da Porta do Sol creceu enormemente en n\u00famero de asistentes e as acampadas reproduc\u00edronse por outras cidades espa\u00f1olas. Desde ent\u00f3n, a praza foi lugar de protestas e multitudinarias asembleas cidad\u00e1ns espont\u00e1neas.\nA Xunta Electoral considerou que non exist\u00edan causas extraordinarias de urxencia para a convocatoria de manifestaci\u00f3n por parte do Movemento de indignados 15-M, ademais a solicitude tivo entrada \u00e1s 20,50 horas do d\u00eda 17 de maio. Ademais deste requisito soamente formal, considerou que \"a petici\u00f3n de voto responsable \u00e1 que se fai referencia na solicitude, pode afectar a campa\u00f1a electoral e a liberdade dos cidad\u00e1ns no seu dereito a voto\".\nResultados electorais.\nResultados nos principais municipios.\nO cadro recolle os resultados electorais nas cincuenta capitais de provincia e de Xix\u00f3n, Vigo e L'Hospitalet de Llobregat, cidades que, sen ser capitais, contan cunha poboaci\u00f3n superior aos 250.000 habitantes, as\u00ed como M\u00e9rida e Santiago de Compostela por ser as capitais das s\u00faas respectivas Comunidades Aut\u00f3nomas.\nVoto en branco en Aduna.\nEn Aduna (Guip\u00fascoa) a campa\u00f1a a favor do voto en branco por parte da esquerda abertzale ante a imposibilidade de presentar unha candidatura sen vinculaci\u00f3n con Batasuna, impediu a chegada \u00e1 alcald\u00eda do PP -\u00fanico partido que se presentaba- ao non chegar este ao m\u00ednimo 5% dos votos v\u00e1lidos. A Deputaci\u00f3n de Guip\u00fascoa decidiu a continuidade \u00e1 fronte do Concello da corporaci\u00f3n anterior formada por membros da ilegalizada ANV.\nId\u00e9ntica situaci\u00f3n sucedeu en Irura (Guip\u00fascoa) nas elecci\u00f3ns municipais de 2007 cando debido ao voto en branco ningunha das candidaturas presentadas: PSE-EE e PP, alcanzou o 5% dos votos v\u00e1lidos. A alcaldesa de EH elixida en 1999 prorrogou o seu mandato."}
{"id": "226466", "revid": "111578", "url": "https://gl.wikipedia.org/wiki?curid=226466", "title": "Elecci\u00f3ns federais do Canad\u00e1 de 2011", "text": "As elecci\u00f3ns federais do Canad\u00e1 de 2011 (formalmente, a 41\u00ba Elecci\u00f3n Xeral do Canad\u00e1) celebr\u00e1ronse o 2 de maio de 2011 para elixir os Membros do Parlamento da C\u00e1mara dos Com\u00fans do Canad\u00e1.\nA convocatoria para as elecci\u00f3ns federais de 2011 foron emitidas polo Gobernador Xeral do Canad\u00e1 David Johnston, o 26 de marzo. Harper informou ao Gobernador Xeral do Canad\u00e1 de disolver o Parlamento despois de que a C\u00e1mara dos Com\u00fans aprobase unha moci\u00f3n de censura contra o goberno. A moci\u00f3n foi presentada polo l\u00edder da oposici\u00f3n Michael Ignatieff. Se o Parlamento non se tivera disolvido antes de que finalizase o seu mandato, as elecci\u00f3ns ter\u00edan lugar o 15 de outubro de 2012."}
{"id": "226467", "revid": "27155", "url": "https://gl.wikipedia.org/wiki?curid=226467", "title": "Epitelio", "text": "Os epitelios (de \"epi\", encima, e \"thele\", mamila ), son tecidos formados por c\u00e9lulas moi apertadas entre si e con pouco ou ning\u00fan espazo intercelular, formados unha ou varias capas de c\u00e9lulas, que recobren unha superficie externa ou interna do corpo, como o exterior da pel, ou a c\u00f3rnea, revestimentos de \u00f3rganos, cavidades e condutos do corpo, e tam\u00e9n forman as mucosas e as gl\u00e1ndulas. Alg\u00fans epitelios presentan especializaci\u00f3ns como cilios ou morfolox\u00edas celulares especiais. As s\u00faas funci\u00f3ns principais son protectoras, absorbentes ou secretoras.\nO tecido epitelial \u00e9 un dos catro grandes tipos de tecidos animais, xunto co tecido muscular, nervioso e conectivo.\nOrixe embriol\u00f3xica.\nEstas c\u00e9lulas prove\u00f1en das tres follas xerminativas embrionarias:\nO revestimento do peritoneo e outras cavidades serosas e o dos vasos sangu\u00edneos e linf\u00e1ticos derivan do mes\u00e9nquima. A\u00ednda que estes son tipos de epitelio, adoita a d\u00e1rselles nomes espec\u00edficos, xa que o das cavidades serosas (pleuras\u200b, pericardio, peritoneo) se denomina mesotelio e o dos vasos sangu\u00edneos e linf\u00e1ticos e endocardio, endotelio. Por\u00e9n, os pat\u00f3logos xeralmente prefiren considerar \u00e1 parte os endotelios e mesotelios, debido a que ditos tecidos presentan patolox\u00edas moi diferentes \u00e1s dos outros epitelios, e ref\u00edrense aos cancros orixinados nos endotelios e mesotelios como sarcomas mesoteliais, e aos orixinados nos outros epitelios ch\u00e1manos carcinomas. Ademais os filamentos de sost\u00e9n destes tecidos derivados do mesoderma son moi diferentes dos do resto dos epitelios.\nCriterios de clasificaci\u00f3n dos epitelios.\nPoden utilizarse os seguintes criterios:\nForma das c\u00e9lulas.\nAs c\u00e9lulas dunha mesma capa son todas da mesma forma. Poden ser:\nEspecializaci\u00f3n celular ou diferenciaci\u00f3n apical.\nDist\u00ednguese xeralmente os que te\u00f1en c\u00e9lulas con \"microvilli\" (bordo estriado) e os que te\u00f1en c\u00e9lulas con cilios m\u00f3biles, por exemplo, o epitelio ciliado das trompas de Falopio. As c\u00e9lulas con estereocilios son unha variante das de bordo estriado. Outras especializaci\u00f3ns son as uni\u00f3ns celulares, labirinto basal, condensaci\u00f3n superficial do citoplasma, c\u00e9lulas mucosas con polos mucosos pechados, c\u00e9lulas caliciformes etc.\nFunci\u00f3n do epitelio.\nDistinguimos os seguintes tipos de epitelios segundo a s\u00faa funci\u00f3n:\nClasificaci\u00f3n.\nEpitelio simple ou monoestratificado.\nO epitelio est\u00e1 formado por unha soa capa de c\u00e9lulas con todos os n\u00facleos celulares \u00e1 mesma altura. Os epitelios simples poden ser:\nEpitelio composto ou estratificado.\nO epitelio estratificado \u00e9 o epitelio formado por varias capas de c\u00e9lulas. Denom\u00ednanse segundo a forma das c\u00e9lulas superficiais (sen referirnos \u00e1s formas das c\u00e9lulas doutros estratos), e poden ser: estratificados planos (ou escamosos), estratificados c\u00fabicos e estratificados cil\u00edndricos.\nEpitelio pseudoestratificado.\nSon deste tipo os epitelios nos que todas as c\u00e9lulas est\u00e1n en contacto coa l\u00e1mina basal, mais non todas chegan \u00e1 superficie, polo que en realidade poden considerarse como epitelios simples con varios tipos de c\u00e9lulas dispostas nunha soa capa, pero cos seus n\u00facleos a diferentes niveis, o que d\u00e1 a falsa impresi\u00f3n de que o epitelio ten varias capas. As c\u00e9lulas que non chegan \u00e1 superficie te\u00f1en unha base larga cun extremo apical estreito, en tanto que as que si chegan te\u00f1en unha base estreita e o extremo apical largo. Encontramos este tecido na uretra masculina, epid\u00eddimo e grandes condutos excretores. O tipo m\u00e1is distribu\u00eddo deste epitelio \u00e9 o ciliado, que se encontra na mucosa da traquea e bronquios primarios, o conduto auditivo, parte da cavidade timp\u00e1nica, cavidade nasal e no saco lagrimal.\nEpitelio de transici\u00f3n.\nO epitelio de transici\u00f3n ou transicional ch\u00e1mase as\u00ed porque se pensaba que era unha transici\u00f3n entre o epitelio plano estratificado e o cil\u00edndrico estratificado. Reviste exclusivamente a vexiga urinaria e outras zonas das v\u00edas urinarias. Est\u00e1 composto de varias capas de c\u00e9lulas: as localizadas basalmente (c\u00e9lulas basais) son cuboides ou cil\u00edndricas, por encima destas hai c\u00e9lulas poli\u00e9dricas, e as m\u00e1is superficiais son c\u00fabicas cun extremo apical convexo, frecuentemente binucleadas. As c\u00e9lulas var\u00edan a s\u00faa forma de acordo ao grao de distensi\u00f3n. En estado de contracci\u00f3n, as c\u00e9lulas est\u00e1n en forma cil\u00edndrica. En estado dilatado, as c\u00e9lulas modifican a s\u00faa forma e forman unha ou d\u00faas capas de c\u00e9lulas c\u00fabicas ou planas.\nCrecemento en cultivo.\nCando as c\u00e9lulas crecen en cultivo celular pode determinarse se son ou non c\u00e9lulas epiteliais examinando as s\u00faas caracter\u00edsticas morfol\u00f3xicas. As c\u00e9lulas epiteliais tenden a agruparse e adoptar un aspecto de \"pavimento apertado\", pero isto non ocorre coas c\u00e9lulas epiteliais derivadas dun tumor. Neste \u00faltimo caso \u00e9 con frecuencia necesario utilizar marcadores bioqu\u00edmicos para facer a identificaci\u00f3n, para o que se poden usar as citoqueratinas, xa que se encontran case exclusivamente nas c\u00e9lulas epiteliais."}
{"id": "226468", "revid": "27155", "url": "https://gl.wikipedia.org/wiki?curid=226468", "title": "Tecido epitelial", "text": ""}
{"id": "226469", "revid": "2074", "url": "https://gl.wikipedia.org/wiki?curid=226469", "title": "Don't Forget (Demi Lovato)", "text": ""}
{"id": "226471", "revid": "56817", "url": "https://gl.wikipedia.org/wiki?curid=226471", "title": "Asier Oruesagasti", "text": "Asier Oruesagasti, nado no ano 1986 en Donostia, Guip\u00fascoa, \u00e9 un actor vasco principalmente co\u00f1ecido por interpretar o papel de Kevin na serie de televisi\u00f3n \"Goenkale\"."}
{"id": "226473", "revid": "2074", "url": "https://gl.wikipedia.org/wiki?curid=226473", "title": "Internacionalizaci\u00f3n", "text": ""}
{"id": "226474", "revid": "12452", "url": "https://gl.wikipedia.org/wiki?curid=226474", "title": "UICN", "text": ""}
{"id": "226476", "revid": "12452", "url": "https://gl.wikipedia.org/wiki?curid=226476", "title": "Crataegus monogyna", "text": ""}
{"id": "226477", "revid": "23204", "url": "https://gl.wikipedia.org/wiki?curid=226477", "title": "Pomo (froito)", "text": "En bot\u00e1nica, un pomo (do lat\u00edn \"pomum\", \"maz\u00e1\") \u00e9 un tipo de froito complexo de forma arredondada ou piriforme co mesocarpo carnoso e o endocarpo que cont\u00e9n as sementes, producido por plantas da especie vexetal da subfamilia Maloideae da familia Rosaceae.\nO pomo \u00e9 un pseudofroito composto dun ou m\u00e1is carpelos cercado polo pseudotecido. O pseudotecido \u00e9 interpretado por alg\u00fans especialistas como unha extensi\u00f3n do recipiente polo que se refire coma \"c\u00f3rtex\" froita, e por outros coma un hipanto fundido ou \"toro\", \u00e9 a parte m\u00e1is comest\u00edbel do froito.\nAg\u00e1s o exocarpo, o mesocarpo, o endocarpo e alg\u00fans tipos de froitos que se parecen moito ao exocarpo, a carne, e o n\u00facleo, respectivamente, dunha maz\u00e1, son partes do carpelo. O exocarpo e mesocarpo dunha maz\u00e1 poden ser carnosos e dif\u00edciles de distinguir un do outro e do tecido hipantod\u00eda. O endocarpo constit\u00fae un caso de coiro ou de pedra en torno da semente, e corresponde ao que \u00e9 comunmente chamado n\u00facleo. Os restos secos dos s\u00e9palos, estames e carpelos \u00e1s veces poden verse no final dunha maz\u00e1 fronte ao tronco, e do ovario, pois, moitas veces descrita como inferior, estas flores.\nExemplos.\nO m\u00e1is co\u00f1ecido exemplo dun pomo \u00e9 a maz\u00e1. Outros exemplos de plantas que producen froitas clasificadas coma pomos son:\nAlg\u00fans pomos poden ter unha textura fari\u00f1enta (por exemplo, algunhas maz\u00e1s), outros (por exemplo, \"Amelanchier\") \u00e9 un froito con carne suculenta e un n\u00facleo que non \u00e9 moi percept\u00edbel.\nPomar.\nO termo galgo pomar (variantes dialectais: \"pumari\u00f1o\", \"pumar\" ) v\u00e9n do antigo nome galego, e \u00e1 s\u00faa vez latino da maceira; no galego actual s\u00f3 designa un terreo ou horta plantada de \u00e1rbores froiteiras, especialmente de maceiras, verxel."}
{"id": "226478", "revid": "56817", "url": "https://gl.wikipedia.org/wiki?curid=226478", "title": "Pomar", "text": "Un pomar \u00e9 un terreo cultivado de \u00e1rbores froiteiras, especialmente maceiras. Como top\u00f3nimo d\u00e1 nome aos seguintes lugares:"}
{"id": "226505", "revid": "3471", "url": "https://gl.wikipedia.org/wiki?curid=226505", "title": "Castro de Pastoriza", "text": "O Castro de Pastoriza \u00e9 un poboado castrexo situado na parroquia de Pastoriza (Arteixo). Ten planta circular duns 160 metros de di\u00e1metro e est\u00e1 fortificado.\nDescrici\u00f3n.\nSituado no alto de Pastoriza domina toda a contorna: Agra de Ra\u00f1obre, Suevos, Nosti\u00e1n e os vales entre Arteixo. O castro ten planta circular cunha muralla de pedra en toda a contorna. No lado norte ten dobre muralla de pedra e foxo. A ladeira sur \u00e9 escarpada de rochas e penedos. No lado norte a dobre muralla de pedra e foxo remata nunha ladeira de terra escarpada. O acceso ao castro est\u00e1 polo leste. No castro non se ven estruturas pola cuberta de toxos e xestas.\nO castro est\u00e1 entre unha li\u00f1a el\u00e9ctrica de alta tensi\u00f3n e un gasoduto. Os penedos pr\u00f3ximos ao castro foron aproveitados para a extracci\u00f3n de pedra e o cumio empregouse como lugar de peregrinaci\u00f3n cristi\u00e1."}
{"id": "226507", "revid": "1131", "url": "https://gl.wikipedia.org/wiki?curid=226507", "title": "Castro das Travesas", "text": "O castro das Travesas ou Eira dos Mouros \u00e9 un poboado castrexo situado no concello de Carral. Segundo as escavaci\u00f3ns feitas en 2006, as primeiras ocupaci\u00f3ns datan dos s\u00e9culos IV-III antes da era actual.\nDescrici\u00f3ns.\nO castro ten unha planta circular que despois das limpezas feitas en 2006 e os estudos que se fan dende ent\u00f3n fixan unha extensi\u00f3n dunhas 6 hect\u00e1reas polo que est\u00e1 considerado como o castro m\u00e1is extenso da provincia da Coru\u00f1a. Preto do castro atop\u00e1ronse indicios que confirman o paso dun ramal da v\u00eda romana XX do Itinerario de Antonino, co\u00f1ecida como \"per loca maritima.\"\nEscavaci\u00f3n.\nNo interior da croa en 2006 document\u00e1ronse estruturas de postes de madeira fincados na rocha e asegurados con chanzos, entrenzados de pallabarro e cubertas vexetais. A construci\u00f3n \u00e9 aut\u00f3ctona."}
{"id": "226508", "revid": "89787", "url": "https://gl.wikipedia.org/wiki?curid=226508", "title": "Pistacho", "text": "O pistacho ou pistacheiro (Pistacia vera L., Anacardiaceae, ou algunhas veces Pistaciaceae) \u00e9 unha arbori\u00f1a do x\u00e9nero \"Pistacia\", orixinaria das rexi\u00f3ns monta\u00f1osas de Grecia, Siria, Ir\u00e1n, Kirguizist\u00e1n, Turkmenist\u00e1n, Turqu\u00eda, o Paquist\u00e1n e o Afganist\u00e1n occidental, que produce un importante froito para uso culinario que recibe tam\u00e9n o nome de pistacho. A \"Pistacia vera\" ad\u00f3itase confundir con outras especies do x\u00e9nero \"Pistacia\", pero poden diferenciarse da \"P. vera\" pola distribuci\u00f3n xeogr\u00e1fica orixinaria e polos seus froitos, m\u00e1is mi\u00fado, cun intenso sabor a terebintina e unha casca dura.\nEtimolox\u00eda.\nA palabra galega pistacho v\u00e9n do franc\u00e9s \"pistache\", este \u00e1 s\u00faa vez do italiano: \"pistacchio\", e este do grego \"\u03c0\u03b9\u03c3\u03c4\u03ac\u03ba\u03b7\".\nHistoria.\nO pistacho moderno, \"P. Vera\", foi plantado por vez primeira vez en Asia occidental. O seu cultivo estendeuse ao Mediterr\u00e1neo pasando por Ir\u00e1n Central, onde \u00e9 unha cultura dende hai s\u00e9culos. O manuscrito escrito por Anthimus, a comezos do s\u00e9culo VI\u00a0d.\u00a0C. \u201cDe observatione ciborum\u201d (\"Acerca da observaci\u00f3n dos alimentos\") indica que os pistachos (\"pistacia\" en lat\u00edn vulgar) eran ben co\u00f1ecidos en Europa xa a finais dos tempos da dominaci\u00f3n romana. En Galicia non se cultiva polas condici\u00f3ns clim\u00e1ticas. O consumo popular\u00edzase no s\u00e9culo XX.\nO cultivo \u00e9 m\u00e1is recente en Australia, Novo M\u00e9xico, e a California. O Departamento de Agricultura dos Estados Unidos (USDA) introduciu esta \u00e1rbore na California arredor de 1904, pero non foi promovido coma un produto comercial na California at\u00e9 1929.\nDescrici\u00f3n.\nO pistacho medra at\u00e9 os 10 metros de altura e ten follas pinnadas, duns 10-20 cent\u00edmetros de longo, que se desprenden ao chegaren.\nSon plantas dioicas, con p\u00e9s masculinos e femininos independentes. As flores son ap\u00e9talas e unisexuais e florean en acios. O froito \u00e9 unha drupa que cont\u00e9n unha semente alongada, que \u00e9 a porci\u00f3n comest\u00edbel (o pistacho). Comunmente considerada como froito, \u00e9 realmente unha carabu\u00f1a para uso culinario. A casca exterior do froito \u00e9 dura e abrancazada, mentres que a semente ten unha tona de cor malva, e a polpa \u00e9 dun verde p\u00e1lido cun sabor caracter\u00edstico. Cando o froito madura, a casca torna do verde a un amarelo avermellado outonal e a s\u00faa casca creba e se abre parcialmente, de xeito abrupto. A esta crebadura co\u00f1\u00e9ceselle coma dehiscencia e ocorre acompa\u00f1ada dun son aud\u00edbel. Abrilos \u00e9 unha tendencia que foi adaptada polos humanos.\nH\u00e1bitat.\n\u00c9 unha planta do deserto, e por isto ten unha alta tolerancia ao solo salino. Son bastante rexos e resistentes e pode sobrevivir a temperaturas dende os -10\u00a0\u00b0C no inverno, deica os 40\u00a0\u00b0C no ver\u00e1n; sempre orientadas ao sol e fuxindo de solos h\u00famidos.\nCultivo.\nCada planta de pistacho d\u00e1 en termo medio 50 quilos de sementes cada dous anos.\n\u00c9 unha planta resistente que medra ben se as condici\u00f3ns son axeitadas. Ten unha alta tolerancia ao solo salino. Comprobouse que medra ben cando a auga da rega cont\u00e9n 3,000-4,000 de sales sol\u00fabeis. C\u00f3mpre orientalos cara o sol e nun solo ben drenado.\nO pistacho non se desenvolve ben en condici\u00f3ns altas de humidade e solos lamacentos, pois as ra\u00edces poden podrecer no inverno se reciben moita auga e a drenaxe non \u00e9 boa. Necesitan de longos ver\u00e1ns para que o froito achegue axeitadamente.\nAs arbori\u00f1as pl\u00e1ntanse en hortas e necesitan duns sete a dez anos para acadar unha produci\u00f3n consider\u00e1bel. A produci\u00f3n \u00e9 alterna, ou bienal, o que significa que a colleita \u00e9 m\u00e1is abondosa cada segundo ano. A produci\u00f3n tope ac\u00e1dase aproximadamente aos 20 anos. Polo xeral, as \u00e1rbores son podadas at\u00e9 un talle que permita unha colleita m\u00e1is doada. Unha \u00e1rbore macho produce pole de abondo para que dean froitos de oito a doce femias. Frecuentemente a colleita nos Estados Unidos real\u00edzase cun equipo para axitar a \u00e1rbore e facer que os froitos caian.\nOs pistachos son vulner\u00e1beis a unha ampla variedade de doenzas, entre as que salienta a infecci\u00f3n polo fungo Verticillium dahliae que pode matar a planta; ou polo \"Botryosphaeria\". Este \u00faltimo provoca chancro ou antracnose (\u00e9 dicir, mata as flores e os gromos novos), e pode danar hortas enteiras de pistachos.\nNa California, case todas as \u00e1rbores femia pertencen ao cultivar \u201cKerman\u201d que adoita asociarse co cultivar macho \"Peter\". Un p\u00e9 maduro destas variedades enx\u00e9rtase nun rizoma de dous anos de idade. Como patr\u00f3n \u00fasase polo xeral outra especie do x\u00e9nero \"Pistacia\" chamada Pistacia Atl\u00e1ntica, que se est\u00e1 a substitu\u00edr nos \u00faltimos anos por un h\u00edbrido desta con Pistacia Integerrima denominada UCB-1 por mor da s\u00faa inmunidade \u00e1 verticilose.\nOs env\u00edos de pistachos empacados por xunto tenden ao auto quecemento por mor do elevado contido en graxas e o baixo contido en auga.\nProduci\u00f3n mundial.\n\"Produci\u00f3n de pistachos (toneladas en 2005)\"\nUsos.\nOs pistachos acost\u00famanse comer enteiros, naturais, torrados ou salgados. Tam\u00e9n se fan xeados ou doces coma a baklava, e embutidos como a mortadela. Os habitantes do Medio Oeste dos Estados Unidos preparan ensaladas de pistacho, pudins de pistacho, cremas batidas ou queixos.\nA Administraci\u00f3n de Alimentos e Medicamentos dos Estados Unidos (FDA) informou no 2003 dalg\u00fans dos beneficios dos pistachos, entre os que se atopan a diminuci\u00f3n de contraer cardiopat\u00edas. Tam\u00e9n dimin\u00faen os niveis de colesterol (LDL) lipoprote\u00edna de baixa densidade (colesterol LBD) ao tempo que aumentan os niveis de antioxidantes. Tam\u00e9n hai estudos que certifican que ao consumir pistachos \u201cenganamos o corpo\u201d para que coma menos, pois c\u00f3mpre pelalos un a un, o que fai un consumo amodo e satisfacer axi\u00f1a o est\u00f3mago.\nA cor natural da casca do pistacho \u00e9 beixe, por\u00e9n nalgunhas ocasi\u00f3ns os produtores t\u00e9\u00f1enas tinxido de vermello ou verde, as m\u00e1is das veces para agochar pos\u00edbeis manchas que se producen cando estes se apa\u00f1an a man. Hoxe os pistachos ap\u00e1\u00f1anse con m\u00e1quinas, o que fai innecesario o tinxido."}
{"id": "226509", "revid": "98629", "url": "https://gl.wikipedia.org/wiki?curid=226509", "title": "Borrowed Heaven tour", "text": "Borrowed Heaven tour foi a cuarta xira mundial do grupo irland\u00e9s The Corrs, feita para promocionar o seu \u00e1lbum \"Borrowed Heaven\". Comezou o 19 de xu\u00f1o de 2004 e conclu\u00edu o 2 de decembro dese mesmo ano. A xira levounos por Europa e Am\u00e9rica do Norte. Nesta xira, un\u00edronse dous novos membros \u00e1 banda; Jason Duffy na bater\u00eda e Kieran Kiely no teclado. Jason Duffy uniuse despois de que Caroline Corr anunciara que estaba embarazada e non pod\u00eda continuar coa xira.\n\u00c9 destac\u00e1bel o concerto que deron en Galiza o 17 de xullo no Monte do Gozo, Santiago de Compostela, co gallo das celebraci\u00f3ns do Xacobeo 2004.\nParticipantes.\nBanda\nM\u00e1nager e axentes\nEquipo\n T\u00e9cnicos de son\nT\u00e9cnicos de luz\nEstilistas\nCanci\u00f3ns da xira.\nCanci\u00f3ns para Europa\nA maiores:\nCanci\u00f3ns para Am\u00e9rica do Norte\nA maiores:\nCanci\u00f3ns para Europa 2\nA maiores:"}
{"id": "226511", "revid": "98629", "url": "https://gl.wikipedia.org/wiki?curid=226511", "title": "Pomolox\u00eda", "text": "Pomolox\u00eda ou fruticultura (do lat\u00edn \"pomum\" (froito) + -\"logia\") \u00e9 a rama da bot\u00e1nica que se especializa no estudo, a descrici\u00f3n, identificaci\u00f3n e clasificaci\u00f3n das froitas.\nA investigaci\u00f3n da pomolox\u00eda c\u00e9ntrase principalmente no desenvolvemento das t\u00e9cnicas de cultivo e mais dos estudos fisiol\u00f3xicos nas \u00e1rbores froiteiras. Os seus obxectivos son a mellora da \u00e1rbore froiteira, inclu\u00edndo o incremento da calidade da froita, o regulamento dos per\u00edodos de produci\u00f3n, e a reduci\u00f3n do seu custo.\nA verba \"Pomolox\u00eda\", moi empregada en linguas coma o ingl\u00e9s e mais franc\u00e9s, \u00e9 menos empregada no galego. No canto, \u00e9 m\u00e1is frecuente o termo fruticultura, entend\u00e9ndose por tal a ciencia que estuda o cultivo de especies l\u00edgneas e semil\u00edgneas produtoras de froitas, aplicando tecnolox\u00edas baseadas en principios biol\u00f3xicos e fisiol\u00f3xicos, para obter un rendemento econ\u00f3mico da actividade. A Fruticultura acolle ademais o estudo da mellora xen\u00e9tica das froiteiras e mais as t\u00e9cnicas para axeitar e mellorar a produci\u00f3n.\nOrixe.\nOs primeiros libros sobre pomolox\u00eda apareceron arredor do s\u00e9culo XVIII. Estaban ricamente ilustrados e proced\u00edan principalmente de Alema\u00f1a e Francia.\nOs primeiros pom\u00f3logos, Jean-Baptiste de La Quintinie (1624-1688), Johann Hermann Knoop (c.1700-1769) ou Henri Louis Duhamel du Monceau (1700-1782) non se dedicaron exclusivamente a describir as diferentes variedades de froitas, sen\u00f3n que, eles mesmos, traballaban na recuperaci\u00f3n e conservaci\u00f3n do patrimonio existente de vellas variedades hist\u00f3ricas, ademais da mellora e a creaci\u00f3n de variedades novas."}
{"id": "226514", "revid": "56817", "url": "https://gl.wikipedia.org/wiki?curid=226514", "title": "Pistacia", "text": "Pistacia \u00e9 un x\u00e9nero bot\u00e1nico pertencente \u00e1 familia Anacardiaceae, composto por 10 especies. O co\u00f1ecido pistacho \u00e9 o froito dunha das esp\u00e9cies deste x\u00e9nero, a \"Pistacia vera\"."}
{"id": "226515", "revid": "18868", "url": "https://gl.wikipedia.org/wiki?curid=226515", "title": "Pistacia vera", "text": ""}
{"id": "226516", "revid": "98629", "url": "https://gl.wikipedia.org/wiki?curid=226516", "title": "Also sprach Zarathustra (Strauss)", "text": "Also sprach Zarathustra, Op. 30 (en galego \"As\u00ed falou Zaratustra\") \u00e9 un poema sinf\u00f3nico do compositor alem\u00e1n Richard Strauss, composto no ano 1896 e estreado o 27 de novembro dese mesmo ano en Frankfurt baixo a batuta do propio compositor. Dura aproximadamente 40 minutos.\nO autor inspirouse na obra hom\u00f3nima do fil\u00f3sofo Friedrich Nietzsche. Adoita considerarse este poema sinf\u00f3nico como un intento infrutuoso de expresar musicalmente as ideas filos\u00f3ficas que encerraba a obra de Nietzsche, tentando presentar nada menos que a evoluci\u00f3n humana ata o \"superhome\" descrito polo fil\u00f3sofo alem\u00e1n; non obstante Strauss consegue presentar unha obra con fermosas e profundamente emotivas pasaxes.\nA obra foi parte do repertorio cl\u00e1sico desde a s\u00faa estrea en 1896. A fanfarria inicial (titulada \"Amencer\" nas notas do programa do compositor) popularizouse co seu uso na pel\u00edcula de Stanley Kubrick, \"\" (1968).\nHistoria.\nRichard Strauss compuxo este poema sinf\u00f3nico entre febreiro e agosto de 1896, ano no que o compositor se converteu no director titular da Bayerische Staatsoper de M\u00fanic, a s\u00faa cidade natal. Cronoloxicamente, co n\u00famero de Opus 30, a obra est\u00e1 situada entre os dous grandes poemas orquestrais do compositor alem\u00e1n \"Till Eulenspiegels\" e \"Don Quixote\" (Opus 28 e 35 respectivamente), e antes da composici\u00f3n das s\u00faas grandes \u00f3peras.\nInicialmente o compositor desautorizou calquera conexi\u00f3n entre a s\u00faa partitura e Nietzsche m\u00e1is al\u00f3 da inspiraci\u00f3n das imaxes po\u00e9ticas do libro, e particularmente os seus t\u00edtulos evocadores aos cap\u00edtulos, dos cales oito foron empregados por Strauss como gu\u00edas non espec\u00edficas da obra. O forte debate que xurdiu arredor da obra foi causado, m\u00e1is que pola m\u00fasica, polos conflitivos programas propostos por Strauss en varios momentos como os seus suxeitos de estudo. Antes da estrea en Frankfurt, autorizou a impresi\u00f3n do seguinte programa:\nMais esas non foron as primeiras nin as \u00faltimas palabras sobre o tema. Strauss decidiu finalmente po\u00f1er o tema apoiando no prefacio da partitura coas palabras dos par\u00e1grafos iniciais, a \"Oda ao Sol\", conclu\u00edndo na exhortaci\u00f3n do esp\u00edrito creativo:\nA capital b\u00e1vara apreciouno como director, mais o p\u00fablico conservador, e os empresarios que serv\u00edan a ese p\u00fablico, consideraron as s\u00faas composici\u00f3ns extravagantes, polo que a estrea da obra tivo lugar en Frankfurt, o 27 de novembro dese mesmo ano baixo a direcci\u00f3n do propio compositor. A resposta do p\u00fablico foi un tanto esc\u00e9ptica e nun principio non soubo apreciar a obra.\nCaracter\u00edsticas.\nCaracter\u00edsticas musicais.\nAo igual que moitas outras obras da \u00e9poca, \"Also sprach Zarathustra\" caracter\u00edzase polo debilitamento dos fundamentos estruturais da tonalidade tradicional, sendo dif\u00edcil (sen\u00f3n imposible) determinar a tonalidade da composici\u00f3n. De feito, na obra atopamos que os tons de D\u00f3 e Si compiten en todo momento, xustapo\u00f1\u00e9ndose as s\u00faas t\u00f3nicas de xeito exacto no \u00faltimo comp\u00e1s. Un dos principais temas compositivos da obra \u00e9 este contraste entre as tonalidades de Si Maior (representando a humanidade) e D\u00f3 Maior (representando o universo ou a natureza); como Si e D\u00f3 son notas adxacentes, as s\u00faas tonalidades son completamente distintas: Si Maior emprega cinco d\u00edeses, mentres que D\u00f3 Maior non ten ning\u00fan.\nInfluencia de Nietzsche.\nRichard Strauss compuxo este poema sinf\u00f3nico inspirado no libro hom\u00f3nimo de Friedrich Nietzsche, metade ensaio filos\u00f3fico e metade texto po\u00e9tico, cuxas ideas serviron principalmente para estimular a imaxinaci\u00f3n musical do compositor. Se ben a obra de Strauss est\u00e1 inspirada no libro de Nietzsche, non se trata dunha traduci\u00f3n sonora fidedigna das ideas expresadas no libro do fil\u00f3sofo alem\u00e1n, sen\u00f3n dunha evocaci\u00f3n moi libre dalg\u00fans dos aspectos que trata. O propio compositor afirmaba:\nO programa de \"Also sprach Zarathustra\" \u00e9 filos\u00f3fico nun dobre sentido: tr\u00e1tase dun comentario musical do c\u00e9lebre poema en prosa de Nietzsche (cuxa doutrina do superhome axitaba toda Europa a finais do s\u00e9culo XIX), e esta elecci\u00f3n tem\u00e1tica t\u00edpica da intuici\u00f3n do valor da publicidade altamente desenvolvido por Strauss. A influencia do fil\u00f3sofo alem\u00e1n queda patente ademais nos t\u00edtulos das diferentes secci\u00f3ns musicais, que levan o nome de t\u00edtulos do libro. A partitura, de feito, leva como ep\u00edgrafe os versos de Nietzsche:\nPrecisamente ese tr\u00e1nsito da escuridade \u00e1 luz ser\u00e1 un dos aspectos tratados polo compositor na obra, para constitu\u00edrse no seu f\u00edo condutor.\nEstrutura.\nA obra est\u00e1 dividida nunha introduci\u00f3n e oito partes que se encadean sen soluci\u00f3n de continuidade e sen seguir ning\u00fan esquema formal cl\u00e1sico. Os t\u00edtulos das oito secci\u00f3ns que seguen \u00e1 fanfarria inicial son os \u00fanicos indicios program\u00e1ticos deixados polo compositor. Strauss denominou as secci\u00f3ns segundo cap\u00edtulos seleccionados no libro:\nDiscograf\u00eda.\nEn 1944, Strauss dirixiu \u00e1 Wiener Philharmoniker nunha gravaci\u00f3n experimental da obra en alta fidelidade, realizada polo selo alem\u00e1n Magnetophon. Esta foi posteriormente realizada en LP por Vanguard Records e en CD por varios selos discogr\u00e1ficos. O amigo e compa\u00f1eiro de Strauss Fritz Reiner, realizou a primeira gravaci\u00f3n estereof\u00f3nica da obra coa Chicago Symphony Orchestra en marzo de 1954 para o selo RCA Victor. En 2012, este \u00e1lbum foi engadido \u00e1 lista de gravaci\u00f3ns sonoras americanas \"cultural, hist\u00f3rica, ou esteticamente importantes\". A gravaci\u00f3n da fanfarria inicial empregada no filme de Stanley Kubrick \" foi interpretada pola Wiener Philharmoniker baixo a direcci\u00f3n de Herbert von Karajan."}
{"id": "226517", "revid": "98629", "url": "https://gl.wikipedia.org/wiki?curid=226517", "title": "La Voix humaine (Poulenc)", "text": "La Voix humaine (en galego, \"A voz humana\") \u00e9 unha \u00f3pera (\"traxedia l\u00edrica\") nun acto para un s\u00f3 personaxe, con m\u00fasica de Francis Poulenc e libreto en franc\u00e9s de Jean Cocteau, adaptado da s\u00faa obra de teatro hom\u00f3nima de 1930. Foi estreada na Salle Favart de Par\u00eds o 6 de febreiro de 1959.\nHistoria.\n\"La Voix humaine\" foi composta no ano 1958, se ben non foi estreada ata o 6 de febreiro do ano seguinte na Salle Favart de Par\u00eds. Poulenc escribiu a \u00f3pera para Denise Duval, unha soprano francesa, e a estrea foi dirixida por Georges Pr\u00eatre.\nOutras sopranos que te\u00f1en cantado o papel son Karan Armstrong, Dame Josephine Barstow, June Card, Dame Gwyneth Jones, Dame Felicity Lott, Catherine Malfitano, Audra McDonald, Julia Migenes, Maralin Niska, Jessye Norman, Magda Olivero, Gerlinde S\u00e4mann, Renata Scotto, Anja Silja, Elisabeth S\u00f6derstr\u00f6m, Phyllis Treigle, Galina Vishnevskaya e Carole Farley.\nEsta \u00f3pera contin\u00faa no repertorio, a\u00ednda que non est\u00e1 entre as m\u00e1is representadas, aparecendo nas estat\u00edsticas de Operabase no posto 94 das \u00f3peras m\u00e1is representadas no per\u00edodo 2005-2010, sendo a 11\u00aa en Francia e a segunda de Poulenc con 39 representaci\u00f3ns.\nArgumento.\nSoa o tel\u00e9fono. Moitas persoas ocupan a li\u00f1a mentres o \u00fanico personalle -\"Elle\", unha rapaza nova- agarda unha chamada de quen ten sido o seu amante (\"Cheri\": Querido) durante cinco anos, o menor sinal pola s\u00faa parte. O tel\u00e9fono soa de novo. Ela f\u00e1lalle da s\u00faa noite anterior, a s\u00faa dor de cabeza, a s\u00faa comida, as s\u00faas compras. El quere cortala, mais ela segue, dille que pode seguir os seus asuntos cando queira, imp\u00eddelle pedir desculpas. Ela dille \"Son eu que son parva\" e a enche de loanzas, \u00ab\"Ti es moi doce\"\u00bb, \u00ab\"Non me creo tan forte\"\u00bb e se defende de tomar parte na comedia, de deixarse atrapar por ela. \u00ab\"Non te\u00f1o a voz dunha persoa que esconde algo\"\u00bb. \u00ab\"Decid\u00edn ter coraxe, te\u00f1o o que merezo\"\u00bb, \u00ab\"Todo \u00e9 culpa mi\u00f1a\"\u00bb. Ela dille, ao final, que poder\u00e1 vir buscar o seu bolso \u00e1 conserxer\u00eda e que \u00e9 posible que ela pase alg\u00fans d\u00edas no campo. A li\u00f1a segue funcionando, \u00ab\"\u00c9 gracioso porque te escoitho como se estiveras na habitaci\u00f3n... \u00a1Al\u00f3, al\u00f3! (...) Vamos ben, agora, te escoito ben, pero moi lonxe, moi lonxe, (...) Quero dicir que mellor que nunca en toda esta hora ... Semella que non \u00e9 seu aparato\"\u00bb.\nEl dille que a deixa por outra, que vai casar ao d\u00eda seguinte. \u00c9 a derradeira vez que falar\u00e1n. Durante a conversa, o p\u00fablico descobre que a muller ten tentado suicidarse. O servizo telef\u00f3nico de Par\u00eds era tristemente famoso pola s\u00faa baixa calidade na \u00e9poca, as\u00ed que a conversa se interrompe varias veces durante a desesperante conversa. A pesar d\u00e1s s\u00faas imprecaci\u00f3ns rogos e reclamos, el a deixa e ela suic\u00eddase.\nCaracter\u00edsticas.\nA obra ten forma dun mon\u00f3logo, con longas pasaxes de canto sen acompa\u00f1amento musical que requiren particularmente os talentos de actriz da int\u00e9rprete.\nGravaci\u00f3ns.\nA \u00f3pera foi rexistrada en v\u00eddeo por Carole Farley e Julia Migenes, gravada por Felicity Lott, Francoise Poillet, Jane Rhodes, e interpretada por figuras como Anja Silja, Magda Olivero, Josephine Barstow, Gwyneth Jones, Galina Vishn\u00e9vskaya, Jessye Norman, Elisabeth S\u00f6derstr\u00f6m ou Renata Scotto."}
{"id": "226518", "revid": "1888", "url": "https://gl.wikipedia.org/wiki?curid=226518", "title": "Marisol G\u00e1ndara", "text": "Marisol G\u00e1ndara S\u00e1nchez, nada en Saint-Julien-en Genevois (Francia) en 1981, \u00e9 unha poeta galega.\nTraxectoria.\nCriada en Ordes, \u00e9 licenciada en Filolox\u00eda Inglesa pola Universidade de Santiago de Compostela, onde cursa estudos de Xornalismo, ademais dun m\u00e1ster en Paratraduci\u00f3n na Universidade de Vigo. Ten publicado ocasionalmente alg\u00fans poemas no magazine dixital \"Achtung\"."}
{"id": "226519", "revid": "85894", "url": "https://gl.wikipedia.org/wiki?curid=226519", "title": "Itziar Itu\u00f1o", "text": "Itziar Itu\u00f1o, nada en Basauri (Biscaia) o 18 de xu\u00f1o de 1974, \u00e9 unha actriz vasca principalmente co\u00f1ecida por interpretar o papel de Nekane na serie de televisi\u00f3n \"Goenkale\".\nTraxectoria.\nItziar Itu\u00f1o estudou teatro na escola de teatro de Basauri. Tam\u00e9n est\u00e1 licenciada en sociolox\u00eda. A s\u00faa lingua materna \u00e9 o castel\u00e1n, m\u00e1is cando ti\u00f1a 19 anos aprendeu vasco, o que lle permitiu actuar na television publica vasca. A s\u00faa primeira pel\u00edcula foi \"Agur Olentzero, agur\" (\"Adeus Olentzero, Adeus\") no ano 1997. No 2001 empezou a traballar na telenovela \"Goenkale\". Nesta interpretou o papel de Nekane Beitia, unha polic\u00eda lesbiana da localidade de Arralde. Seguiu co papel ata o ano 2015, cando o programa foi cancelado. Continuou a traballar participando en \"Loreak\" e \"Igelak\", nos anos 2015 e 2016. No 2017, conseguiu o papel de Raquel Murillo en \"La casa de papel\", emitida por Antena 3 e despois comprada por Netflix. \nAdemais da s\u00faa carreira no cine, televisi\u00f3n e teatro tam\u00e9n \u00e9 cantante en tres bandas: Dangiliske, EZ3, e INGOT. O 26 de setembro de 2017, presentou a Gala do Cine Vasco e a gala da EITB na edici\u00f3n n\u00famero 65 do Festival internacional de Donostia."}
{"id": "226521", "revid": "88215", "url": "https://gl.wikipedia.org/wiki?curid=226521", "title": "Naroa Agirre", "text": "Naroa Agirre, nada en Donostia (Guip\u00fascoa) o 15 de maio de 1979, \u00e9 unha atleta e actriz vasca.\nTraxectoria.\nComo atleta.\n\u00c9 a actual posuidora da plusmarca espa\u00f1ola de salto de p\u00e9rtega cunha marca de 4,56 m realizados en Sevilla o 17 de febreiro de 2007. Est\u00e1 considerada unha das mellores atletas de salto con p\u00e9rtega de Espa\u00f1a. Participou nos Xogos Ol\u00edmpicos de 2004 e 2008.\nComo actriz.\nDestaca a s\u00faa participaci\u00f3n na serie de televisi\u00f3n \"Goenkale\", na que interpreta o papel de Naroa."}
{"id": "226522", "revid": "5863", "url": "https://gl.wikipedia.org/wiki?curid=226522", "title": "Monte do Pindo", "text": ""}
{"id": "226524", "revid": "23204", "url": "https://gl.wikipedia.org/wiki?curid=226524", "title": "Fausto Galdo", "text": "Benigno Fausto Galdo Fern\u00e1ndez, nado en Viveiro en 1944 e finado na Coru\u00f1a o 5 de novembro do 2012, foi un m\u00e9dico, historiador e acad\u00e9mico correspondente da Real Academia Galega.\nTraxectoria.\nComa m\u00e9dico, desenvolveu case toda a s\u00faa carreira no Complexo Hospitalario Universitario A Coru\u00f1a, onde foi xefe da secci\u00f3n de reumatolox\u00eda ata a s\u00faa xubilaci\u00f3n en 2011. Tam\u00e9n foi membro da membro da Real Academia de Medicina e Cirurx\u00eda de Galicia.\nEn canto \u00e1 s\u00faa faceta de historiador, destacou polos seus estudos sobre a historia da vila na que naceu, chegando a ocupar o posto de cronista oficial. Tam\u00e9n foi socio fundador do Seminario de Estudos Terra de Viveiro e da Asociaci\u00f3n Cultural Estaba\u00f1\u00f3n, e membro da Academia Galega de Gastronom\u00eda."}
{"id": "226525", "revid": "18868", "url": "https://gl.wikipedia.org/wiki?curid=226525", "title": "Citrus sinensis", "text": ""}
{"id": "226526", "revid": "18868", "url": "https://gl.wikipedia.org/wiki?curid=226526", "title": "Citrus", "text": ""}
{"id": "226527", "revid": "17467", "url": "https://gl.wikipedia.org/wiki?curid=226527", "title": "Citrus reticulata", "text": ""}
{"id": "226529", "revid": "18868", "url": "https://gl.wikipedia.org/wiki?curid=226529", "title": "Citrus limon", "text": ""}
{"id": "226533", "revid": "22795", "url": "https://gl.wikipedia.org/wiki?curid=226533", "title": "Endotermia", "text": ""}
{"id": "226534", "revid": "22795", "url": "https://gl.wikipedia.org/wiki?curid=226534", "title": "Endotermo", "text": ""}
{"id": "226535", "revid": "22795", "url": "https://gl.wikipedia.org/wiki?curid=226535", "title": "Endotermos", "text": ""}
{"id": "226536", "revid": "23204", "url": "https://gl.wikipedia.org/wiki?curid=226536", "title": "Abruci\u00f1os, Abruci\u00f1os, Amoeiro", "text": "Abruci\u00f1os \u00e9 un lugar da parroquia de Abruci\u00f1os no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 62 habitantes (26 homes e 36 mulleres)."}
{"id": "226537", "revid": "23204", "url": "https://gl.wikipedia.org/wiki?curid=226537", "title": "Os Arcos, Abruci\u00f1os, Amoeiro", "text": "Os Arcos \u00e9 un lugar da parroquia de Abruci\u00f1os no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 7 habitantes (5 homes e 2 mulleres)."}
{"id": "226539", "revid": "23204", "url": "https://gl.wikipedia.org/wiki?curid=226539", "title": "Paulo I de Rusia", "text": "Paulo I de Rusia (en ruso: \u041f\u0430\u0301\u0432\u0435\u043b I \u041f\u0435\u0442\u0440\u043e\u0301\u0432\u0438\u0447; \"P\u00e1vel Petr\u00f3vich\"). Nado en San Petersburgo o 1 de outubro de 1754 e finado na mesma cidade o 23 de marzo\u00a0de 1801. Foi o Tsar de Rusia desde 1796 ata o seu asasinato en 1801.\nTraxectoria.\nInfancia.\nO Gran Duque Paulo naceu durante o reinado da emperatriz Isabel, no palacio de ver\u00e1n da cidade de San Petersburgo, o 1 de outubro de 1754, sendo o \u00fanico fillo da Gran Duquesa Catarina, a cal da a entender nas s\u00faas memorias que o pai de Paulo non era o Gran Duque Pedro sen\u00f3n o seu amante, Sergei Saltykov. Os partidarios de Catarina afirmaban que Pedro III era est\u00e9ril, e foi incapaz de manter relaci\u00f3ns sexuais ata que realizou unha intervenci\u00f3n cir\u00farxica.\nDurante a s\u00faa infancia, Paulo foi apartado da s\u00faa nai pola emperatriz Isabel, quen encargouse persoalmente da s\u00faa educaci\u00f3n. De neno foi considerado intelixente e fermoso, algo que cambia tras sufrir un ataque de tifo en 1771, que afea as s\u00faas facci\u00f3ns.\nReinado.\nAscendeu ao trono ao morrer a s\u00faa nai o 17 de novembro\u00a0de 1796. O seu primeiro mandato foi para solicitar informaci\u00f3n sobre o testamento da falecida, e distribu\u00edlo, xa que rumore\u00e1base que expresara os desexos de exclu\u00edr a Paulo e deixar o trono a Alexandre, o seu neto m\u00e1is vello. Estes temores contribu\u00edron probablemente a promulgaci\u00f3n das famosas Leis Paulinas, que establec\u00edan o estrito principio da primoxenitura na dinast\u00eda Romanov e que non pod\u00edan ser modificadas polos seus sucesores.\nDurante o primeiro ano do seu reinado, Paulo cambiou moitas das reformas pol\u00edticas da s\u00faa nai. Acusou a moitos de Xacobismo e exiliou a persoas s\u00f3 polo feito de levar roupa de estilo parisiense ou ler libros franceses, tam\u00e9n permitiu volver do exilio siberiano ao m\u00e1is co\u00f1ecido cr\u00edtico de Catarina, Rad\u00edschev. O ex\u00e9rcito, cando suspendeu o ataque a Persia organizado por Catarina, foi chamado \u00e1 capital no prazo dun mes da ascensi\u00f3n de Paulo. O seu pai foi soterrado con gran pompa no sepulcro real da Catedral de Pedro e Paulo. Para acabar co rumor da s\u00faa ilexitimidade Paulo respondeu alardeando da s\u00faa ascendencia de Pedro o Grande. A inscrici\u00f3n no monumento de Pedro o Grande di \"Para o Gran Av\u00f3 do Gran Neto\", unha sutil pero evidente burla do lat\u00edn \"PETRO PRIMO CATHERINA SECUNDA\" , a pomposa dedicaci\u00f3n de Catarina no \"Xinete de Bronce\", a m\u00e1is famosa estatua de Pedro en San Petersburgo.\nEn 1798 fixo entrar a Rusia na Segunda Coalici\u00f3n contra Francia, enviando a Suv\u00f3rov a loitar contra Napole\u00f3n en Su\u00edza e a Ushakov para axudar a Nelson nas s\u00faas operaci\u00f3ns no Mediterr\u00e1neo. En 1801 da un xiro a s\u00faa pol\u00edtica exterior e cambia a unha neutralidade armada contra Gran Breta\u00f1a.\nO 23 de marzo\u00a0de 1801, Paulo foi asasinado no seu dormitorio do Castelo de San Miguel por unha banda de funcionarios despedidos encabezada por Xeneral Bennigsen, un hanoveriano ao servizo de Rusia. Entraron no seu dormitorio, e atoparon a Paulo agochado tras unhas cortinas. Os conspiradores trataron de obrigalo a firmar a s\u00faa abdicaci\u00f3n. Paulo ofreceu certa resistencia, e un dos asasinos golpeouno cunha espada, sendo despois estrangulado e disparado ata a morte.\nSucedeuno o seu fillo Alexandre, quen se atopaba no palacio e a quen o xeneral Nikolai Zubov, un dos asasinos, anunciou a s\u00faa ascensi\u00f3n.\nNotas.\nAs datas est\u00e1n indicadas segundo o calendario gregoriano; No s\u00e9culo XVIII, o calendario Ruso estaba atrasado do occidental por uns 11 d\u00edas, 12 d\u00edas no XIX, e 13 d\u00edas a principios do s\u00e9culo XX. Non ser\u00eda ata 1918, despois da Revoluci\u00f3n cando se axustou o calendario ruso ao occidental."}
{"id": "226540", "revid": "23204", "url": "https://gl.wikipedia.org/wiki?curid=226540", "title": "Codeseda, Cornoces, Amoeiro", "text": "Codeseda \u00e9 un lugar da parroquia de Cornoces no concello ourens\u00e1n de Amoeiro na comarca de Ourense. Ti\u00f1a 16 habitantes no ano 2011 segundo datos do INE e do IGE, dos cales 7 eran homes e 9 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 15 habitantes (5 homes e 10 mulleres)."}
{"id": "226541", "revid": "23204", "url": "https://gl.wikipedia.org/wiki?curid=226541", "title": "Sabariz, Cornoces, Amoeiro", "text": "Sabariz \u00e9 un lugar da parroquia de Cornoces no concello ourens\u00e1n de Amoeiro na comarca de Ourense. Ti\u00f1a 8 habitantes no ano 2011 segundo datos do INE e do IGE, dos cales 3 eran homes e 5 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 9 habitantes (3 homes e 6 mulleres)."}
{"id": "226542", "revid": "23204", "url": "https://gl.wikipedia.org/wiki?curid=226542", "title": "Santa Baia, Cornoces, Amoeiro", "text": "Santa Baia \u00e9 un lugar da parroquia de Cornoces no concello ourens\u00e1n de Amoeiro na comarca de Ourense. Ti\u00f1a 82 habitantes no ano 2011 segundo datos do INE e do IGE, dos cales 7 eran homes e 45 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 85 habitantes (38 homes e 47 mulleres)."}
{"id": "226544", "revid": "23204", "url": "https://gl.wikipedia.org/wiki?curid=226544", "title": "Os Garabatos, Cornoces, Amoeiro", "text": "Os Garabatos \u00e9 un lugar da parroquia de Cornoces no concello ourens\u00e1n de Amoeiro na comarca de Ourense. Segundo o INE e o IGE en 2011 ti\u00f1a 31 habitantes (18 homes e 13 mulleres), seis m\u00e1is ca en 2010 (15 homes e 10 mulleres)."}
{"id": "226545", "revid": "23204", "url": "https://gl.wikipedia.org/wiki?curid=226545", "title": "Cornoces, Cornoces, Amoeiro", "text": "Cornoces \u00e9 un lugar da parroquia de Cornoces no concello ourens\u00e1n de Amoeiro na comarca de Ourense. Ti\u00f1a 111 habitantes no ano 2011 segundo datos do INE e do IGE, dos cales 71 eran homes e 40 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 112 habitantes (70 homes e 42 mulleres)."}
{"id": "226546", "revid": "23204", "url": "https://gl.wikipedia.org/wiki?curid=226546", "title": "Cerval, Fontefr\u00eda, Amoeiro", "text": "Cerval \u00e9 un lugar da parroquia de Fontefr\u00eda no concello ourens\u00e1n de Amoeiro na comarca de Ourense. Ti\u00f1a 7 habitantes no ano 2011 segundo datos do INE e do IGE, dos cales 3 eran homes e 4 mulleres. Iso sup\u00f3n un mantemento da poboaci\u00f3n respecto a 2010, cando ti\u00f1a 7 habitantes (3 homes e 4 mulleres)."}
{"id": "226547", "revid": "23204", "url": "https://gl.wikipedia.org/wiki?curid=226547", "title": "Figueiras, Fontefr\u00eda, Amoeiro", "text": "Figueiras \u00e9 un lugar da parroquia de Fontefr\u00eda no concello ourens\u00e1n de Amoeiro na comarca de Ourense. Ti\u00f1a 46 habitantes no ano 2011 segundo datos do INE e do IGE, dos cales 22 eran homes e 24 mulleres. Iso sup\u00f3n un aumento da poboaci\u00f3n respecto a 2010, cando ti\u00f1a 44 habitantes (21 homes e 23 mulleres)."}
{"id": "226548", "revid": "1888", "url": "https://gl.wikipedia.org/wiki?curid=226548", "title": "El B\u00f3lido", "text": "El B\u00f3lido foi o nome de varias publicaci\u00f3ns:"}
{"id": "226549", "revid": "23204", "url": "https://gl.wikipedia.org/wiki?curid=226549", "title": "San Xiao, Fontefr\u00eda, Amoeiro", "text": "San Xiao \u00e9 un lugar da parroquia de Fontefr\u00eda no concello ourens\u00e1n de Amoeiro na comarca de Ourense. Ti\u00f1a 17 habitantes no ano 2011 segundo datos do INE e do IGE, dos cales 6 eran homes e 11 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 21 habitantes (8 homes e 13 mulleres)."}
{"id": "226550", "revid": "23204", "url": "https://gl.wikipedia.org/wiki?curid=226550", "title": "Fontefr\u00eda, Fontefr\u00eda, Amoeiro", "text": "Fontefr\u00eda (do lat\u00edn fontem frigidam 'fonte de auga fr\u00eda'; hidrotop\u00f3nimo) \u00e9 un lugar da parroquia de Fontefr\u00eda no concello ourens\u00e1n de Amoeiro na comarca de Ourense. Ti\u00f1a 87 habitantes no ano 2011 segundo datos do INE e do IGE, dos cales 34 eran homes e 53 mulleres. Iso sup\u00f3n un aumento da poboaci\u00f3n respecto a 2010, cando ti\u00f1a 83 habitantes (32 homes e 51 mulleres)."}
{"id": "226551", "revid": "22795", "url": "https://gl.wikipedia.org/wiki?curid=226551", "title": "Sentido do gusto", "text": ""}
{"id": "226552", "revid": "2691043", "url": "https://gl.wikipedia.org/wiki?curid=226552", "title": "Compa\u00f1\u00eda a\u00e9rea de baixo custo", "text": ""}
{"id": "226553", "revid": "1888", "url": "https://gl.wikipedia.org/wiki?curid=226553", "title": "El B\u00f3lido (Mora\u00f1a)", "text": "El B\u00f3lido foi un semanario editado en Mora\u00f1a entre 1916 e 1923.\nHistoria e caracter\u00edsticas.\nSubtitulado inicialmente \"Peri\u00f3dico independiente\", apareceu o 27 de agosto de 1916. De tendencia agrario-rexionalista, o seu director era Antonio Bello Varela. Entre os seus colaboradores estaban Jos\u00e9 V\u00e1zquez Grela, Luciano Folgar, Jos\u00e9 Bugallo Fern\u00e1ndez, Constante Diz Monteagudo e Jos\u00e9 Portas. En 1917 cambiou o subt\u00edtulo por \"Peri\u00f3dico Agrario\". En 1917 mantivo pol\u00e9micas con \"Acci\u00f3n Agraria\". O 14 de abril de 1918 pasou a subtitularse \"\u0091\u00d3rgano de las Sociedades Agrarias de Mora\u00f1a e Cuntis\". para pasar despois a\u0092 \"Semanario Agrario Regionalista. \u00d3rgano de las Sociedades Agrarias de Mora\u00f1a, Cuntis, Barro y Valga\", convert\u00e9ndose no voceiro do agrarismo dos concellos de Mora\u00f1a, Cuntis, Barro e Valga, ao non sentirse os labregos destes distritos apoiados pola federaci\u00f3n agraria de Caldas \u00e1 que pertenc\u00edan. O paso de Jos\u00e9 V\u00e1zquez Grela ao bando caciquil e a alianza de varias sociedades agrarias co deputado Bernardo Mateo Sagasta fixo que o peri\u00f3dico entrara en crise e deixou de publicarse durante un tempo.\nTivo unha segunda \u00e9poca entre 1921 e 1923 co subt\u00edtulo \"\u00d3rgano de la Sociedad Agraria de Mora\u00f1a\" con Constante Diz como administrador, Luciano Folgar, xefe de redacci\u00f3n, e Manuel Pereira Garc\u00eda, Jos\u00e9 Bugallo e Salvador Novo Caldas como redactores."}
{"id": "226554", "revid": "23204", "url": "https://gl.wikipedia.org/wiki?curid=226554", "title": "Rouz\u00f3s, Rouz\u00f3s, Amoeiro", "text": "Rouz\u00f3s \u00e9 un lugar da parroquia de Rouz\u00f3s no concello ourens\u00e1n de Amoeiro na comarca de Ourense. Ti\u00f1a 53 habitantes no ano 2011 segundo datos do INE e do IGE, dos cales 24 eran homes e 29 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 56 habitantes (25 homes e 31 mulleres)."}
{"id": "226555", "revid": "23204", "url": "https://gl.wikipedia.org/wiki?curid=226555", "title": "A Torre de Rouz\u00f3s, Rouz\u00f3s, Amoeiro", "text": "A Torre de Rouz\u00f3s \u00e9 un lugar da parroquia de Rouz\u00f3s no concello ourens\u00e1n de Amoeiro na comarca de Ourense. Ti\u00f1a 20 habitantes no ano 2011 segundo datos do INE e do IGE, dos cales 8 eran homes e 12 mulleres. Iso sup\u00f3n un aumento da poboaci\u00f3n respecto a 2010, cando ti\u00f1a 15 habitantes (7 homes e 8 mulleres)."}
{"id": "226556", "revid": "23204", "url": "https://gl.wikipedia.org/wiki?curid=226556", "title": "Afons\u00edn, Rouz\u00f3s, Amoeiro", "text": "Afons\u00edn \u00e9 un lugar da parroquia de Rouz\u00f3s no concello ourens\u00e1n de Amoeiro na comarca de Ourense. Ti\u00f1a 36 habitantes no ano 2011 segundo datos do INE e do IGE, dos cales 16 eran homes e 20 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 37 habitantes (17 homes e 20 mulleres)."}
{"id": "226557", "revid": "23204", "url": "https://gl.wikipedia.org/wiki?curid=226557", "title": "Cima de Vila, Rouz\u00f3s, Amoeiro", "text": "Cima de Vila \u00e9 un lugar da parroquia de Rouz\u00f3s no concello ourens\u00e1n de Amoeiro na comarca de Ourense. Ti\u00f1a 23 habitantes no ano 2011 segundo datos do INE e do IGE, dos cales 16 eran homes e 7 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 24 habitantes (16 homes e 8 mulleres)."}
{"id": "226558", "revid": "1888", "url": "https://gl.wikipedia.org/wiki?curid=226558", "title": "Jos\u00e9 V\u00e1zquez Grela", "text": "Jos\u00e9 V\u00e1zquez Grela, nado en Ames o 6 de xullo de 1886 e finado en Nigr\u00e1n o 12 de setembro de 1936, foi un mestre, agrarista e xornalista galego.\nTraxectoria.\nEmigrou a Am\u00e9rica. Ao retornar instalouse en Cuntis, onde participou no movemento agrario, ocupando o cargo de xefe das sociedades agrarias de Cuntis, foi redactor de \"El B\u00f3lido\" e colaborou en \"Acci\u00f3n Agraria\". Despois fundou \"El B\u00f3lido de Cuntis\". Rematou a carreira de Maxisterio en 1920. Foi mestre interino no Porri\u00f1o e Mesego (Cuntis). Na ditadura de Primo de Rivera foi mestre en Graba (Silleda) e Santa Cristina de Vea (A Estrada). En 1931 pediu traslado para Nigr\u00e1n. Pertenceu \u00e1 directiva da Asociaci\u00f3n de Trabajadores de la Ense\u00f1anza de Vigo e foi membro da Agrupaci\u00f3n Socialista de Vigo. Na folga xeral revolucionaria de 1934 foi detido e estivo dous meses preso. Participou na campa\u00f1a do Estatuto de Autonom\u00eda. Logo do golpe de Estado do 18 de xullo de 1936 foi detido e paseado no Barrio da Devesa de Nigr\u00e1n o 12 de setembro.\nVida persoal.\nCasou con Josefa Iglesias, natural de Cuntis, coa que tivo seis fillos: Mar\u00eda Asunci\u00f3n, Antonio Manuel, Julia, Alfredo e Jos\u00e9 Gonzalo."}
{"id": "226559", "revid": "23204", "url": "https://gl.wikipedia.org/wiki?curid=226559", "title": "Li\u00f1ares, Rouz\u00f3s, Amoeiro", "text": "Li\u00f1ares \u00e9 un lugar da parroquia de Rouz\u00f3s no concello ourens\u00e1n de Amoeiro na comarca de Ourense. Ti\u00f1a 25 habitantes no ano 2011 segundo datos do INE e do IGE, dos cales 11 eran homes e 14 mulleres. Iso sup\u00f3n un aumento da poboaci\u00f3n respecto a 2010, cando ti\u00f1a 23 habitantes (10 homes e 13 mulleres)."}
{"id": "226560", "revid": "23204", "url": "https://gl.wikipedia.org/wiki?curid=226560", "title": "Loureiro, Rouz\u00f3s, Amoeiro", "text": "Loureiro \u00e9 un lugar da parroquia de Rouz\u00f3s no concello ourens\u00e1n de Amoeiro na comarca de Ourense. Segundo o INE e o IGE en 2011 ti\u00f1a 85 habitantes (40 homes e 45 mulleres), sete menos ca en 2010 (42 homes e 50 mulleres)."}
{"id": "226561", "revid": "98629", "url": "https://gl.wikipedia.org/wiki?curid=226561", "title": "Vecs\u00e9s", "text": "Vecs\u00e9s (en alem\u00e1n: \"Wetschesch\") \u00e9 unha pequena vila de 20.550 habitantes situada na \u00e1rea metropolitana de Budapest, en Hungr\u00eda, e moi preto do aeroporto Budapest-Ferenc Liszt.\nHistoria.\nTense constancia das primeiras menci\u00f3ns \u00e1 vila no ano 1318. Nos s\u00e9culos XIV e XV foi documentada coma unha cidade eclesi\u00e1stica. No ano 1786, arredor dunhas 50 familias chegaron \u00e1 vila para se asentar nela, na s\u00faa meirande parte procedentes da rexi\u00f3n xerm\u00e1nica de Suabia, e en menor medida habitantes procedentes de vilas h\u00fangaras e eslovacas da contorna. \nCara a finais do s\u00e9culo XIX a poboaci\u00f3n desta vila comezou a medrar, permitindo desenvolver unha certa actividade social, cultural e pol\u00edtica. Vecs\u00e9s foi especialmente afectada pola segunda guerra mundial, que deixou na cidade un alto n\u00famero de baixas. Xa no s\u00e9culo XX, o agromar social e industrial fixo que se mudara o t\u00edtulo de vila a cidade.\nEconom\u00eda.\nNa actualidade, a base da compa\u00f1\u00eda Wizz Air at\u00f3pase no aeroporto da vila, dende onde desenvolve a maior\u00eda da actividade e onde se atopan as oficinas da compa\u00f1\u00eda a\u00e9rea de baixo custo."}
{"id": "226562", "revid": "89787", "url": "https://gl.wikipedia.org/wiki?curid=226562", "title": "Manifestaci\u00f3n &quot;Catalunya, nou estat d'Europa&quot;", "text": "A manifestaci\u00f3n \"Catalunya, nou estat d'Europa\" (en galego: \"Catalu\u00f1a, novo estado de Europa\") tivo lugar no centro da cidade de Barcelona durante a Diada de Catalu\u00f1a de 2012. Foi organizada pola Asemblea Nacional Catal\u00e1; e a s\u00faa presidenta, Carme Forcadell, dixo que \u00abo 12 de setembro, o Goberno deber\u00e1 empezar a traballar pola Independencia de Catalu\u00f1a\u00bb.\nO n\u00famero de participantes foi estimado en 1,5 mill\u00f3ns de persoas segundo a Garda Urbana e o Departamento de Interior, e 2 mill\u00f3ns segundo os organizadores, malia que a delegaci\u00f3n do Goberno estimou a cifra en 600.000. O centro da cidade estivo ateigado durante horas, e temeuse que a grande afluencia de persoas puidese colapsar a rede de telefon\u00eda m\u00f3bil. Moitos xornais e outras axencias de noticias describ\u00edrona como unha \"hist\u00f3rica\" demostraci\u00f3n, e consider\u00e1rona como a meirande manifestaci\u00f3n que se celebrou en Catalu\u00f1a dende a restauraci\u00f3n da democracia en Espa\u00f1a, superando outras grandes manifestaci\u00f3ns como a do 10 de xullo de 2010, na que participaron un mill\u00f3n de persoas."}
{"id": "226563", "revid": "1888", "url": "https://gl.wikipedia.org/wiki?curid=226563", "title": "Xos\u00e9 Sixto Garc\u00eda", "text": "Jos\u00e9 Sixto Garc\u00eda, nado en Guimarei (Friol) en 1984, \u00e9 un xornalista, profesor e poeta galego.\nTraxectoria.\n\u00c9 director do Instituto de Medios Sociais (Cidade da Cultura de Galicia) e profesor da Universidade de Santiago de Compostela.\nDoutor en Comunicaci\u00f3n e Xornalismo (Premio Extraordinario) pola Universidade de Santiago de Compostela coa tese \"Marketing e Comunicaci\u00f3n. Catalogaci\u00f3n e an\u00e1lise da nova variable do marketing aplicado \u00e1 comunicaci\u00f3n\". MBA en Direcci\u00f3n e Xesti\u00f3n de Empresas e m\u00e1ster en Formaci\u00f3n do Profesorado. \nFoi director de Mercadotecnia e Comunicaci\u00f3n no IECS. Traballa sobre sistemas de comunicaci\u00f3n social, sobre todo redes sociais, e novos modelos de produci\u00f3n informativa. Ten publicado artigos en revistas cient\u00edficas sobre Comunicaci\u00f3n e Xornalismo. Escribe en \"El Correo Gallego\" e foi columnista en \"De Luns a Venres\"."}
{"id": "226565", "revid": "56817", "url": "https://gl.wikipedia.org/wiki?curid=226565", "title": "Mikel Mart\u00ednez", "text": "Mikel Mart\u00ednez Etxarri \u00e9 un actor vasco. \u00c9 destac\u00e1bel o seu traballo no teatro. Tam\u00e9n ten participado na serie de televisi\u00f3n \"Goenkale\"."}
{"id": "226566", "revid": "23204", "url": "https://gl.wikipedia.org/wiki?curid=226566", "title": "Trasalba, Trasalba, Amoeiro", "text": "Trasalba \u00e9 un lugar da parroquia de Trasalba no concello ourens\u00e1n de Amoeiro na comarca de Ourense. Ti\u00f1a 133 habitantes no ano 2011 segundo datos do INE e do IGE, dos cales 66 eran homes e 67 mulleres. Iso sup\u00f3n un aumento da poboaci\u00f3n respecto a 2010, cando ti\u00f1a 124 habitantes (61 homes e 63 mulleres)."}
{"id": "226567", "revid": "23204", "url": "https://gl.wikipedia.org/wiki?curid=226567", "title": "Albeiros, Trasalba, Amoeiro", "text": "Albeiros \u00e9 un lugar da parroquia de Trasalba no concello ourens\u00e1n de Amoeiro na comarca de Ourense. Ti\u00f1a 61 habitantes no ano 2011 segundo datos do INE e do IGE, dos cales 32 eran homes e 29 mulleres. Iso sup\u00f3n un aumento da poboaci\u00f3n respecto a 2010, cando ti\u00f1a 60 habitantes (32 homes e 28 mulleres)."}
{"id": "226568", "revid": "23204", "url": "https://gl.wikipedia.org/wiki?curid=226568", "title": "Loreto Maule\u00f3n", "text": "Loreto Maule\u00f3n, nada en Burgos o 14 de agosto de 1988, \u00e9 unha actriz vasca principalmente co\u00f1ecida por interpretar o papel de Joana na serie de televisi\u00f3n \"Goenkale\".\nTraxectoria.\nNaceu en Burgos pero marchou cara a Donostia cando ti\u00f1a sete meses. Estudou na ikastola Zurriola e despois pasou ao Instituto Pe\u00f1aflorida. Na Universidade do Pa\u00eds Vasco, estudou Enxe\u00f1ar\u00eda de Obras P\u00fablicas pero nunca chegou a exercer porque comezou a traballar como actriz."}
{"id": "226569", "revid": "23204", "url": "https://gl.wikipedia.org/wiki?curid=226569", "title": "A Bergueira, Trasalba, Amoeiro", "text": "A Bergueira \u00e9 un lugar da parroquia de Trasalba no concello ourens\u00e1n de Amoeiro na comarca de Ourense. Ti\u00f1a 96 habitantes no ano 2011 segundo datos do INE e do IGE, dos cales 53 eran homes e 43 mulleres. Iso sup\u00f3n unha diminuci\u00f3n da poboaci\u00f3n respecto a 2010, cando ti\u00f1a 94 habitantes (52 homes e 42 mulleres)."}
{"id": "226575", "revid": "23204", "url": "https://gl.wikipedia.org/wiki?curid=226575", "title": "O Formigueiro, Trasalba, Amoeiro", "text": "O Formigueiro \u00e9 un lugar da parroquia de Trasalba no concello ourens\u00e1n de Amoeiro na comarca de Ourense. Segundo o INE e o IGE en 2011 ti\u00f1a quince habitantes (oito homes e sete mulleres), un menos ca en 2010 (sete homes e nove mulleres)."}
{"id": "226582", "revid": "23204", "url": "https://gl.wikipedia.org/wiki?curid=226582", "title": "Monte Asnal, Trasalba, Amoeiro", "text": "Monte Asnal \u00e9 un lugar da parroquia de Trasalba no concello ourens\u00e1n de Amoeiro na comarca de Ourense. Ti\u00f1a 13 habitantes no ano 2011 segundo datos do INE e do IGE, dos cales 7 eran homes e 6 mulleres. Iso sup\u00f3n un mantemento da poboaci\u00f3n respecto a 2010, cando ti\u00f1a 13 habitantes (8 homes e 5 mulleres)."}
{"id": "226585", "revid": "23204", "url": "https://gl.wikipedia.org/wiki?curid=226585", "title": "Soutomanco, Trasalba, Amoeiro", "text": "Soutomanco \u00e9 un lugar da parroquia de Trasalba no concello ourens\u00e1n de Amoeiro na comarca de Ourense. Segundo o INE e o IGE en 2011 Ti\u00f1a sete habitantes (catro homes e tres mulleres), a mesma cantidade ca no ano anterior."}
{"id": "226588", "revid": "56817", "url": "https://gl.wikipedia.org/wiki?curid=226588", "title": "Pterigopodio", "text": "O pterigopodio ou pterig\u00f3podo (do grego \u03c0\u03c4\u03ad\u03c1\u03c5\u03be, -\u03c5\u03b3\u03bf\u03c2 \"pt\u00e9ryx\",\" -ygos\", \"aleta\" e a forma do lat\u00edn cient\u00edfico \"-podium\" \"pedestal\", e tam\u00e9n \"pequeno p\u00e9\", derivada do grego \u03c0\u03bf\u03cd\u03c2, \u03c0\u03bf\u03b4\u03cc\u03c2 \"po\u00fas\",\" pod\u00f3s\", \"p\u00e9\") \u00e9 un \u00f3rgano empregado polos peixes cartilaxinosos machos na reproduci\u00f3n.\nOs pterigopodios son o resultado dunha modificaci\u00f3n da parte posterior das aletas pelvianas. De forma cil\u00edndrica, enrolados e cos bordos sobrepostos, nos machos adultos est\u00e1n reforzados con sales de calcio. Cada pterigopodio conta \u00e1 s\u00faa vez cun \u00f3rgano subcut\u00e1neo, chamado sif\u00f3n, cuxa funci\u00f3n consiste en encherse de auga para despois expulsala mesturada con esperma.\nAntes da c\u00f3pula, o pterigopodio \u00e9rguese e o seu sif\u00f3n \u00e9nchese de auga por un orificio para o efecto; na maior\u00eda dos casos s\u00f3 o fai un dos dous pterigopodios, que \u00e9 o \u00fanico co que se far\u00e1 a penetraci\u00f3n (como ocorre co semipene dos r\u00e9ptiles escamosos).\nDespois de encherse de auga, o pterigopodio introd\u00facese na vaxina e abre como un paraugas. A exaculaci\u00f3n \u00e9 de auga e seme.\nOs machos das quimeras te\u00f1en uns ap\u00e9ndices parecidos na cabeza; consid\u00e9rase que os empregan para axudar a suxeitar \u00e1 femia."}
{"id": "226589", "revid": "55340", "url": "https://gl.wikipedia.org/wiki?curid=226589", "title": "Mar\u00eda Cruickshank", "text": "Mar\u00eda Cruickshank, nada en O\u00f1ati (Guip\u00fascoa) en 1989, \u00e9 unha actriz vasca principalmente co\u00f1ecida por interpretar o papel de Itxaso na serie de televisi\u00f3n \"Goenkale\". O seu pai \u00e9 da illa caribe\u00f1a de Granada."}
{"id": "226594", "revid": "22795", "url": "https://gl.wikipedia.org/wiki?curid=226594", "title": "C\u00f3pula", "text": ""}
{"id": "226596", "revid": "23204", "url": "https://gl.wikipedia.org/wiki?curid=226596", "title": "Amoeiro, Amoeiro, Amoeiro", "text": "Amoeiro \u00e9 un lugar da parroquia de Amoeiro no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 409 habitantes (198 homes e 211 mulleres).\n\u00c9 a capital do concello."}
{"id": "226598", "revid": "23204", "url": "https://gl.wikipedia.org/wiki?curid=226598", "title": "Os Casares, Amoeiro, Amoeiro", "text": "Os Casares \u00e9 un lugar da parroquia de Amoeiro no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 64 habitantes (36 homes e 28 mulleres)."}
{"id": "226599", "revid": "23204", "url": "https://gl.wikipedia.org/wiki?curid=226599", "title": "Costa de Monte, Amoeiro, Amoeiro", "text": "Costa de Monte \u00e9 un lugar da parroquia de Amoeiro no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 49 habitantes (23 homes e 26 mulleres)."}
{"id": "226600", "revid": "23204", "url": "https://gl.wikipedia.org/wiki?curid=226600", "title": "Fontes, Amoeiro, Amoeiro", "text": "Fontes \u00e9 un lugar da parroquia de Amoeiro no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 27 habitantes (14 homes e 13 mulleres)."}
{"id": "226601", "revid": "23204", "url": "https://gl.wikipedia.org/wiki?curid=226601", "title": "Guilfonxe, Amoeiro, Amoeiro", "text": "Guilfonxe \u00e9 un lugar da parroquia de Amoeiro no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 6 habitantes (4 homes e 2 mulleres)."}
{"id": "226602", "revid": "785", "url": "https://gl.wikipedia.org/wiki?curid=226602", "title": "Outeiro, Amoeiro, Amoeiro", "text": "Outeiro \u00e9 un lugar da parroquia de Amoeiro no concello ourens\u00e1n de Amoeiro, na comarca de Ourense. Segundo o IGE, en 2022 ti\u00f1a 3 habitantes (1 home e 2 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "226603", "revid": "98629", "url": "https://gl.wikipedia.org/wiki?curid=226603", "title": "Aliens vs Avatars", "text": "Aliens vs Avatars \u00e9 un filme estadounidense de ficci\u00f3n cient\u00edfica dirixido por Lewis Schoenbrun que se estreou no 2011.\nSinopse.\nUnha criatura alien\u00edxena chega \u00e1 Terra para reproducirse e apoderarse dela, pero outra raza alien porase no seu cami\u00f1o mediante uns avatares con aspecto humano para axudar \u00f3s humanos a desfacerse do monstro extraterrestre."}
{"id": "226604", "revid": "89787", "url": "https://gl.wikipedia.org/wiki?curid=226604", "title": "El Peri\u00f3dico de Catalunya", "text": "El Peri\u00f3dico de Catalunya, ou m\u00e1is simplemente El Peri\u00f3dico, \u00e9 un diario de informaci\u00f3n xeral de pago, e distribuci\u00f3n matinal, editado en Barcelona (Espa\u00f1a) en dobre versi\u00f3n, en catal\u00e1n e en castel\u00e1n. Ten a s\u00faa redacci\u00f3n nun edificio da r\u00faa Consell de Cent, en pleno distrito do Eixample, e conta con correspondentes propios nas principais cidades de todo o mundo.\nPertence ao Grupo Zeta e ideoloxicamente est\u00e1 considerado catalanista non nacionalista e progresista. Formalmente caracter\u00edzase polo gran tratamento gr\u00e1fico e a impresi\u00f3n de todas as s\u00faas p\u00e1xinas en cor. No ano 2006 El Peri\u00f3dico ten un prezo de 1 euro de luns a s\u00e1bado, e de 2 euros os domingos, d\u00eda en que incl\u00fae a revista \"Dominical\" e os suplementos \"Airbag\" e \"Cuaderno del Domingo\".\nSegundo datos certificados pola Oficina de Xustificaci\u00f3n da Difusi\u00f3n (OXD) e referidos ao per\u00edodo de xaneiro a decembro de 2010, a media de tirada de \"El Peri\u00f3dico de Catalunya\" foi de 168.911 exemplares e a media de difusi\u00f3n de 133.055. Na s\u00faa edici\u00f3n dixital os usuarios creceron un 40'5% nun ano 2011-2012 rexistrando un dos maiores incrementos da prensa dixital en Espa\u00f1a."}
{"id": "226608", "revid": "85894", "url": "https://gl.wikipedia.org/wiki?curid=226608", "title": "Bacelo, A Arnoia, A Arnoia", "text": "Bacelo \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 34 habitantes (19 homes e 15 mulleres), 3 menos ca en 2010, cando ti\u00f1a 37 habitantes (20 homes e 17 mulleres)."}
{"id": "226610", "revid": "35560", "url": "https://gl.wikipedia.org/wiki?curid=226610", "title": "Grupo God\u00f3", "text": "O Grupo God\u00f3 \u00e9 o primeiro grupo de comunicaci\u00f3n de Espa\u00f1a por antig\u00fcidade. A s\u00faa orixe est\u00e1 ligado ao diario La Vanguardia, fundado en 1881, e a Mundo Deportivo, que ten a s\u00faa primeira publicaci\u00f3n datada en 1906, dous dos xornais m\u00e1is antigos de Espa\u00f1a. Creado en 1998, est\u00e1 controlado, principalmente, pola familia God\u00f3."}
{"id": "226611", "revid": "85894", "url": "https://gl.wikipedia.org/wiki?curid=226611", "title": "Carn\u00f3s, A Arnoia, A Arnoia", "text": "Carn\u00f3s \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 27 habitantes (12 homes e 15 mulleres), un menos ca en 2010, cando ti\u00f1a 28 habitantes (13 homes e 15 mulleres)."}
{"id": "226612", "revid": "85894", "url": "https://gl.wikipedia.org/wiki?curid=226612", "title": "Os Chaos, A Arnoia, A Arnoia", "text": "Os Chaos \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 56 habitantes (27 homes e 29 mulleres), dous menos ca en 2010, cando ti\u00f1a 58 habitantes (28 homes e 30 mulleres)."}
{"id": "226613", "revid": "75439", "url": "https://gl.wikipedia.org/wiki?curid=226613", "title": "Panellet", "text": "Os panellets son uns pasteis pequenos, e de varias formas, feitos a base de mazap\u00e1n e outros ingredientes que lles dan un sabor e aroma caracter\u00edsticos. Son doces t\u00edpicos do d\u00eda de Todos os Santos en Catalu\u00f1a, Eivissa e o Pa\u00eds Valenciano.\nHistoria.\nOs panellets como tal datan do s\u00e9culo XVIII, cando se usaban como comida bendicida para compartir logo das celebraci\u00f3ns relixiosas (panellets de San Marcos e panellets da Santa Cruz). Crese que te\u00f1en a s\u00faa orixe no norte de Europa, onde a consecuencia do intenso fr\u00edo fac\u00edase necesario un alimento rico en calor\u00edas para soportar mellor a longa noite de defuntos, pero seguramente proceden da reposter\u00eda \u00e1rabe, dada a s\u00faa composici\u00f3n a base de am\u00e9ndoas e a influencia da cultura \u00e1rabe.\nAo ser unha comida moi enerx\u00e9tica (como as casta\u00f1as, tam\u00e9n consumidas ese d\u00eda) resultaban moi \u00fatiles para comer o D\u00eda de Todos os Santos ou D\u00eda de Defuntos, nos que se tocaban a mortos nas camp\u00e1s das igrexas durante toda a noite, polo que gran parte da poboaci\u00f3n fac\u00eda vixilia.\nCaracter\u00edsticas.\nElab\u00f3ranse cunha masa doce feita con azucre, am\u00e9ndoa cr\u00faa mo\u00edda, ovo e pel de lim\u00f3n, para que te\u00f1a unha textura m\u00e1is esponxosa. Polo exterior rec\u00f3brense con clara de ovo, que fai de adherente para colocar unha capa de pi\u00f1\u00f3ns. O conxunto m\u00e9tese no forno e d\u00e9ixase arrefriar. Actualmente existe unha ampla gama de panellets: de coco, chocolate, caf\u00e9, marmelo etc\u00e9tera."}
{"id": "226614", "revid": "85894", "url": "https://gl.wikipedia.org/wiki?curid=226614", "title": "A Laxa, A Arnoia, A Arnoia", "text": "A Laxa \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 90 habitantes (42 homes e 48 mulleres), dous m\u00e1is ca en 2010, cando ti\u00f1a 88 habitantes (40 homes e 48 mulleres)."}
{"id": "226615", "revid": "1131", "url": "https://gl.wikipedia.org/wiki?curid=226615", "title": "Nogueiredo, A Arnoia, A Arnoia", "text": "Nogueiredo \u00e9 un lugar da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 17 habitantes (8 homes e 9 mulleres), os mesmos ca en 2010."}
{"id": "226616", "revid": "85894", "url": "https://gl.wikipedia.org/wiki?curid=226616", "title": "Oliveira, A Arnoia, A Arnoia", "text": "Oliveira \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 37 habitantes (16 homes e 21 mulleres), os mesmos ca en 2010, cando ti\u00f1a 37 habitantes (17 homes e 20 mulleres)."}
{"id": "226618", "revid": "85894", "url": "https://gl.wikipedia.org/wiki?curid=226618", "title": "Outeiro Cruz, A Arnoia, A Arnoia", "text": "Outeiro Cruz \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 99 habitantes (52 homes e 47 mulleres), un m\u00e1is ca en 2010, cando ti\u00f1a 98 habitantes (51 homes e 47 mulleres).\n\u00c9 a capital do concello.\nToponimia.\nA orixe do top\u00f3nimo Outeiro \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "226619", "revid": "2520", "url": "https://gl.wikipedia.org/wiki?curid=226619", "title": "Alveolite al\u00e9rxica extr\u00ednseca", "text": ""}
{"id": "226620", "revid": "27155", "url": "https://gl.wikipedia.org/wiki?curid=226620", "title": "Pneumonite por hipersensibilidade", "text": "As pneumonites por hipersensibilidade (PH) ou alveolite al\u00e9rxica extr\u00ednseca (AAE) \u00e9 unha s\u00edndrome que comporta un grupo heterox\u00e9neo de enfermidades cuxa causa radica na inhalaci\u00f3n repetida de part\u00edculas que chegan a causar unha enfermidade. Estas part\u00edculas act\u00faan coma ant\u00edxenos, provocando co paso do tempo reacci\u00f3ns de hipersensibilidade. Este mecanismo inmunol\u00f3xico desencadea unha resposta inflamatoria do organismo, sobre todo nas partes m\u00e1is distais do pulm\u00f3n, isto \u00e9, os bronqu\u00edolos, os alv\u00e9olos e o intersticio. A base deste grupo de doenzas \u00e9 un mecanismo inmunol\u00f3xico, principalmente por mecanismos de hipersensibilidade tipo III (mediada por inmunocomplexos) e tipo IV (ou celular).\nEtiolox\u00eda.\nAs causas que levan a padecer esta doenza as\u00f3cianse principalmente a causas laborais e ocupacionais. Normalmente, as persoas con PH (pneumonite hipersens\u00edbel) traballaron ao longo da s\u00faa vida como granxeiros, traballadores da madeira, empregados de f\u00e1bricas de procesado de azucre, champi\u00f1\u00f3ns ou cereais. Adoita ser t\u00edpico tam\u00e9n dos traballadores da crianza de aves. Isto acontece ao se inhalar part\u00edculas microsc\u00f3picas de prote\u00ednas animais e vexetais, microorganismos e outros axentes qu\u00edmicos de baixo peso molecular.\nAs m\u00e1is frecuentes no mundo son o pulm\u00f3n de coidador de aves, o pulm\u00f3n do granxeiro e a estipatose. \u00c9 m\u00e1is predominante en non fumadores que en fumadores, e s\u00f3 arredor de 5 de cada 100 persoas expostas a estes ant\u00edxenos desenvolven logo a enfermidade. Ademais, poder\u00eda existir unha predisposici\u00f3n xen\u00e9tica a desenvolver a doenza.\nS\u00edntomas.\nA sintomatolox\u00eda deste grupo de doenzas \u00e9 variada e depende, ademais da causa da enfermidade, da forma que se manifeste, que pode ser aguda, subaguda ou cr\u00f3nica.\nForma aguda.\nA forma aguda de PH \u00e9 aquela que se produce \u00e1s poucas horas da exposici\u00f3n ao ant\u00edxeno. Os s\u00edntomas principais nesta forma son a tose non produtiva, febre, dificultade respiratoria, calafr\u00edos, mialaxias (dores musculares) un malestar xeral. Neste tipo de exposici\u00f3ns as partes m\u00e1is afectas son os l\u00f3bulos inferiores do pulm\u00f3n. Se cesa o contacto co ant\u00edxeno causal, por exemplo unha prote\u00edna de paxaro en criadores de aves, os s\u00edntomas adoitan remitir entre 12 e 48 horas. Sen\u00f3n \u00e9 as\u00ed, a enfermidade pode evolucionar a unha forma cr\u00f3nica.\nForma subaguda.\nNeste tipo de pneumonite, as exposici\u00f3ns prod\u00facense de xeito m\u00e1is continuado no tempo, a\u00ednda que tam\u00e9n de duraci\u00f3n curta. O comezo dos s\u00edntomas \u00e9 progresivo, isto \u00e9, primeiro adoita aparecer un cadro leve de tose produtiva, febr\u00edcula, cansazo e perda de peso, que se agrava co transcorrer dos d\u00edas. Se se detecta a tempo e cesa o est\u00edmulo antix\u00e9nico, tam\u00e9n pode ser revers\u00edbel.\nForma cr\u00f3nica.\nFinalmente, a forma cr\u00f3nica prod\u00facese con exposici\u00f3ns m\u00e1is prologadas no tempo, a\u00ednda que cunha cantidade menor de ant\u00edxeno. A cl\u00ednica \u00e9 semellante \u00e1s outras formas: tose, cansazo, dor muscular, dificultade respiratoria e, sobre todo, perda de peso. Non existe febre neste pacientes. Esta \u00e9 a forma m\u00e1is severa de pneumonite por hipersensibilidade, podendo chegar a causar insuficiencia card\u00edaca. \u00c9 bastante infrecuente que esta forma da doenza revirta.\nDiagn\u00f3stico.\nAs probas diagn\u00f3sticas bas\u00e9anse principalmente no estudo dos antecedentes laborais e ocupacionais que poidan ser compat\u00edbeis coa enfermidade, as\u00ed como a realizaci\u00f3n de diversas probas para descartala ou confirmala. As\u00ed pois, unha an\u00e1lise de sangue b\u00e1sica pode orientar o diagn\u00f3stico no caso de atoparnos un aumento da VSG, a PCR ou o LDH, que son basicamente marcadores de inflamaci\u00f3n e necrose, as\u00ed como factor reumatoide (FR) ou certas inmunoglobulinas. Tam\u00e9n atopar\u00edamos leucocitose e desviaci\u00f3n \u00e1 esquerda.\nOutra proba para diagnosticar a PH \u00e9 a realizaci\u00f3n dun TAC tor\u00e1cico, que amosa unha imaxe moi caracter\u00edstica semellante a un vidro esmerilado nas formas agudas e a un panal de abella nas formas cr\u00f3nicas. Pode existir tam\u00e9n perda de volume do pulm\u00f3n, bronquiectasias ou fibrose pulmonar. Por\u00e9n, arredor dun 10% dos pacientes te\u00f1en un TAC normal.\nOs estudos inmunol\u00f3xicos poden resultar de grande axuda no diagn\u00f3stico da PH, sobre todo en casos nos que, por exemplo, as probas de imaxe resulten confusas. As probas inmunol\u00f3xicas que m\u00e1is adoitan realizarse son a detecci\u00f3n dos ant\u00edxenos espec\u00edficos ou as probas cut\u00e1neas como a intradermorreacci\u00f3n.\nAs probas de funci\u00f3n respiratoria, isto \u00e9, a espirometr\u00eda, non son espec\u00edficas nin diagn\u00f3sticas por si propias, pero si axudan. Na espirometr\u00eda, os doentes de PH presentan un patr\u00f3n restritivo, \u00e9 dicir, te\u00f1en dificultade para respirar xa que non son quen de inspirar aire dabondo, por mor de teren o pulm\u00f3n doente.\nNo lavado broncoalveolar (BAL) \u00e9 caracter\u00edstico un aumento dos linfocitos T, sobre todo dos linfocitos T CD8+. As probas de provocaci\u00f3n ou a biopsia transbronquial tam\u00e9n son probas de utilidade diagn\u00f3stica.\nTratamento.\nO mellor e m\u00e1is eficaz xeito de tratar a PH \u00e9 evitar o ant\u00edxeno que est\u00e1 a causar a enfermidade. Se o ant\u00edxeno causal \u00e9 unha prote\u00edna animal, o doente ha de cesar o contacto co animal que o produce (por exemplo un granxeiro). Se non for pos\u00edbel, o uso de m\u00e1scaras \u00e9 imprescind\u00edbel para protexer ao enfermo da entrada do ant\u00edxeno no seu corpo polas v\u00edas respiratorias.\nNas formas subagudas ou cr\u00f3nicas, o tratamento de elecci\u00f3n son os corticoides, que se adoitan receitar durante aproximadamente un mes.\nProgn\u00f3stico.\nO progn\u00f3stico da PH depende, evidentemente, da forma da enfermidade. As formas cr\u00f3nicas ser\u00e1n m\u00e1is graves e m\u00e1is dificultosas de curar que as formas agudas. Tam\u00e9n depende do grao de fibrose pulmonar que exista no momento do diagn\u00f3stico. En fases avanzadas e cr\u00f3nicas, a fibrose pulmonar pode avanzar a\u00ednda cando a exposici\u00f3n mesmo xa cesou."}
{"id": "226621", "revid": "56817", "url": "https://gl.wikipedia.org/wiki?curid=226621", "title": "AAE", "text": "AAE \u00e9 un acr\u00f3nimo que pode referirse a:"}
{"id": "226622", "revid": "2520", "url": "https://gl.wikipedia.org/wiki?curid=226622", "title": "Neumonite por hipersensibilidade", "text": ""}
{"id": "226623", "revid": "23204", "url": "https://gl.wikipedia.org/wiki?curid=226623", "title": "Tose", "text": "A tose \u00e9 unha contracci\u00f3n espasm\u00f3dica e de s\u00fapeto da cavidade tor\u00e1cica que resulta nunha liberaci\u00f3n violenta de aire dos pulm\u00f3ns producindo un son caracter\u00edstico. O aire expulsado pode alcanzar unha velocidade de at\u00e9 480\u00a0km/h. A tose \u00e9 diferente ao espirro. A tose pode ser seca se \u00e9 que \u00e9 producida por unha irritaci\u00f3n da gorxa, pola inflamaci\u00f3n dos nervios que a innervan ou por outros motivos que non impliquen a expulsi\u00f3n de mucosidade ou outras substancias."}
{"id": "226624", "revid": "5312", "url": "https://gl.wikipedia.org/wiki?curid=226624", "title": "Espirro", "text": "Un espirro ou esbirro \u00e9 unha forma do corpo de expulsar di\u00f3xido de carbono en exceso, en forma de part\u00edculas l\u00edquidas. O espirro \u00e9 unha expulsi\u00f3n de ar (como pode ser a tose), que \u00e9 convulsiva e semiaut\u00f3noma, do nariz e a boca. Algunhas doenzas poden ser transmitidas polo esbirro, que pode espallar at\u00e9 40.000 got\u00edculas infecciosas cuxo di\u00e1metro var\u00eda entre 0,5 e 5\u00a0\u00b5m."}
{"id": "226625", "revid": "56817", "url": "https://gl.wikipedia.org/wiki?curid=226625", "title": "Oviduto", "text": "Nos vertebrados, oviduto \u00e9 o nome que recibe a v\u00eda de paso dos \u00f3vulos (ou \u00e1s veces os ovos) desde os ovarios at\u00e9 o exterior do corpo. Os \u00f3vulos viaxan ao longo do oviduto, e son despois fecundados polos espermatozoides do macho para se converter en cigotos.\nPeixes e anfibios (anamniotas).\nNos anfibios e peixes pulmonados, o oviduto \u00e9 un tubo simple e ciliado, cheo de gl\u00e1ndulas secretoras que producen o moco viscoso que rodea o \u00f3vulo. En todos os demais vertebrados, dependendo do tipo de ovos producidos, usualmente hai un certo grao de especializaci\u00f3n do oviduto.\nNos peixes cartilaxinosos, a femia encerra o \u00f3vulo na porci\u00f3n media do tubo, que se desenvolve nunha c\u00e1psula de col\u00e1xeno chamada gl\u00e1ndula nidamental. A primeira parte desta gl\u00e1ndula segrega a clara do ovo, mentres que a parte interna segrega unha dura c\u00e1psula c\u00f3rnea que protexe o ovo en desenvolvemento. Por debaixo da casca glandular enc\u00f3ntrase o ovisaco, unha rexi\u00f3n distendida na que se almacenan os \u00f3vulos antes de liberarse ao exterior. Nas especies ovoviv\u00edparas, o ovo se mant\u00e9n dentro do ovisaco at\u00e9 que a larva sae da casca. Alg\u00fans peixes cartilaxinosos, por\u00e9n, son verdadeiramente viv\u00edparos, dando a luz a cr\u00edas vivas, sen a produci\u00f3n de casca ao redor do ovo. Nestas formas, os ovisacos nutren ao embri\u00f3n en desenvolvemento, a mi\u00fado coa axuda de derivaci\u00f3ns vasculares similares \u00e1 placenta dos mam\u00edferos, pero moito m\u00e1is simples.\nOs peixes de aletas radiadas m\u00e1is primitivos rete\u00f1en a estrutura simple do oviduto, aquela que tam\u00e9n se encontra nos peixes pulmonados. Por\u00e9n, nos tele\u00f3steos, existen pregas de peritoneo que encerran parte do ovario e a parte m\u00e1is superior do oviduto, fund\u00edndoos nunha soa estrutura. O ovario mesmo \u00e9 oco e os ovos d\u00e9itanse nesta cavidade central e, desde al\u00ed, pasan directamente cara ao oviduto. A natureza pechada do sistema reprodutor feminino nestes peixes fai que sexa impos\u00edbel para os ovos escapar \u00e1 cavidade xeral do corpo, un proceso necesario no desenvolvemento embrionario, dado que miles ou incluso mill\u00f3ns de ovos poden ser liberados nunha soa desova.\nAmniotas.\nNos amniotas (r\u00e9ptiles, aves e mam\u00edferos) o \u00f3vulo est\u00e1 rodeado por unha capa exterior, o amnio ou saco amni\u00f3tico, o que conduciu a un maior desenvolvemento do oviduto. En r\u00e9ptiles, aves e monotremas, a parte principal do oviduto \u00e9 un t\u00fabulo muscular, capaz de distensi\u00f3n consider\u00e1bel para o transporte dos ovos grandes producidos polo animal. Esta parte do oviduto ten gl\u00e1ndulas que segregan os compo\u00f1entes da clara do ovo. A parte inferior do oviduto ou \u00fatero, ten unha capa m\u00e1is grosa de m\u00fasculo liso e cont\u00e9n as gl\u00e1ndulas que segregan a casca do ovo.\nO oviduto nas aves est\u00e1 dividido en diversas partes:\nNos marsupiais e mam\u00edferos placentarios, que evolucionaron dos r\u00e9ptiles, o oviduto est\u00e1 m\u00e1is desenvolvido que nos amniotas que po\u00f1en ovos, rev\u00edstese por un endometrio e transf\u00f3rmase nas trompas uterinas, o \u00fatero e a vaxina. O ovo non pasa por todo este cami\u00f1o, pero se aloxa no \u00fatero. Nestes animais, o termo oviduto \u00e9, por tanto, inadecuado (usualmente denom\u00ednase \"trompa uterina\").\nEn moitos mam\u00edferos placentarios, os \u00fateros de cada lado fusi\u00f3nanse nun s\u00f3 \u00f3rgano, a\u00ednda que nos marsupiais permanecen completamente separados. Nos mam\u00edferos euterios, a porci\u00f3n do oviduto por riba do \u00fatero se co\u00f1ece como a trompa de Falopio (ou Fallopio)."}
{"id": "226626", "revid": "27155", "url": "https://gl.wikipedia.org/wiki?curid=226626", "title": "Mesotelio", "text": "O mesotelio \u00e9 un tecido biol\u00f3xico formado por unha soa capa de c\u00e9lulas constitu\u00edda por un epitelio simple escamoso , que forma o recubrimento de varias cavidades corporais: a pleura (na cavidade tor\u00e1cica que rodea os pulm\u00f3ns), o peritoneo (na cavidade abdominal inclu\u00edndo o mesenterio) e o pericardio (epitelio que recobre a cavidade peric\u00e1rdica onde est\u00e1 o coraz\u00f3n). O tecido mesotelial tam\u00e9n recobre os \u00f3rganos reprodutores masculinos e femininos internos, como a t\u00fanica vaxinal dos test\u00edculos e a t\u00fanica serosa do \u00fatero. Denom\u00ednase mesotelio visceral ao que recobre os \u00f3rganos internos, mentres que o que recobre as paredes do corpo se denomina mesotelio parietal.\nOrixe embrionaria.\nO mesotelio deriva do mesoderma embrionario que recobre o celoma do embri\u00f3n. Desenv\u00f3lvese en capas de c\u00e9lulas que cobren e protexen moitos \u00f3rganos internos do corpo.\nEstrutura.\nO mesotelio \u00e9 un tipo de epitelio simple escamoso que descansa nunha membrana basal sostida por tecido conectivo. O tecido pode ser de tipo cuboidal en zonas lesionadas, en zonas con tecido linfoide do omento, e na cara peritoneal do diafragma superpo\u00f1\u00e9ndose \u00e1s lagoas linf\u00e1ticas. A superficie luminal est\u00e1 cuberta con \"microvilli\". As prote\u00ednas e o flu\u00eddo seroso atrapado polos \"microvilli\" proporcionan unha superficie de baixa fricci\u00f3n na zona de contacto entre \u00f3rganos.\nFunci\u00f3ns.\nO mesotelio est\u00e1 composto por unha extensa monocapa de c\u00e9lulas especializadas (c\u00e9lulas mesoteliais) que cobren as cavidades serosas e os \u00f3rganos internos. O principal prop\u00f3sito destas c\u00e9lulas \u00e9 producir un flu\u00eddo lubricante que se libera entre as capas , orixinando unha superficie escorregante e non adhesiva que facilita o movemento intracel\u00f3mico.\nO mesotelio tam\u00e9n est\u00e1 implicado no transporte e movemento de flu\u00eddos e materia particulada entre as cavidades serosas, migraci\u00f3n de leucocitos en resposta a mediadores inflamatorios, s\u00edntese de citoquinas proinflamatorias, factores de crecemento e prote\u00ednas da matriz extracelular para axudar na reparaci\u00f3n da serosa e a liberaci\u00f3n de factores que promoven a disposici\u00f3n e eliminaci\u00f3n da fibrina (como o plasmin\u00f3xeno). As c\u00e9lulas mesoteliais te\u00f1en tam\u00e9n funci\u00f3ns inmunitarias, xa que poden realizar a presentaci\u00f3n de ant\u00edxenos, e, ademais, a secreci\u00f3n de glicosaminoglicanos e lubricantes pode protexer ao organismo contra as infecci\u00f3ns e a diseminaci\u00f3n de tumores."}
{"id": "226628", "revid": "5863", "url": "https://gl.wikipedia.org/wiki?curid=226628", "title": "Esbirro", "text": ""}
{"id": "226631", "revid": "85894", "url": "https://gl.wikipedia.org/wiki?curid=226631", "title": "O Outeiro, A Arnoia, A Arnoia", "text": "O Outeiro \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 29 habitantes (12 homes e 17 mulleres), dous m\u00e1is ca en 2010, cando ti\u00f1a 27 habitantes (11 homes e 16 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "226632", "revid": "1131", "url": "https://gl.wikipedia.org/wiki?curid=226632", "title": "A Paix\u00f3n, A Arnoia, A Arnoia", "text": "A Paix\u00f3n \u00e9 un lugar da parroquia da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 86 habitantes (46 homes e 40 mulleres), catro menos ca en 2010, cando ti\u00f1a 90 habitantes (49 homes e 41 mulleres)."}
{"id": "226633", "revid": "85894", "url": "https://gl.wikipedia.org/wiki?curid=226633", "title": "Porqueira, A Arnoia, A Arnoia", "text": "Porqueira \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 17 habitantes (11 homes e 6 mulleres), un menos ca en 2010, cando ti\u00f1a 18 habitantes (12 homes e 6 mulleres)."}
{"id": "226634", "revid": "85894", "url": "https://gl.wikipedia.org/wiki?curid=226634", "title": "A Ponte, A Arnoia, A Arnoia", "text": "A Ponte \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 55 habitantes (27 homes e 28 mulleres), oito menos ca en 2010, cando ti\u00f1a 63 habitantes (31 homes e 32 mulleres)."}
{"id": "226635", "revid": "85894", "url": "https://gl.wikipedia.org/wiki?curid=226635", "title": "O Pomar, A Arnoia, A Arnoia", "text": "O Pomar \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 34 habitantes (18 homes e 16 mulleres), seis m\u00e1is ca en 2010, cando ti\u00f1a 28 habitantes (13 homes e 15 mulleres)."}
{"id": "226636", "revid": "1131", "url": "https://gl.wikipedia.org/wiki?curid=226636", "title": "Quinteiros, A Arnoia, A Arnoia", "text": "Quinteiros \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 8 habitantes (2 homes e 6 mulleres), un menos ca en 2010, cando ti\u00f1a 9 habitantes (3 homes e 6 mulleres)."}
{"id": "226637", "revid": "85894", "url": "https://gl.wikipedia.org/wiki?curid=226637", "title": "A Reza, A Arnoia, A Arnoia", "text": "A Reza \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 89 habitantes (40 homes e 49 mulleres), catro menos ca en 2010, cando ti\u00f1a 93 habitantes (42 homes e 51 mulleres)."}
{"id": "226638", "revid": "85894", "url": "https://gl.wikipedia.org/wiki?curid=226638", "title": "O Rial, A Arnoia, A Arnoia", "text": "O Rial \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 23 habitantes (14 homes e 9 mulleres), catro m\u00e1is ca en 2010, cando ti\u00f1a 19 habitantes (11 homes e 8 mulleres)."}
{"id": "226639", "revid": "98629", "url": "https://gl.wikipedia.org/wiki?curid=226639", "title": "Lista de x\u00e9neros oper\u00edsticos", "text": "Esta \u00e9 unha lista inclusiva de glosario de x\u00e9neros oper\u00edsticos, citando nomes alternativos.\n\"\u00d3pera\" \u00e9 unha palabra italiana (unha forma reducida de \"opera in musica\"), con todo non foi \"frecuentemente\" empregada en Italia (ou en calquera outro pa\u00eds) para referirse ao x\u00e9nero de obras particulares. A meirande parte dos compositores empregaron designaci\u00f3ns m\u00e1is precisas para presentar os seus traballos ao p\u00fablico. Decot\u00edo x\u00e9neros espec\u00edficos de \u00f3pera foron comisionados por teatros ou mecenas (en cuxo caso a forma do traballo pod\u00eda desviarse m\u00e1is ou menos da norma do x\u00e9nero, dependendo da inclinaci\u00f3n do compositor). Os x\u00e9neros oper\u00edsticos non son exclusivos e algunhas \u00f3peras clasif\u00edcanse en varios \u00e1 vez, polo que en caso de d\u00fabida a \u00fanica autoridade acaba sendo o propio compositor.\nDefinici\u00f3ns.\nOs x\u00e9neros oper\u00edsticos te\u00f1en sido definidos de distintos xeitos, non sempre en termos de regras estil\u00edsticas. Algunhas, como a \u00f3pera seria, ref\u00edrense a tradici\u00f3ns identificadas por historiadores posteriores, mentres outras, como a Zeitoper, te\u00f1en sido definidas polos seus inventores. Outras formas te\u00f1en sido relacionadas cun teatro particular, como por exemplo a op\u00e9ra comique no teatro do mesmo nome, ou op\u00e9ra bouffe no Th\u00e9\u00e2tre des Bouffes Parisiens.\nEsta lista non incl\u00fae termos non hist\u00f3ricos, vagos ou m\u00e9ramente descritivos, como \"\u00f3pera c\u00f3mica\", \"\u00f3pera sacra\", \"\u00f3pera tr\u00e1xica\" ou \"\u00f3pera nun acto\" etc. Os termos foron empregados na s\u00faa lingua orixinal para evitar posibles ambig\u00fcidades na traduci\u00f3n ao galego."}
{"id": "226640", "revid": "85894", "url": "https://gl.wikipedia.org/wiki?curid=226640", "title": "San Amaro, A Arnoia, A Arnoia", "text": "San Amaro \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 61 habitantes (27 homes e 34 mulleres), dous m\u00e1is ca en 2010, cando ti\u00f1a 59 habitantes (25 homes e 34 mulleres)."}
{"id": "226641", "revid": "85894", "url": "https://gl.wikipedia.org/wiki?curid=226641", "title": "Send\u00edn, A Arnoia, A Arnoia", "text": "Send\u00edn \u00e9 un lugar da parroquia da Arnoia no concello ourens\u00e1n da Arnoia na comarca do Ribeiro. Segundo o INE e o IGE en 2011 ti\u00f1a 29 habitantes (12 homes e 14 mulleres), tres m\u00e1is ca en 2010, cando ti\u00f1a 26 habitantes (12 homes e 14 mulleres)."}
{"id": "226643", "revid": "1131", "url": "https://gl.wikipedia.org/wiki?curid=226643", "title": "Castro de Lobadiz", "text": "O castro de Lobadiz \u00e9 un castro costeiro fortificado, situado nunha pen\u00ednsula na parroquia de San Xurxo da Mari\u00f1a, Ferrol.\nDescrici\u00f3n.\nO castro ten defensas conc\u00e9ntricas, cun foxo no medio; formando polo leste, sobre o istmo, un arco duns 150 metros, onde est\u00e1 situada a entrada actual. Da terceira li\u00f1a defensiva exterior s\u00f3 se conservan uns metros. O resto do per\u00edmetro da pen\u00ednsula est\u00e1 defendido por cant\u00eds. A pen\u00ednsula mide 180 metros de N-S e outros 160 metros de L-O. No castro hab\u00eda un torre\u00f3n xa desaparecido, p\u00f3dense ver restos dalgunha vivenda rectangular e con \u00e1ngulos redondeados. En varias escavaci\u00f3ns, nos anos 70, atop\u00e1ronse restos de cer\u00e1mica, lousas e mu\u00ed\u00f1os de man.\nMoi preto do castro hai unha fonte e unha praia protexida. Nas illas Gabeiras, situadas fronte ao castro, t\u00e9\u00f1ense atopado restos de cer\u00e1mica. O actual castro est\u00e1 abandonado, sobre el constru\u00eduse un faro e acceso para veh\u00edculos, tam\u00e9n houbo un posto de vixilancia do ex\u00e9rcito agora en ru\u00ednas.\nNo mapa da Coru\u00f1a de Francisco Coello, de 1865, a pen\u00ednsula na que est\u00e1 o castro recibe o nome de Punta Gabeiras ou de Levadizo.\nMitos e lendas.\nNo libro \"Laia, a nena da Illa\", de \u00c1nxela Loureiro, f\u00e1lase deste castro e dos seus poboadores. A protagonista da obra, unha rapaza chamada Laia, vive diversas aventuras en relaci\u00f3n co castro, os seus habitantes e mesmo as tropas romanas. Conta unha lenda, tam\u00e9n relatada no libro, que nas proximidades do castro (e non no seu interior, como \u00e9 habitual) foron atopadas, por un labrego de Val\u00f3n, alfaias clasificadas por especialistas como xoias castrexas."}
{"id": "226644", "revid": "98629", "url": "https://gl.wikipedia.org/wiki?curid=226644", "title": "Laureano Ruiz", "text": "Laureano Ruiz Quevedo, nado en Escobedo (Villafufre, Cantabria) o 21 de outubro de 1937, foi un futbolista e adestrador de f\u00fatbol.\nTraxectoria.\nAos 18 anos pasou das categor\u00edas inferiores ao primeiro equipo do Racing de Santander e a adestrar ao equipo xuvenil. Aos 24 fichou polo Ximn\u00e1stica de Torrelavega, mant\u00e9ndose como adestrador dos equipos xuven\u00eds do Racing.\nAos 28 anos deixou de xogar a f\u00fatbol e pasou a adestrar o Racing de Santander, sendo o t\u00e9cnico m\u00e1is xove do estado no seu momento.\nA s\u00faa carreira de adestrador combinada con labores de direcci\u00f3n levouno ao FC Barcelona e ao seu filial, para despois fichar polo Celta de Vigo en 1978 para suplir a Jos\u00e9 Mar\u00eda Maguregui.\nDirixiu o equipo vigu\u00e9s durante unha soa tempada, na que o equipo repleto de baixas como a de Carlos Fenoy, Ademir Vieira ou Juan descende a Segunda Divisi\u00f3n outra vez.\nAo rematar esa tempada decide deixar o Celta e fichar polo Racing de Santander, ser\u00eda substitu\u00eddo polo ex xogador do Celta Pedrito.\n\u00c9 o \u00fanico t\u00e9cnico que ata o momento dirixiu equipos en t\u00f3dalas categor\u00edas, dende Primeira Divisi\u00f3n ata Benxam\u00edns. Actualmente \u00e9 o director da Escola Municipal de Santander.\nComo adestrador acadou o t\u00edtulo m\u00e1is alto, adestrador nacional de honra. Tam\u00e9n foi mestre de t\u00e9cnica e t\u00e1ctica nas Escolas de Cantabria e Catalu\u00f1a."}
{"id": "226645", "revid": "88215", "url": "https://gl.wikipedia.org/wiki?curid=226645", "title": "Llu\u00eds Mir\u00f3 i Do\u00f1ate", "text": "Llu\u00eds Mir\u00f3 i Do\u00f1ate, nado en Barcelona o 3 de marzo de 1913 e finado na mesma cidade o 15 de setembro de 1991, foi un futbolista e adestrador de f\u00fatbol catal\u00e1n que xogaba na dermarcaci\u00f3n de gardameta.\nTraxectoria.\nComezou a xogar no Sants e pasou polo Cartagena FC e Real Murcia antes de fichar polo FC Barcelona, co que disputou 99 encontros en catro tempadas. Un dos mellores momentos foi a final da Copa de Espa\u00f1a que ga\u00f1ou o Barcelona ante o Athletic de Bilbao en 1942.\nComo adestrador comezou dirixindo ao Terrassa FC pero axi\u00f1a pasou a equipos de gran tradici\u00f3n como CE Sabadell. En 1953 fichou polo Real Valladolid, onde militou tres tempadas. De 1956 a 1958 dirixiu o Valencia CF. Ao rematar o seu v\u00ednculo co club fichou polo Celta de Vigo substitu\u00edndo a Lu\u00eds Casas Pasar\u00edn para tentar evitar o descenso a Segunda Divisi\u00f3n, obxectivo que non cumpre e polo que deixa Vigo para fichar polo Sevilla FC.\nEn Sevilla, o primeiro ano logra un cuarto posto no torneo regular. Por\u00e9n, o segundo ano foi o \u00faltimo debido ao mal xogo e aos resultados que o levaron a non rematar a tempada.\nEn xu\u00f1o de 1961 supliu a Enrique Orizaola \u00e1 fronte do cadro de xogadores do FC Barcelona, experiencia moi curta, xa que dimitiu en novembro dese mesmo ano ao non acadar os resultados desexados.\nFoi un dos primeiros adestradores en dirixir no estranxeiro, no Olympique de Marsella e no AS Roma. Volveu a Espa\u00f1a para adestrar ao seu \u00faltimo equipo, o CD M\u00e1laga.\nTam\u00e9n foi internacional coa Selecci\u00f3n de f\u00fatbol de Catalu\u00f1a entre os anos 1941 e 1942 e presidente do Colexio Catal\u00e1n de Adestradores unha vez retirado como adestrador."}
{"id": "226646", "revid": "2074", "url": "https://gl.wikipedia.org/wiki?curid=226646", "title": "Luis Mir\u00f3", "text": ""}
{"id": "226653", "revid": "89787", "url": "https://gl.wikipedia.org/wiki?curid=226653", "title": "That's My Boy", "text": "That's My Boy \u00e9 unha pel\u00edcula de comedia norteamericana protagonizada por Adam Sandler, Andy Samberg e Leighton Meester. O gui\u00f3n foi escrito por David Caspe e dirixido por Sean Anders.\nA pel\u00edcula foi producida baixo a compa\u00f1\u00eda de produci\u00f3n de Sandler, Happy Madison; e foi rodada en Massachusetts, nos arredores de Boston, Everett, Lynn, Brockton, Stoughton e Cape Cod. A pel\u00edcula estreouse o 15 de xu\u00f1o de 2012. e \u00e9 distribu\u00edda por Columbia Pictures.\nSinopse.\nO filme comeza cando o adolescente Donny Berger co\u00f1ece a muller dos seus so\u00f1os. O \u00fanico problema \u00e9 que esta muller, Mary McGarricle, \u00e9 a s\u00faa profesora. As\u00ed, a profesora acaba tendo un fillo con el, feito que a acaba levando \u00e1 cadea, deixando s\u00f3 a Donny para criar o neno.\nDonny intentou ser un bo pai, pero non o fixo moi ben. Agora, trinta anos despois, Todd (Andy Samberg) xa \u00e9 adulto e \u00e9 un alto executivo en Wall Street. Afastouse de Donny tan pronto como puido e non o viu durante anos. Mais Donny ten problemas, xa que lle debe miles de d\u00f3lares a Facenda, e \u00e9 ent\u00f3n cando pensa que po\u00f1erse en contacto co seu fillo \u00e9 a \u00fanica maneira de conseguir os cartos para evitar o c\u00e1rcere. Localiza o fillo cando este est\u00e1 preparando a s\u00faa voda con Jamie (Leighton Meester).\nProduci\u00f3n.\nA pel\u00edcula titulouse orixinalmente \"I hate you, dad\" \"(\u00d3diote, pap\u00e1)\". Logo cambiouse a \"Donny's boy\" \"(O rapaz de Donny)\" antes de que os produtores finalmente a chamaran \"That's my boy\" \"(Ese \u00e9 o meu rapaz)\".\nPromoci\u00f3n.\nUn tr\u00e1iler de banda vermella foi lanzado o 1 de marzo de 2012. Un tr\u00e1iler de banda verde foi lanzado m\u00e1is tarde o 5 de marzo de 2012. O 1 de xu\u00f1o de 2012, todo o elenco sentou coa MTV no escenario de \"City Walk\" para discutir a pel\u00edcula, os seus pr\u00f3ximos proxectos individuais e tam\u00e9n participaron nun \"Q&amp;A\" (Preguntas e respostas) co p\u00fablico. A pel\u00edcula tam\u00e9n foi promovida nos MTV Movie Awards de 2012, onde Adam Sandler, Andy Samberg e Leighton Meester foron os presentadores do \u00abmellor bico\u00bb.\nUn tr\u00e1iler falso foi publicado por Samberg na conta de The Lonely Island en YouTube o 1 de xu\u00f1o de 2012.\nAcollida.\nRecadaci\u00f3n.\nA pel\u00edcula abriu o 15 de xu\u00f1o de 2012 con $4.6 mill\u00f3ns e conseguiu $13 mill\u00f3ns no seu debut en toda a fin de semana, que ser\u00eda a peor fin de semana inaugural de Sandler desde \"Reign Over Me\" en 2007, que contou cun orzamento significativamente menor.\nA pel\u00edcula recadou $13.453.714 na s\u00faa fin de semana inaugural, ocupando o posto n\u00famero catro detr\u00e1s das segundas fins de semana de \"\" e \"Prometheus\" e a apertura de \"Rock of ages\". A 27 de xu\u00f1o de 2012, a pel\u00edcula recadou $30 447 403 a nivel nacional e $33 318 295 en todo o mundo.\nResposta da cr\u00edtica.\nAs cr\u00edticas foron principalmente negativas. Rotten Tomatoes reporta que s\u00f3 o 23% dos cr\u00edticos de cine deu unha recensi\u00f3n positiva baseado en 85 comentarios, co consenso que indica que \u00abse ben representa unha nova incursi\u00f3n en obscenidade para maiores de idade t\u00edpica de Sandler, en \"That's my boy\" empeza a repetir un efecto decrecente, arrastrando a Andy Samberg con el\u00bb. Metacritic d\u00e1lle unha cualificaci\u00f3n de 30/100, o que indica \u00abcr\u00edticas xeralmente desfavorables\u00bb. O programa de cr\u00edticas en li\u00f1a \"Half in the Bag\", denomina a pel\u00edcula \u00abpat\u00e9tica\u00bb e critica a Sandler como c\u00f3mico, inclu\u00edndo a s\u00faa incapacidade para crear humor real que non estea baseado en chistes infant\u00eds.\nA pel\u00edcula foi criticada pola s\u00faa representaci\u00f3n c\u00f3mica de violaci\u00f3n de menores, pedofilia e incesto."}
{"id": "226654", "revid": "27249", "url": "https://gl.wikipedia.org/wiki?curid=226654", "title": "Cometa Elenin", "text": ""}
{"id": "226655", "revid": "5312", "url": "https://gl.wikipedia.org/wiki?curid=226655", "title": "Piragua", "text": "Unha piragua \u00e9 calquera embarcaci\u00f3n tripulada por un ou varios individuos que se impulsa por medio de pa (non de remo ou remos). A diferenza co remo \u00e9 que a pa non vai fixada, ligada ou unida \u00e1 propia embarcaci\u00f3n, sen\u00f3n s\u00f3 nas mans de quen a manexa.\nAdemais, nas embarcaci\u00f3ns de remo ou remos quen impulsa a embarcaci\u00f3n adoita ir encarado \u00e1 popa (como en barcas, esquifes, trai\u00f1eiras, galeras, birremes, trirremes etc.), \u00e9 dicir, avanza de costas, mentres nas piraguas nav\u00e9gase de fronte.\nO termo piragua, segundo a Federaci\u00f3n Galega de Pirag\u00fcismo, engloba \u00e1 canoa e ao kaiak."}
{"id": "226656", "revid": "23204", "url": "https://gl.wikipedia.org/wiki?curid=226656", "title": "Terremoto de Virxinia de 2011", "text": "O Terremoto de Virxinia de 2011 foi un sismo de magnitude 5.8 na escala de Richter que ocorreu no estado estadounidense de Virxinia o 23 de agosto de 2011 \u00e1 1:51 PM EDT (17:51 UTC). O epicentro foi localizado a 60 quil\u00f3metros ao noroeste de Richmond e a 8 quil\u00f3metros desde a localidade de Mineral, segundo o Servizo Xeol\u00f3xico dos Estados Unidos (USGS). O sismo ocorreu ao longo da Falla de Spotsylvania, unha antiga falla situada no medio da placa norteamericana. Catro r\u00e9plicas de magnitudes 2.8, 2.2, 4.2 e 3.4 suced\u00e9ronse nas seguintes doce horas causando gran temor.\nO sismo (xunto co terremoto de 1944 de intensidade 5.8 na fronteira do estado de Nova York e Ontario) foi o m\u00e1is forte ao leste do r\u00edo Mississippi en 114 anos, desde 1897 cando a rexi\u00f3n foi sacudida por un terremoto centrado no condado de Giles (cunha magnitude estimada en 5.9 segundo a USGS ou magnitude 5.8 o USGS Professional Paper e o departamento de xeolox\u00eda de Virginia Tech)."}
{"id": "226657", "revid": "13561", "url": "https://gl.wikipedia.org/wiki?curid=226657", "title": "Aglais", "text": "Aglais \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que se encontra en Europa. Este x\u00e9nero es, \u00e1s veces, inclu\u00eddo como un subx\u00e9nero de \"Nymphalis\", mais \u00e9 xeralmente considerado un x\u00e9nero separado."}
{"id": "226658", "revid": "56817", "url": "https://gl.wikipedia.org/wiki?curid=226658", "title": "Nymphalinae", "text": "Nymphalinae \u00e9 unha subfamilia de lepid\u00f3pteros pertencente \u00e1 familia Nymphalidae."}
{"id": "226659", "revid": "56817", "url": "https://gl.wikipedia.org/wiki?curid=226659", "title": "Coeini", "text": "Coeini \u00e9 unha tribo de lepid\u00f3pteros pertencente \u00e1 familia Nymphalidae.\nX\u00e9neros.\nCont\u00e9n os seguintes x\u00e9neros:"}
{"id": "226660", "revid": "1888", "url": "https://gl.wikipedia.org/wiki?curid=226660", "title": "Nueva Ca\u00f1iza", "text": "Nueva Ca\u00f1iza foi un semanario editado na Ca\u00f1iza entre 1927 e 1933.\nHistoria e caracter\u00edsticas.\nSubtitulado inicialmente \"Semanario local independiente defensor de los intereses de la comarca\" apareceu en xu\u00f1o de 1927. Tivo unha segunda \u00e9poca a partir de 1929 e en 1931 cambiou o subt\u00edtulo por \"Semanario local independiente, defensor de los intereses obreros y agrarios de la comarca\". Promovido por Modesto \u00c1lvarez V\u00e1zquez, Heriberto Fuertes G\u00f3mez, Jos\u00e9 Benito Gonz\u00e1lez \u00c1lvarez e Emilio Rodr\u00edguez Arias. Editado en Ribadavia na imprenta de \"El Ribadaviense\", estivo dirixido por Modesto \u00c1lvarez V\u00e1zquez e despois por Gerardo Fuertes G\u00f3mez. Ofrec\u00eda informaci\u00f3n da vila e das poboaci\u00f3ns do redor, ademais de cr\u00f3nicas dos emigrantes en Buenos Aires ou R\u00edo de Xaneiro. Na s\u00faa segunda etapa caracterizouse polo esp\u00edrito progresista, o apoio ao r\u00e9xime republicano e o entusiasmo polo Estatuto de Galicia. Inclu\u00edu espazos en galego. Entre os seus colaboradores figuraron Jos\u00e9 Benito Gonz\u00e1lez \u00c1lvarez, Valent\u00edn Paz-Andrade e \u00c1lvaro das Casas. Cesou a s\u00faa publicaci\u00f3n en 1933."}
{"id": "226661", "revid": "27155", "url": "https://gl.wikipedia.org/wiki?curid=226661", "title": "C\u00e9lula mesotelial", "text": ""}
{"id": "226662", "revid": "56817", "url": "https://gl.wikipedia.org/wiki?curid=226662", "title": "Nymphalis", "text": "Nymphalis \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que se encontra en Eurasia e \u00c1frica. Os x\u00e9neros \"Aglais\", \"Inachis\", \"Polygonia\" e \"Kaniska\" son \u00e1s veces inclu\u00eddos como subx\u00e9neros de \"Nymphalis\" mais xeralmente son considerados x\u00e9neros separados\nEspecies.\nDescrib\u00edronse 128 especies deste x\u00e9nero."}
{"id": "226663", "revid": "23204", "url": "https://gl.wikipedia.org/wiki?curid=226663", "title": "Baeotus", "text": "Baeotus \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que se encontra no Caribe, Centroam\u00e9rica e Suram\u00e9rica.\nEspecies.\nTen as seguintes especies reco\u00f1ecidas:"}
{"id": "226665", "revid": "23204", "url": "https://gl.wikipedia.org/wiki?curid=226665", "title": "Pycina", "text": "Pycina \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que habita desde M\u00e9xico a Suram\u00e9rica.\nEspecies.\nTen as seguintes especies reco\u00f1ecidas:"}
{"id": "226666", "revid": "89787", "url": "https://gl.wikipedia.org/wiki?curid=226666", "title": "Nymphalini", "text": "Nymphalini \u00e9 unha tribo de lepid\u00f3pteros pertencente \u00e1 subfamilia Nymphalinae na familia Nymphalidae que se encontra en Centroam\u00e9rica.\nX\u00e9neros.\nLista de x\u00e9neros.\nX\u00e9neros prehist\u00f3ricos co\u00f1ecidos polos seus f\u00f3siles:"}
{"id": "226667", "revid": "56817", "url": "https://gl.wikipedia.org/wiki?curid=226667", "title": "Antanartia", "text": "Antanartia \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que se encontra no sur de \u00c1frica."}
{"id": "226668", "revid": "56817", "url": "https://gl.wikipedia.org/wiki?curid=226668", "title": "Araschnia", "text": "Araschnia \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que se encontra en Asia."}
{"id": "226669", "revid": "23204", "url": "https://gl.wikipedia.org/wiki?curid=226669", "title": "Colobura", "text": "Colobura \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que se encontra desde M\u00e9xico a Suram\u00e9rica.\nEspecies.\nTen as seguintes especies reco\u00f1ecidas:"}
{"id": "226670", "revid": "23204", "url": "https://gl.wikipedia.org/wiki?curid=226670", "title": "Hypanartia", "text": "Hypanartia \u00e9 un x\u00e9nero de lepid\u00f3pteros pertencente \u00e1 subfamilia Nymphalinae na familia Nymphalidae que se encontra desde M\u00e9xico a Suram\u00e9rica."}
{"id": "226674", "revid": "56817", "url": "https://gl.wikipedia.org/wiki?curid=226674", "title": "O T\u00edo Pepe", "text": "O T\u00edo Pepe foi un quincenario editado na Fonsagrada en 1913.\nHistoria e caracter\u00edsticas.\nTi\u00f1a como lema \"Redenci\u00f3n. Xusticia. Progreso. Uni\u00f3n. Guerra \u00f3s caciques. \u00a1Arriba gallegos, viv'a raza!\" e apareceu o 31 de xaneiro de 1913. Dirixido probablemente por Armando Pe\u00f1amar\u00eda \u00c1lvarez, de ideolox\u00eda agrarista e integramente en galego, inclu\u00edu artigos sobre temas xerais, pol\u00edticos e literarios e novas de car\u00e1cter local. No seu primeiro n\u00famero, no artigo \"Presentaci\u00f3n\" afirmaba:\nPublicou poemas de Rosal\u00eda de Castro, Eduardo Pondal, Antonio Noriega Varela, Valent\u00edn Lamas Carvajal e Alberto Camino, relatos costumistas e populares e disertaci\u00f3ns sobre a lingua galega e os seus problemas. Entre os seus colaboradores estaban \"Xan Lanas\", pseud\u00f3nimo do veterinario cotobad\u00e9s, fincado na Fonsagrada, Constantino Fraguas e Aureliano Pereira. Cesou co n\u00famero 20 o 26 de novembro de 1913."}
{"id": "226675", "revid": "98629", "url": "https://gl.wikipedia.org/wiki?curid=226675", "title": "Mes\u00e9nquima", "text": "O mes\u00e9nquima (ou tecido mesenquimal ou tecido mesenquim\u00e1tico), \u00e9 un tecido biol\u00f3xico que se encontra no embri\u00f3n e adulto con caracter\u00edsticas de tecido conxuntivo: cunha matriz extracelular composta por fibras delgadas e relativamente poucas c\u00e9lulas (a\u00ednda que a celularidade \u00e9 moi variable segundo o tipo de tecido mesenquimal). No embri\u00f3n o mes\u00e9nquima forma a maior parte do mesoderma (capa xerminal embrionaria) e est\u00e1 formado por c\u00e9lulas estreladas, separadas por unha matriz xelatinosa, polo que o termo se refire ao aspecto morfol\u00f3xico do tecido. No adulto denom\u00ednase mes\u00e9nquima aos tecidos de sost\u00e9n inmaturos (\u00f3so, cartilaxe, tecido conxuntivo etc. inmaturos). En patolox\u00eda denom\u00ednase mes\u00e9nquima ao tecido de sost\u00e9n dalg\u00fans tumores (tumores de tecido mesenquimal ou sarcomas).\nO tecido mesenquimal procede das tres capas embrionarias: ectoderma, endoderma e mesoderma, polo que o termo non ten unha relaci\u00f3n exacta coa capa embrionaria de orixe. A maior parte procede do mesoderma, especificamente do mesoderma paraaxial e da l\u00e1mina lateral. Tam\u00e9n procede en parte da ectoderma, concretamente da crista neural e as placodas ectod\u00e9rmicas. Finalmente, tecidos derivados do endoderma poden sufrir transformaci\u00f3ns durante a morfox\u00e9nese, que dan lugar a c\u00e9lulas de tipo mesenquimal e epitelial (transformaci\u00f3n anepitelial-mesenquimal e mesenquimal-epitelial).\nA diferenciaci\u00f3n do mes\u00e9nquima embrionario dar\u00e1 lugar a vasos sangu\u00edneos (co seu endotelio), coraz\u00f3n, m\u00fasculo liso, mesotelio, sistema linf\u00e1tico e ao tecido conectivo propiamente dito.\nAs c\u00e9lulas neopl\u00e1sicas do adulto derivadas do ectoderma ou endoderma mudan as s\u00faas caracter\u00edsticas epiteliais e adoptan unha aparencia mesenquim\u00e1tica cando migran ao tecido conectivo.\nFunci\u00f3ns do tecido mesenquimal.\nAs principais funci\u00f3ns dos tecidos derivados do mes\u00e9nquima son:\nTipos de tecido mesenquimal.\nO mes\u00e9nquima pos\u00fae c\u00e9lulas nai pluripotenciais que se diferencian e especializan orixinando diferentes tipos de tecidos:\nEctomes\u00e9nquima.\nDenom\u00ednase ectomes\u00e9nquima aos tecidos mesenquim\u00e1ticos derivados do ectoderma, concretamente da crista neural. O tipo celular do ectomes\u00e9nquima ten propiedades semellantes ao do resto do mes\u00e9nquima. Est\u00e1 implicado na formaci\u00f3n de tecidos duros e brandos da cabeza e pescozo, como \u00f3sos, m\u00fasculos, dentes e os arcos branquiais.\nEnfermidades do tecido mesenquimal.\nDescrib\u00edronse varias patolox\u00edas debidas a alteraci\u00f3ns no tecidos mesenquimal, tanto hereditarias coma ambientais.\nNas esponxas.\nNas esponxas denom\u00ednase mes\u00e9nquima, mesoglea ou mesohilo \u00e1 substancia xelatinosa situada entre o pinacodermo (capa celular externa) e o coanodermo (capa interna). Par\u00e9cese a un tecido conectivo con fibras, elementos esquel\u00e9ticos e c\u00e9lulas ameboides.\nV\u00e9xase tam\u00e9n.\nLigaz\u00f3ns externas.\n[[Categor\u00eda:Histolox\u00eda]]\n[[Categor\u00eda:Embriolox\u00eda]]"}
{"id": "226676", "revid": "5863", "url": "https://gl.wikipedia.org/wiki?curid=226676", "title": "Carlos Alonso Gonz\u00e1lez", "text": ""}
{"id": "226677", "revid": "27155", "url": "https://gl.wikipedia.org/wiki?curid=226677", "title": "Tecido mesenquimal", "text": ""}
{"id": "226678", "revid": "27155", "url": "https://gl.wikipedia.org/wiki?curid=226678", "title": "Tecido mesenquim\u00e1tico", "text": ""}
{"id": "226679", "revid": "43327", "url": "https://gl.wikipedia.org/wiki?curid=226679", "title": "Santillana (hom\u00f3nimos)", "text": "Santillana pode referirse a:"}
{"id": "226682", "revid": "23204", "url": "https://gl.wikipedia.org/wiki?curid=226682", "title": "Estereocilio", "text": "Os estereocilios son especializaci\u00f3ns da parte apical das c\u00e9lulas presentes en certas c\u00e9lulas epiteliais.\nSon longas proxecci\u00f3ns con forma de ap\u00e9ndices, que carecen de mobilidade. A\u00ednda que se parecen a cilios no seu aspecto e nome, non te\u00f1en nada que ver con eles, e est\u00e1n m\u00e1is relacionadas cos \"microvilli\" na s\u00faa estrutura interna, funci\u00f3n, e falta de movemento, polo que son \u00e1s veces considerados como unha variante destes . No seu interior te\u00f1en un esqueleto de microfilamentos de actina igual ca os \"microvilli\" e carecen da tubulina t\u00edpica dos cilios.\nOllados con microscopio \u00f3ptico son semellantes ao penacho dun pincel, xa que est\u00e1n ramificados e non son todos da mesma lonxitude. Os do epitelio cil\u00edndrico pseudoestratificado do conduto do epid\u00eddimo penetran varios microns na luz do conduto, te\u00f1en aspecto de \"microvilli\" moi longos e flexibles e de maior di\u00e1metro na base, que se entrelazan con outros nas puntas.\nEnc\u00f3ntranse no epitelio do epid\u00eddimo, onde levan a cabo a funci\u00f3n de segregar un l\u00edquido chamado licor epididimario, que \u00e9 un compo\u00f1ente do seme; e nalg\u00fans tecidos sensoriais, como os mecanorreceptores do son e o equilibrio do o\u00eddo interno, nos cales ten lugar unha transduci\u00f3n mecanoel\u00e9ctrica, xa que a flexi\u00f3n do estereocilio provoca a apertura ou peche de canais i\u00f3nicos do estereocilio, creando un potencial el\u00e9ctrico na c\u00e9lula."}
{"id": "226683", "revid": "27155", "url": "https://gl.wikipedia.org/wiki?curid=226683", "title": "Microvilosidade", "text": ""}
{"id": "226684", "revid": "25871", "url": "https://gl.wikipedia.org/wiki?curid=226684", "title": "Museo Naval de Sevilla", "text": "O Museo Naval Torre del Oro (Sevilla), est\u00e1 localizado dentro da defensiva Torre del Oro, s\u00edmbolo da cidade, as beiras do r\u00edo Guadalquivir e xunto \u00e1 praza de touros da Real Maestranza en Sevilla.\nHistoria.\nAntes de ser museo, o monumento foi usado como capela, almac\u00e9n de p\u00f3lvora, oficinas da capitan\u00eda do porto, prisi\u00f3n etc. O museo en si foi creado por orde ministerial de 21 de marzo de 1936, sendo filial do Museo Naval da Armada, pero por mor da guerra civil foi inaugurado no ano 1944, estando dividido en d\u00faas plantas de pequenas dimensi\u00f3ns, a baixa, de 85 m\u00b2, e a primeira, de 127 m\u00b2, en total 623 m\u00b2 entre os que se reparten todos os elementos que se mostran ao visitante.\nContido.\nEntre os seus obxectos p\u00f3dense observar restos mari\u00f1os fosilizados, mecanismos de artes n\u00e1uticas, compases, mascar\u00f3ns de proa, cadros e gravados con tem\u00e1tica mari\u00f1eira, cartas mari\u00f1as antigas e documentos hist\u00f3ricos.\nDe entre as vitrinas que conte\u00f1en estas maquetas de barcos cabe destacar especialmente un barco a vapor de pasaxeiros, o \u201cReal San Fernando\u201d, de construci\u00f3n espa\u00f1ola que realizou o seu primeiro servizo o 16 de xullo de 1817. "}
{"id": "226685", "revid": "5749", "url": "https://gl.wikipedia.org/wiki?curid=226685", "title": "Do libro impreso \u00e1 internet", "text": "Do libro impreso \u00e1 internet \u00e9 un ensaio de Isabel Soto, editado en 2005 pola Consellar\u00eda de Cultura e Deporte da Xunta de Galicia na colecci\u00f3n Andel.\nAmais dun proemio a cargo da daquela conselleira \u00c1nxela Bugallo, consta dunha introduci\u00f3n e de catro bloques con diversos ep\u00edgrafes en cada un deles. Estes bloques son: \"Os primeiros pasos da imprenta\", \"A evoluci\u00f3n da t\u00e9cnica\", \"O libro en Galicia\" e \"O libro no mundo das novas tecnolox\u00edas\"."}
{"id": "226686", "revid": "6939", "url": "https://gl.wikipedia.org/wiki?curid=226686", "title": "Consellar\u00eda de Cultura e Deporte", "text": ""}
{"id": "226687", "revid": "75439", "url": "https://gl.wikipedia.org/wiki?curid=226687", "title": "O rastro que deixamos", "text": "O rastro que deixamos \u00e9 un libro do autor vilalb\u00e9s Agust\u00edn Fern\u00e1ndez Paz, publicado por Xerais a finais do ano 2012, e cuxa edici\u00f3n foi supervisada por Isabel Soto. Consta de 240 p\u00e1xinas e est\u00e1 publicado dentro da colecci\u00f3n \"Cr\u00f3nica\". Tr\u00e1tase dunha recompilaci\u00f3n de traballo de Fern\u00e1ndez Paz en diferentes medios e contextos ao longo do tempo, as\u00ed como alg\u00fans outros que permanec\u00edan in\u00e9ditos. Van en d\u00faas li\u00f1as fundamentais: a memoria da infancia e o oficio da escrita."}
{"id": "226688", "revid": "98629", "url": "https://gl.wikipedia.org/wiki?curid=226688", "title": "Test Icicles", "text": "Test Icicles foi unha banda inglesa de dance-punk formada en Londres no ano 2004. Estaba influenciada principalmente polo indie rock, pero conti\u00f1a elementos musicais de varios x\u00e9neros, destacando o hip hop, o crossover thrash e o punk rock. Fund\u00e1rona Rory Attwell e Sam Mehran, aos que posteriormente se lles uniu Devonte Hynes. Hynes e Mehran ti\u00f1an 18 anos no momento da creaci\u00f3n do grupo. Test Icicles separar\u00edase no ano 2006 tras o lanzamento dun \u00fanico \u00e1lbum de estudio, \"For Screening Purposes Only\"."}
{"id": "226689", "revid": "6411724", "url": "https://gl.wikipedia.org/wiki?curid=226689", "title": "Eosinofilia pulmonar", "text": "As eosinofilias pulmonares son un grupo de s\u00edndromes e doenzas caracterizados por causaren infiltrados pulmonares nos que predominan os eosin\u00f3filos, un tipo de c\u00e9lulas do sangue. Neste grupo de enfermidades no se incl\u00faen aquelas que poden acompa\u00f1arse de eosinofilia pero que te\u00f1en unha causa propia, como poden ser tumores, infecci\u00f3ns, a artrite reumatoide (AR) ou a granulomatose de Wegener, entre outras. Tam\u00e9n factores extr\u00ednsecos poden ser a causa dunha eosinofilia pulmonar, entre eles os efectos adversos a certos f\u00e1rmacos.\nClasificaci\u00f3n.\nPodemos clasificar a este tipo de doenzas segundo sexan primarias, isto \u00e9, sexan por si propia a causa de eosinofilia, ou secundarias, isto \u00e9, a consecuencia doutros procesos."}
{"id": "226691", "revid": "22570", "url": "https://gl.wikipedia.org/wiki?curid=226691", "title": "S\u00edndrome de L\u00f6ffler", "text": "A s\u00edndrome de L\u00f6ffler, tam\u00e9n chamada eosinofilia pulmonar simple, \u00e9 unha doenza englobada no grupo das chamadas eosinofilias pulmonares. Nesta doenza, os eosin\u00f3filos acum\u00falanse no tecido pulmonar, en gran medida por mor dunha infecci\u00f3n parasitaria, a\u00ednda que tam\u00e9n pode ser provocada por fungos e outros axentes.\nDescribiuse por vez primeira no ano 1921 grazas a Wilhelm L\u00f6ffler, que indentificou a presenza de eosinofilia en pacientes afectados por \"Ascaris lumbricoides\", \"Strongyloides stercoralis\", \"Ancylostoma duodenale\" e \"Necator americanus\", todos eles parasitos.\nAo dano card\u00edaco producido polo dep\u00f3sito anormal de gr\u00e1nulos eosinof\u00edlicos co\u00f1\u00e9cese polo nome de endocardite de L\u00f6ffler e poder ser causada por resposta \u00e1 infecci\u00f3n parasitaria ou pode ser idiop\u00e1tica.\nS\u00edntomas.\nA sintomatolox\u00eda t\u00edpica da s\u00edndrome de L\u00f6ffler \u00e9 a tose seca, a dor tor\u00e1cica, febre e malestar xeral, dificultade respiratoria, erupci\u00f3ns cut\u00e1neas e un aumento da frecuencia respiratoria. \u00c1s veces pode incluso non dar ning\u00fan tipo de s\u00edntoma. O progn\u00f3stico adoita ser excelente, cunha recuperaci\u00f3n completa \u00e1s catro semanas.\nTratamento.\nO curso desta doenza adoita ser benigno e autolimitado, isto \u00e9, cura soa en menos de catro semanas. Por outra banda, a tratamento principal est\u00e1 orientado a tratar a causa primaria. As\u00ed, se a doenza ten a s\u00faa orixe nunha infecci\u00f3n, o tratamento basearase na prescrici\u00f3n do antibi\u00f3tico axeitado. Se a eosinofilia \u00e9 un efecto adverso a un f\u00e1rmaco, este haber\u00eda de serlle retirado ao paciente. En casos un pouco m\u00e1is severos, pode ser necesario o tratamento con corticoides."}
{"id": "226692", "revid": "2520", "url": "https://gl.wikipedia.org/wiki?curid=226692", "title": "Eosinofilia pulmonar simple", "text": ""}
{"id": "226695", "revid": "89787", "url": "https://gl.wikipedia.org/wiki?curid=226695", "title": "S\u00edndrome de Churg-Strauss", "text": "A s\u00edndrome de Churg-Strauss, tam\u00e9n co\u00f1ecida como granulomatose al\u00e9rxica, \u00e9 unha doenza pertencente ao grupo das eosinofilias pulmonares \u00e9 un tipo de vasculite autoinmune que afecta aos pequenos e medianos vasos sangu\u00edneos, provocando un infiltrado de eosin\u00f3filos, sobre todo no pulm\u00f3n. Este infiltrado pulmonar \u00e9 causante de asma severa. Ademais, os pos\u00edbeis infiltrados noutras partes do corpo poden provocar problemas no sistema gastrointestinal, nervios perif\u00e9ricos, coraz\u00f3n, pel ou riles. Por alg\u00fans autores, a s\u00edndrome de Churg-Strauss \u00e9 considerada un tipo de poliarterite nodosa, polas s\u00faas semellanzas morfol\u00f3xicas.\nNon \u00e9 unha enfermidade contaxiosa nin herdada, e pode moitas veces ser confundida coa asma, moito m\u00e1is frecuente que a s\u00edndrome de Churg-Strauss, que resulta ser unha doenza rara, cunha incidencia de 0.9/mill\u00f3n habitantes e lixeiramente m\u00e1is frecuente entre os homes\nFoi por primeira vez claramente definida en 1939, e o seu nome procede dos doutores Jacob Churg e Lotte Strauss que describiron o trastorno en 1951.\nS\u00edntomas.\nA sintomatolox\u00eda da s\u00edndrome depende da gravidade e tam\u00e9n do etapa da enfermidade no que se atope o paciente. Basicamente, podemos diferenciar tres fases na doenza.\nDiagn\u00f3stico.\nProbas diagn\u00f3sticas.\nAs probas diagn\u00f3sticas m\u00e1is empregadas para a diagnose da s\u00edndrome de Churg-Strauss son a detecci\u00f3n de anticorpos anti-citoplasma dos neutr\u00f3filos (ANCA). Na metade dos pacientes doentes desta s\u00edndrome, os ANCA son positivos. Outras probas de laboratorio \u00fatiles son a presenza de eosin\u00f3filos (eosinofilia), o aumento da VSG (un marcador de inflamaci\u00f3n), e unhas inmunoglobulinas E elevadas. No lavado broncoalveolar (BAL) tam\u00e9n se aprecia a presenza de eosinofilia. Nunha radiograf\u00eda de t\u00f3rax obs\u00e9rvase infiltrados pulmonares, n\u00f3dulos, e incluso derramo pleural.\nNo caso de houber d\u00fabidas, a biopsia dun pulm\u00f3n ou doutro tecido afecto pode proporcionar o diagn\u00f3stico se se atopan vasculites necrotizantes en pequenas arterias e veas, granulomas extravasculares ou infiltraci\u00f3n de eosin\u00f3filos nos alv\u00e9olos e no intesticio.\nCriterios diagn\u00f3sticos.\nPoderemos afirmar que existe nun 99.7% dos casos unha s\u00edndrome de Churg-Strauss se se cumpren, coma m\u00ednimo, 4 ou m\u00e1is destes criterios:\nTratamento.\nO tratamento da s\u00edndrome adoitan ser os corticoides (prednisolona) combinados con outros inmunosupresores, como poden ser azatioprina ou ciclofosfamida. Tam\u00e9n hai estudos de tratamentos con montelukast."}
{"id": "226696", "revid": "25871", "url": "https://gl.wikipedia.org/wiki?curid=226696", "title": "The Magnetic Fields", "text": "The Magnetic Fields \u00e9 unha banda estadounidense de indie pop fundada e liderada por Stephin Merritt. El \u00e9 o principal compositor, produtor e vocalista do grupo, ademais de tocar varios instrumentos. The Magnetic Fields \u00e9 esencialmente o veh\u00edculo art\u00edstico de Merritt, xunto con outros proxectos, como The 6ths, Future Bible Heroes e The Gothic Archies. A\u00ednda que o particular estilo da banda \u00e9 normalmente tan maleable como a forma de compo\u00f1er de Merritt, as s\u00faas canci\u00f3ns son normalmente catalogadas como synthpop, indie pop e noise pop.\nA banda publicou o seu sinxelo de estrea (e tam\u00e9n o m\u00e1is co\u00f1ecido), \"100,000 Fireflies\", en 1991, cun son t\u00edpico dos seus primeiros tempos caracterizado polos sintetizadores de Merritt e as voces de Susan Anway (e posteriormente do propio Stephin Merritt dende o EP \"House of Tomorrow\" en diante). Unha banda m\u00e1is tradicional materializouse m\u00e1is tarde, actualmente formada por Merritt, Claudia Gonson, Sam Davol e John Woo, con voces ocasionais de Shirley Simms. O seu traballo m\u00e1is co\u00f1ecido \u00e9 o \u00e1lbum conceptual en tres volumes \"69 Love Songs\". Foi seguido nos seguintes anos pola trilox\u00eda \"sen sintes\" \"i\" (2004), \"Distortion\" (2008) e \"Realism\" (2010)."}
{"id": "226697", "revid": "89787", "url": "https://gl.wikipedia.org/wiki?curid=226697", "title": "Gori", "text": "Gori () \u00e9 unha cidade industrial na provincia Shida Kartli en Xeorxia. A cidade foi fundada por un dos m\u00e1is grandes reis de Xeorxia, David o Construtor (1089-1125). Est\u00e1 protexida pola fortaleza medieval de Goristsikhe.\nGuerra de Osetia do Sur de 2008.\nDurante o transcurso da Guerra en Osetia do Sur de 2008, os obxectivos militares de Gori foron atacados por avi\u00f3ns de combate rusos na madrugada do 9 de agosto de 2008.\nO 11 de agosto de 2008 as fontes xeorxianas informaron de que Gori foi tomada polas tropas rusas. O Ministerio de Defensa de Rusia desmentiu esta informaci\u00f3n. Segundo periodistas independentes, os habitantes abandonaron a cidade, pero non viron indicios de presenza rusa na zona.\nO 13 de agosto en Gori segu\u00eda unha parte da poboaci\u00f3n, que empezaba a ter problemas coa subministraci\u00f3n de alimentos. Ese d\u00eda as forzas de Rusia intentaron contactar coa administraci\u00f3n local, inicialmente sen \u00e9xito xa que o goberno local xeorxiano, as tropas xeorxianas e gran parte dos habitantes, convertidos en refuxiados, marcharon da cidade. As forzas de paz rusas localizaron un almac\u00e9n militar con armamento \"listo para ser usado\" nas aforas da cidade.\nLogo os representantes das autoridades xeorxianas e enviados estranxeiros, xunto cos mandos das forzas rusas comprobaron que os edificios da cidade non estaban danados.\nO 14 de agosto o control sobre a seguridade de Gori foi traspasado \u00e1 polic\u00eda xeorxiana, mais os accesos \u00e1 cidade e as instalaci\u00f3ns militares pr\u00f3ximas seguir\u00edan baixo o control ruso ata o 22 de agosto.\nFamosos de Gori.\nFoi o lugar de nacemento do l\u00edder sovi\u00e9tico Iosif Stalin\u00a0en 1878 e pos\u00fae un museo con artigos relacionados coa s\u00faa vida, as\u00ed como a \u00faltima estatua en p\u00e9 de Stalin."}
{"id": "226698", "revid": "2520", "url": "https://gl.wikipedia.org/wiki?curid=226698", "title": "Riles", "text": ""}
{"id": "226699", "revid": "2520", "url": "https://gl.wikipedia.org/wiki?curid=226699", "title": "Granulomatose al\u00e9rxica", "text": ""}
{"id": "226700", "revid": "1131", "url": "https://gl.wikipedia.org/wiki?curid=226700", "title": "Te\u00edsmo", "text": "O termo te\u00edsmo pode referirse a:"}
