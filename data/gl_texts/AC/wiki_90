{"id": "373405", "revid": "85894", "url": "https://gl.wikipedia.org/wiki?curid=373405", "title": "Ande, Rubi\u00e1ns, Vilagarc\u00eda de Arousa", "text": "Ande \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 37 habitantes no ano 2016 segundo datos do IGE, dos que 21 eran mulleres e 16 homes, o que representa un aumento respecto \u00f3 ano 2010, cando ti\u00f1a 34 veci\u00f1os, pero un leve descenso respecto a 2005, cando eran 38."}
{"id": "373406", "revid": "85894", "url": "https://gl.wikipedia.org/wiki?curid=373406", "title": "Barbeitos, Rubi\u00e1ns, Vilagarc\u00eda de Arousa", "text": "Barbeitos \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 131 habitantes no ano 2016 segundo datos do IGE, dos que 73 eran mulleres e 58 homes, o que representa un descenso respecto \u00f3s anos 2010, cando ti\u00f1a 140 veci\u00f1os, e 2005, cando eran 156."}
{"id": "373407", "revid": "54334", "url": "https://gl.wikipedia.org/wiki?curid=373407", "title": "A Bouza, Rubi\u00e1ns, Vilagarc\u00eda de Arousa", "text": "A Bouza \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 110 habitantes no ano 2016 segundo datos do IGE, dos que 53 eran mulleres e 57 homes, o que representa un leve descenso respecto \u00f3s anos 2010, cando ti\u00f1a 112 veci\u00f1os, e 2005, cando eran 114."}
{"id": "373408", "revid": "85894", "url": "https://gl.wikipedia.org/wiki?curid=373408", "title": "A Casanova, Rubi\u00e1ns, Vilagarc\u00eda de Arousa", "text": "A Casanova \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 3 habitantes no ano 2016 segundo datos do IGE, 2 mulleres e 1 home. Nos censos do IGE de 2010 e 2005 non se rexistraba ning\u00fan habitante."}
{"id": "373409", "revid": "85894", "url": "https://gl.wikipedia.org/wiki?curid=373409", "title": "O Charco, Rubi\u00e1ns, Vilagarc\u00eda de Arousa", "text": "O Charco \u00e9 un lugar da parroquia de Fontecarmoa no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373410", "revid": "1131", "url": "https://gl.wikipedia.org/wiki?curid=373410", "title": "O Charco", "text": "O top\u00f3nimo galego O Charco pode referirse a:"}
{"id": "373411", "revid": "16981", "url": "https://gl.wikipedia.org/wiki?curid=373411", "title": "Haltere", "text": "\"Este artigo trata dunha peza de equipamento deportivo; non confundir con halterio, termo de zoolox\u00eda\".\nUn haltere \u00e9 unha peza de equipamento deportivo utilizado en musculaci\u00f3n. Consiste nunha masa que pode ser sostida nunha man. Durante moito tempo estes pesos foron utilizados, por pares, por loitadores, culturistas, atletas e por persoas que desexan aumentar a forza e o volume dos seus m\u00fasculos en xeral.\nAs halteras modernas poden ser de metal, de PVC ou doutros materiais. Tam\u00e9n poden suxeitarse con velcro (marca rexistrada), sistema constitu\u00eddo por d\u00faas tiras de tea diferentes que se unen por presi\u00f3n e se separan por tracci\u00f3n, unido aos pulsos ou aos nocellos.\nHistoria.\nOs halteres eran un tipo de pesos duplos utilizados na Antiga Grecia, nos deportes. Poe exemplo, eran usados no levantamento de pesas (desta mesma orixe deriva o termo deportivo halterofilia), e tam\u00e9n como pesos na versi\u00f3n antiga do salto de lonxitude, que probabelmente consist\u00eda nun conxunto de tres saltos.\nNo salto, os halteres lev\u00e1baas o atleta en ambas as mans para poder saltar a unha distancia maior. Talvez as deixaban caer tras o primeiro ou o segundo salto. Segundo evidencias arqueol\u00f3xicas, o atleta balancear\u00eda os pesos cara a atr\u00e1s e logo o botaba cara a adiante xusto antes do salto e far\u00edaas pivotar cara a atr\u00e1s xusto antes de liberalas e chegar o saltador ao chan.\nA principios do s\u00e9culo XVII xa exist\u00edan halteres coa familiar forma de dous pesos iguais unidos por un eixo.\nTipos de halteres modernos.\nOs halteres p\u00f3dense dividir en tres tipos:\nEtimolox\u00eda.\nA palabra haltere prov\u00e9n do grego antigo \u1f01\u03bb\u03c4\u1fc6\u03c1\u03b5\u03c2 \"alt\u1e17res\", un derivado do verbo \u1f05\u03bb\u03bb\u03bf\u03bc\u03b1\u03b9 \"h\u00e1llomai\", 'saltar', 'lanzarse'. (Cf. \u1f05\u03bb\u03bc\u03b1 \"h\u00e1lma\", 'saltando')."}
{"id": "373412", "revid": "85894", "url": "https://gl.wikipedia.org/wiki?curid=373412", "title": "A Congostra, Rubi\u00e1ns, Vilagarc\u00eda de Arousa", "text": "A Congostra \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 104 habitantes no ano 2016 segundo datos do IGE, dos que 54 eran mulleres e 50 homes, o que representa un descenso respecto \u00f3s anos 2010, cando ti\u00f1a 113 veci\u00f1os, e 2005, cando eran 108."}
{"id": "373413", "revid": "85894", "url": "https://gl.wikipedia.org/wiki?curid=373413", "title": "A Feira Nova, Rubi\u00e1ns, Vilagarc\u00eda de Arousa", "text": "A Feira Nova \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 77 habitantes no ano 2016 segundo datos do IGE, dos que 41 eran mulleres e 36 homes, o que representa un descenso respecto \u00f3s anos 2010, cando ti\u00f1a 94 veci\u00f1os, e 2005, cando eran 83."}
{"id": "373414", "revid": "85894", "url": "https://gl.wikipedia.org/wiki?curid=373414", "title": "O Lago, Rubi\u00e1ns, Vilagarc\u00eda de Arousa", "text": "O Lago \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 58 habitantes no ano 2016 segundo datos do IGE, dos que 28 eran mulleres e 30 homes, o que representa un aumento respecto \u00f3s anos 2010, cando ti\u00f1a 48 veci\u00f1os, e 2005, cando eran 46."}
{"id": "373415", "revid": "85894", "url": "https://gl.wikipedia.org/wiki?curid=373415", "title": "Loenzo, Rubi\u00e1ns, Vilagarc\u00eda de Arousa", "text": "Loenzo \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 95 habitantes no ano 2016 segundo datos do IGE, dos que 58 eran mulleres e 37 homes, o que representa un descenso respecto \u00f3s anos 2010, cando ti\u00f1a 96 veci\u00f1os, e 2005, cando eran 104."}
{"id": "373416", "revid": "1131", "url": "https://gl.wikipedia.org/wiki?curid=373416", "title": "Loenzo", "text": "O top\u00f3nimo galego Loenzo pode referirse a:"}
{"id": "373417", "revid": "85894", "url": "https://gl.wikipedia.org/wiki?curid=373417", "title": "Perr\u00f3n, Rubi\u00e1ns, Vilagarc\u00eda de Arousa", "text": "Perr\u00f3n \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 139 habitantes no ano 2016 segundo datos do IGE, dos que 74 eran mulleres e 65 homes, o que representa un descenso respecto \u00f3s anos 2010, cando ti\u00f1a 149 veci\u00f1os, e 2005, cando eran 146."}
{"id": "373418", "revid": "85894", "url": "https://gl.wikipedia.org/wiki?curid=373418", "title": "As Quint\u00e1ns, Rubi\u00e1ns, Vilagarc\u00eda de Arousa", "text": "As Quint\u00e1ns \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 72 habitantes no ano 2016 segundo datos do IGE, dos que 33 eran mulleres e 39 homes, o que representa un descenso respecto \u00f3s anos 2010, cando ti\u00f1a 77 veci\u00f1os, e 2005, cando eran 78."}
{"id": "373419", "revid": "85894", "url": "https://gl.wikipedia.org/wiki?curid=373419", "title": "Sent\u00edn, Rubi\u00e1ns, Vilagarc\u00eda de Arousa", "text": "Sent\u00edn \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373420", "revid": "85894", "url": "https://gl.wikipedia.org/wiki?curid=373420", "title": "Rubi\u00e1ns de Arriba, Rubi\u00e1ns, Vilagarc\u00eda de Arousa", "text": "Rubi\u00e1ns de Arriba \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 95 habitantes no ano 2016 segundo datos do IGE, dos que 50 eran mulleres e 45 homes, o que representa un descenso respecto \u00f3s anos 2010, cando ti\u00f1a 99 veci\u00f1os, e 2005, cando eran 108."}
{"id": "373421", "revid": "85894", "url": "https://gl.wikipedia.org/wiki?curid=373421", "title": "Soutelo, Rubi\u00e1ns, Vilagarc\u00eda de Arousa", "text": "Soutelo \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 48 habitantes no ano 2016 segundo datos do IGE, dos que 24 eran mulleres e 24 homes, o que representa un aumento respecto \u00f3 ano 2010, cando ti\u00f1a 42 veci\u00f1os, pero un descenso respecto a 2005, cando eran 55."}
{"id": "373422", "revid": "85894", "url": "https://gl.wikipedia.org/wiki?curid=373422", "title": "Zamar, Rubi\u00e1ns, Vilagarc\u00eda de Arousa", "text": "Zamar \u00e9 un lugar da parroquia de Rubi\u00e1ns no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 126 habitantes no ano 2016 segundo datos do IGE, dos que 61 eran mulleres e 65 homes, o que representa un descenso respecto \u00f3s anos 2010, cando ti\u00f1a 131 veci\u00f1os, e 2005, cando eran 128."}
{"id": "373500", "revid": "85894", "url": "https://gl.wikipedia.org/wiki?curid=373500", "title": "O Cacheiral, Sobradelo, Vilagarc\u00eda de Arousa", "text": "O Cacheiral \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373505", "revid": "85894", "url": "https://gl.wikipedia.org/wiki?curid=373505", "title": "Canelas, Sobradelo, Vilagarc\u00eda de Arousa", "text": "Canelas \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373716", "revid": "89787", "url": "https://gl.wikipedia.org/wiki?curid=373716", "title": "Apterigotos", "text": "O dos apterigotos (\"Apterygota\") \u00e9 un taxon parafil\u00e9tico que agrupa aos hex\u00e1podos que no curso da evoluci\u00f3n nunca estivero provistos de \u00e1s.\nO concepto op\u00f3nse ao de pterigotos (\"Pterygota\"), que significa 'alados', grupo, este si monofil\u00e9tico que incl\u00fae os verdadeiros insectos con \u00e1s ou que claramente derivan de antepasados alados (como os sifon\u00e1pteros ou pulgas).\n\"Apterygota\" e \"Pterygota\" son grupos artificiais sen car\u00e1cter taxon\u00f3mico.\nEtimolox\u00eda.\nO termo do lat\u00edn cient\u00edfico \"Apterygota\" deriva do grego cient\u00edfico \u03b1\u03c0\u03c4\u03ad\u03c1\u03c5\u03b3\u03bf\u03c2 \"apt\u00e9rygos\", 'sen \u00e1s', ou, se queremos, formado polos elementos do lat\u00edn cient\u00edfico \"a-\", co sentido de privaci\u00f3n ou negaci\u00f3n, e \"-pterygota\" plural neutro do grego cient\u00edfico \u03c0\u03c4\u03b5\u03c1\u03c5\u03b3\u03c9\u03c4\u03cc\u03c2 \"pteryg\u014dt\u00f3s\", 'alado', derviado do grego antigo \u03c0\u03c4\u03ad\u03c1\u03c5\u03be \"pt\u00e9ryx\" ou \u03c0\u03c4\u03b5\u03c1\u03cc\u03bd \"pter\u00f3n\", '\u00e1'.\nCaracter\u00edsticas.\nOs apterigotos consid\u00e9ranse os hex\u00e1podos m\u00e1is primitivos, como o demostra o feito de non ter desenvolvido a\u00ednda as \u00e1s, e o de non experimentar metamorfose (presentan ametabolismo). \u00c1 parte destas d\u00faas caracter\u00edsticas, claramente plesiom\u00f3rficas, non comparten ning\u00fan car\u00e1cter derivado (apomorf\u00eda) que xustifique a existencia deste grupo como entidade taxon\u00f3mica. Os grupos parafil\u00e9ticos desta \u00edndole non son aceptados pola actual taxonom\u00eda clad\u00edstica.\nEn resumo, est\u00e1n caracterizados por:\nClasificaci\u00f3n cl\u00e1sica.\nTradicionalmente, o grupo divid\u00edase en catro ordes:\nPor\u00e9n, o WoRMS considera aos \"Apterygota\" como unha dubidosa subclase da clase dos insectos, dividida nas ordes dos \"Archaeognatha\" e a dubidosa dos \"Thysanura\" (hoxe \"Zygentoma\").\nFiloxenia.\nComo vemos, nos apterigotos agrup\u00e1banse os col\u00e9mbolos, os proturos, os dipluros, os arque\u00f3gnatos e os tisanuros.\nAs relaci\u00f3ns filoxen\u00e9ticas entre estes grupos e os insectos alados (\"Pterygota\") son:"}
{"id": "373718", "revid": "54334", "url": "https://gl.wikipedia.org/wiki?curid=373718", "title": "Saliut 6", "text": "Saliut 6, tam\u00e9n co\u00f1ecida como DOS-5, foi a terceira estaci\u00f3n espacial civil sovi\u00e9tica lanzada con \u00e9xito. Partiu cara o espazo o 29 de setembro de 1977 mediante un foguete Proton K desde o cosm\u00f3dromo de Baikonur.\nCaracter\u00edsticas.\nSaliut 6 foi unha estaci\u00f3n espacial de tipo DOS (acr\u00f3nimo en ruso de \"Dolgovremennaya Orbitalnaya Stanziya\", \"estaci\u00f3n espacial duradeira\") de segunda xeraci\u00f3n, derivada das estaci\u00f3ns militares do proxecto Almaz. Foi dese\u00f1ada para estancias de longa duraci\u00f3n a diferenza das estaci\u00f3ns previas, para o cal contaba con dous portos de atraque, o que permit\u00eda o acoplamento dunha nave tripulada Soiuz e ao mesmo tempo a visita de naves de carga autom\u00e1ticas Progress ou incluso doutra nave tripulada. A s\u00faa masa no momento do lanzamento era de 19.824\u00a0kg.\nSaliut 6 foi a estaci\u00f3n espacial m\u00e1is visitada e de m\u00e1is longa duraci\u00f3n antes da estaci\u00f3n espacial Mir. Recibiu a visita de 16 cosmonautas, alg\u00fans deles de pa\u00edses ali\u00f1ados coa Uni\u00f3n Sovi\u00e9tica, como Cuba ou Checoslovaquia. A estancia m\u00e1is prolongada foi de 185 d\u00edas. A primeira estancia de longa duraci\u00f3n foi de 96 d\u00edas, batendo o r\u00e9cord establecido en 1974 por unha das tripulaci\u00f3ns da estaci\u00f3n espacial estadounidense Skylab. Durante a vida da estaci\u00f3n (estivo 4 anos e 10 meses en \u00f3rbita) recibiu a doce naves de carga Progress que en total transportaron 20 toneladas de material entre subministraci\u00f3ns, equipamento e propelente. Recibiu tam\u00e9n a visita da nave experimental de carga Kosmos 1267, pensada inicialmente para as estaci\u00f3ns Almaz e que demostrou que era posible acoplar automaticamente grandes m\u00f3dulos coa estaci\u00f3n, paso previo \u00e1 creaci\u00f3n de estaci\u00f3ns multimodulares como a Mir ou a Estaci\u00f3n Espacial Internacional.\nA estaci\u00f3n tivo en total seis tripulaci\u00f3ns residentes:\nAdemais das tripulaci\u00f3ns residentes, a estaci\u00f3n recibiu a visita de 10 misi\u00f3ns de curta duraci\u00f3n.\nSaliut 6 acabou reentrando na atmosfera o 29 de xullo de 1982"}
{"id": "373721", "revid": "197", "url": "https://gl.wikipedia.org/wiki?curid=373721", "title": "Monte Santa Tegra", "text": ""}
{"id": "373723", "revid": "85894", "url": "https://gl.wikipedia.org/wiki?curid=373723", "title": "O Casal, Sobradelo, Vilagarc\u00eda de Arousa", "text": "O Casal \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373724", "revid": "85894", "url": "https://gl.wikipedia.org/wiki?curid=373724", "title": "O Castelete, Sobradelo, Vilagarc\u00eda de Arousa", "text": "O Castelete \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373725", "revid": "85894", "url": "https://gl.wikipedia.org/wiki?curid=373725", "title": "Combe, Sobradelo, Vilagarc\u00eda de Arousa", "text": "Combe \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Segundo o IGE de 2021 conta con 80 habitantes, dos cales 38 son homes e 42 son mulleres."}
{"id": "373726", "revid": "1822", "url": "https://gl.wikipedia.org/wiki?curid=373726", "title": "Combe", "text": "O top\u00f3nimo galego Combe pode referirse a:\nTam\u00e9n pode referirse a Combe, a nai dos Curetes, uns xenios que coidaron a Zeus cando era cativo."}
{"id": "373727", "revid": "85894", "url": "https://gl.wikipedia.org/wiki?curid=373727", "title": "O Feal, Sobradelo, Vilagarc\u00eda de Arousa", "text": "O Feal \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 30 habitantes no ano 2016 segundo datos do IGE, dos que 15 eran mulleres e 15 homes, o que representa un aumento respecto \u00f3 ano 2010, cando ti\u00f1a 28 veci\u00f1os, pero un descenso respecto a 2005, cando eran 33."}
{"id": "373728", "revid": "85894", "url": "https://gl.wikipedia.org/wiki?curid=373728", "title": "Ferrazo, Sobradelo, Vilagarc\u00eda de Arousa", "text": "Ferrazo \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373729", "revid": "85894", "url": "https://gl.wikipedia.org/wiki?curid=373729", "title": "Figueirido, Sobradelo, Vilagarc\u00eda de Arousa", "text": "Figueirido \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373730", "revid": "85894", "url": "https://gl.wikipedia.org/wiki?curid=373730", "title": "A Lomba, Sobradelo, Vilagarc\u00eda de Arousa", "text": "A Lomba \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373731", "revid": "85894", "url": "https://gl.wikipedia.org/wiki?curid=373731", "title": "A Malladoira, Sobradelo, Vilagarc\u00eda de Arousa", "text": "A Malladoira \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373732", "revid": "1131", "url": "https://gl.wikipedia.org/wiki?curid=373732", "title": "A Malladoira", "text": "O top\u00f3nimo galego A Malladoira pode referirse a:"}
{"id": "373733", "revid": "85894", "url": "https://gl.wikipedia.org/wiki?curid=373733", "title": "Montecelo, Sobradelo, Vilagarc\u00eda de Arousa", "text": "Montecelo \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373734", "revid": "85894", "url": "https://gl.wikipedia.org/wiki?curid=373734", "title": "O Outeiro, Sobradelo, Vilagarc\u00eda de Arousa", "text": "O Outeiro \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n.\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "373736", "revid": "85894", "url": "https://gl.wikipedia.org/wiki?curid=373736", "title": "Ribadevila, Sobradelo, Vilagarc\u00eda de Arousa", "text": "Ribadevila \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373737", "revid": "85894", "url": "https://gl.wikipedia.org/wiki?curid=373737", "title": "A Rosaleda, Sobradelo, Vilagarc\u00eda de Arousa", "text": "A Rosaleda \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 625 habitantes no ano 2016 segundo datos do IGE, dos que 315 eran mulleres e 310 homes, o que representa un descenso respecto \u00f3 ano 2010, cando ti\u00f1a 675 veci\u00f1os, pero un aumento respecto a 2005, cando eran 591."}
{"id": "373738", "revid": "85894", "url": "https://gl.wikipedia.org/wiki?curid=373738", "title": "San Cibr\u00e1n, Sobradelo, Vilagarc\u00eda de Arousa", "text": "San Cibr\u00e1n \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373745", "revid": "23204", "url": "https://gl.wikipedia.org/wiki?curid=373745", "title": "Martin McGuinness", "text": "James Martin Pacelli McGuinness (en ) nado en Derry o 23 de maio de 1950 e finado ib\u00eddem o 21 de marzo de 2017, foi un pol\u00edtico irland\u00e9s do Sinn F\u00e9in, viceministro principal de Irlanda do Norte dende maio de 2007 at\u00e9 xaneiro de 2017.\nTraxectoria.\nAntigo dirixente do Provisional Irish Republican Army (IRA), McGuinness foi membro do parlamento MP por Mid Ulster dende 1997 at\u00e9 a s\u00faa dimisi\u00f3n en 2013. Como todos os membros do parlamento do Sinn F\u00e9in, McGuinness practicou o abstencionismo en relaci\u00f3n \u00f3 Parlamento de Westminster. Despois do acordo de San Andrews e a elecci\u00f3n de Asemblea en 2007, como dirixente pol\u00edtico de Sinn F\u00e9in no norte, converteuse en viceministro principal de Irlanda do Norte en 8 de maio de 2007, sendo o l\u00edder do Partido Unionista Democr\u00e1tico (DUP) Ian Paisley que se converteu en Primeiro Ministro. O 5 de xu\u00f1o de 2008 foi renomeado como deputado Primeiro Ministro para servir \u00f3 lado de Peter Robinson, quen sucedeu a Paisley como Primeiro Ministro. McGuinness anteriormente serviu como Ministro de Educaci\u00f3n no Executivo de Irlanda do Norte entre 1999 e 2002. Foi candidato polo Sinn F\u00e9in para Presidente de Irlanda nas elecci\u00f3ns de 2011.\nTraballou a car\u00f3n do enviado especial estadounidense George Mitchell, sendo un dos principais responsables do Acordo do Venres Santo que foi a base sobre a que se constru\u00edu o proceso de paz de Irlanda do Norte.\nO 9 de xaneiro de 2017, McGuinness dimitiu como deputado en protesta polo esc\u00e1ndalo das enerx\u00edas renovables ou esc\u00e1ndalo RHI. O 19 de xaneiro anunciou que non se presentar\u00eda para a re-elecci\u00f3n na Asemblea de Irlanda do Norte nas elecci\u00f3ns de marzo por mor do seu estado de sa\u00fade. Pouco tempo despois sufriu unha amiloidose, unha condici\u00f3n que ataca os \u00f3rganos vitais, que lle provocou a morte o 21 de marzo de 2017, con 66 anos."}
{"id": "373746", "revid": "23204", "url": "https://gl.wikipedia.org/wiki?curid=373746", "title": "James Martin Pacelli McGuinness", "text": ""}
{"id": "373747", "revid": "23204", "url": "https://gl.wikipedia.org/wiki?curid=373747", "title": "S\u00e9amus M\u00e1irt\u00edn Pacelli Mag Aonghusa", "text": ""}
{"id": "373748", "revid": "23204", "url": "https://gl.wikipedia.org/wiki?curid=373748", "title": "M\u00e1irt\u00edn Mag Aonghusa", "text": ""}
{"id": "373752", "revid": "56817", "url": "https://gl.wikipedia.org/wiki?curid=373752", "title": "Istmo de Carelia", "text": "O istmo de Carelia (; ) \u00e9 unha estreita banda de terra de 45 a 110 quil\u00f3metros de lonxitude que separa o lago de L\u00e1doga en Rusia co golfo de Finlandia.\nAntigamente finland\u00e9s, este territorio incorporouse \u00e1 Uni\u00f3n Sovi\u00e9tica tras a guerra de Inverno, sendo esta anexi\u00f3n confirmada tras a guerra de Continuaci\u00f3n. Alg\u00fans dos rai\u00f3n (distritos) desta zona dependen administrativamente da cidade de San Petersburgo; o resto fanno da \u00f3blast de Leningrado.\nA cidade m\u00e1is importante \u00e9 V\u00fdborg."}
{"id": "373753", "revid": "23204", "url": "https://gl.wikipedia.org/wiki?curid=373753", "title": "Mand\u00edbula (artr\u00f3podos)", "text": "As mand\u00edbulas son unha das pezas bucais dos artr\u00f3podos mandibulados (crust\u00e1ceos, miri\u00e1podos e hex\u00e1podos). Ocupan unha posici\u00f3n postoral (est\u00e1n dispostas inmediatamente detr\u00e1s da boca), e non son, por tanto, hom\u00f3logas dos quel\u00edceros dos quelicerados, nas que ocupan unha posici\u00f3n anat\u00f3mica preoral (inmediatamente antes da boca).\nTr\u00e1tase de ap\u00e9ndices moi modificados, cunha zona basal engrosada e endurecida provista de elementos cortantes e/ou mastigadores, e unha zona apical (ausente en miri\u00e1podos e hex\u00e1podos, formada por un pequeno palpo nos crust\u00e1ceos.\nNos crust\u00e1ceos.\nNos crust\u00e1ceos as mand\u00edbulas est\u00e1n formadas polos terceiros ap\u00e9ndices cef\u00e1licos, situados no somito mandibular, flanqueando a boca, e son multiarticulados e birr\u00e1meos, constitu\u00eddas por un propodito (ou propodio) alongado en forma de robusta l\u00e1mina mastigadora de bordo interno dentado e un endopodito (ou endopodio) en forma de palpo sensorial.\nNos insectos e miri\u00e1podos.\nNos insectos e nos miri\u00e1podos as mand\u00edbulas son cada un dos dous ap\u00e9ndices laterais do terceiro segmento cef\u00e1lico, situados entre as antenas e as primeiras maxilas, e que consisten nunha peza bucal endurecida, non dividida en artellos, que se utilizan para a captura das presas. \nAs mand\u00edbulas dos insectos son tan variadas como o son os seus alimentos. Por exemplo os salt\u00f3ns e outros insectos herb\u00edvoros te\u00f1en mand\u00edbulas filosas, serradas, que se moven de lado a lado. A maior\u00eda das bolboretas e trazas adultas carecen de mand\u00edbulas porque se alimentan principalmente de n\u00e9ctar, mentres que as s\u00faas eirugas te\u00f1en mand\u00edbulas mastigadoras. As mand\u00edbulas das abellas ra\u00ed\u00f1as son dentadas, pero as das obreiras son lisas. A maior\u00eda dos escaravellos adultos e as s\u00faas larvas te\u00f1en mand\u00edbulas mastigadoras, serradas, similares \u00e1s dos salt\u00f3ns."}
{"id": "373757", "revid": "25871", "url": "https://gl.wikipedia.org/wiki?curid=373757", "title": "Fritz Spielmann", "text": "Fritz Spielmann, nado en Viena o 20 de novembro de 1906 e finado o 21 de marzo de 1997 en Nova York, foi un compositor, pianista e cantante austr\u00edaco."}
{"id": "373758", "revid": "98629", "url": "https://gl.wikipedia.org/wiki?curid=373758", "title": "Jos\u00e9 Antonio Valverde", "text": "Jos\u00e9 Antonio (\"Tono\") Valverde G\u00f3mez, nado en Valladolid o 21 de marzo de 1926, e finado en Sevilla o 13 de abril de 2003, foi un bi\u00f3logo, naturalista, ec\u00f3logo e activista ambiental espa\u00f1ol.\nAlcanzou gran repercusi\u00f3n internacional a finais dos anos 1950 ao encabezar os movementos de defensa das marismas do Guadalquivir fronte a un plan do Ministerio de Agricultura para desecar esta zona. Cham\u00f3uselle \"o Pai de Do\u00f1ana\"."}
{"id": "373761", "revid": "22570", "url": "https://gl.wikipedia.org/wiki?curid=373761", "title": "Acron", "text": "O acron (tam\u00e9n denominado \u00e1s veces prostomio) \u00e9 a secci\u00f3n corporal, de natureza non segmantaria, situada no extremo anterior do corpo dos artr\u00f3podos, antes do primeiro segmento cef\u00e1lico, e que vai seguido dun n\u00famero vari\u00e1bel de met\u00e1meros.\nEste segmento \u00e9 a sede dos distintos tipos de ollos (simples e compostos) e do protocerebro, e \u00e9 com\u00fan a todas as ordes de artr\u00f3podos.\n\u00c9 not\u00e1bel o feito de que esta estrutura permanecese en gran parte sen cambios durante centos de mill\u00f3ns de anos, a partir dos trilobites, e talvez mesmo antes.\nEtimolox\u00eda.\nO termo \"acron\" deriva do grego antigo \u1f04\u03ba\u03c1\u03bd \"\u00e1kron\" 'cimeira', 'altura', 'extremo', 'punta', as\u00ed chamado pola posici\u00f3n que ocupa."}
{"id": "373762", "revid": "12452", "url": "https://gl.wikipedia.org/wiki?curid=373762", "title": "Prostomio (artr\u00f3podos)", "text": ""}
{"id": "373763", "revid": "98629", "url": "https://gl.wikipedia.org/wiki?curid=373763", "title": "Cifose", "text": "A cifose\u00a0ou quifose (do grego \"\u03ba\u03cd\u03c6\u03bf\u03c2\", \"convexo\", e o sufixo \"-se\", que indica \"estado, proceso\") \u00e9 unha desviaci\u00f3n da columna vertebral que provoca un avultamento \u00e1 altura da parte posterior da rexi\u00f3n tor\u00e1cica \nO vulto producido nas costas co\u00f1\u00e9cese vulgarmente coma corcova ou chepa.\u00a0Tam\u00e9n coma\u00a0carrela, carrumba, gobelo, gobia, lomba, marr\u00e1 ou xiba\u00a0\nA columna presenta catro curvaturas fisiol\u00f3xicas (ou \"normais\"): d\u00faas curvaturas dirixidas cara a f\u00f3ra do corpo denominadas cifoses que est\u00e1n presentes na columna dorsal e sacra, e d\u00faas curvaturas chamadas lordoses dirixidas cara a dentro do corpo e situadas na rexi\u00f3n lumbar e cervical. A escoliose (curvaturas cara aos lados) sempre se considera patol\u00f3xica (\"anormal\"). Neste caso, a deformidade en flexi\u00f3n da columna vertebral provoca unha curvatura con prominencia dorsal, moitas veces acompa\u00f1ada de patolox\u00eda cardiopulmonar como complicaci\u00f3n da deformidade vertebral.\nAs alteraci\u00f3ns da columna vertebral p\u00f3dense dar en dous planos; o medial e o frontal. Dentro do plano frontal atopamos a escoliose. Mentres que a cifose e a lordose\u00a0son vistas desde un plano medial (lateral). Cando a curva fisiol\u00f3xica t\u00f3rnase patol\u00f3xica denom\u00ednase hipercifose.\nPatoxenia.\nUnha hipercifose en sentido patol\u00f3xico ref\u00edrese a unha enfermidade onde a columna vertebral\u00a0curva en 45 graos ou m\u00e1is e perde parte ou toda a s\u00faa capacidade para se mover cara a dentro. Isto causa unha inclinaci\u00f3n nas costas, vista como unha m\u00e1 postura. Os s\u00edntomas da hipercifose, que poden presentarse ou non dependendo do tipo e extensi\u00f3n da deformidade, poden inclu\u00edr dor de costas, aparencia dunhas costas curvadas e raramente restrici\u00f3n para a ventilaci\u00f3n pulmonar. Se \u00e9 necesario, esta deformidade \u00e9 tratada cunha f\u00e9rula (ou un corpi\u00f1o) e terapia f\u00edsica, ou con cirurx\u00eda correctiva. Casos severos poden causar moita incomodidade e incluso a morte. En pacientes con deformidade cif\u00f3tica progresiva por un colapso vertebral, mediante unha intervenci\u00f3n de cifoplast\u00eda p\u00f3dese deter a deformidade e aliviar a dor.\nClasificaci\u00f3n.\nHai unha gran variedade de tipos de cifose (os c\u00f3digos CIE-10 aparecen entre par\u00e9nteses):\nTratamentos.\nO tratamento pode involucrar medicamentos antiinflamatorios as\u00ed como exercicios para fortalecer os m\u00fasculos abdominais e pr\u00f3ximos \u00e1 columna. Un tratamento mediante cirurx\u00eda pode usarse en casos severos; mais empr\u00e9ganse f\u00e9rulas se se considerar que a cirurx\u00eda \u00e9 innecesaria, as\u00ed como se o avance \u00e9 serio e consiste na fusi\u00f3n da v\u00e9rtebra anormal. A cirurx\u00eda tam\u00e9n ten un maior risco ca a f\u00e9rula, xa que pode causar unha infecci\u00f3n que ten posibilidades de crear bacterias moi resistentes.\nO tratamento espec\u00edfico da hipercifose ser\u00e1 determinado polo m\u00e9dico que trata o paciente base\u00e1ndose no seguinte:\nEn pediatr\u00eda.\nO tratamento en pediatr\u00eda depende do grao de curvatura:\n\u00d3rtese (reforzo).\nA \u00f3rtese \u00e9 un dispositivo externo aplicado ao corpo que permite modificar os aspectos funcionais ou estruturais do sistema musculoesquel\u00e9tico e do sistema nervioso \"Vocabulario de medicina\"\u00a0Santiago de Compostela, Universidade / Conseller\u00eda de Sanidade, 2008 e \"Diccionario galego de termos m\u00e9dicos\". Santiago de Compostela, Xunta de Galicia, 2002\nEstes corpi\u00f1os amosaron beneficios nun ensaio controlado aleatorio.\nO corpi\u00f1o de Milwaukee \u00e9 un dispositivo de corpi\u00f1o particular que a mi\u00fado se usa para tratar a hipercifose nos Estados Unidos.\nCirurx\u00eda.\nO tratamento cir\u00farxico apl\u00edcase en casos graves. En pacientes con deformidade cif\u00f3tica progresiva debido ao colapso vertebral, un procedemento chamado cifoplastia pode deter a deformidade e aliviar a dor. O procedemento \u00e9 grave e componse da fusi\u00f3n das v\u00e9rtebras anormais.\nS\u00f3 se debe recorrer ocasionalmente \u00e1 cirurx\u00eda cando a curva mida m\u00e1is de 60 graos na placa de raios X, o aparello ortop\u00e9dico non logre atrasar a progresi\u00f3n do encurvamento, e especialmente haxa s\u00edntomas de dor persistente de costas."}
{"id": "373764", "revid": "18868", "url": "https://gl.wikipedia.org/wiki?curid=373764", "title": "Corcova", "text": ""}
{"id": "373765", "revid": "18868", "url": "https://gl.wikipedia.org/wiki?curid=373765", "title": "Chepa", "text": "O termo chepa p\u00f3dese referir a:"}
{"id": "373766", "revid": "18868", "url": "https://gl.wikipedia.org/wiki?curid=373766", "title": "Corcovado", "text": ""}
{"id": "373767", "revid": "18868", "url": "https://gl.wikipedia.org/wiki?curid=373767", "title": "Chepudo", "text": ""}
{"id": "373770", "revid": "18868", "url": "https://gl.wikipedia.org/wiki?curid=373770", "title": "Carrumba", "text": ""}
{"id": "373771", "revid": "18868", "url": "https://gl.wikipedia.org/wiki?curid=373771", "title": "Gobelo", "text": ""}
{"id": "373772", "revid": "18868", "url": "https://gl.wikipedia.org/wiki?curid=373772", "title": "Quifose", "text": ""}
{"id": "373775", "revid": "5863", "url": "https://gl.wikipedia.org/wiki?curid=373775", "title": "Arcediago", "text": "O arcediago ou arquidi\u00e1cono (do grego \u1f00\u03c1\u03c7\u03b9: o primeiro e \u03b4\u03b9\u03ac\u03ba\u03bf\u03bd\u03bf\u03c2: servidor, ministro) era o membro principal dun cabido catedralicio, encargado de dirixir o cabido e que segu\u00eda na importancia do seu cargo ao bispo.\nOcup\u00e1banse principalmente de obras de caridade que exerc\u00edan de parte do bispo, de administrar as dioceses e finalmente de dirixir algunhas zonas (especialmente rurais) chamadas \"arquidiaconados\" ou \"arcediagados.\" Estas zonas foron substitu\u00eddas polo Concilio de Trento e a figura do arcediago foi decaendo desde ent\u00f3n at\u00e9 desaparecer por completo."}
{"id": "373776", "revid": "18868", "url": "https://gl.wikipedia.org/wiki?curid=373776", "title": "Arquidi\u00e1cono", "text": ""}
{"id": "373778", "revid": "56817", "url": "https://gl.wikipedia.org/wiki?curid=373778", "title": "Quasimodo", "text": "Quasimodo \u00e9 o personaxe principal da obra \"Notre-Dame de Par\u00eds\", de Victor Hugo.\nDescrici\u00f3n.\nQuasimodo \u00e9 un mozo\u00a0corcovado que foi abandonado ao nacer preto da catedral de nosa Se\u00f1ora de Par\u00eds, onde mora dende ent\u00f3n facendo de sineiro. Disque era fillo dunha xitana. S\u00f3 pode utilizar un ollo, xa que o outro o ten case bloqueado pola deformidade do seu rostro, e ficou case xordo polo son das camp\u00e1s da catedral, as cales significan todo para el, antes de co\u00f1ecer a moza xitana Esmeralda, da que se namora por ser ela a primeira que lle amosou bondade.\nQuasimodo era odiado polo pobo de Par\u00eds por causa da s\u00faa deformidade, polo cal pos\u00fae un car\u00e1cter t\u00edmido e retra\u00eddo. Con todo, pos\u00fae unha gran valent\u00eda, afouteza e un coraz\u00f3n nobre. Antes de Esmeralda, a \u00fanica persoa importante para el era o arcediago Frollo, quen o adoptou cando foi abandonado na catedral entre os nenos exp\u00f3sitos.\nEtimolox\u00eda.\nQuasimodo prov\u00e9n do lat\u00edn \"quasi modo\" (en galego: \"coma se\", \"case\" como), primeiras d\u00faas palabras do introito da misa do primeiro domingo tras o de Pascua, por ser abandonado neste d\u00eda do ano. Ao mesmo tempo, sup\u00f3n un xogo de palabras, xa que o sineiro era considerado un \"case humano\": moi preto de todos os demais e, ao mesmo tempo, tan diferente."}
{"id": "373780", "revid": "85894", "url": "https://gl.wikipedia.org/wiki?curid=373780", "title": "Vicente Lage Fern\u00e1ndez", "text": "Vicente Lage Fern\u00e1ndez, Chicharro, nado en Celeiro (Viveiro) o 29 de decembro de 1903, foi un guerrilleiro antifranquista galego.\nTraxectoria.\nMari\u00f1eiro. Membro da UGT e afiliado ao PSOE. Integrouse no grupo Neira e posteriormente formou parte do grupo guerrilleiro de Viveiro. O 13 de decembro de 1946 logrou marchar rumbo a Francia xunto a outros guerrilleiros na evasi\u00f3n do Santa Teresa."}
{"id": "373781", "revid": "89787", "url": "https://gl.wikipedia.org/wiki?curid=373781", "title": "Prostomio (an\u00e9lidos)", "text": "\"Non confundir co prostomio dos artr\u00f3podos.\"\nO prostomio \u00e9 a rexi\u00f3n presegmentada (e sen sedas) dos an\u00e9lidos, que forma o extrermo anterior da cabeza, cont\u00e9n o ganglio cerebroide e, ocasioanlmente, presenta os palpos, tent\u00e1culos, ou constit\u00fae ventosas.\nEtimolox\u00eda.\nO termo prostomio \u00e9 a adaptaci\u00f3n do ingl\u00e9s \"prostomium\" latinizaci\u00f3n do grego cient\u00edfico \u03c0\u03c1\u03bf\u03c3\u03c4\u03cc\u03bc\u03b9\u03bf\u03bd, constru\u00eddo cos elementos do grego antigo \u03c0\u03c1\u03bf- \"pro-\", tirado do adverbio \u03c0\u03c1\u03cc \"pr\u00f3\", 'antes', e \u03c3\u03c4\u03cc\u03bc\u03b9\u03bf\u03bd \"st\u00f3mion\", derivado de \u03c3\u03c4\u03cc\u03bc\u03b1 \"st\u00f3ma\", 'boca'."}
{"id": "373796", "revid": "89787", "url": "https://gl.wikipedia.org/wiki?curid=373796", "title": "Jos\u00e9 Antonio Franco Basanta", "text": "Jos\u00e9 Antonio Franco Basanta, co\u00f1ecido como Caudillo ou Manchego, nado en Celeiro (Viveiro) o 22 de novembro de 1920 e finado en Lons-Le-Saunier (Departamento de Jura), foi un guerrilleiro antifranquista galego.\nTraxectoria.\nNa II Rep\u00fablica pertenceu ao sindicato de oficios varios da CNT de Covas. Cando se produciu o golpe de Estado do 18 de xullo de 1936 foi detido e estivo tres meses encarcerado. Ao sa\u00edr en liberdade incorporouse ao Grupo Neira. En maio do 1941 ingresou no PCE. A finais de 1944 foi designado secretario de organizaci\u00f3n e finanzas no Comit\u00e9 Comarcal de Viveiro, e enlace deste co provincial de Lugo. En marzo de 1946 ingresou na III Agrupaci\u00f3n do Ex\u00e9rcito Guerrilleiro de Galicia. O 13 de decembro de 1946 logrou marchar rumbo a Francia xunto a outros guerrilleiros na evasi\u00f3n do Santa Teresa. Finou no hospital de Lons-Le-Saunier por unha tuberculose produto dos seus doce anos no monte.\nVida persoal.\nCasou con Genoveva Soto, coa que tivo tres fillos."}
{"id": "373800", "revid": "72012", "url": "https://gl.wikipedia.org/wiki?curid=373800", "title": "Miguel Asen III de Bulgaria", "text": ""}
{"id": "373816", "revid": "22570", "url": "https://gl.wikipedia.org/wiki?curid=373816", "title": "Topolox\u00eda xeral", "text": "En matem\u00e1ticas, a topolox\u00eda xeral \u00e9 a rama da topolox\u00eda que trata as definici\u00f3ns e as construci\u00f3ns b\u00e1sicas de teor\u00eda de conxuntos usadas na topolox\u00eda.\u00a0Cont\u00e9n os fundamentos da maior\u00eda das outras ramas da topolox\u00eda, inclu\u00edndo a topolox\u00eda diferencial, a topolox\u00eda xeom\u00e9trica e a topolox\u00eda alx\u00e9brica.\nOs conceptos fundamentais en topolox\u00eda xeral son continuidade, compacidade e conexi\u00f3n:\nAs ideas de \u00abpr\u00f3ximo\u00bb, \u00abarbitrariamente pr\u00f3ximo\u00bb e \u00abafastado\u00bb poden expresarse de forma precisa usando os\u00a0conxuntos abertos. Se se cambia que conxuntos son abertos, c\u00e1mbiase que funci\u00f3ns son continuas e que conxuntos son compactos e/ou conexos. Ch\u00e1mase \"topolox\u00eda\"\u00a0a cada elecci\u00f3n de conxuntos abertos.\u00a0Ch\u00e1mase\u00a0espazo topol\u00f3xico\u00a0a un conxunto dotado dunha topolox\u00eda.\nOs espazos m\u00e9tricos son unha clase importante de espazos topol\u00f3xicos nos que se pode asignar un n\u00famero \u00e1s distancias, chamada unha\u00a0m\u00e9trica. A existencia dunha m\u00e9trica simplifica a maior\u00eda das demostraci\u00f3ns, e moitos dos espazos topol\u00f3xicos m\u00e1is com\u00fans son tam\u00e9n espazos m\u00e9tricos.\nHistoria.\nA topolox\u00eda xeral desenvolveuse grazas a varias \u00e1reas, sendo as m\u00e1is importantes:\nA topolox\u00eda xeral alcanzou a forma que se co\u00f1ece hoxe en d\u00eda en arredor de 1940. Practicamente todo se constr\u00fae nunha forma apropiada da noci\u00f3n de\u00a0continuidade,\u00a0que pode ser usada en calquera \u00e1rea da matem\u00e1tica.\nUnha topolox\u00eda nun conxunto.\nSexa \"X\" un conxunto e sexa \"\u03c4\" unha familia de subconxuntos de \"X\". Dise que\u00a0\"\u03c4\"\u00a0\u00e9\u00a0unha topolox\u00eda se:\nSe \"\u03c4\" \u00e9 unha topolox\u00eda en \"X\", ent\u00f3n o par (\"X\", \"\u03c4\") ch\u00e1mase espazo topol\u00f3xico. Pode empregarse a notaci\u00f3n \"X\u03c4\" para denotar un conxunto \"X\" dotado da topolox\u00eda particular \"\u03c4\".\nChamamos aos elementos de \"\u03c4\" conxuntos abertos en \"X\". Un subconxunto de \"X\" ch\u00e1mase pechado se o seu complementario pertence a \"\u03c4\" (\u00e9 dicir, o seu complementario \u00e9 aberto). O conxunto baleiro e \"X\" sempre son, \u00e1 vez, abertos e pechados.\nBase para unha topolox\u00eda.\nUnha base\u00a0\"B\"\u00a0para un espazo topol\u00f3xico\u00a0(\"X\",\"\u03c4\")\u00a0\u00e9 unha colecci\u00f3n de\u00a0conxuntos abertos en \"\u03c4\"\u00a0tal que cada conxunto aberto en \"\u03c4\" pode ser escrito como uni\u00f3n de elementos de \"B\". Dise que a base xera a topolox\u00eda \"\u03c4\". As bases son \u00fatiles porque moitas propiedades dunha topolox\u00eda poden ser escritas s\u00f3 en termos dunha base que xera esa topolox\u00eda, e\u00a0porque en moitos casos \u00e9 m\u00e1is sinxelo definir unha topolox\u00eda en termos dunha base que a xera.\nSubespazo, produto e cociente.\nUn subconxunto dun espazo topol\u00f3xico pode ser visto como un espazo topol\u00f3xico ao dotalo da\u00a0topolox\u00eda traza, definida como\u00a0a topolox\u00eda cuxos abertos son as intersecci\u00f3ns dos abertos do espazo orixinal co subespazo.\nDada calquera\u00a0familia indexada\u00a0de espazos topol\u00f3xicos, o produto pode ser dotado da\u00a0topolox\u00eda produto, a cal est\u00e1 xerada polas preimaxes dos abertos dos factores a trav\u00e9s das\u00a0proxecci\u00f3ns. Por exemplo, en produtos finitos unha base para a topolox\u00eda produto consta de todos os produtos de conxuntos abertos. Para produtos infinitos, \u00e9 necesario agregar o requisito adicional de que todos ag\u00e1s un n\u00famero finito de abertos sexan a totalidade do espazo.\nUn espazo cociente\u00a0def\u00ednese como segue: se \"X\" \u00e9 un espazo topol\u00f3xico, \"Y\" \u00e9 un conxunto e\u00a0\"f\": \"X\"\u00a0\u2192 \"Y\" \u00e9 unha\u00a0funci\u00f3n sobrexectiva, ent\u00f3n a topolox\u00eda cociente en \"Y\" \u00e9 a colecci\u00f3n de subconxuntos de \"Y\" que te\u00f1en preimaxes por \"f\" abertas. Noutras palabras, a topolox\u00eda cociente \u00e9 a topolox\u00eda m\u00e1is fina en \"Y\" para a cal \"f\"\u00a0\u00e9 continua. Un exemplo com\u00fan de topolox\u00eda cociente \u00e9 a inducida por unha\u00a0relaci\u00f3n de equivalencia\u00a0en \"X\". A aplicaci\u00f3n \"f\" \u00e9 ent\u00f3n a proxecci\u00f3n natural ao conxunto de clases de equivalencia.\nExemplos de espazos topol\u00f3xicos.\nUn conxunto dado pode ter moitas topolox\u00edas diferentes. Se se dota a un conxunto dunha topolox\u00eda diferente, o espazo topol\u00f3xico resultante \u00e9 diferente. Calquera conxunto pode ser dotado da\u00a0topolox\u00eda discreta\u00a0na que todo subconxunto \u00e9 aberto. As \u00fanicas sucesi\u00f3ns ou redes converxentes nesta topolox\u00eda son as que son ultimamente constantes. Tam\u00e9n, calquera conxunto pode ser dotado da\u00a0topolox\u00eda trivial, na que s\u00f3 o conxunto baleiro e o espazo na s\u00faa totalidade son abertos. Toda sucesi\u00f3n e toda rede nesta topolox\u00eda converxen a todo punto do espazo. Este exemplo mostra que, nun espazo topol\u00f3xico xeral, os l\u00edmites de sucesi\u00f3ns non son necesariamente \u00fanicos. Con todo, \u00e9 frecuente requirir que os espazos topol\u00f3xicos sexan\u00a0espazos de Hausdorff, espazos nos que os l\u00edmites das sucesi\u00f3ns si son \u00fanicos.\nHai moitas maneiras de definir unha topolox\u00eda en \u211d, o conxunto dos\u00a0n\u00fameros reais. A topolox\u00eda est\u00e1ndar en \u211d est\u00e1 xerada polos intervalos abertos, \u00e9 dicir, o conxunto de todos os intervalos abertos forma unha base para a topolox\u00eda.\u00a0En particular, isto implica que un conxunto \u00e9 aberto se existe un intervalo aberto de raio non nulo centrado en cada punto do conxunto e completamente contido en tal conxunto."}
{"id": "373817", "revid": "27155", "url": "https://gl.wikipedia.org/wiki?curid=373817", "title": "Hemolinfa", "text": "Denom\u00ednase hemolinfa ao l\u00edquido circulatorio dos artr\u00f3podos, moluscos (ag\u00e1s nos cefal\u00f3podos) e outros invertebrados etc. an\u00e1logo ao sangue dos vertebrados.\nTr\u00e1tase dun l\u00edquido corporal de transporte que ba\u00f1a directamente \u00f3rganos e tecidos e enche os vasos e as cavidades hemoc\u00e9licas (lagoas, seos) propias dos animais se sistema criculatorio aberto.\nEtimolox\u00eda.\nO termo hemolinfa est\u00e1 formnado polo elemento do lat\u00edn cient\u00edfico \"hemo-\", tirado do grego antigo \u1f01\u1f31\u03bc\u03bf- \"haimo-\", derivado de \u1f01\u1f37\u03bc\u03b1 \"ha\u00eema\", 'sangue', e a voz latina \"lympha\" 'auga' (antigamente *\"limpa\"; ver l\u00edmpido), forma pseudogrega, por asociation con \"nympha\", do grego antigo \u03bd\u03cd\u03bc\u03c6\u03b7 \"n\u00fdmph\u0113\" 'ninfa', personaxes femininos da mitolox\u00eda grega que viv\u00edsn nos mananciais e nos r\u00edos, etre outros lugares.\nComposici\u00f3n.\nA s\u00faa composici\u00f3n var\u00eda moito dunha especie a outra. Pode ser de diferentes cores ou incluso incolora; os pigmentos adoitan proceder da alimentaci\u00f3n ou dos procesos metab\u00f3licos, e non te\u00f1en ningunha funci\u00f3n biol\u00f3xica, xa que o transporte de gases \u00e9 independente do aparato circulatorio.\nCont\u00e9n c\u00e9lulas sangu\u00edneas de diferentes tipos e funci\u00f3ns.\nFunci\u00f3ns.\nAs principais funci\u00f3ns da hemolinfa son: \nSistema circulatorio.\nO sistema circulatorio dos insectos \u00e9 un sistema aberto no cal os \u00f3rganos son ba\u00f1ados directamente pola hemolinfa. Salvo excepcions, s\u00f3 existe un vaso sangu\u00edneo dividido en c\u00e1maras. A zona posterior deste vaso denom\u00ednase coraz\u00f3n, e est\u00e1 dotado de varias aberturas laterais chamadas ost\u00edolos que permiten a entrada de hemolinfa nel. A parte anterior do vaso ch\u00e1mase aorta e consiste nun tubo recto e sen v\u00e1lvulas.\nO coraz\u00f3n aspira a hemolinfa da cavidade abdominal e a propulsa cara \u00e1 cabeza, a trav\u00e9s da aorta, desde onde volve a filtrarse polos tecidos cara \u00e1 cavidade abdominal. Nalg\u00fans insectos existen bombas accesorias destinadas a irrigar as patas, as \u00e1s ou as antenas.\nF\u00e1lase de hemolinfa en organismos que no te\u00f1en celoma. En cambio, os organismos con celoma pos\u00faen sangue."}
{"id": "373818", "revid": "89787", "url": "https://gl.wikipedia.org/wiki?curid=373818", "title": "Paur\u00f3podos", "text": "A dos paur\u00f3podos (\"Pauropoda\") son unha clase de miri\u00e1podos diminutos (de 0,5 a 2\u00a0mm), corpo brando, coas antenas ramificadas e con entre 9 e 11 pares de patas. Viven en lugares h\u00famidos e son sapr\u00f3fagos. Saen do ovo con s\u00f3 tres pares de patas. Co\u00f1\u00e9cense entre 500 e 715 especies.\nCaracter\u00edsticas.\nOs paur\u00f3podos te\u00f1en a cut\u00edcula branda, sen calcificar. Non te\u00f1en ollos, a\u00ednda que presentan un par de \u00f3rganos sensoriais con aspecto de ollos; as antenas pos\u00faen entre catro e seis artellos sobre os que se insiren d\u00faas curtas ramas provistas de flaxelos. As pezas bucais constan dun par de mand\u00edbulas, e o primeiro par de maxilas fusionadas entre si orixinando un \"gnatoquilario\"; falta o segundo par de maxilas. Os gon\u00f3poros (poros xenitais) \u00e1brense no terceiro segmento do tronco. Carecen de aparatos respiratorio e circulatorio.\nHistoria natural.\nOs paur\u00f3podos m\u00f3vense de maneira caracter\u00edstica, con movementos r\u00e1pidos e bruscos cambios de direcci\u00f3n. Viven no solo, no humus, baixo pedras, troncos en descomposici\u00f3n, etc., e alim\u00e9ntanse de fungos e materia org\u00e1nica en descomposici\u00f3n.\nTaxonom\u00eda.\nDescrici\u00f3n.\nA orde dos \"Payropoda\" foi descrita en 1868 polo prehistoriador e naturalista brit\u00e1nico John Lubbock.\nEtimolox\u00eda.\nO nome cient\u00edfico \"Pauropoda\" \u00e9 un substantivo neutro plural que est\u00e1 formado polos elementos do lat\u00edn cient\u00edfico \"pauro-\" e \"-poda\", tirados do grego antigo \u03c0\u03b1\u1fe6\u03c1\u03bf\u03c2 \"pa\u00fbros\", 'pouco', e \u03c0\u03bf\u03cd\u03c2, \u03c0\u03bf\u03b4\u03cc\u03c2 \"po\u00fas, pod\u00f3s\", 'p\u00e9', 'perna', 'pata'. Litelamente: 'os de poucas patas'.\nOrdes.\nScheller, en 2008, propuxo unha clasificaci\u00f3n dos par\u00f3podos que comprende d\u00faas ordes, que incl\u00faen 9 familias, 40 x\u00e9neros e ao redor de 780 especies, clasificaci\u00f3n que segues a maior\u00eda dos cient\u00edfico contempor\u00e1neos.\n(Para outras clasificaci\u00f3ns, v\u00e9xanse Fauna Europaea, ITIS e WoRMS nas ligaz\u00f3ns externas).\nClase \"Pauropoda\" "}
{"id": "373819", "revid": "89787", "url": "https://gl.wikipedia.org/wiki?curid=373819", "title": "Manuel G\u00f3mez Varela", "text": "Manuel G\u00f3mez Varela, Fera Brava ou Manolo do Penso, nado no Penso (Franza, Mugardos) en 1911 e finado en agosto de 1952, foi un guerrilleiro antifranquista galego\nTraxectoria.\nXornaleiro, operario do Seixo en Mugardos. Na Rep\u00fablica militou no Partido Galeguista, do que foi secretario de organizaci\u00f3n, e estaba afiliado \u00e1 UGT. Co golpe de Estado do 18 de xullo de 1936 botouse ao monte. En xullo de 1939 fuxiu a Francia desde Ares con 26 compa\u00f1eiros e compa\u00f1eira na evasi\u00f3n do bou Ram\u00f3n. Confinado no campo de concentraci\u00f3n de Argel\u00e8s-sur-Mer, foi devolto \u00e1s autoridades franquistas pola polic\u00eda de Vichy en xaneiro de 1941. Condenado, estivo cinco anos na cadea. Ao sa\u00edr en liberdade colaborou como enlace coa guerrilla e incorporouse ao monte en 1948 integr\u00e1ndose no destacamento Arturo Cortizas da IV Agrupaci\u00f3n do Ex\u00e9rcito Guerrilleiro de Galicia. Foi executado polos seus compa\u00f1eiros en agosto de 1952."}
{"id": "373825", "revid": "1576", "url": "https://gl.wikipedia.org/wiki?curid=373825", "title": "Primeiro Ministro de Taxiquist\u00e1n", "text": ""}
{"id": "373826", "revid": "1576", "url": "https://gl.wikipedia.org/wiki?curid=373826", "title": "Primeiro Ministro de B\u00e9lxica", "text": ""}
{"id": "373827", "revid": "1576", "url": "https://gl.wikipedia.org/wiki?curid=373827", "title": "Primeiro Ministro de Malta", "text": ""}
{"id": "373828", "revid": "1576", "url": "https://gl.wikipedia.org/wiki?curid=373828", "title": "Primeiro Ministro de Cabo Verde", "text": ""}
{"id": "373829", "revid": "1576", "url": "https://gl.wikipedia.org/wiki?curid=373829", "title": "Primeiro Ministro da Costa do Marfil", "text": ""}
{"id": "373830", "revid": "1576", "url": "https://gl.wikipedia.org/wiki?curid=373830", "title": "Primeiro Ministro de Australia", "text": ""}
{"id": "373831", "revid": "1576", "url": "https://gl.wikipedia.org/wiki?curid=373831", "title": "Primeiro Ministro de Albania", "text": ""}
{"id": "373833", "revid": "1576", "url": "https://gl.wikipedia.org/wiki?curid=373833", "title": "Primeiro Ministro de Dinamarca", "text": ""}
{"id": "373834", "revid": "1576", "url": "https://gl.wikipedia.org/wiki?curid=373834", "title": "Primeiro Ministro de Granada", "text": ""}
{"id": "373835", "revid": "1576", "url": "https://gl.wikipedia.org/wiki?curid=373835", "title": "Primeiro Ministro de Barbados", "text": ""}
{"id": "373836", "revid": "1576", "url": "https://gl.wikipedia.org/wiki?curid=373836", "title": "Primeiro Ministro de G\u00fciana", "text": ""}
{"id": "373839", "revid": "22795", "url": "https://gl.wikipedia.org/wiki?curid=373839", "title": "Pauropoda", "text": ""}
{"id": "373881", "revid": "1131", "url": "https://gl.wikipedia.org/wiki?curid=373881", "title": "Tirano Banderas (novela)", "text": "Tirano Banderas \u00e9 unha novela publicada por Ram\u00f3n del Valle-Incl\u00e1n en 1926. \u00c9 a primeira novela do ciclo esperp\u00e9ntico que ir\u00e1 seguida da serie \"El ruedo ib\u00e9rico\" a partir de 1927. Consid\u00e9rase a obra cume no desenvolvemento novelesco do esperpento. Esta novela foi inclu\u00edda na lista das 100 mellores novelas en castel\u00e1n do s\u00e9culo XX do xornal espa\u00f1ol \"El Mundo\".\nArgumento.\nNarra a ca\u00edda do ditador suramericano Santos Banderas, que dirixe a rexi\u00f3n ficticia de Santa Fe de Tierra firme de modo desp\u00f3tico e cruel mant\u00e9ndose no poder grazas ao terror e \u00e1 opresi\u00f3n. A obra describe o comportamento do tirano e o comezo dun movemento revolucionario que acabar\u00e1 por derrocalo ante a s\u00faa torpeza.\nTrazos da obra.\nEsta obra aborda literariamente a ditadura no que se co\u00f1ece como novela do ditador, que ten a s\u00faa orixe en \"\", e cultivou entre outros autores Augusto Roa Bastos. O Tirano non xorde dunha realidade reco\u00f1ecible sen\u00f3n que \u00e9 unha s\u00edntese de trazos de Suram\u00e9rica. Ante o recurso do esperpento, desfilan os mozos intelectuais, os caciques, os pobres, o ditador etc. Un gran logro da obra \u00e9 a selecci\u00f3n do l\u00e9xico, cheo de variados americanismos que crean unha atmosfera reco\u00f1ecible na que desenvolver a tem\u00e1tica da obra. \u00c9 notable a planificaci\u00f3n da novela ao modo fragmentario, con cap\u00edtulos breves que representan escenas pechadas, o que produce unha forte sensaci\u00f3n de ritmo interno. A descrici\u00f3n \u00e9 plenamente deformadora e degradante. \u00c9 moi valiosa a descrici\u00f3n da sociedade hispanoamericana, froito dun co\u00f1ecemento pr\u00f3ximo da mesma; dado que Valle Incl\u00e1n realizara unha viaxe a M\u00e9xico xa en 1892."}
{"id": "373882", "revid": "89787", "url": "https://gl.wikipedia.org/wiki?curid=373882", "title": "Francisco Coello de Portugal y Quesada", "text": "Francisco Coello de Portugal y Quesada, nado en\u00a0Xa\u00e9n\u00a0o\u00a026 de abril de 1822\u00a0e finado en\u00a0Madrid\u00a0o\u00a030 de setembro de 1898, foi un cart\u00f3grafo e militar espa\u00f1ol. Foi o autor de \"Atlas de Espa\u00f1a y sus posesiones de\" \"Ultramar\", a s\u00faa obra cume, as\u00ed como membro da Xunta Xeral de Estat\u00edstica \u2014na que participou na planificaci\u00f3n dun catastro xeral para Espa\u00f1a\u2014, da Real Academia da Historia e da Real Sociedade Xeogr\u00e1fica. Ostentou ademais o t\u00edtulo de Cabaleiro da Orde de San Fernando e a Gran Cruz do M\u00e9rito Militar. Foi un dos cart\u00f3grafos m\u00e1is destacados de Espa\u00f1a no s\u00e9culo XIX. Retirouse do Ex\u00e9rcito co rango de coronel.\nTraxectoria.\nPrimeiros anos.\nFillo de Diego Coello de Portugal y Garc\u00eda del Castillo e de Josefa Quesada y Vial, tivo sete irm\u00e1ns, entre eles Diego Coello de Portugal y Quesada, que chegar\u00eda a ser embaixador de Espa\u00f1a en Roma. Entre 1836 e 1839 estudou na Academia de Enxe\u00f1eiros de Guadalaxara, tras o que obter\u00eda o grao de tenente. En 1840 participou nos \u00faltimos momentos da primeira guerra carlista, na rexi\u00f3n de \"El Maestrat\", a car\u00f3n do xeneral Espartero; a s\u00faa actuaci\u00f3n ver\u00edase premiada coa concesi\u00f3n da Cruz de San Fernando en 1841. Ao acabar a guerra comezou a s\u00faa colaboraci\u00f3n como cart\u00f3grafo con Pascual Madoz. Con todo, esta viuse interrompida en 1844 tras marchar Coello a Alxeria como agregado militar do ex\u00e9rcito franc\u00e9s, onde permanecer\u00eda dous anos. Dise que puido ser esta estancia africana a que inculcou e potenciou nel o seu interese pola cartograf\u00eda, e grazas a ela elaborou ademais un atlas con trinta mapas de Tunisia\u00a0e Alxeria.\n\"Atlas de Espa\u00f1a y sus posesiones de Ultramar\".\n\u00c1 volta de \u00c1frica continuou colaborando estreitamente con Pascual Madoz e o seu soado \"Diccionario geogr\u00e1fico-estad\u00edstico-hist\u00f3rico de Espa\u00f1a y sus posesiones de Ultramar\", no que Coello ocup\u00e1base da cartograf\u00eda, publicada nunha obra \u00e1 parte titulada \"Atlas de Espa\u00f1a y sus posesiones de Ultramar\", que inclu\u00eda mapas de todas as provincias de Espa\u00f1a a unha escala de 1:200.000. En concreto, Francisco Coello e Pascual Madoz solicitaron en 1847 ao Concello de Madrid a base cartogr\u00e1fica dun plano da cidade a escala 1:1.250, terminado de confeccionar en 1846 polos enxe\u00f1eiros de cami\u00f1os Merlo, Guti\u00e9rrez e Ribera \u2014proxecto dirixido por Mesonero Romanos\u2014 para engadilo ao \"Atlas\", no cal o incluir\u00edan finalmente cunha escala 1:5.000, en 1849. Este plano foi designado m\u00e1is tarde polo Concello madrile\u00f1o como \u00abPlano Oficial da Vila\u00bb. O \"Atlas\" foi a primeira obra en reflectir a nova divisi\u00f3n territorial do pa\u00eds de 1833.\nO formato pretendido de cada mapa provincial era de 100 x 75\u00a0cm, cun total de 65 follas. Con todo, non se completou o proxecto e os mapas de once provincias quedaron sen realizarse, a\u00ednda que se confeccionaron mapas da\u00a0\u00c1frica espa\u00f1ola e de distintas posesi\u00f3ns de ultramar. As follas contaban cun mapa provincial \u2014a base do documento\u2014, planos pequenos a menor escala de diferentes cidades da provincia \u2014dispostos nos laterais das follas\u2014 e pequenas anotaci\u00f3ns textuais inclu\u00eddas por Madoz. O procedemento levado a cabo na elaboraci\u00f3n dos mapas consist\u00eda no debuxo das follas por parte de Coello e un posterior gravado con buril sobre ferro de aceiro, en detrimento do uso de t\u00e9cnicas litogr\u00e1ficas,\u00a0as cales si empregou puntualmente noutras obras s\u00faas de menor importancia. Finalmente tingu\u00edase a placa e proced\u00edase \u00e1 impresi\u00f3n en papel. A publicaci\u00f3n das follas foi individual, segundo se \u00edan finalizando, e tivo lugar entre 1847 e 1870, sendo os anos 1851 e 1852 os m\u00e1is prol\u00edficos en canto a publicaci\u00f3n de follas, con cinco delas cada un. O labor de Coello consist\u00eda en levar a cabo un traballo de investigaci\u00f3n e recompilaci\u00f3n de planos ou outras fontes e o posterior debuxo dos novos mapas a partir daquelas, con moi pouco traballo de campo. A subvenci\u00f3n gobernamental para a elaboraci\u00f3n do Atlas cortouse definitivamente por mor da publicaci\u00f3n da primeira folla do Mapa Topogr\u00e1fico Nacional en 1875, polo que o proxecto quedou a medio acabar. O \"Atlas de Espa\u00f1a y sus posesiones de Ultramar\" representa en calquera caso un punto clave no desenvolvemento da cartograf\u00eda en Espa\u00f1a e moitos anos m\u00e1is tarde segue tendo un valor \u00fanico para o estudo da evoluci\u00f3n urbana de moitas cidades espa\u00f1olas, sendo mesmo empregado como obra de referencia na elaboraci\u00f3n de proxectos urban\u00edsticos.\n\"Proyecto de las l\u00edneas generales de navegaci\u00f3n y de ferrocarriles en la Pen\u00ednsula Espa\u00f1ola\".\nO 19 de outubro de 1849, Francisco Coello casou con Aurora Pacheco Casani, nove anos m\u00e1is nova ca el, con quen tivo catro fillos: Adolfo, Gonzalo, Carlos e Aurora. Grazas \u00e1 s\u00faa boa relaci\u00f3n con Zarco del Valle, Coello conseguiu acceso aos fondos do Dep\u00f3sito Topogr\u00e1fico de Enxe\u00f1eiros, onde atopaba material cartogr\u00e1fico de interese para o seu Atlas. En 1855 elaborou a monograf\u00eda \"Memoria: Proyecto de las l\u00edneas generales de navegaci\u00f3n y de ferrocarriles en la Pen\u00ednsula Espa\u00f1ola\", que trazaba as directrices a seguir no desenvolvemento das infraestruturas de transporte en Espa\u00f1a e que propugnaba unha concepci\u00f3n integral do sistema de estradas, ferrocarr\u00eds, canles e r\u00edos. Defendeu unha configuraci\u00f3n da rede ferroviaria con compo\u00f1entes tanto radiais como transversais, indo m\u00e1is al\u00f3 de todos os plans elaborados at\u00e9 aquel ent\u00f3n, cuxa estrutura fora sempre radial; ademais cr\u00eda que o desenvolvemento dun bo sistema de comunicaci\u00f3ns pod\u00eda constitu\u00edr un veh\u00edculo para achegar politicamente a Espa\u00f1a e Portugal, en li\u00f1a coa s\u00faa convicci\u00f3n iberista.\nXunta Xeral de Estat\u00edstica.\nEn abril de 1858, Coello ingresou na Comisi\u00f3n de Estat\u00edstica Xeral do Reino, onde m\u00e1is tarde entraron a formar parte tam\u00e9n Laureano Figuerola ou o propio Madoz. Al\u00ed exerceu inicialmente como vogal e colaborou na elaboraci\u00f3n dun estudo co fin de realizar en Espa\u00f1a un \u00abCatastro Topogr\u00e1fico Parcelario\u00bb, que servise de apoio \u00e1 Facenda p\u00fablica. Esta depend\u00eda do deficiente sistema de listas onde constaban os nomes dos titulares e os seus respectivos bens, cuxa informaci\u00f3n provi\u00f1a das declaraci\u00f3ns dos propios propietarios e era, por tanto, de veracidade dubidosa. En 1859 participou na redacci\u00f3n da Lei de Medici\u00f3n do Territorio.\nEn 1861 esta comisi\u00f3n pasou a denominarse Xunta Xeral de Estat\u00edstica, baixo direcci\u00f3n de Alejandro Oliv\u00e1n, a cal contaba con tres secci\u00f3ns claramente diferenciadas: a de \u00aboperaci\u00f3ns xeogr\u00e1ficas\u00bb, a de \u00abmapas especiais\u00bb e a de \u00aboperaci\u00f3ns topogr\u00e1fico-catastrais\u00bb, encomendadas respectivamente a Francisco de Lux\u00e1n, Agust\u00edn Pascual e Francisco Coello; estas tres evolucionar\u00edan cinco anos despois at\u00e9 a formaci\u00f3n da secci\u00f3n de Estat\u00edstica e a de Operaci\u00f3ns Xeogr\u00e1ficas. O proxecto catastral ideado por Coello foi quizais demasiado rigoroso, detallista e impracticable, pola s\u00faa minuciosidade e precisi\u00f3n; os traballos levados a cabo tiveron lugar principalmente en municipios da provincia de Madrid. A Xunta Xeral de Estat\u00edstica tivo serios problemas de financiamento, polos recortes orzamentarios do Goberno que sufriu ao longo da d\u00e9cada de 1860. En 1866, co regreso ao goberno de Narv\u00e1ez, produciuse outro profundo recorte \u00e1 Xunta, que devir\u00eda na dimisi\u00f3n forzada do xe\u00f3grafo xienense. Ese mesmo ano Coello solicitou ademais a baixa definitiva no ex\u00e9rcito.\n\u00daltimos anos.\nDesde 1855 Coello fora propietario dunha propiedade co\u00f1ecida como \u00abLos Hervideros de Fuensanta\u00bb \u2014na que se inclu\u00eda un balneario e adquirida en poxa p\u00fablica\u2014 preto da localidade ciudadreale\u00f1a de Pozuelo de Calatrava. Neste contexto fix\u00e9ronse patentes os problemas econ\u00f3micos que padec\u00eda Coello xa cara a 1864, os cales provocaron finalmente que perdese a propiedade da leira por mor das d\u00e9bedas o 1 de xaneiro de 1869.\nO 27 de decembro de 1874 entrou a formar parte da Real Academia da Historia, onde ocupou a \u00abMedalla 1\u00bb en substituci\u00f3n de Francisco de Paula Quadrado. En marzo de 1876, Francisco Coello foi o principal impulsor e un dos membros fundadores da Sociedade Xeogr\u00e1fica de Madrid \u2014m\u00e1is tarde Real Sociedade Xeogr\u00e1fica\u2014, da que practicamente poder\u00eda considerarse primeiro presidente. Ti\u00f1a como obxectivo p\u00f3r a Espa\u00f1a ao mesmo nivel doutros territorios e cidades europeas como Par\u00eds, Berl\u00edn ou Londres, que xa contaban desde a d\u00e9cada de 1820 coas s\u00faas respectivas sociedades xeogr\u00e1ficas; neste sentido o mesmo Coello afirmou sentir vergo\u00f1a de que ning\u00fan espa\u00f1ol \u00absentase\u00bb na mesa presidencial do Congreso Xeogr\u00e1fico de Par\u00eds de 1875. Entre os bolet\u00edns que a Sociedade emit\u00eda de forma mensual inclu\u00edanse planos do propio Coello.\nEn palabras de Rodr\u00edguez Esteban, Coello \u00abfixo da Sociedade Xeogr\u00e1fica de Madrid o reflexo das s\u00faas intenci\u00f3ns e da s\u00faa actividade, procurando en todo momento situar o labor da Sociedade no campo da esfera cient\u00edfica, da investigaci\u00f3n e da propaganda te\u00f3rica\u00bb. Tam\u00e9n defendeu firmemente o interese que deb\u00eda ter Espa\u00f1a na ocupaci\u00f3n de territorios no norte de \u00c1frica, en concreto o \u00abCabo da Auga\u00bb. Nesta li\u00f1a de africanismo cabe destacar que formou parte, xunto ao rexeneracionista Joaqu\u00edn Costa, da \u00abSo\u00adciedade Espa\u00f1ola de Africanistas e Colonialistas\u00bb, fundada en 1883 e cuxa creaci\u00f3n fora xa proposta por Coello en 1881. Tam\u00e9n se mostrou cr\u00edtico coa Alema\u00f1a de Bismarck pola crise das Carolinas en 1885. Coello ostentou o cargo de presidente honor\u00edfico da Sociedade desde o 15 de outubro de 1878 at\u00e9 a s\u00faa morte en 1898, na r\u00faa Serrano n\u00ba 23. Foi enterrado no cemiterio sacramental de San Justo, nunha cerimonia \u00e1 que acudiu Antonio Aguilar y Correa en calidade de representante da Real Academia da Historia, ademais dos xenerais Azc\u00e1rraga, Polavieja e Chinchilla.\nV\u00e9xase tam\u00e9n.\nLigaz\u00f3ns externas.\n&lt;br&gt;"}
{"id": "373883", "revid": "5132", "url": "https://gl.wikipedia.org/wiki?curid=373883", "title": "Series Mundiais", "text": "As Series Mundiais, en ingl\u00e9s World Series, son as finais da Major League Baseball (MLB) de b\u00e9isbol. As Series Mundiais l\u00e9vanse disputando desde 1903, e nela enfr\u00f3ntanse o campi\u00f3n da American League (AL) e da National League (NL). O ga\u00f1ador das series dec\u00eddese nunha eliminatoria ao mellor de sete partidos, recibindo o ga\u00f1ador o Commissioner's Trophy. Como as World Series se disputan habitualmente en outubro (e ocasionalmente en novembro), \u00e1s veces son chamadas o Cl\u00e1sico de Outono (en ingl\u00e9s: \"Fall Classic\").\nCampi\u00f3ns.\nOs n\u00fameros entre par\u00e9ntese na t\u00e1boa indican o n\u00famero de aparici\u00f3ns nas Series Mundiais con data ao ano referido, e son usados como segue (\"aparici\u00f3ns, vitorias\u2212derrotas\")"}
{"id": "373884", "revid": "5132", "url": "https://gl.wikipedia.org/wiki?curid=373884", "title": "Serie Mundial", "text": ""}
{"id": "373885", "revid": "5132", "url": "https://gl.wikipedia.org/wiki?curid=373885", "title": "World Series", "text": ""}
{"id": "373886", "revid": "5863", "url": "https://gl.wikipedia.org/wiki?curid=373886", "title": "N\u00e9stor (personaxe de Tint\u00edn)", "text": "N\u00e9stor \u00e9 un personaxe de ficci\u00f3n das Aventuras de Tintin, a serie de c\u00f3mics do debuxante belga Herg\u00e9. \u00c9 o paciente mordomo do castelo de Moulinsart.\nN\u00e9stor \u00e9 o ep\u00edtome dun mordomo (ou, en franc\u00e9s, majordome) da sociedade francesa. Nobre, leal, sempre o servente dom\u00e9stico, N\u00e9stor serve ao Capit\u00e1n Haddock e calquera h\u00f3spede da casa, Tint\u00edn, o Profesor Tornasol ou Bianca Castafiore.\nHistoria do personaxe.\nN\u00e9stor fixo a s\u00faa primeira aparici\u00f3n en \"O segredo do alicornio\". Nesta historia, obediente serve como mordomo para os irm\u00e1ns Paxaro, os donos orixinais de Moulinsart e os villanos da aventura. Tint\u00edn foi secuestrado por Max e G. Paxaro e encerrado na s\u00faa adega. Cando Tint\u00edn escapa e trata de contactar cos seus amigos polo tel\u00e9fono da casa, N\u00e9stor entra na habitaci\u00f3n e preg\u00fantalle quen \u00e9. Prod\u00facese unha pelexa, durante a cal N\u00e9stor lealmente defende aos seus empregadores. Ao final da historia, cando as actividades delituosas dos irm\u00e1ns Paxaro quedan expostas, N\u00e9stor queda liberado de calquera acto il\u00edcito. Todas as probas no xu\u00edzo dos irm\u00e1ns Paxaro demostran que N\u00e9stor ignoraba a s\u00faa verdadeira axenda, mentres que Tint\u00edn e Haddock razoan que non pode ser xulgado polas acci\u00f3ns dos seus anteriores amos.\nN\u00e9stor continua sendo o mordomo de Moulinsart cando o capit\u00e1n Haddock reclama a propiedade, Haddock respecta a N\u00e9stor como parte do lugar. Segue sendo un personaxe b\u00e1sico en todas as posteriores historias de Tint\u00edn ambientadas no castelo, servindo lealmente aos seus amigos Haddock e Tint\u00edn.\nEn \"As xoias da Castafiore\", \u00e9 representado como estereotipo t\u00edpico que sospeita dos xitanos, mentres que en Tint\u00edn e os p\u00edcaros aparece bebendo o whisky do seu amo e escoitando detr\u00e1s das portas a Tint\u00edn e Haddock. En contraste, logo da visita do pr\u00edncipe Abdullah, f\u00edxolle perder peso visiblemente en \"Stock de coque\", a discreci\u00f3n de N\u00e9stor foi que a visita do pr\u00edncipe estivera intent\u00e1ndoo un pouco.\nN\u00e9stor case nunca abandona os terreos da propiedade. Isto non quere dicir que non participe nas aventuras de Tint\u00edn. Se a aventura chega ao castelo, como en \"As xoias da Castafiore\", N\u00e9stor vese tan envolto no misterio como calquera dos seus amigos.\nAdaptaci\u00f3ns.\nN\u00e9stor aparece na adaptaci\u00f3n cinematogr\u00e1fica de As aventuras de Tint\u00edn, O segredo do unicornio como o mordomo de Sakharine. M\u00f3strase como de bo coraz\u00f3n e ata en segredo axuda a Tint\u00edn, d\u00e1ndolle unha pista do que conti\u00f1a a nave modelo. Tam\u00e9n se suxire que est\u00e1 desgustado co seu empregador, xa que afirma que Sakharine non lle paga en absoluto. Ao final da pel\u00edcula conv\u00e9rtese no mordomo de Haddock."}
{"id": "373887", "revid": "5132", "url": "https://gl.wikipedia.org/wiki?curid=373887", "title": "Philadelphia Athletics", "text": ""}
{"id": "373888", "revid": "5132", "url": "https://gl.wikipedia.org/wiki?curid=373888", "title": "Boston Americans", "text": ""}
{"id": "373889", "revid": "5132", "url": "https://gl.wikipedia.org/wiki?curid=373889", "title": "Washington Senators", "text": ""}
{"id": "373890", "revid": "5132", "url": "https://gl.wikipedia.org/wiki?curid=373890", "title": "Boston Braves", "text": ""}
{"id": "373891", "revid": "5132", "url": "https://gl.wikipedia.org/wiki?curid=373891", "title": "Brooklyn Robins", "text": ""}
{"id": "373892", "revid": "5132", "url": "https://gl.wikipedia.org/wiki?curid=373892", "title": "Florida Marlins", "text": ""}
{"id": "373893", "revid": "12452", "url": "https://gl.wikipedia.org/wiki?curid=373893", "title": "Anaheim Angels", "text": ""}
{"id": "373894", "revid": "5132", "url": "https://gl.wikipedia.org/wiki?curid=373894", "title": "St. Louis Browns", "text": ""}
{"id": "373895", "revid": "5132", "url": "https://gl.wikipedia.org/wiki?curid=373895", "title": "Milwaukee Braves", "text": ""}
{"id": "373896", "revid": "56817", "url": "https://gl.wikipedia.org/wiki?curid=373896", "title": "Francisco Coello de Portugal", "text": "Francisco Coello de Portugal pode referirse a:"}
{"id": "373910", "revid": "89787", "url": "https://gl.wikipedia.org/wiki?curid=373910", "title": "Literatura xuvenil", "text": "A literatura xuvenil \u00e9 aquela especialmente dirixida a lectores que atravesan a\u00a0mocidade, a\u00ednda que non exclusivamente. Este concepto vai a mi\u00fado unido ao de literatura infantil, enunci\u00e1ndose como literatura infantil e xuvenil, a\u00ednda que gardan algunhas caracter\u00edsticas diferenciadoras entre eles.\nA este tipo de literatura qu\u00edxose tradicionalmente dar unhas funci\u00f3ns tanto de entretemento, como did\u00e1ctica e de formaci\u00f3n do h\u00e1bito lector.\nOs temas tratados na literatura xuvenil non difiren en moito dos da literatura de adultos (amor, traxedia, guerra...) a\u00ednda que se lles d\u00e1 un tratamento bastante m\u00e1is lineal tanto a estes como aos personaxes, sendo estes \u00faltimos de pouca variabilidade psicol\u00f3xica. Esta interiorizaci\u00f3n minim\u00edzase dando maior importancia \u00e1 acci\u00f3n que \u00e1 caracterizaci\u00f3n psicol\u00f3xica dos personaxes. As\u00ed mesmo, os personaxes adoitan ser creados para que o p\u00fablico lector poida identificarse con eles, especialmente os protagonistas. Con todo, alg\u00fans autores sinalaron o conveniente de que esta literatura, polo seu car\u00e1cter de experiencia e a influencia que ten nos lectores, ha de elixir coidadosamente os seus temas. Neste sentido, ad\u00f3itase sinalar como tema xen\u00e9rico a \"procura de identidade\" do protagonista, \u00e1 vez que a identificaci\u00f3n do lector con el.\nLinguaxe.\nO vocabulario deste tipo de literatura \u00e9 amplo, e adoita fuxirse de palabras afastadas do uso coti\u00e1n, as\u00ed como de recursos literarios dif\u00edciles. Ese l\u00e9xico adecuado pode ademais incidir no seu aspecto m\u00e1is did\u00e1ctico na formaci\u00f3n do vocabulario do lector. Neste sentido, a mi\u00fado atopamos que as editoriais dividen as s\u00faas colecci\u00f3ns de literatura xuvenil por idades, atendendo a este factor. O obxectivo da literatura xuvenil non \u00e9 m\u00e1is que a escapada, a gratificaci\u00f3n instant\u00e1nea, a nostalxia e ser algo agradable."}
{"id": "373912", "revid": "4817", "url": "https://gl.wikipedia.org/wiki?curid=373912", "title": "Saliut 7", "text": "Saliut 7, tam\u00e9n co\u00f1ecida como DOS-6, foi a cuarta estaci\u00f3n espacial civil sovi\u00e9tica lanzada con \u00e9xito. Partiu cara o espazo 19 de abril de 1982 mediante un foguete Proton K desde o cosm\u00f3dromo de Baikonur.\nCaracter\u00edsticas.\nSaliut 7 foi unha estaci\u00f3n espacial de tipo DOS (acr\u00f3nimo en ruso de \"Dolgovremennaya Orbitalnaya Stanziya\", \"estaci\u00f3n espacial duradeira\") de segunda xeraci\u00f3n, derivada das estaci\u00f3ns militares do proxecto Almaz. Foi constru\u00edda como apoio da Saliut 6 e dese\u00f1ada para estancias de longa duraci\u00f3n, para o cal contaba con dous portos de atraque, o que permit\u00eda o acoplamento dunha nave tripulada Soiuz e ao mesmo tempo a visita de naves de carga autom\u00e1ticas Progress ou m\u00f3dulos pesados provenientes do programa Almaz. A enerx\u00eda era producida por tres paneis solares e a s\u00faa masa no momento do lanzamento era de 18 900\u00a0kg. Dispo\u00f1\u00eda de fornos el\u00e9ctricos, unha neveira, auga quente constante e dous dos portelos permit\u00edan o paso da luz solar ultravioleta para actuar como desinfectante. As secci\u00f3ns m\u00e9dicas, biol\u00f3xicas e de adestramento foron melloradas para facer m\u00e1is c\u00f3modas as estancias longas.\nA pesar de que Saliut 7 era moi similar a Saliut 6 foi menos produtiva por varios problemas t\u00e9cnicos. De t\u00f3dolos xeitos durante a s\u00faa vida \u00fatil acopl\u00e1ronselle temporalmente dous m\u00f3dulos pesados para ampliar as s\u00faas funci\u00f3ns: o Kosmos 1443, acoplado o 10 de marzo de 1983 e usado pola tripulaci\u00f3n da Soiuz T-9, desacopl\u00e1ndose o 19 de setembro; e o Kosmos 1686, acoplado o 2 de outubro de 1983 e usado polos cosmonautas da Soiuz T-14.\nA estaci\u00f3n recibiu a visita de seis tripulaci\u00f3ns de longa estancia:\nAdemais, recibiu a visita de catro misi\u00f3ns visitantes de curta estancia. En total, 22 cosmonautas pasaron pola estaci\u00f3n, cinco deles visitandoa en d\u00faas ocasi\u00f3ns e un en tres. Once Soiuz T encarg\u00e1ronse de levar \u00e1s diferentes tripulaci\u00f3ns ata a Saliut 7, mentres que 15 cargueiros Progress proveeron de subministraci\u00f3ns \u00e1 estaci\u00f3n. Durante a s\u00faa vida \u00fatil fix\u00e9ronse trece EVA.\nEntre o 19 e o 22 de agosto de 1986 os controladores de terra elevaron a \u00f3rbita da estaci\u00f3n, xa desocupada, ata os 474 x 492\u00a0km, coa esperanza de ser recuperada polo Transbordador espacial Buran antes de decaer. Debido \u00e1 cancelaci\u00f3n do Buran e a unha actividade solar maior do esperado o freado atmosf\u00e9rico tivo lugar a maior velocidade da calculada e a Saliut 7 acabou reentrando na atmosfera, sobre Arxentina, o 7 de febreiro de 1991\nA estaci\u00f3n protagonizou o primeiro paseo espacial dunha muller, Svetlana Yevgu\u00e9nievna Savitskaya, en 1982."}
{"id": "373913", "revid": "23204", "url": "https://gl.wikipedia.org/wiki?curid=373913", "title": "Resoluci\u00f3n 1701 do Consello de Seguridade das Naci\u00f3ns Unidas", "text": "A finalidade da Resoluci\u00f3n 1701 do Consello de Seguridade das Naci\u00f3ns Unidas \u00e9 po\u00f1er fin ao conflito do L\u00edbano e Israel e foi aprobada por unanimidade polos membros do consello o 11 de agosto do 2006. O goberno liban\u00e9s, que inclu\u00eda dous membros de Hezbollah, aprobou a resoluci\u00f3n ao d\u00eda seguinte, tam\u00e9n por unanimidade. O mesmo d\u00eda, o l\u00edder de Hezbollah Hassan Nasrallah, dixo que a s\u00faa milicia cumprir\u00eda coa demanda dun cesamento do fogo. Tam\u00e9n afirmou que cando acabase a ofensiva israel\u00ed, Hezbollah acabar\u00eda cos ataques contra Israel. O 13 de agosto, o gabinete israel\u00ed votou 24-0 a prol da resoluci\u00f3n, cunha abstenci\u00f3n. O cesamento do fogo iniciouse o 14 de agosto do 2006 \u00e1s 8 am do horario local, despois dun aumento do n\u00famero de ofensivas polos dous bandos."}
{"id": "373918", "revid": "1131", "url": "https://gl.wikipedia.org/wiki?curid=373918", "title": "Pazo de Arret\u00e9n", "text": "O pazo de Arret\u00e9n, co\u00f1ecido como Casa Grande, \u00e9 un pazo situado no lugar de Arret\u00e9n, parroquia de Iria Flavia, concello de Padr\u00f3n, de titularidade privada, no que viviu a escritora galega Rosal\u00eda de Castro.\nDescrici\u00f3n.\nContru\u00eddo no s\u00e9culo XVI pola familia fidalga dos Berm\u00fadez de Castro, na Casa Grande de Arret\u00e9n naceu o 24 de novembro de 1804 Teresa da Cruz de Castro e Abad\u00eda, nai de Rosal\u00eda. A construci\u00f3n foi vendida pouco despois da morte de Xos\u00e9 Mar\u00eda, irm\u00e1n de Teresa e \u00faltimo propietario da familia Castro.\nLogo do golpe de Estado do 18 de xullo de 1936, foi o escenario dun asalto por parte de sindicalistas.\nAs 6,5 hect\u00e1reas de terreo ad\u00edcanse maioritariamente ao cultivo de vi\u00f1a albari\u00f1a (Denominaci\u00f3n de Orixe R\u00edas Baixas, subzona Ribeira do Ulla).\nNa cultura popular.\nO pazo aparece mencionado nas novelas \"A memoria da choiva\" (2013), de Pedro Feijoo, e \"A dama da noite\" (2014), de Xavier Seoane."}
{"id": "373923", "revid": "5863", "url": "https://gl.wikipedia.org/wiki?curid=373923", "title": "Casa grande de Arret\u00e9n", "text": ""}
{"id": "373925", "revid": "5132", "url": "https://gl.wikipedia.org/wiki?curid=373925", "title": "Liga Maior de B\u00e9isbol", "text": ""}
{"id": "373926", "revid": "5132", "url": "https://gl.wikipedia.org/wiki?curid=373926", "title": "Liga Xaponesa de B\u00e9isbol", "text": ""}
{"id": "373927", "revid": "5132", "url": "https://gl.wikipedia.org/wiki?curid=373927", "title": "Hokkaid\u014d", "text": ""}
{"id": "373933", "revid": "98629", "url": "https://gl.wikipedia.org/wiki?curid=373933", "title": "Hanshin Tigers", "text": "Os son un equipo profesional xapon\u00e9s de b\u00e9isbol con sede na cidade de Nishinomiya, Hy\u014dgo. O club compite na Nippon Professional Baseball (NPB) como membro da Central League. O campo onde xogan os seus partidos como local desde 1936 \u00e9 o Estadio Koshien, recinto con capacidade para 47\u00a0757 espectadores. A propietaria do equipo \u00e9 a empresa Hanshin Electric Railway Co., subsidiaria da Hankyu Hanshin Holdings. Os Tigers son un dos equipo m\u00e1is antigos do pa\u00eds, sendo fundados en 1936 co nome de Osaka Tigers.\nHistoria.\nOs Hanshin Tigers, un dos equipos profesionais m\u00e1is antigos do Xap\u00f3n, foron fundados o 10 de decembro de 1935. O equipo foi realmente formado o ano seguinte, recibindo nos seus comezos o nome de \"\u014csaka Tigers\". En 1940, no medio dunha \u00e9poca onde hab\u00eda certos senimentos anti-estranxeiros, os Tigers mudaron o seu nome a \"Hanshin\", para despois regresar en 1947 ao seu nome orixinal. Desde os seus comezos, os Tigers consolid\u00e1ronse xunto aos Tokyo Kyojin (Yomiuri Giants) como un dos equipos m\u00e1is fortes do b\u00e9isbol nip\u00f3n. Antes do comezo do sistema actual de d\u00faas ligas en 1950, a franqu\u00eda completou unha marca de 730-472 con catro t\u00edtulos.\nA partir da creaci\u00f3ns das Ligas Central o do Pac\u00edfico, os Tigers acadaron durante varias temporadas a segunda posici\u00f3n da primeira, sendo superados tan s\u00f3 polos Giants, que durante os anos 1950 e 1960 dominaron o b\u00e9isbol no pa\u00eds. Durante os seus primeiros anos na NPB destacaron por un xogo baseado nun forte ataque, con bateadores como Fumio Fujimura. En 1961 pasaron a chamarse adoptaron o seu actual nome, Hanshin Tigers, e tras mellorar o seu elenco con novos pitchers conseguiron ga\u00f1ar os seus primeiros t\u00edtulos de Liga en 1962 e 1964. Por\u00e9n, en ambas temporadas non conseguiron ga\u00f1ar as Series do Xap\u00f3n.\nA d\u00e9cada de 1970 comezou mal para o equipo, mellorando cara finais da mesma coa chegada de xogadores como Koichi Tabuchi e Masayuki Kakefu. A isto sumouse a chegada do xogador estadounidense Randy Bass, que revolucionou o b\u00e9isbol xapon\u00e9s. De feito, Bass estivo a piques de superar en 1985 o r\u00e9cord de home runs establecido de Sadaharu Oh (55). Non puido conseguilo debido a que, nun partido ante os Giants adestrados polo propio Oh, os pitchers toquiotas lanzaron as pelotas f\u00f3ra da zona de strike de Bass. En toda s\u00faa carreira cos Tigers, Bass conseguiu 219 home runs. A nivel colectivo, e liderados polo xogador estadounidense, os Tigers lograron unha marca de 74-49 en 1985 co que ga\u00f1aron a Liga Central e conseguiron por fin a s\u00faa primeira Serie do Xap\u00f3n ao ga\u00f1ar aos Seibu Lions en seis xogos. Con esta vitoria os Tigers, que xa ti\u00f1an unha forte base de afeccionados na Prefectura de Hy\u014dgo, conseguiron atraer a m\u00e1is seareiros.\nA partir de 1987, co regreso de Bass aos Estados Unidos, os Tigers comezaron a empeorar o seu xogo, acadando varias marcas negativas. En toda a d\u00e9cada de 1990, salvo en 1992, terminaron nas \u00fatlimas posici\u00f3ns da Liga Central coas peores estat\u00edsticas do campionato. Na d\u00e9cada de 2000 a situaci\u00f3n mellorou coa chegada do adestrador Senichi Hoshino. En 2003, no segundo ano como t\u00e9cnico de Hoshino, os Tigers conseguiron ga\u00f1ar de novo a s\u00faa Liga, a\u00ednda que sen \u00e9xito nas SEries do Xap\u00f3n, onde perderon por 4\u22123 ante os Fukuoka Daiei Hawks. A mesma situaci\u00f3n repetiuse no 2005 con Akinobu Okada como t\u00e9cnico, sendo esta vez derrotados na final por 4\u22120 polos Chiba Lotte Marines. C\u00f3mpre destacar que no ano 2004, a Major League Baseball inaugurou a s\u00faa temporada no Xap\u00f3n, xogando os Tigers un partido amig\u00e1bel ante os New York Yankees no Tokyo Dome, onde os xaponeses venceron por 11\u20137. Nas temporadas de 2005 a 2009, m\u00e1is de tres mill\u00f3ns de espectadores acudiron a ver en directo os partidos dos Tigers, sendo o \u00fanico equipo do pa\u00eds en conseguilo. No ano 2014 os Tigers conseguiron volver xogar unhas Series do Xap\u00f3n tras ga\u00f1ar a Liga Central. De novo, non conseguiron facerse co t\u00edtulo ap\u00f3s perder ante os Fukuoka SoftBank Hawks por 4\u22121.\nNomes.\nAo longo dos anos o equipo tivo diferentes nomes:\nEstadio.\nOs Hanshin Tigers xogan desde 1936 como locais no , normalmente simplemente chamado Estadio Koshien. O estadio, inaugurado o 1 de agosto de 1924, foi constru\u00eddo para albergar os torneos nacionais de b\u00e9isbol entre institutos. No momento da finalizaci\u00f3n da obra, con 55.000 espectadores era o estadio m\u00e1is grande de Asia. O nome K\u014dshien (\u7532\u5b50\u5712) procede do ciclo sexagenario, un sistema num\u00e9rico c\u00edclico para nomear os d\u00edas e os anos, de forma que o ano no que foi inaugurado, 1924, foi o primeiro ano k\u014dshi (\u7532\u5b50) do ciclo. O dese\u00f1o do estadio est\u00e1 fortemente baseado polos Polo Grounds, estadio dos New York Giants entre 1891 e 1957. Cando o estadio est\u00e1 sendo utlizado para os torneos de instituto, os Tigers xogan os seus partidos no Osaka Dome.\nSeareiros.\nO seguidores do Tigers son co\u00f1ecidos como un dos seareiros m\u00e1is fan\u00e1ticos e adicados do b\u00e9isbol xapon\u00e9s. De feito, usualmente superan \u00e1 afecci\u00f3n local nos seus partidos f\u00f3ra da casa. Unha famosa tradici\u00f3n do club (compartida con outros equipos da NPB) \u00e9 a solta de globos por parte dos fans na s\u00e9tima entrada mentres cantan a \", tam\u00e9n co\u00f1ecida como \". Esta canci\u00f3n, composta por con letra de , \u00e9 popular en toda rexi\u00f3n de Kansai.\nEsta tradici\u00f3n l\u00e9vase a cabo en todos os xogos dos Tigers, tanto locais como visitantes, excepto nos encontros ante os Yomiuri Giants no Tokyo Dome. Isto \u00e9 debido \u00e1s estritas medidas de seguridade levadas a cabo polas autoridades por mor da rivalidade entre os dous equipos. Esta rivalidade entre os Giants e os Tigers est\u00e1 considerada como a m\u00e1is importante do pa\u00eds, \u00e1 par con rivalidades da Major League Baseball como a dos Los Angeles Dodgers e San Francisco Giants ou a dos Boston Red Sox e New York Yankees."}
{"id": "373934", "revid": "1131", "url": "https://gl.wikipedia.org/wiki?curid=373934", "title": "Fumaces e A Trepa (hom\u00f3nimos)", "text": "O top\u00f3nimo Fumaces e A Trepa pode referirse a:"}
{"id": "373935", "revid": "89787", "url": "https://gl.wikipedia.org/wiki?curid=373935", "title": "Monumento a Washington", "text": "O Monumento a Washington (Washington Monument) normalmente fai referencia ao grande\u00a0obelisco branco localizado no extremo oeste do National Mall de Washington D.\u00a0C. \u00c9 un monumento conmemorativo ao primeiro presidente dos Estados Unidos e l\u00edder do revolucionario do\u00a0Ex\u00e9rcito Continental, George Washington, que ga\u00f1ou a independencia do pa\u00eds loitando fronte aos brit\u00e1nicos na Guerra da Independencia. En 1884, o monumento converteuse na estrutura m\u00e1is alta do mundo, at\u00e9 se constru\u00edr a Torre Eiffel\u00a0de Par\u00eds en 1889.\nO monumento est\u00e1 elaborado en m\u00e1rmore, granito\u00a0e\u00a0arenita e ten unha altura de case 170 metros. Foi dese\u00f1ado por Robert Mills, un prominente arquitecto estadounidense da d\u00e9cada de 1840. A construci\u00f3n comezou en 1848 e rematou en 1884, case 30 anos despois da morte do arquitecto. Esta tardanza debeuse \u00e1 falla de fondos orixinados pola Guerra Civil estadounidense. A diferenza no tipo de m\u00e1rmore (vis\u00edbel aproximadamente a partir dunha altura duns 50\u00a0m) delimita a construci\u00f3n inicial da segunda etapa de construci\u00f3n.\nMotivaci\u00f3n do monumento.\nCando a Guerra da Independencia dos Estados Unidos rematou, non hab\u00eda ningu\u00e9n nos Estados Unidos ao que se tivese m\u00e1is respecto que George Washington. Os estadounidenses celebraron a s\u00faa habilidade para ga\u00f1ar a guerra en inferioridade de armamento e con homes inexpertos, e admiraban a s\u00faa decisi\u00f3n de rexeitar un salario e aceptar soamente ingresos polos seus gastos. A s\u00faa admiraci\u00f3n creceu a\u00ednda m\u00e1is cando se soubo que rexeitara o proxecto dalg\u00fans dos seus homes detornalo rei do novo pa\u00eds. Non foron s\u00f3 as cousas que fixo, sen\u00f3n o xeito en que as fixo. Abigail Adams, dona de John Adams, describiuno como \u201ceducado con dignidade, af\u00e1bel sen familiaridade, distante sen arrogancia, sereno sen austeridade, modesto, sabio e bo\u201d.\nWashington retirouse \u00e1 s\u00faa plantaci\u00f3n en Mount Vernon despois da guerra, mais axi\u00f1a tivo que decidir sobre a s\u00faa volta \u00e1 vida p\u00fablica. F\u00edxose evidente que os Artigos da Confederaci\u00f3n (\"Articles of Confederation\") deixaran o goberno federal moi debilitado, sen poder subir os impostos, regular o comercio ou controlar as fronteiras. Moitos como James Madison empezaron a pedir unha convenci\u00f3n que aumentase a forza do goberno. Washington non ti\u00f1a moitas ganas de ir, xa que ti\u00f1a asuntos de negocios en Mount Vernon. Finalmente decidiu ir, xa que \"ver a naci\u00f3n contenta... \u00e9 o desexo da mi\u00f1a alma\", e as\u00ed traballou como representante de Virxinia. Durante o ver\u00e1n de 1787 o resto de delegados elix\u00edrono para presidir as deliberaci\u00f3ns que, finalmente, dar\u00edan lugar \u00e1 Constituci\u00f3n dos Estados Unidos de Am\u00e9rica.\nUnha parte clave da constituci\u00f3n foi o establecemento do cargo de presidente dos Estados Unidos. Ningu\u00e9n parec\u00eda m\u00e1is cualificado para o posto que Washington, e en 1789 comezou o primeiro dos seus dous mandatos. Usou o respecto que o seu pobo lle ti\u00f1a para desenvolver o respecto cara \u00e1s s\u00faas novas funci\u00f3ns, a\u00ednda que ao mesmo tempo tentou acalar os medos daqueles que consideraban que o poder do presidente converter\u00edase en tan forte como o do rei contra o que loitaran. As\u00ed tentou crear o tipo de goberno s\u00f3lido que creu que a naci\u00f3n necesitaba, apoiando un banco nacional, recollendo impostos para pagar os gastos, e fortalecendo o Ex\u00e9rcito e a Armada. A\u00ednda que moita xente quixo que quedase un terceiro mandato, en 1797 retirouse outra vez a Mount Vernon.\nWashington morreu de s\u00fapeto dous anos m\u00e1is tarde. A s\u00faa morte provocou gran tristura, e xurdiron os intentos de lle honrar. Xa en 1783, o Congreso Continental decidiu \u00abQue fose erixida unha estatua ecuestre de George Washington no lugar onde se establecese a residencia do Congreso\u00bb. A proposta proclamaba gravar na estatua: \u00aben honra de George Washington, o ilustre comandante do Ex\u00e9rcito dos Estados Unidos de Am\u00e9rica durante a guerra que xustificou e asegurou a s\u00faa liberdade, soberan\u00eda e independencia\u00bb. A\u00ednda que \u00e9 doado entender porque non ocorreu nada mentres o goberno non tivo unha sede permanente, tampouco houbo progresos cando o Congreso estableceuse en Washington D.\u00a0C.\nDez d\u00edas despois da morte do presidente Washington, un comit\u00e9 do congreso recomendou outro tipo de monumento. John Marshall, un representante de Virxinia que ser\u00eda xu\u00edz presidente da Corte Suprema dos Estados Unidos, propuxo que se erixise unha tumba no Capitolio dos Estados Unidos. Por\u00e9n a falla de fondos, os desacordos sobre o tipo de monumento que honrar\u00eda mellor ao primeiro presidente do pa\u00eds, e a reticencia da familia a trasladar o corpo detiveron calquera tipo de progreso no proxecto. Nos vindieros anos non houbo ning\u00fan tipo de avance.\nDese\u00f1o.\nEn 1848 os membros da Sociedade decidiron empezar a construci\u00f3n do obelisco e deixar o tema da columnata para m\u00e1is adiante. Creron que se usaban os 87\u00a0000 d\u00f3lares que xa colleitaran, a aparencia do Monumento \u00eda a espolear m\u00e1is doaz\u00f3ns para completar o proxecto.\nFoi ent\u00f3n cando o Congreso doou 150\u00a0000 m\u00b2 (37 acres) de terreo para o proxecto. O lugar que Pierre Charles L'Enfant elixira para o monumento (agora co\u00f1ecido como Embarcadoiro Jefferson) era lamacento e inest\u00e1bel, o que o fac\u00eda desaconsell\u00e1bel para soportar o enorme peso da estrutura. A nova localizaci\u00f3n estaba algo ao leste e ao sur da orixinal, pero en troques ti\u00f1a moitas vantaxes. \u00abPresenta belas vistas do r\u00edo Potomac\u00bb, como escribiu un membro da Sociedade, e \u00abest\u00e1 tan elevado que o monumento ser\u00e1 visto desde todas as partes da contorna\u00bb. Como \u00e9 terreo p\u00fablico \u00abest\u00e1 seguro fronte a futuras obstruci\u00f3ns visuais... [e] ser\u00e1 visto desde Mount Vernon, onde repousan as cinsas do noso xefe\u00bb.\nConstruci\u00f3n.\nAs escavaci\u00f3ns para os alicerces do Monumento a Washington empezaron na primavera de 1848. A primeira pedra p\u00faxose o 4 de xullo, nunha cerimonia elaborada polos mas\u00f3ns. A esta organizaci\u00f3n fraternal mundial pertenc\u00eda George Washington. Os discursos dese d\u00eda amosaron que a naci\u00f3n segu\u00eda a amar a Washington. Un celebrante dixo: \u00abNon haber\u00e1 m\u00e1is Washingtons no noso tempo... maisero as s\u00faas virtudes grav\u00e1ronse no coraz\u00f3n da humanidade. O que \u00e9 grande no campo de batalla mira con orgullo o liderado de Washington. O que crece con sabedor\u00eda dos seus consellos sente coma se imitase a Washington. O que pode renunciar ao poder en contra dos desexos do pobo, ten o brillante exemplo de Washington\u00bb.\nAs construci\u00f3ns continuaron at\u00e9 1854 cando as doaz\u00f3ns remataron. Ao ano seguinte, o Congreso votou a doar $200.000 para continuar os traballos, mais mudaron de idea antes de se gastar o di\u00f1eiro. Este cambio de opini\u00f3n chegou porque se adoptou unha nova pol\u00edtica da Sociedade en 1849. Acordouse, tras a petici\u00f3n de xente de Alabama, que os estados e territorios doasen pedras conmemorativas que puidesen encaixar conformando a edificaci\u00f3n. Os membros da Sociedade pensaban que esta pr\u00e1ctica far\u00eda que os cidad\u00e1ns se sentisen parte da construci\u00f3n do Monumento, e tam\u00e9n se reducir\u00eda o custo de pedras a comprar.\nBloques de m\u00e1rmore de Maryland, de granito e arenita chegaron decote \u00e1 obra. Tribos indias estadounidenses, organizaci\u00f3ns profesionais, sociedades, negocios e naci\u00f3ns do estranxeiro doaron bloques de pedra de 1,2 por 0,6 por 0,3 ou 0,5\u00a0m (4 p\u00e9s por 2 p\u00e9s por 12 ou 18 polgadas). Con todo, moitas pedras levaban inscrici\u00f3ns de pouca relevancia para o monumento. As\u00ed, unha dos Templarios da Honra e a Temperanza dic\u00eda \u00abN\u00f3s non compraremos nin venderemos nin usaremos como bebida ningunha bebida de alta gradaci\u00f3n alc\u00f3lica, nin licores de malta, vi\u00f1o, sidra, ou calquera outro licor alc\u00f3lico\u00bb.\nCon todo, unha das pedras conmemorativas foi a que desencadeou os acontecementos que acabaron coa paralizaci\u00f3n da doaz\u00f3n do Congreso e, consecuentemente, coa construci\u00f3n do monumento. A principio da d\u00e9cada de 1850, o papa P\u00edo IX contribu\u00edu cun bloque de m\u00e1rmore. En marzo de 1854, membros do partido estadounidense nativista contra o catolicismo (m\u00e1is co\u00f1ecidos como \"Know Nothings\") roubaron a pedra papal en acto de protesta e supostamente guind\u00e1rona ao r\u00edo Potomac. Despois, para se aseguraren de que o monumento cumpr\u00eda a s\u00faa definici\u00f3n de \"estadounidense\", os \"Know-Nothings\" levaron a cabo unha elecci\u00f3n fraudulenta para conseguir o poder da Sociedade [cita\u00a0\nA construci\u00f3n renovouse en 1879, baixo a direcci\u00f3n do tenente coronel Thomas Lincoln Casey do Corpo de Enxe\u00f1eiros do Ex\u00e9rcito dos Estados Unidos. Casey redese\u00f1ou os cimentos para que puidesen aturar unha estrutura cuxo peso final \u00eda ser de m\u00e1is de 40\u00a0000 toneladas.\u00a0Logo, seguindo as ordes da Sociedade, conseguiu utilizar as pedras conmemorativas que quedaran acumuladas. A\u00ednda que moita xente as ridiculizaba, Casey conseguiu p\u00f3r as 193 nas zonas interiores.\nA construci\u00f3n do Monumento \u00eda a gran velocidade xa que o Congreso achegaba fondos de abondo. En catro anos acabouse, cunha \u00faltima pedra de 100 onzas (2,8 quilogramos) posta o 6 de decembro de 1884, durante a celebraci\u00f3n dunha cerimonia. Daquela foi o maior anaco de aluminio moldeado. O monumento abriuse ao p\u00fablico o 9 de outubro de 1888.\nDetalles da construci\u00f3n.\nO monumento completo el\u00e9vase 169,29 metros (555 p\u00e9s e 5\u215b polgadas), cos seguintes materiais de construci\u00f3n e detalles:\nInscrici\u00f3ns.\nO catro caras do piramidi\u00f3n te\u00f1en as seguintes inscrici\u00f3ns en ingl\u00e9s:\nTraducidas ao idoma galego:\n&lt;br style:\"clear: both\"&gt;\nO custo total do monumento foi de 1\u00a0187\u00a0710 d\u00f3lares."}
{"id": "373937", "revid": "5863", "url": "https://gl.wikipedia.org/wiki?curid=373937", "title": "Casa Grande de Arret\u00e9n", "text": ""}
{"id": "373938", "revid": "23204", "url": "https://gl.wikipedia.org/wiki?curid=373938", "title": "Alfonsas Svarinskas", "text": "Alfonsas Svarinskas, nado o 21 de xaneiro de 1925 segundo algunhas fontes en Kadr\u0117nai e outras fontes en Vaclavova, e finado o 17 de xullo de 2014 en Vilnius, foi un sacerdote cat\u00f3lico lituano, disidente da ditadura sovi\u00e9tica, pol\u00edtico e capel\u00e1n militar.\nTraxectoria.\nAlfonsas Svarinskas naceu o 21 de xaneiro de 1925; segundo algunhas fontes naceu en Kadr\u0117nai (concello do distrito de Ukmerg\u0117, condado de Vilnius, Lituania) e segundo outras fontes en Vaclavova (rexi\u00f3n de Viciebsk, RSS de Belar\u00fas). Entre 1932 e 1936 Svarinskas estudou en Vidi\u0161kiai, e posteriormente at\u00e9 1942 na escola secundaria de Ukmerg\u0117. De 1942 a 1946 estudou no seminario de Kaunas. Logo de 1946 Svarinskas foi perseguido polas s\u00faas actividades anti-sovi\u00e9ticas na Rep\u00fablica Socialista Sovi\u00e9tica de Lituania. Deixou o seminario e apoiou os guerrilleiros lituanos, proporcion\u00e1ndolles medicamentos e diferente documentaci\u00f3n, e difundindo as s\u00faas publicaci\u00f3ns.\nEn decembro de 1946 Svarinskas foi detido, torturado e condenado ao gulag, e entre 1947 e 1956 estivo preso no campo de Abez, na Rep\u00fablica dos Komis. Durante o seu cativerio, en 1954 foi ordenado sacerdote en segredo polo bispo Pranci\u0161kus Ramanauskas e, logo da s\u00faa liberaci\u00f3n, entre 1956 e 1957 traballou en Kulautuva, e posteriormente en 1958 en Betygala.\nO 9 de abril de 1958 foi novamente detido, permanecendo preso at\u00e9 1964 no campo de concentraci\u00f3n de Mordovia. En 1961 foi condenado como un particularmente perigoso reincidente (\"\u0440\u0435\u0446\u0438\u0434\u0438\u0432\u0438\u0441\u0442\") polo Tribunal Supremo da R. S. S. de Lituania. Liberado en 1964, volveu a Lituania, onde desenvolveu varios ministerios pastorais: entre 1965 e 1971 traballou como vigairo en Miroslavas e en Kudirkos Naumiestis, entre 1971 e 1976 como p\u00e1rroco de Igliauka e Patil\u010diai, e entre 1976 e 1983 como p\u00e1rroco de Vidukl\u0117.\nA partir de 1972 participou na revista cat\u00f3lica lituana ilegal \"Lietuvos katalik\u0173 ba\u017eny\u010dios kronika\". En 1978 fundou a organizaci\u00f3n de dereitos humanos \"Tikin\u010di\u0173j\u0173 teis\u0117ms ginti katalik\u0173 komitetas\" xunto a outros sacerdotes disidentes. En 1983 foi novamente detido e condenado, permanecendo at\u00e9 1988 no campo de concentraci\u00f3n do krai de Perm. En 1988 Ronald Reagan pediu a s\u00faa liberaci\u00f3n nunha visita a Mikhail Gorbachev en Moscova, ao que sum\u00e1ronse as presi\u00f3ns de Aminist\u00eda Internacional, e Svarinskas foi liberado e deportado a Alema\u00f1a sen dereito de regreso. Ata 1990 visitou \u00e1s diferentes comunidades da di\u00e1spora lituana en todo o mundo, reun\u00edndose unha duc\u00eda de veces co papa Xo\u00e1n Paulo II.\nEntre 1990 e 1991 foi chanceler do cardeal Vincentas Sladkevi\u010dius, e entre 1991 e 1992 deputado do Seimas. Entre 1991 e 1995 foi capel\u00e1n do ex\u00e9rcito lituano, onde foi promovido ao rango de coronel. Posteriormente exerceu o seu ministerio pastoral en Kaunas, e a partir de 1998 en Kavarskas. Logo do ano 2000 pasou a vivir en Ukmerg\u0117."}
{"id": "373939", "revid": "85894", "url": "https://gl.wikipedia.org/wiki?curid=373939", "title": "Sobradelo, Sobradelo, Vilagarc\u00eda de Arousa", "text": "Sobradelo \u00e9 un lugar da parroquia hom\u00f3nima de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 1\u00a0879 habitantes no ano 2016 segundo datos do IGE, dos que 973 eran mulleres e 906 homes, o que representa un descenso continuado respecto \u00f3s anos 2010, cando ti\u00f1a 1\u00a0952 veci\u00f1os, e 2005, cando eran 2\u00a0051."}
{"id": "373940", "revid": "85894", "url": "https://gl.wikipedia.org/wiki?curid=373940", "title": "Vilaboa, Sobradelo, Vilagarc\u00eda de Arousa", "text": "Vilaboa \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 701 habitantes no ano 2016 segundo datos do IGE, dos que 339 eran mulleres e 362 homes, o que representa un descenso continuado respecto \u00f3s anos 2010, cando ti\u00f1a 722 veci\u00f1os, e 2005, cando eran 761."}
{"id": "373941", "revid": "85894", "url": "https://gl.wikipedia.org/wiki?curid=373941", "title": "A Xesteira, Sobradelo, Vilagarc\u00eda de Arousa", "text": "A Xesteira \u00e9 un lugar da parroquia de Sobradelo no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 60 habitantes no ano 2016 segundo datos do IGE, dos que 32 eran mulleres e 28 homes, o que representa un descenso continuado respecto \u00f3s anos 2010, cando ti\u00f1a 64 veci\u00f1os, e 2005, cando eran 72."}
{"id": "373942", "revid": "1888", "url": "https://gl.wikipedia.org/wiki?curid=373942", "title": "Antonio Veiga Mejuto", "text": "Antonio Veiga Mejuto, co\u00f1ecido como Cacharr\u00f3n e Antonio P\u00e9rez, finado o en Neda o 30 de agosto de 1951, foi un guerrilleiro antifranquista galego.\nTraxectoria.\nMilitante comunista. O seu irm\u00e1n Agust\u00edn Veiga Mejuto foi fusilado o 5 de marzo de 1938 no castelo de San Felipe. Era un enlace da guerrilla da zona de Ferrol. En 1948 cando \u00eda ser arrestado, botouse ao monte e integrouse na IV Agrupaci\u00f3n do Ex\u00e9rcito Guerrilleiro de Galicia no grupo de Francisco Mart\u00ednez Leira. Foi abatido pola Garda Civil no Puntal (Neda) o 30 de agosto de 1951 con outros tres compa\u00f1eiros, Jos\u00e9 Antonio Castro L\u00f3pez, Jos\u00e9 Sancho Riera e Jos\u00e9 Freire Barcia."}
{"id": "373944", "revid": "85894", "url": "https://gl.wikipedia.org/wiki?curid=373944", "title": "Agust\u00edn Veiga Mejuto", "text": "Agust\u00edn Veiga Mejuto, Cacharr\u00f3n, nado en Ferrol e finado o 5 de marzo de 1938, foi un pol\u00edtico galego.\nTraxectoria.\nXornaleiro. Membro da Agrupaci\u00f3n Socialista de Ferrol. Co golpe de Estado do 18 de xullo de 1936 foi detido. Foi xulgado en Ferrol en consello de guerra con Lu\u00eds Abella Beade, Lu\u00eds Gonz\u00e1lez D\u00edaz, Mois\u00e9s Lago Lorenzo, Gonzalo Moreno Calvo, Antonio Pena Fern\u00e1ndez e Jos\u00e9 Silva Fern\u00e1ndez. Acusado de adhesi\u00f3n \u00e1 rebeli\u00f3n, foi condenado a pena de morte. Foi executado no castelo de San Felipe o 5 de marzo de 1938 con Pedro Dobarro Regueira.\nO seu irm\u00e1n Antonio Veiga Mejuto foi un guerrilleiro antifranquista."}
{"id": "373945", "revid": "85894", "url": "https://gl.wikipedia.org/wiki?curid=373945", "title": "Pedro Dobarro Regueira", "text": "Pedro Dobarro Regueira, nado en Ferrol e finado o 5 de marzo de 1938, foi un pol\u00edtico galego.\nTraxectoria.\nArmador. Membro da Agrupaci\u00f3n Socialista de Ferrol. Co golpe de Estado do 18 de xullo de 1936 foi multado por desafecto ao Movemento Nacional en outubro. Detido posteriormente, foi xulgado en Ferrol en consello de guerra acusado de adhesi\u00f3n \u00e1 rebeli\u00f3n e condenado a pena de morte. Foi executado no castelo de San Felipe o 5 de marzo de 1938 con Agust\u00edn Veiga Mejuto."}
{"id": "373948", "revid": "85894", "url": "https://gl.wikipedia.org/wiki?curid=373948", "title": "Aralde, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Aralde \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 214 habitantes no ano 2016 segundo datos do IGE, dos que 105 eran mulleres e 109 homes, o que representa un descenso continuado respecto \u00f3s anos 2010, cando ti\u00f1a 241 veci\u00f1os, e 2005, cando eran 243."}
{"id": "373949", "revid": "56817", "url": "https://gl.wikipedia.org/wiki?curid=373949", "title": "Maxila", "text": "As maxilas son unhas das pezas bucais dos artr\u00f3podos mandibulados (crust\u00e1ceos, miri\u00e1podos e insectos).\nTr\u00e1tase de dous pares de pezas provistas dun pequeno ap\u00e9ndice denominado palpo.\nHai que ter en conta que as denominaci\u00f3ns nos diferentes grupos crea certa confusi\u00f3n. Nos insectos ch\u00e1manse maxilas ao primeiro par de maxilas, cham\u00e1ndose labio \u00e1 estrutura formada pola fusi\u00f3n do segundo par de maxilas. O mesmo ocorre nos miri\u00e1podos; cando presentan segundo par de maxilas, estas est\u00e1n fusionadas co primeiro par. Nos crust\u00e1ceos, chamanse max\u00edlulas ao primeiro par de maxilas, denomin\u00e1ndose simplemente maxilas ao segundo par.\nCrust\u00e1ceos.\nNos crust\u00e1ceos, as maxilas son cada un dos dous quintos ap\u00e9nices cef\u00e1licos, situados no segmento maxilar, moi delgados (moito m\u00e1is que as mand\u00edbulas), birr\u00e1meos, compostos, nos malacostr\u00e1ceos dec\u00e1podos, por un endopodito mastigador e un exopodito alongado e curvo de funci\u00f3n ventiladora.\nInsectos.\nNos insectos, as maxilas son cada un dos dous ap\u00e9ndices laterais, compostos por varios artellos e frecuentemente dotados de palpos sensoriais, que est\u00e1n situados entre as mand\u00edbulas e o segundo par de maxilas, que est\u00e1n fusionadas formando o labio. Parten do cuarto segmanto cef\u00e1lico, e a s\u00faa funci\u00f3n \u00e9 a mastigaci\u00f3n do alimento.\nConstan dos seguintes elementos:\nMiri\u00e1podos.\nNos miri\u00e1podos pode faltar o segundo par de maxilas, ou poden darse diferentes tipos de fusi\u00f3ns. As\u00ed:"}
{"id": "373950", "revid": "85894", "url": "https://gl.wikipedia.org/wiki?curid=373950", "title": "Canto, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Canto \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 106 habitantes no ano 2016 segundo datos do IGE, dos que 55 eran mulleres e 51 homes, o que representa un descenso continuado respecto \u00f3s anos 2010, cando ti\u00f1a 112 veci\u00f1os, e 2005, cando eran 111."}
{"id": "373951", "revid": "25871", "url": "https://gl.wikipedia.org/wiki?curid=373951", "title": "Pezas bucais", "text": "Nos artr\u00f3podos, denom\u00ednanse pezas bucais ao conxunto de escleritos e ap\u00e9ndices que rodean a boca e contrib\u00faen \u00e1 captura e inxesti\u00f3n do alimento. Tr\u00e1tase de estruturas evolutivamente moi pl\u00e1sticas, que radiaron a partir dunha morfolog\u00eda primitiva orixinando unha gran variedade de aparatos bucais.\nMandibulados.\nOs mandibulados (crust\u00e1ceos, miri\u00e1podos e insectos) te\u00f1en un modelo b\u00e1sico com\u00fan de cabeza formado por cinco segmentos ou met\u00e1meros (m\u00e1is o acron preoral, a\u00ednda que este est\u00e1 en discusi\u00f3n). O primeiro e o segundo segmentos non pos\u00faen ap\u00e9ndices bucais; o terceiro segmento leva as mand\u00edbulas, o cuarto o primeiro par de maxilas (max\u00edlulas) e o quinto o segundo par de maxilas. En cada grupo, dita estrutura b\u00e1sica sofre m\u00e1is ou menos modificaci\u00f3ns.\nCrust\u00e1ceos.\nOs ap\u00e9ndices dos crust\u00e1ceos son birr\u00e1meos, e as pezas bucais non son unha excepci\u00f3n. Por\u00e9n, os enditos adoitan estaren moi desenvolvidos formando grandes gnatobases (de \"gnatos\" 'mand\u00edbula') que realizan as funci\u00f3ns principais; pola contra, as d\u00faas ramas dos ap\u00e9ndices desempe\u00f1an un papel secundario e con frecuencia est\u00e1n reducidas ou faltan por completo.\nOs ap\u00e9ndices que forman as pezas bucais dos crust\u00e1ceos son:\nInsectos.\nA estrutura primitiva das pezas bucais dos insectos consta dos seguintes elementos:\nMiri\u00e1podos.\nA estrutura b\u00e1sica das pezas bucais dos miri\u00e1podos \u00e9 similar \u00e1 dos insectos. As mand\u00edbulas est\u00e1n presentes en todos os grupos de miri\u00e1podos. O primeiro e o segundo par de maxilas sofren diversas modificaci\u00f3ns.\nQuelicerados.\nOs quelicerados carecen de mand\u00edbulas. Os ap\u00e9ndices bucais caracter\u00edsticos son os quel\u00edceros, que ocupan unha posici\u00f3n preoral e non son hom\u00f3logos das mand\u00edbulas.\nA s\u00faa morfolox\u00eda \u00e9 variada; poden acabar en pinza, como nos escorpi\u00f3ns e opili\u00f3ns, ou en u\u00f1a, como nos amblipixios e araneidos; estes \u00faltimos pos\u00faen unha gl\u00e1ndula velenosa asociada ao quel\u00edcero.\nCon frecuencia, o primeiro par de ap\u00e9ndice postorais, os pedipalpos, adquire funci\u00f3n tr\u00f3fica, colaborando cos quel\u00edceros na captura do alimento, como nos escorpi\u00f3ns que pos\u00faen grandes pedipalpos acabados en pinza."}
{"id": "373952", "revid": "1576", "url": "https://gl.wikipedia.org/wiki?curid=373952", "title": "Primeiro Ministro de Madagascar", "text": ""}
{"id": "373953", "revid": "1576", "url": "https://gl.wikipedia.org/wiki?curid=373953", "title": "Primeiro Ministro de Belize", "text": ""}
{"id": "373954", "revid": "1576", "url": "https://gl.wikipedia.org/wiki?curid=373954", "title": "Primeiro Ministro de Singapur", "text": ""}
{"id": "373955", "revid": "1576", "url": "https://gl.wikipedia.org/wiki?curid=373955", "title": "Primeiro Ministro de Gales", "text": ""}
{"id": "373956", "revid": "1576", "url": "https://gl.wikipedia.org/wiki?curid=373956", "title": "Primeiro Ministro de Sri Lanka", "text": ""}
{"id": "373957", "revid": "1576", "url": "https://gl.wikipedia.org/wiki?curid=373957", "title": "Primeiro Ministro de Dominica", "text": ""}
{"id": "373958", "revid": "1576", "url": "https://gl.wikipedia.org/wiki?curid=373958", "title": "Primeiro Ministro de Timor Oriental", "text": ""}
{"id": "373959", "revid": "1576", "url": "https://gl.wikipedia.org/wiki?curid=373959", "title": "Primeiro Ministro de Illas Salom\u00f3n", "text": ""}
{"id": "373960", "revid": "85894", "url": "https://gl.wikipedia.org/wiki?curid=373960", "title": "Combe, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Combe \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "373961", "revid": "85894", "url": "https://gl.wikipedia.org/wiki?curid=373961", "title": "Eivi\u00f1o, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Eivi\u00f1o \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 81 habitantes no ano 2016 segundo datos do IGE, dos que 43 eran mulleres e 38 homes, o que representa un descenso continuado respecto \u00f3s anos 2010, cando ti\u00f1a 107 veci\u00f1os, e 2005, cando eran 116."}
{"id": "373962", "revid": "85894", "url": "https://gl.wikipedia.org/wiki?curid=373962", "title": "Faxilde, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Faxilde \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 1148 habitantes no ano 2020 segundo datos do IGE, dos que 555 eran mulleres e 553 homes, o que representa un descenso continuado respecto \u00f3s anos 2010, cando ti\u00f1a 1220 veci\u00f1os, e 2005, cando eran 1212.\nConta cun equipo de f\u00fatbol chamado Atl\u00e9tico Faxilde C.F que actualmente xoga en Segunda Galicia e foi fundado no ano 1977."}
{"id": "373963", "revid": "85894", "url": "https://gl.wikipedia.org/wiki?curid=373963", "title": "Gal\u00e1ns, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Gal\u00e1ns \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 114 habitantes no ano 2016 segundo datos do IGE, dos que 57 eran mulleres e 57 homes, o que representa un descenso continuado respecto \u00f3s anos 2010, cando ti\u00f1a 124 veci\u00f1os, e 2005, cando eran 117."}
{"id": "373964", "revid": "1131", "url": "https://gl.wikipedia.org/wiki?curid=373964", "title": "Gal\u00e1ns", "text": "O top\u00f3nimo galego Gal\u00e1ns pode referirse a:"}
{"id": "373965", "revid": "85894", "url": "https://gl.wikipedia.org/wiki?curid=373965", "title": "A Lagoa, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "A Lagoa \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 176 habitantes no ano 2016 segundo datos do IGE, dos que 93 eran mulleres e 83 homes, o que representa un leve descenso respecto \u00f3 ano 2010, cando ti\u00f1a 178 veci\u00f1os, e un aumento respecto a 2005, cando eran 170."}
{"id": "373966", "revid": "1131", "url": "https://gl.wikipedia.org/wiki?curid=373966", "title": "Mosteiro de Lourenz\u00e1", "text": ""}
{"id": "373967", "revid": "85894", "url": "https://gl.wikipedia.org/wiki?curid=373967", "title": "Maceiras, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Maceiras \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 26 habitantes no ano 2016 segundo datos do IGE, dos que 13 eran mulleres e 13 homes, o que representa un descenso respecto \u00f3s anos 2010, cando ti\u00f1a 32 veci\u00f1os, e 2005, cando eran 31."}
{"id": "373968", "revid": "85894", "url": "https://gl.wikipedia.org/wiki?curid=373968", "title": "Pedramogueira, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Pedramogueira \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 21 habitantes no ano 2016 segundo datos do IGE, dos que 11 eran mulleres e 10 homes, o que representa un aumento respecto \u00f3 ano 2010, cando ti\u00f1a 16 veci\u00f1os, pero un descenso respecto a 2005, cando eran 23."}
{"id": "373969", "revid": "85894", "url": "https://gl.wikipedia.org/wiki?curid=373969", "title": "O Pi\u00f1eiro, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "O Pi\u00f1eiro \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 143 habitantes no ano 2016 segundo datos do IGE, dos que 70 eran mulleres e 73 homes, o que representa un aumento respecto \u00f3s anos 2010, cando ti\u00f1a 135 veci\u00f1os, e 2005, cando eran 136."}
{"id": "373970", "revid": "85894", "url": "https://gl.wikipedia.org/wiki?curid=373970", "title": "Praga, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Praga \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 29 habitantes no ano 2016 segundo datos do IGE, dos que 15 eran mulleres e 14 homes, o que representa un descenso continuado respecto \u00f3s anos 2010, cando ti\u00f1a 38 veci\u00f1os, e 2005, cando eran 37."}
{"id": "373971", "revid": "85894", "url": "https://gl.wikipedia.org/wiki?curid=373971", "title": "Renza, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Renza \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 184 habitantes no ano 2016 segundo datos do IGE, dos que 100 eran mulleres e 84 homes, o que representa un descenso continuado respecto \u00f3s anos 2010, cando ti\u00f1a 193 veci\u00f1os, e 2005, cando eran 220."}
{"id": "373972", "revid": "85894", "url": "https://gl.wikipedia.org/wiki?curid=373972", "title": "Roilois, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Roilois \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s.\nO IGE consid\u00e9rao fusionado coa Santa Mari\u00f1a, outro lugar da mesma parroquia, e d\u00e1 a poboaci\u00f3n da entidade creada como resultado desta fusi\u00f3n: 36 habitantes en 2016, dos que 16 eran mulleres e 20 homes, nun descenso continuado respecto \u00f3s anos 2010, cando ti\u00f1a 46 veci\u00f1os, e 2005, cando eran 42."}
{"id": "373973", "revid": "1131", "url": "https://gl.wikipedia.org/wiki?curid=373973", "title": "Meendi\u00f1o", "text": ""}
{"id": "373974", "revid": "85894", "url": "https://gl.wikipedia.org/wiki?curid=373974", "title": "A Santa Mari\u00f1a, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "A Santa Mari\u00f1a \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s.\nO IGE consid\u00e9rao fusionado con Roilois, outro lugar da mesma parroquia, e d\u00e1 a poboaci\u00f3n da entidade creada como resultado desta fusi\u00f3n: 36 habitantes en 2016, dos que 16 eran mulleres e 20 homes, nun descenso continuado respecto \u00f3s anos 2010, cando ti\u00f1a 46 veci\u00f1os, e 2005, cando eran 42."}
{"id": "373975", "revid": "98629", "url": "https://gl.wikipedia.org/wiki?curid=373975", "title": "A Santa Mari\u00f1a", "text": "O top\u00f3nimo A Santa Mari\u00f1a pode referirse a:"}
{"id": "373976", "revid": "85894", "url": "https://gl.wikipedia.org/wiki?curid=373976", "title": "Santo Antonio e Combe, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Santo Antonio e Combe \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 78 habitantes no ano 2016 segundo datos do IGE, dos que 41 eran mulleres e 37 homes, o que representa un descenso continuado respecto \u00f3s anos 2010, cando ti\u00f1a 83 veci\u00f1os, e 2005, cando eran 91."}
{"id": "373977", "revid": "85894", "url": "https://gl.wikipedia.org/wiki?curid=373977", "title": "Vilaxo\u00e1n, Sobr\u00e1n (San Marti\u00f1o de F\u00f3ra), Vilagarc\u00eda de Arousa", "text": "Vilaxo\u00e1n \u00e9 un lugar da parroquia de Sobr\u00e1n (San Marti\u00f1o de F\u00f3ra) no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n.\nV\u00e9xase o lugar de Vilaxo\u00e1n na parroquia estremeira de Sobr\u00e1n (San Marti\u00f1o), no mesmo concello de Vilagarc\u00eda de Arousa."}
{"id": "373979", "revid": "25871", "url": "https://gl.wikipedia.org/wiki?curid=373979", "title": "Basilio Calvar Solla", "text": "Basilio Calvar Solla, co\u00f1ecido como Roxo de Domaio, nado en Verdeal (Domaio, Moa\u00f1a) o 2 de maio de 1911 e finado en Bordeos o 24 de setembro de 2002, foi un guerrilleiro antifranquista galego.\nTraxectoria.\nFoi detido con Benito Berm\u00fadez Palm\u00e1s en marzo de 1930 acusados de agresi\u00f3n, e foi novamente detido co seu sobri\u00f1o Manuel Calvar Gonz\u00e1lez en abril de 1932 acusados de furto. Membro da Solidaridad Marinera da CNT. Foi detido en xullo de 1936 con Manuel Gonz\u00e1lez Peque\u00f1o e Enrique Calvar Calvar, acusados de efectuar disparos contra a casa do m\u00e9dico de Moa\u00f1a Julio Rodr\u00edguez Franco. Participou nos combates para opo\u00f1erse ao golpe de Estado do 18 de xullo de 1936. Tras estar fuxido, foi detido e xulgado en Pontevedra por auxilio \u00e1 rebeli\u00f3n. Condenado a 12 anos e 1 d\u00eda de prisi\u00f3n, foi posto en liberdade vixiada no ver\u00e1n de 1941. Abr\u00edronlle expediente de responsabilidades pol\u00edticas en setembro de 1941. Os seus irm\u00e1ns tam\u00e9n foron v\u00edtimas da represi\u00f3n: Clemente foi paseado; Jos\u00e9 rapado, purgado e detido varios meses; e Manuel detido sen procesamento e finalmente enviado a un batall\u00f3n de traballadores. Sobreviviu dedic\u00e1ndose \u00e1 venda de patacas. Pola presi\u00f3n implacable das autoridades, botouse ao monte. Formou parte do grupo de Benigno Andrade Garc\u00eda \"Foucellas\" que actuaba no sur da provincia da Coru\u00f1a. En novembro de 1946 uniuse ao destacamento Paco Barreiro da V Agrupaci\u00f3n do Ex\u00e9rcito Guerrilleiro de Galicia. Despois da morte dos l\u00edderes Manuel Sim\u00f3n Campos e Avelino Otero Montes, o 21 de maio de 1947, os guerrilleiros sobreviventes dispers\u00e1ronse. Logrou marchar a Francia, onde morreu o 2 de maio de 2002."}
{"id": "373989", "revid": "1888", "url": "https://gl.wikipedia.org/wiki?curid=373989", "title": "Agust\u00edn \u00c1lvarez Araujo", "text": "Agust\u00edn \u00c1lvarez Araujo, co\u00f1ecido como Tito ou Caralladas, nado en Ror\u00eds (Teis, Vigo) en 1918 e finado en Vigo o 30 de maio de 1947, foi un guerrilleiro antifranquista galego.\nTraxectoria.\nCarpinteiro veci\u00f1o do Paraixal (Teis) e militante do PCE. Co golpe de Estado do 18 de xullo de 1936 foi mobilizado e participou na guerra civil no ex\u00e9rcito franquista. Desertor do ex\u00e9rcito, estivo preso en Mozarrifar (Zaragoza). Foi novamente arrestado en 1945, pero logrou escapar. Uniuse ao grupo de Manuel Sim\u00f3n Campos, activo na \u00e1rea de Vigo e o sur da provincia de Pontevedra, en outubro de 1946. En novembro de 1946 incorporouse ao destacamento Paco Barreiro da V Agrupaci\u00f3n do Ex\u00e9rcito Guerrilleiro de Galicia. Morreu nun enfrontamento coa Garda Civil en Teis o 30 de maio de 1947."}
{"id": "373992", "revid": "15490", "url": "https://gl.wikipedia.org/wiki?curid=373992", "title": "Revista Europea", "text": "Revista Europea\u00a0foi unha publicaci\u00f3n peri\u00f3dica editada en\u00a0Madrid,\u00a0entre o 1 de marzo de 1874 e 20 de xu\u00f1o de 1880, que sacou 319 n\u00fameros durante o per\u00edodo co\u00f1ecido como Restauraci\u00f3n.\nHistoria.\nFoi fundada e dirixida segundo Sala Catal\u00e1 polo cubano Trist\u00e1n de Jes\u00fas Medina e S\u00e1nchez e na s\u00faa posta en marcha intervir\u00edan igualmente Eduardo Medina e Lu\u00eds Navarro e Calvo. Os directores da publicaci\u00f3n foron Ricardo Merino e, despois, Armando Palacio Vald\u00e9s. A revista inclu\u00edu contido variado, tanto de vertente human\u00edstica (literatura, filosof\u00eda, antropolox\u00eda...) como cient\u00edfica, tendo especial predilecci\u00f3n pola historia natural. Tam\u00e9n levou a cabo traduci\u00f3ns de textos de autores estranxeiros como Herbert Spencer.\nO car\u00e1cter aberto e progresista da revista propiciou a presenza, nas s\u00faas p\u00e1xinas, de interesantes pol\u00e9micas como a mantida por Manuel de la Revilla e Juan de Vilanova sobre a teor\u00eda evolucionista, ou as pol\u00e9micas mantidas por Marcelino Men\u00e9ndez Pelayo, que recompilou posteriormente na s\u00faa obra \"La Ciencia espa\u00f1ola\".\nContou con colaboraci\u00f3ns de firmas como as de Juan Vilanova, Augusto Gonz\u00e1lez de Linares, Ludovico Carrau, Enrique Serrano Fatigati, Luciano Navarro Izquierdo, Jos\u00e9 do Perojo, Jos\u00e9 Ust\u00e1riz, \u00c1ngel Lasso de la Vega e Arg\u00fcelles, Jos\u00e9 Mar\u00eda Esperanza e Soa, Heliodoro Mar\u00eda Jal\u00f3n, Marcelino Men\u00e9ndez Pelayo, Rafael Montoro, Mariano Pardo de Figueroa, Manuel de Tolosa Latour, Jos\u00e9 Villaamil e Castro, Francisco Mar\u00eda Tubino e Oliva ou Alfredo Calder\u00f3n, entre outros."}
{"id": "374002", "revid": "89787", "url": "https://gl.wikipedia.org/wiki?curid=374002", "title": "Claudio Rodr\u00edguez V\u00e1zquez", "text": "Claudio Rodr\u00edguez V\u00e1zquez, co\u00f1ecido como Crisp\u00edn ou Pen\u00eds, nado en Teis (Vigo) en 1913 e finado en Lavadores en abril de 1951, foi un guerrilleiro antifranquista galego.\nTraxectoria.\nMilitante do PCE. Non se presentou a filas cando foi chamado o seu reemprazo e uniuse ao grupo de Jos\u00e9 e Rogelio Garc\u00eda Morales, os Maletas, activo desde 1938 entre Redondela e Vigo. Presentouse ante o gobernador civil Manuel G\u00f3mez Cantos en 1939 atra\u00eddo pola promesa de amnist\u00eda. A principios de 1940 participou na reorganizaci\u00f3n do PCE. Pola presi\u00f3n policial botouse ao monte en novembro de 1945. Foi membro do destacamento Paco Barreiro da V Agrupaci\u00f3n do Ex\u00e9rcito Guerrilleiro de Galicia, baixo o mando de Manuel Sim\u00f3n Campos. Acusado de participar no asasinato do veci\u00f1o de Beade Manuel Leir\u00f3s P\u00e9rez o 26 de xaneiro de 1946. O 14 de outubro de 1946 participou no asalto en Vilatuxe a oito \u00f3mnibus que se dirix\u00edan \u00e1 feira da Bandeira. Despois da morte dos l\u00edderes Manuel Sim\u00f3n Campos e Avelino Otero Montes, o 21 de maio de 1947, os guerrilleiros sobreviventes dispers\u00e1ronse. A principios dos anos cincuenta foi localizado pola Garda Civil en Lavadores. Foi morto pola Garda Civil en abril de 1951."}
{"id": "374010", "revid": "85894", "url": "https://gl.wikipedia.org/wiki?curid=374010", "title": "Rogelio Garc\u00eda Morales", "text": "Rogelio Garc\u00eda Morales, Maletas, nado Vigo e finado en Redondela o 15 de outubro de 1939, foi un guerrilleiro antifranquista galego.\nTraxectoria.\nDesertou do ex\u00e9rcito. En 1938 organizou co seu irm\u00e1n Jos\u00e9 Garc\u00eda Morales un grupo guerrilleiro ao que se incorporou en 1939 o militante comunista Claudio Rodr\u00edguez V\u00e1zquez. O grupo estaba composto por comunistas e anarquistas. O 15 de outubro de 1939, o seu grupo foi rodeado pola Garda Civil en Vilar de Infesta (Redondela), Rogelio resultou ferido grave polo tiro accidental do seu compa\u00f1eiro Jes\u00fas Lago Gonz\u00e1lez, e foi logo rematado por outro, mentres que o resto dos guerrilleiros conseguiron escapar. Logo da s\u00faa morte, o seu irm\u00e1n Jos\u00e9 reorganizou o grupo pero xa controlado por Manuel Sim\u00f3n Campos."}
{"id": "374011", "revid": "1888", "url": "https://gl.wikipedia.org/wiki?curid=374011", "title": "Jes\u00fas Lago Fern\u00e1ndez", "text": ""}
{"id": "374012", "revid": "89787", "url": "https://gl.wikipedia.org/wiki?curid=374012", "title": "Yomiuri Giants", "text": "Os Yomiuri Giants (\u8aad\u58f2\u30b8\u30e3\u30a4\u30a2\u30f3\u30c4 \"Yomiuri Jaiantsu\") son un equipo profesional xapon\u00e9s de b\u00e9isbol con sede no barrio de Bunky\u014d de Toquio. O club compite na Nippon Professional Baseball (NPB) como membro da Central League. O campo onde xogan os seus partidos como local desde 1988 \u00e9 o Tokyo Dome, recinto con capacidade para 46.000 espectadores. O propietario do equipo \u00e9 o Yomiuri Group, un conglomerado de medios de comunicaci\u00f3n, entre os cales hai dous xornais e unha cadea de televisi\u00f3n.\nOs Giants son o equipo profesional de b\u00e9isbol m\u00e1is antigo do Xap\u00f3n. O seu principal equipo rival son os Hanshin Tigers, club especialmente popular na rexi\u00f3n de Kansai. Os Yomiuri Giants son habitualmente considerados como \"Os New York Yankees do Xap\u00f3n\" debido \u00e1 s\u00faa popularidade, o seu dominio da competici\u00f3n no pasado e o efecto polarizados que exerce nos seareiros (son desagrad\u00e1beis para alg\u00fans seguidores de b\u00e9isbol, m\u00e1is por outra banda te\u00f1en unha gran base de seareiros en todo o pa\u00eds).\nA pesar de ser o seu nome oficial de Giants (\"xigantes\" en ingl\u00e9s), en xeral no Xap\u00f3n son co\u00f1ecidos simplemente como Kyojin (\u5de8\u4eba, palabra xaponesa para \"xigante(s)\"). Os uniformes do equipo est\u00e1n baseados no dos New York Giants (hoxe San Francisco Giants), sendo as cores principais do mesmo o laranxa e o negro. De feito, a tipograf\u00eda do equipo non seus comezaos era moi semellante \u00e1 que usaban os Giants estadounidenses nos anos 1930, que nos anos 1970 foi actualizada a outra semellante aos San Francisco Giants da \u00e9poca.\nHistoria.\nTokyo Kyojin.\nO equipo foi fundado en 1934 co nome de , un equipo formado por alg\u00fans dos mellores xogadores nipon\u00e9s organizado polo magnate dos medios de comunicaci\u00f3n Matsutar\u014d Sh\u014driki para enfrontouse a un equipo de estrelas estadounidenses que contaba con xogadores como Babe Ruth, Jimmie Foxx, Lou Gehrig ou Charlie Gehringer. Ao contrario que outros equipos de estrelas xaponesas, que foron disoltos tras xogar os seus partidos, Sh\u014driki decidiu converter a este grupo nun equipo profesional que xogase nunha liga independente. En 1936, coa creaci\u00f3n da Liga de B\u00e9isbol do Xap\u00f3n, o equipo mudou o seu nome a Tokyo Kyojin (do xapon\u00e9s: \"Xigantes\"). Entre 1936 e 1943 o equipo conseguiu oito t\u00edtulos de liga, inclu\u00eddos seis consecutivos.\nUn dos xogadores m\u00e1is destacados destes primeiros anos dos Kyojin foi o pitcher Victor Starffin, alcumado o \"xapon\u00e9s de ollos azuis\". Foi un dos primeiros lanzadores dominadores da liga, ga\u00f1ando dous premios ao mellor xogador (MVP) e un \"Best Nine\". Conseguiu ga\u00f1ar un m\u00ednimo de 26 partidos durante seis anos, al\u00e9n de conseguir o r\u00e9cord de maior n\u00famero de vitorias nun ano con 42 en 1939. O outro pitcher estrela do equipo foi Eiji Sawamura, quen foi o primeiro xogador en conseguir un no-hitter no b\u00e9isbol profesional xapon\u00e9s. A este, conseguido o 25 de setembro de 1936, un\u00edronselle dous m\u00e1is posteriormente. En 1937, Conseguiu 33 vitorias cun ERA de 1,38. En 1943 Sawamura alistouse no Ex\u00e9rcito Imperial Xapon\u00e9s, mais perdeu a vida cando o seu barco foi torpedeado cara o final da segunda guerra mundial.\nOutro pitcher destacado foi Hideo Fujimoto (tam\u00e9n co\u00f1ecido como Hideo Nakagami), o cal lanzou para o equipo durante doce temporadas (1942\u20131955). Fujimoto pos\u00fae os r\u00e9cords xaponeses de menor ERA en todo unha carreira (1,90) e nunha temporada (0,73 en 1943), as\u00ed como a mellor porcentaxe de vitorias de todos os tempos (69,7%). Ademais, lanzou dous no-hitter e conseguiu o primeiro partido perfecto da historia do b\u00e9isbol profesional xapon\u00e9s o 28 de xu\u00f1o de 1950 ante os Nishinippon Pirates. Tam\u00e9n foi adestrador do equipo entre 1944 e 1946. En canto a bateadores destacan o outfielder Haruyasu Nakajima e o primeira base Tetsuharu Kawakami. Kawakami, que permaneceu no club desde 1938 at\u00e9 1958, conseguiu tres MVP, cinco t\u00edtulos de bateo, d\u00faas coroas de home run, tres t\u00edtulos de RBI e seis t\u00edtulos de m\u00e1is hits nunha temporada. Foi ademais o primeiro xogador profesional xapon\u00e9s en conseguir 2.000 hits. Por \u00faltimo c\u00f3mpre destacar a Shosei Go (1937\u20131943), MVP da temporada 1943, que cunha altura de 1,67 metros foi co\u00f1ecido como a pola s\u00faa velocidade.\nYomiuri Giants.\nEn 1947 o equipo muda o seu nome a Yomiuri Giants. En 1949 os Giants ga\u00f1an a \u00faltima edici\u00f3n da Liga Xaponesa de B\u00e9isbol, tras a cal a Giants, entre outros, impulsan a reestruturaci\u00f3n da competici\u00f3n para crear a Nippon Professional Baseball (NPB). Os Giants un\u00edrosne como membro fundador da NPB \u00e1 Liga Central. Durante os primeiros anos de campionato os Giants foron os principais dominadores do b\u00e9isbol xapon\u00e9s, conseguindo ga\u00f1ar case todas as Ligas Centrais da d\u00e9cada de 1950 (excepto 1954) e as Series do Xap\u00f3n de 1951, 1952, 1953 e 1955. Nese elenco destacaron o ex xogador de f\u00fatbol americano reconvertido a bateador Wally Yonamine, o pitcher Takehiko Bessho e Takumi Otomo. C\u00f3mpre destacara tam\u00e9n a Shigeo Nagashima, terceira base que anos m\u00e1is tarde foi alcumado como \"Mr. Giants\" pola s\u00faa actuaci\u00f3n ante o eterno rival, os Hanshin Tigers, no primeiro partido presenciado polo Emperador Hirohito.\nDurante as d\u00e9cadas de 1950 e 1960 o xornal Yomiuri Shimbun encargouse de dar unha gran cobertura ao equipo. Cando a empresa conseguiu posu\u00edr unha cadea de televisi\u00f3n (YTV, afiliada a Nippon TV) o grupo comezou a emitir partidos do equipo. Sumado ao dominio dos Giants durante esa d\u00e9cada, con sete Ligas e sete Series (1961, 1963, 1965, 1966, 1967, 1968 e 1969) a franqu\u00eda pasou a aglutinar unha forte base de afeccionados por todo o pa\u00eds e ser alcumado naqueles anos como o Equipo do Xap\u00f3n. Desde 1965 at\u00e9 1973 os Giants, dirixidos por Tetsuharu Kawakimi, ga\u00f1aron nove Ligas e Series consecutivas. Naquel equipo destacaron como xogadores a primeiro base Sadaharu Oh, que pos\u00fae o r\u00e9cord munidial de home runs cun estilo peculiar de bateo mantendo o equilibrio a un p\u00e9, e Shigeo Nagashima. Oh conseguiu proclamarse xogador m\u00e1is valioso durante oito tempadas. \nA retirada Nagashima en 1974, que pasou a ser o adestrador, afectou seriamente ao equipo. Na s\u00faa primeira temporada non puido conseguir outra cousa que unha \u00faltima posici\u00f3n, a primeira na historia dos Giants. Nagashima desculpouse publicamente mais continuou no equipo, o cal non puido m\u00e1is que ga\u00f1ar a Liga Central en 1976 e 1977. Nagashima viuse forzado a dimitir, o que xunto coa retirada de Sadaharu Oh tras 21 anos de carreira, levou aos Giants a realizar unha reestruturaci\u00f3n do club. Nos anos 1980 os Kyojin volveron formar un equipo competente que combinaba a fichaxe de varias estrelas e a chegada de novos xogadores procedentes das ligas escolares. Dentro destes \u00faltimos movementos destacou o de Suguru Egawa, escollido polos Seibu Lions no draft de 1977, mais que se negaba a xogar en calquera equipo que non fosen os Giants, polos que terminou fichando en 1978. A pesar de que o contrato foi considerado ilegal pola NPB, os propietarios da franqu\u00eda ameazaron con abandonar a liga e formar o seu propio circu\u00edto se non se permit\u00eda a s\u00faa fichaxe. Debido \u00e1 posici\u00f3n dos Giants no b\u00e9isbol do pa\u00eds, finalmente permitiuse a contrataci\u00f3n.\nOs Giants conseguiron ga\u00f1ar a Liga Central de 1981, 1983, 1987 e 1989, e as Series de 1981 e 1989. Durante ese tempo estiveron liderados por Egawa, Tatsunori Hara e Warren Cromartie como bateadores, e Masaki Saito, Masumi Kutawa e Hiromi Makihara como pitchers. Con todo, xurdiron outros equipos que acabaron co dominio dos de Toquio, entre eles os Seibu Lions, os Chunichi Dragons e os Hiroshima Toyo Carp. A chegada de Oh como adestrador (1984-1988) non solucionou a situaci\u00f3n, sendo criticado pola s\u00faa falta de autoridade. En 1993, tras varios anos sen conseguir t\u00edtulos, a directiva da franqu\u00eda volveu chamar a Nagashima como t\u00e9cnico. Baixo os seus primeiros anos conseguiu as ligas de 1994 e 1996, e a Serie do Xap\u00f3n de 1994, destacando entre os xogadores Hideki Matsui. Tras caer na final de 1996 ante Orix BlueWave, os propietarios anunciaron unha forte renovaci\u00f3n con fichaxes como Katsumi Hirosawa, Hiroo Ishii e Kazuhiro Kiyohara. Con todo, a falta de organizaci\u00f3n, a mala defensa e os erros t\u00e1cticos de Nagashima fixeron que o equipo rendese por baixo do esperado. Tras ga\u00f1ar no ano 2000 a Liga e Serie, Nagashima abandonou o equipo para dirixir ao combinado nacional. En 2002 os Giants pasaron a ser dirixidos por Tatsunori Hara, que conseguiu no seu primeiro ano a Liga e Serie. Tras o \u00e9xito conseguido, Matsui asino cos New York Yankees. A franqu\u00eda conseguiu tam\u00e9n a vitoria de Liga Central en 2007, 2008 e 2009. No ano 2012, e baixo o mando de Tatsunori Hara, o Giants conseguiron ga\u00f1ar as s\u00faas \u00faltimas Series do Xap\u00f3n.\nNomes.\nAo longo dos anos o equipo tivo diferentes nomes:\nEstadio.\nActualmente, os Yomiuri Giants xogan os seus encontros como local no Tokyo Dome, recinto con capacidade para 55.000 espectadores, 46.000 no caso de estaren todos sentados. Con todo, ao longo dos anos ten utilizado os seguintes estadios:"}
{"id": "374013", "revid": "85894", "url": "https://gl.wikipedia.org/wiki?curid=374013", "title": "Jos\u00e9 Garc\u00eda Morales", "text": "Jos\u00e9 Garc\u00eda Morales, Maletas, nado en Vigo e finado no Porri\u00f1o o 14 de agosto de 1945, foi un guerrilleiro antifranquista galego.\nTraxectoria.\nCando se produciu o golpe de Estado do 18 de xullo de 1936 loitou nas barricadas de Lavadores. En 1938 organizou co seu irm\u00e1n Rogelio Garc\u00eda Morales un grupo guerrilleiro composto por comunistas e anarquistas. Logo da morte do seu irm\u00e1n en Vilar de Infesta (Redondela) o 15 de outubro de 1939, reorganizou o grupo con Avelino Otero Montes, pero xa baixo o control de Manuel Sim\u00f3n Campos. O grupo operou nos montes de Mos e realizou varias acci\u00f3ns en Tameiga, Petelos, Nordales e Ponte de Guizo. En abril de 1943 foi procesado por roubo e asasinato do veci\u00f1o de Petelos Fructuoso Costas Gir\u00e1ldez (o garda c\u00edvico que rematou a Manuel Gonz\u00e1lez Fresco), con Ram\u00f3n Pereira Antelo, Jos\u00e9 Lu\u00eds Quintas Figueroa, Manuel Sim\u00f3n Campos e Abraham Lloriente S\u00e1nchez. En 1944 o grupo de supervivientes un\u00edronse ao grupo de Benigno Andrade Garc\u00eda \"Foucellas\". Integrouse no destacamento Paco Barreiro. O 14 de agosto de 1945, estabeleceron un control na estrada de Vigo a Ourense e apoder\u00e1ronse de 32.000 pesetas nun veh\u00edculo da empresa \"Distribuidora de Huevos de Jimeno y C\u00eda\". O grupo foi perseguido pola Garda Civil e Jos\u00e9 Garc\u00eda foi abatido no monte Saramagoso (na parroquia de Louredo) xunto con Urbano Fern\u00e1ndez Bastos."}
{"id": "374014", "revid": "1131", "url": "https://gl.wikipedia.org/wiki?curid=374014", "title": "Tandaia", "text": "Tandaia \u00e9 unha editorial galega en lingua castel\u00e1, pioneira na realizaci\u00f3n de sondaxes de mercado previos \u00e1 publicaci\u00f3n dos seus t\u00edtulos mediante campa\u00f1as de preventa. Foi fundada en 2014 polo escritor, dramaturgo e guionista coru\u00f1\u00e9s Borja F. Caama\u00f1o.\nCon sede na Cidade da Cultura de Galicia en Santiago de Compostela, comercializa os seus t\u00edtulos en Espa\u00f1a e Am\u00e9rica Latina. Cada ano outorga o Premio de Novela Tandaia e o Premio de Novela Juvenil CEPA."}
{"id": "374015", "revid": "1888", "url": "https://gl.wikipedia.org/wiki?curid=374015", "title": "Urbano Fern\u00e1ndez Bastos", "text": "Urbano Fern\u00e1ndez Bastos, co\u00f1ecido como Fot\u00f3grafo ou Roque, nado en Cabral (Lavadores) e finado no Porri\u00f1o o 14 de agosto de 1945, foi un guerrilleiro antifranquista galego.\nTraxectoria.\nFot\u00f3grafo de Cabral. Integrouse en 1943 no grupo de Manuel Sim\u00f3n Campos. O 14 de agosto de 1945 o grupo estableceu un control na estrada de Vigo a Ourense, a tres quil\u00f3metros do Porri\u00f1o e apoder\u00e1ronse de 32.000 pesetas nun veh\u00edculo da empresa \"Distribuidora de Huevos de Jimeno y C\u00eda\". Inmediatamente as forzas da Garda Civil estableceron un cerco para deter aos guerrilleiros e Urbano Fern\u00e1ndez foi abatido no monte Saramagoso xunto con Jos\u00e9 Garc\u00eda Morales."}
{"id": "374023", "revid": "1131", "url": "https://gl.wikipedia.org/wiki?curid=374023", "title": "Irmandade Galeguista do Uruguai", "text": "No n\u00famero de decembro de 1934 da revista \"O Irmandi\u00f1o\", a propia Irmandade definiuse a si mesma como unha entidade que non se adicaba en exclusive \u00e1 pol\u00edtica, sen\u00f3n que os seus principais obxectivos consist\u00edan en dar a co\u00f1ecer grandes personalidades galegas que, debido ao r\u00e9xime, morreron ou \u201cviv\u00edan na escuridade\u201d para as\u00ed defender o idioma.\nA Irmandade Galeguista do Uruguai fai un chamamento a todos os galegos e galegas do mundo, para tomar conciencia da situaci\u00f3n da comunidade galega, ademais de facer fincap\u00e9 na igualdade entre homes e mulleres, todos eles necesarios para a causa. Para apoiar este fin, en palabras de Ant\u00f3n Vilar Ponte, \u00ednstase a mercar libros escritos no idioma galego, para continuar o legado da Editorial N\u00f3s, potenciando a literatura galega en Galicia e no resto do mundo.\nA asociaci\u00f3n acordou finalizar as s\u00faas funci\u00f3ns cando estalou a Guerra civil espa\u00f1ola, para apoiar todo o pos\u00edbel ao bando da Rep\u00fablica.\nFundaci\u00f3n.\nA Irmandade Galeguista do Uruguai fundouse no Caf\u00e9 Brasileiro en maio de 1934, en Montevideo. A s\u00faa primeira aparici\u00f3n foi no xornal El Plata (diario uruguayo) o cal chamaba \u00e1 afiliaci\u00f3n. Na primeira reuni\u00f3n estaban Manuel Meil\u00e1n, Pedro Fern\u00e1ndez Veiga, Ant\u00f3n Crestar, Manuel Leiras, Camilo B\u00f3veda Amor e Xaqu\u00edn Bello. A s\u00faa sede situouse nunha leiter\u00eda na r\u00faa Pedras 411, propiedade de Ant\u00f3n Crestar.\nAo principio a s\u00faa labor centrouse basicamente na defensa da autonom\u00eda a trav\u00e9s do seu xornal \"O Irmandi\u00f1o\", cuxo primeiro n\u00famero sa\u00edu en outubro de 1934. O seus obxectivos eran a defensa da autonom\u00eda e o autogoberno ademais da concienciaci\u00f3n da lingua, cultura e identidade como pobo galego.\nCelebraci\u00f3ns e homenaxes.\nEn 1934 organizouse no D\u00eda de Galiza un programa na radio internacional, presentado por Mar\u00eda Dopico de V\u00e1zquez Anido.\nO 22 de decembro de 1934 a asociaci\u00f3n celebrou o Gran Festival Galego en homenaxe a Pardo de Cela, quen morreu pola liberdade dos galegos. O acto produciuse no Sal\u00f3n-Teatro do Centro Galego en San Jos\u00e9 e estaba dividido en d\u00faas partes: a primeira parte comezaba co himno galego e finalizaba coa representaci\u00f3n da comedia \"O zoqueiro de Vilaboa\", escrita por Nan de Allariz e que se estreou neste acto, a segunda parte dividiuse nunha serie de cantos. Menci\u00f3nase que ao defender a cultura galega o coherente \u00e9 falar nesta lingua.\nEn 1935 o D\u00eda de Galiza celebrouse o 20 de xullo no Sal\u00f3n de Actos do Centro Galego. Comezou, como o do ano anterior, coa proclamaci\u00f3n do himno galego e a continuaci\u00f3n a conferencia titulada \u201cEn col da nosa Galiza\u201d. Esta conferencia foi presentada por Rodolfo Prada, quen \u00e1 s\u00faa vez foi presentado por Manuel Meil\u00e1n (Secretario de Propaganda).\nNo transcurso dos anos 30, destaca a asemblea celebrada en 1936 en Santiago de Compostela, na que se aprobou o ingreso do Partido Galeguista no Fronte Popular con ilustres candidatos coma Ant\u00f3n Villar Ponte, Castelao e Ram\u00f3n Su\u00e1rez Picallo entre os m\u00e1is destacados.\nEn 1940, dada a morte de Llu\u00eds Companys, ded\u00edcaselle un apartado da revista lembr\u00e1ndoo como algu\u00e9n admirable e agradec\u00e9ndolle o apoio nos momentos nos que os galegos tiveron que fuxir das s\u00faas propias casas e Catalu\u00f1a os acolleu."}
{"id": "374030", "revid": "85894", "url": "https://gl.wikipedia.org/wiki?curid=374030", "title": "O Areeiro, Solobeira, Vilagarc\u00eda de Arousa", "text": "O Areeiro \u00e9 un lugar da parroquia de Solobeira no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 117 habitantes no ano 2016 segundo datos do IGE, dos que 64 eran mulleres e 53 homes, o que representa un aumento respecto \u00f3 ano 2010, cando ti\u00f1a 106 veci\u00f1os, pero un descenso respecto a 2005, cando eran 120."}
{"id": "374031", "revid": "85894", "url": "https://gl.wikipedia.org/wiki?curid=374031", "title": "O Pereiro, Solobeira, Vilagarc\u00eda de Arousa", "text": "O Pereiro \u00e9 un lugar da parroquia de Solobeira no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 40 habitantes no ano 2016 segundo datos do IGE, dos que 20 eran mulleres e 20 homes, o que representa un aumento respecto \u00f3s anos 2010, cando ti\u00f1a 36 veci\u00f1os, e 2005, cando eran 35."}
{"id": "374032", "revid": "85894", "url": "https://gl.wikipedia.org/wiki?curid=374032", "title": "O Sisto, Solobeira, Vilagarc\u00eda de Arousa", "text": "O Sisto \u00e9 un lugar da parroquia de Solobeira no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 45 habitantes no ano 2016 segundo datos do IGE, dos que 27 eran mulleres e 18 homes, o que representa un descenso continuado respecto \u00f3s anos 2010, cando ti\u00f1a 54 veci\u00f1os, e 2005, cando eran 58."}
{"id": "374033", "revid": "85894", "url": "https://gl.wikipedia.org/wiki?curid=374033", "title": "A Vali\u00f1a, Solobeira, Vilagarc\u00eda de Arousa", "text": "A Vali\u00f1a \u00e9 un lugar da parroquia de Solobeira no concello pontevedr\u00e9s de Vilagarc\u00eda de Arousa, na comarca do Saln\u00e9s. Ti\u00f1a 15 habitantes no ano 2016 segundo datos do IGE, dos que 9 eran mulleres e 6 homes, o que representa un aumento respecto \u00f3 ano 2010, cando ti\u00f1a 14 veci\u00f1os, pero un descenso respecto a 2005, cando eran 18."}
{"id": "374034", "revid": "54334", "url": "https://gl.wikipedia.org/wiki?curid=374034", "title": "DOS-5", "text": ""}
{"id": "374035", "revid": "54334", "url": "https://gl.wikipedia.org/wiki?curid=374035", "title": "DOS 5", "text": ""}
{"id": "374036", "revid": "54334", "url": "https://gl.wikipedia.org/wiki?curid=374036", "title": "DOS 4", "text": ""}
{"id": "374037", "revid": "54334", "url": "https://gl.wikipedia.org/wiki?curid=374037", "title": "DOS-4", "text": ""}
{"id": "374039", "revid": "85894", "url": "https://gl.wikipedia.org/wiki?curid=374039", "title": "O Castro, Vilagarc\u00eda, Vilagarc\u00eda de Arousa", "text": "O Castro \u00e9 un lugar da parroquia de Vilagarc\u00eda no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374040", "revid": "85894", "url": "https://gl.wikipedia.org/wiki?curid=374040", "title": "A Escardia, Vilagarc\u00eda, Vilagarc\u00eda de Arousa", "text": "A Escardia \u00e9 un lugar da parroquia de Vilagarc\u00eda no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374041", "revid": "85894", "url": "https://gl.wikipedia.org/wiki?curid=374041", "title": "San Roque, Vilagarc\u00eda, Vilagarc\u00eda de Arousa", "text": "San Roque \u00e9 un lugar da parroquia de Vilagarc\u00eda no concello pontevedr\u00e9s de Vilagarc\u00eda de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374050", "revid": "23204", "url": "https://gl.wikipedia.org/wiki?curid=374050", "title": "Topolox\u00eda alx\u00e9brica", "text": "A topolog\u00eda alx\u00e9brica \u00e9 unha rama da topolox\u00eda na que se usan as ferramentas da \u00e1lxebra abstracta para estudar os espazos topol\u00f3xicos. O obxectivo b\u00e1sico \u00e9 atopar invariantes alx\u00e9bricas que clasifican os espazos topol\u00f3xicos at\u00e9 o homeomorfismo, a\u00ednda que normalmente moitos se clasifican at\u00e9 a equivalencia homot\u00f3pica.\nO m\u00e9todo dos invariantes alx\u00e9bricos.\nO obxectivo da topolox\u00eda alx\u00e9brica \u00e9 clasificar os espazos topol\u00f3xicos. Un nome antigo para esta materia era o de topolox\u00eda combinatoria, que pu\u00f1a a \u00e9nfase en como un espazo dado \"X\" pod\u00eda constru\u00edrse a partir de espazos m\u00e1is pequenos. O m\u00e9todo b\u00e1sico que se aplica agora en topolox\u00eda alx\u00e9brica \u00e9 o de investigar os espazos por medio dos invariantes alx\u00e9bricos: por exemplo aplic\u00e1ndoos, relacion\u00e1ndoos cos grupos, que te\u00f1en bastante estrutura utilizable, e de maneira que se respecte a relaci\u00f3n de homeomorfismo de espazos.\nAs d\u00faas formas principais como se fai isto son a trav\u00e9s dos grupos fundamentais, ou m\u00e1is en xeral a teor\u00eda de homotop\u00eda, e por medio dos grupos de homolox\u00eda e de cohomolox\u00eda. Os grupos fundamentais fornecen informaci\u00f3n b\u00e1sica sobre a estrutura dun espazo topol\u00f3xico; pero son a mi\u00fado non abelianos e poden ser dif\u00edciles de empregar. O grupo fundamental dun complexo simplicial (finito) ten unha presentaci\u00f3n finita.\nOs grupos de homolox\u00eda e cohomolox\u00eda, por outra banda, son abelianos, e en moitos casos importantes son finitamente xerados. Os grupos abelianos finitamente xerados poden clasificarse completamente e son particularmente f\u00e1ciles de usar.\nResultados en homolox\u00eda.\nVarios resultados \u00fatiles s\u00e9guense inmediatamente de traballar con grupos abelianos finitamente xerados. O rango libre do grupo de \"n\"-homolox\u00eda dun complexo simplicial \u00e9 igual ao \"n\"-n\u00famero de Betti, as\u00ed que se poden empregar os grupos de homolox\u00eda dun complexo simplicial para calcular a s\u00faa caracter\u00edstica de Euler-Poincar\u00e9. Se un grupo de \"n\"-homolox\u00eda dun complexo simplicial ten torsi\u00f3n, ent\u00f3n o complexo \u00e9 non orientable. As\u00ed que a homolox\u00eda \"codifica\" gran parte da informaci\u00f3n topol\u00f3xica dun espazo topol\u00f3xico dado.\nM\u00e1is al\u00f3 da homolox\u00eda simplicial, podemos usar a estrutura diferencial das variedades por medio da cohomolox\u00eda de De Rham, ou a de Cech ou coa cohomolox\u00eda de feixes para investigar a resolubilidade das ecuaci\u00f3ns diferenciais definidas na variedade en cuesti\u00f3n. De Rham demostrou que todos estes tipos de aproximaci\u00f3n est\u00e1n interrelacionados e que os n\u00fameros de Betti que se derivan da homolox\u00eda simplicial eran os mesmos n\u00fameros de Betti que aqueles que se derivan da cohomolox\u00eda de De Rham.\nAplicaci\u00f3ns.\nEntre as aplicaci\u00f3ns cl\u00e1sicas da topolox\u00eda alx\u00e9brica at\u00f3panse:\nPosicionamento na teor\u00eda das categor\u00edas.\nEn xeral, todas as construci\u00f3ns da topolox\u00eda alx\u00e9brica son funtoriais: as noci\u00f3ns de categor\u00eda, funtor e transformaci\u00f3n natural orixin\u00e1ronse aqu\u00ed. Os grupos fundamentais, de homolox\u00eda e cohomolox\u00eda non son s\u00f3 invariantes do espazo topol\u00f3xico subxacente, no sentido de que dous espazos topol\u00f3xicos son homeomorfos se te\u00f1en asociados os mesmos grupos; unha aplicaci\u00f3n continua de espazos induce un homomorfismo entre os grupos asociados, e estes homomorfismos poden ser usados para probar a non-existencia (ou, m\u00e1is profundamente, a existencia) de aplicaci\u00f3ns.\nProblemas da topolox\u00eda alx\u00e9brica.\nO problema xeom\u00e9trico, aberto por preto dun s\u00e9culo, e m\u00e1is famoso da topolox\u00eda alx\u00e9brica \u00e9 a conxectura de Poincar\u00e9, resolto polo ruso Grigori Perelman en 2002. O campo da teor\u00eda de homotop\u00eda cont\u00e9n moitos misterios, en particular a maneira correcta de describir os grupos de homotop\u00eda das esferas.\nFerramentas importantes.\nAs ferramentas importantes (como teoremas fundamentais) para o c\u00e1lculo de invariantes desta teor\u00eda son:"}
{"id": "374071", "revid": "85894", "url": "https://gl.wikipedia.org/wiki?curid=374071", "title": "Vilagarc\u00eda, Vilagarc\u00eda, Vilagarc\u00eda de Arousa", "text": "Vilagarc\u00eda \u00e9 un lugar da parroquia de Vilagarc\u00eda no concello pontevedr\u00e9s de Vilagarc\u00eda de Arousa, na comarca do Saln\u00e9s. Segundo o IGE, \u00e9 o \u00fanico lugar que rexistra poboaci\u00f3n na parroquia hom\u00f3nima de Vilagarc\u00eda. En 2016 ti\u00f1a 19\u00a0465 habitantes (10\u00a0164 mulleres e 9\u00a0301 homes), 45 menos ca en 2010, e 2009 habitantes m\u00e1is ca no ano 2005.\nA vila foi fundada por Garc\u00eda de Caama\u00f1o, de quen toma o nome actual, o 12 de maio de 1441."}
{"id": "374074", "revid": "56817", "url": "https://gl.wikipedia.org/wiki?curid=374074", "title": "Max\u00edlula", "text": "Ch\u00e1mase max\u00edlula a cada un dos membros do primeiro par de maxilas dos crust\u00e1ceos.\nSon cada un dos dous cuartos ap\u00e9ndices cef\u00e1licos dos crust\u00e1ceos, situados no somito maxilar, birr\u00e1meos, provistos no lado interno de varias l\u00e1minas mastigadoras e forma de follas flex\u00edbeis.\nEtimolox\u00eda.\nO termo max\u00edlula \u00e9 unha adaptaci\u00f3n do lat\u00edn cient\u00edfico \"maxilla\", coa adici\u00f3n do sufixo diminutivo \"-ula\". Literalmente: 'maxila pequena'."}
{"id": "374077", "revid": "27155", "url": "https://gl.wikipedia.org/wiki?curid=374077", "title": "Labio (artr\u00f3podos)", "text": "O labio, tam\u00e9n chamado labio inferior ou labium (esta \u00faltima voz do lat\u00edn cient\u00edfico) \u00e9 a m\u00e1is posterior das pezas bucais dos insectos e alg\u00fans miri\u00e1podos (s\u00ednfilos). Sit\u00faase tras das maxilas e representa o chan da boca.\nUsualmente leva un par de pequenos ap\u00e9ndices chamados palpos labiais (estruturas diferentes das de igual nome nos moluscos bivalvos).\nO labio \u00e9 unha peza impar resultado da fusi\u00f3n de dous ap\u00e9ndices, o segundo par de maxilas. Comprende as seguintes partes:"}
{"id": "374078", "revid": "23204", "url": "https://gl.wikipedia.org/wiki?curid=374078", "title": "La Flaca", "text": "La Flaca: revista liberal e anticarlista, ou simplemente La Flaca, foi unha revista espa\u00f1ola de tipo sat\u00edrico, de tendencia pol\u00edtica republicana e federal, publicada en Barcelona durante o Sexenio Democr\u00e1tico, momento no que a recentemente estreada liberdade de prensa permitiu este tipo de publicaci\u00f3ns.\nDe periodicidade semanal e, normalmente, de catro p\u00e1xinas editouse en Barcelona, en lingua castel\u00e1, entre o\u00a027 de marzo\u00a0de\u00a01869\u00a0e o\u00a03 de marzo\u00a0de\u00a01876 e a s\u00faa difusi\u00f3n chegou a ser internacional ao se vender en Francia, Italia e Ultramar. Atrib\u00faeselle ser a introductora da litograf\u00eda a cor, de xeito habitual, na prensa espa\u00f1ola que empregaba nas caricaturas sat\u00edricas sobre a situaci\u00f3n pol\u00edtica do momento o que provocou que, dado o seu ideario liberal e anticarlista, sufrira varias suspensi\u00f3ns e para evitalas seguiu sendo editadas baixo diferentes cabeceiras como \"La Carcajada\",\u00a0\"La Risotada\",\u00a0\"La Risa\",\u00a0\"El L\u00edo\",\u00a0\"La Madeja\",\u00a0\"La Madeja Pol\u00edtica\".\nFoi considerada como a m\u00e1is cr\u00edtica e incisiva das revistas da s\u00faa \u00e9poca e entre os seus colaboradores destaca o seu principal caricaturista Tom\u00e1s Padr\u00f3 i Pedret.\nAn\u00e1lise.\nA denominaci\u00f3n de \"La Flaca\" e da imaxe caricaturesca que se representa na primeira p\u00e1xina, unha matrona escu\u00e1lida con escudo e coroa de loureiro, acompa\u00f1ada dun le\u00f3n tam\u00e9n escu\u00e1lido, ironiza sobre a iconograf\u00eda imposta durante o s\u00e9culo XIX do emparellamento da matrona e o le\u00f3n, s\u00edmbolos da alianza da monarqu\u00eda e o pobo, querendo dar a entender que esta alianza quedou reducida \u00e1 m\u00ednima expresi\u00f3n, \u00e9 dicir, aos \u00f3sos.\nTam\u00e9n se ten indicado que, co t\u00edtulo, pretend\u00eda replicar a outra publicaci\u00f3n, tam\u00e9n de tipo sat\u00edrico, pero de ideolox\u00eda falsamente liberal e carlista, \"La Gorda\" (1868-1870) publicada en Madrid, pois era as\u00ed como se denominaba coloquialmente a Isabel II.\nNas catro p\u00e1xinas inclu\u00eda na primeira e na \u00faltima ilustraci\u00f3ns a cor de tipo caricaturesco sobre as circunstancias pol\u00edticas do momento, aparecendo os principais dirixentes pol\u00edticos como Prim, Serrano ou Topete; \u00e9 dicir, a nova casta pol\u00edtica empoleirada pola \"Gloriosa\", aos que criticaba polas escasas reformas que se levaban a cabo e que estaban a levar a Espa\u00f1a (representada como unha muller fam\u00e9lica \"fraca\") ao desastre.\nEra furibundamente antimon\u00e1rquica, anticlerical e antigubernativa, especialmente criticaba a Prim por traer, de novo, a monarqu\u00eda a Espa\u00f1a.\nTraxectoria.\nPara evitar a censura, foi mudando de cabeceiras segundo a necesidade at\u00e9 distinguir 5 etapas:"}
{"id": "374079", "revid": "5132", "url": "https://gl.wikipedia.org/wiki?curid=374079", "title": "Liga Coreana de B\u00e9isbol", "text": ""}
{"id": "374080", "revid": "89787", "url": "https://gl.wikipedia.org/wiki?curid=374080", "title": "S\u00ednfilos", "text": "A dos s\u00ednfilos (\"Symphyla\") \u00e9 unha clase artr\u00f3podos mandibulados do subfilo dos miri\u00e1podos, similares aos insectos nalg\u00fans aspectos, pero con moitos caracteres que os diferencian destes.\nDe pequeno tama\u00f1o (de 0,5 a 8 mm de lonxitude), habitan en lugares h\u00famidos. Co\u00f1\u00e9cense entre 160 e 200 especies.\nSon de corpo brando e pos\u00faen 12 pares de patas.\nDifer\u00e9ncianse doutros miri\u00e1podos por presentaren un segundo par de maxilas fusionadas nun labio complexo (o que, por outra parte, asem\u00e9llaos a alg\u00fans insectos primitivos).\nCaracter\u00edsticas.\nOs s\u00ednfilos son de cor branca, aspecto fr\u00e1xil e delicado, co corpo constitu\u00eddo, como nos dem\u00e1s miri\u00e1podos, por dous tagmas ou rexi\u00f3ns: cabeza e tronco.\nA cabeza pos\u00fae un par de antenas, un par de \u00f3rganos de T\u00f6m\u00f6svary, un par de mand\u00edbulas e dous pares de maxilas, o segundo deles coas maxilas fusionadas entre si para formaren un labio. Na cabeza desembocan tam\u00e9n os espir\u00e1culos (un par) das traqueas.\nO tronco presenta de 15 a 22 placas tergais, estando os esternitos moi reducidos. \nPos\u00faen 12 pares de patas de catro artellos, a\u00ednda que, ao naceren, contan tan s\u00f3 con seis pares.\nO tronco termina nun par de fierias, unhas estruturas c\u00f3nicas que segregan seda. Os gon\u00f3poros (poros xenitais) desembocan no terceiro segmento.\nCarecen de ollos, e as s\u00faas longas antenas s\u00e9rvenlles como \u00f3rganos dos sentidos. Presentan varias caracter\u00edsticas que os asemellan aos insectos m\u00e1is primitivos, como o labio dormado poa fusi\u00f3n do segun dos par de maxilas, un n\u00famero id\u00e9ntico de segmentos na cabeza e certas caracter\u00edsticas das patas.\nBiolox\u00eda e ecolox\u00eda.\nOs s\u00ednfilos son dioicos (\u00e9 dicir, te\u00f1en os sexos separados). A fecundaci\u00f3n \u00e9 externa; as cr\u00edas nacen con seis pares de patas e en sucesivas mudas van engadindo novos segmentos ao tronco.\nHabitan en lugares h\u00famidos, como o interior do solo, a follaxe ca\u00edda, o humus, nos musgos, baixo pedras, en troncos podres, covas, etc. Son sapr\u00f3fagos ou herb\u00edvoros; estes \u00fatimos poden seren dani\u00f1os para a agricultura.\nTaxonom\u00eda.\nDescrici\u00f3n.\nA clase foi descrita por primeira vez en 1880 polo zo\u00f3logo e embri\u00f3logo estadounidense John A. Ryder.\nEtimolox\u00eda.\nO nome cient\u00edfico \"Symphyla\" (substantivo neutro plural) est\u00e1 formado polos elementos do lat\u00edn cient\u00edfico \"sym-\" e \"-phyla\", tirados do elemento do grego antigo \u03c3\u03c5\u03bd- \"syn-\", derivado do adverbio \u03c3\u03cd\u03bd \"s\u00fdn\", 'xuntos', e da voz grega \u03c6\u03c5\u03bb\u03ae \"phyl\u1e17\", 'tribo', 'grupo', respectivamente, facendo alusi\u00f3n \u00e1s caracer\u00edsticas compartidas por estes miri\u00e1podos cos insectos.\nClasificaci\u00f3n.\nSegundo o NCBI e outras bases de datos zool\u00f3xicas, a clase div\u00eddese en d\u00faas familias que comprenden os tres x\u00e9neros que se indican.\nClase \"Symphyla\""}
{"id": "374081", "revid": "22795", "url": "https://gl.wikipedia.org/wiki?curid=374081", "title": "Symphyla", "text": ""}
{"id": "374082", "revid": "23204", "url": "https://gl.wikipedia.org/wiki?curid=374082", "title": "John A. Ryder", "text": "John Adam Ryder, nado o 29 de febreiro de 1852 no Condado de Franklin, Pensilvania, e finado o 26 de marzo de 1895, foi un zo\u00f3logo e embri\u00f3logo estadounidense.\nTraxectoria.\nDesde 1880 a 1886 traballou na \"United States Fish Commission\".\nDesde 1886 a 1895, data da s\u00faa morte, foi profesor de embriolox\u00eda comparada na Universidade de Pensilvania."}
{"id": "374085", "revid": "89787", "url": "https://gl.wikipedia.org/wiki?curid=374085", "title": "Roc\u00edo Igarz\u00e1bal", "text": "Roc\u00edo Igarz\u00e1bal, nada en San Isidro (Bos Aires) o 24 de agosto de 1989, \u00e9 unha actriz, modelo e cantante arxentina. Tam\u00e9n \u00e9 co\u00f1ecida polo seu papel de \"Vale Guti\u00e9rrez\" na telenovela xuvenil arxentina \"Casi \u00c1ngeles\" e pola s\u00faa etapa de cantante no grupo de m\u00fasica pop derivado chamado \"Teen Angels\".\nTraxectoria.\nNo 2011, Roc\u00edo concreta unha participaci\u00f3n especial na serie \"Super torpe\" como \"Luc\u00eda\". A produci\u00f3n de Disney Channel era protagonizada pola s\u00faa amiga Candela Vetrano e o seu ex-mozoPablo Mart\u00ednez. Coa banda dos Teen Angels, Roc\u00edo volveu ao teatro, onde fixo varios espect\u00e1culos musicais xunto cos integrantes Lali Esp\u00f3sito, Peter Lanzani, Nicol\u00e1s Riera e Gast\u00f3n Dalmau durante os anos 2011 e 2012.\nCo fin da banda, Roc\u00edo adopta unha nova vida de actriz. Despois da serie \"Casi \u00c1ngeles\", nos anos 2012 e 2013, Roc\u00edo interpretou unha personaxe chamada Brenda Bandi en \"Dulce amor\". No seu \u00faltimo cap\u00edtulo, a novela foi exhibida no teatro Gran Rex. A\u00ednda en 2013, Roc\u00edo protagonizou \"Taxxi Amores Cruzados\" como Tania Shelley, compartindo escenario con Gabriel Corrado, Catherine Fulop e Nicolas Riera, que tam\u00e9n integrou a banda dos Teen Angels. Tam\u00e9n en 2013, Roc\u00edo debutou no cinema, no seu primeiro documental versi\u00f3n 3D da serie dos Teen Angels."}
{"id": "374087", "revid": "89787", "url": "https://gl.wikipedia.org/wiki?curid=374087", "title": "NEO Scavenger", "text": "NEO Scavenger \u00e9 un videoxogo de rol e primeiro proxecto da desenvolvedora independente Blue Bottle Games, estudio liderado por Daniel Fedor, un antigo empregado de BioWare. O xogador controla un personaxe que esperta nun laboratorio criox\u00e9nico atop\u00e1ndose cun mundo post-apocal\u00edptico en ru\u00ednas. O obxectivo inmediato do xogo e manter \u00f3 personaxe vivo procurando comida, roupa e refuxio nas diversas ru\u00ednas do mapa e tratando posibles enfermidades, ademais de defenderse de diversos posibles atacantes. O desenvolvedor publicou inicialmente unha demo para navegador, e ofreceu diversas opci\u00f3ns para acceder \u00e1 beta e \u00e1 versi\u00f3n completa do xogo.\nArgumento.\nNun mundo post-apocal\u00edptico, o protagonista Philip Kindred esperta nunha c\u00e1mara dun laboratorio criox\u00e9nico, sen nada m\u00e1is que unha bata m\u00e9dica e sen acordarse do que lle sucedeu, procurando escapar e sobrevivir nese mundo.\nMec\u00e1nica de xogo.\nO xogador controla \u00f3 personaxe protagonista seguindo unha serie de quendas, nun mapa isom\u00e9trico de cadros hexagonais. En cada quenda, que dura unha hora en tempo de xogo, o personaxe ten unha determinada cantidade de movementos ou acci\u00f3ns. Con cada un destes aumenta a fame, sede e cansazo do personaxe. O obxectivo do xogo e procurar a supervivencia do protagonista, o que require que o xogador procure subministraci\u00f3ns polas diversas ru\u00ednas do mapa. \u00d3 procurar comida e outros obxectos pode alertar a diversos inimigos pr\u00f3ximos, pero \u00e9 necesario para sobrevivir e conseguir roupa, armas, comida e ferramentas. O xogador pode constru\u00edr diversos obxectos m\u00e1is avanzados por medio de receitas predefinidas que precisan combinar unha determinada serie de oxectos. O protagonista pode sufrir varias doenzas, inclu\u00edndo hipotermia, diarrea, deshidrataci\u00f3n e malnutrici\u00f3n, para as que debe procurar tratamento usando varios obxectos do xogo, evitando que lle produzan a morte.\nDesenvolvemento.\nTras sete anos traballando para BioWare, Daniel Fedor fundou o estudio independente Blue Bottles Games e comezou a traballar no seu primeiro proxecto, \"NEO Scavenger\". O xogo est\u00e1 inspirado por outros xogos da s\u00faa infancia, en particular os xogos de rol de taboleiro, inclu\u00edndo Advanced Dungeons &amp; Dragons, Rifts e Shadowrun.\nO xogo emprega elementos dos roguelike, xogos de aventuras e rol, e o desenvolvedor tratou de reducir a depencencia nas armas de fogo t\u00edtpicas do x\u00e9nero post-apocal\u00edptico. As primeiras versi\u00f3ns do xogo empregaban un sistema de combate moi sinxelo que consist\u00eda en facer clic de forma repetida en diversas opci\u00f3ns b\u00e1sicas ata que o protagonista ou o seu rival quedaban sen puntos de vida. Este sistema foi substitu\u00eddo por outro m\u00e1is complexo que permite acci\u00f3ns coma agarrar as pernas do contrincante e tiralo \u00f3 chan, por exemplo. O ga\u00f1ador do comante non se determina por puntos de vida, sen\u00f3n pola perda de sangue, o shock circulatorio e outras causas m\u00e1is realistas.\nXunto coa demo gratu\u00edta, o desenvolvedor vendeu encargas de pre-venda que inclu\u00edan acceso \u00e1 beta, procurando financiamento para a versi\u00f3n completa. O xogo creouse empregando unha serie de ferramentas e bibliiotecas de programaci\u00f3n gratu\u00edtas, coma Flixel, FlashDevelop, TortoiseSVN, MySQL ou Audacity."}
{"id": "374089", "revid": "1576", "url": "https://gl.wikipedia.org/wiki?curid=374089", "title": "Dungeons &amp; Dragons (xogo de rol)", "text": ""}
{"id": "374090", "revid": "839", "url": "https://gl.wikipedia.org/wiki?curid=374090", "title": "Joseph M. Schmondiuk", "text": ""}
{"id": "374092", "revid": "839", "url": "https://gl.wikipedia.org/wiki?curid=374092", "title": "Joseph Michael Schmondiuk", "text": "Joseph Michael Schmondiuk (en ), nado en Wall (Pensilvania) o 6 de agosto de 1912 e finado en Filadelfia o 25 de decembro de 1978, foi un eclesi\u00e1stico grecocat\u00f3lico ucra\u00edno, entre 1977 e 1978 3\u00ba arcebispo metropolita de Filadelfia."}
{"id": "374094", "revid": "5863", "url": "https://gl.wikipedia.org/wiki?curid=374094", "title": "Pazo da Arret\u00e9n", "text": ""}
{"id": "374097", "revid": "75439", "url": "https://gl.wikipedia.org/wiki?curid=374097", "title": "Oleksandr Stoika", "text": "Oleksandr Stoika (en ), nado en Karachyn (Austria-Hungr\u00eda) o 16 de outubro de 1890 e finado en Uzhhorod (Reino de Hungr\u00eda) o 31 de maio de 1943, foi un eclesi\u00e1stico grecocat\u00f3lico ruteno, entre 1932 e 1943 bispo de Mukacheve.\nTraxectoria.\nNaceu en Karachyn o 16 de outubro de 1890. Estudou a secundaria en Uzhhorod, e a partir de 1910 no Seminario Teol\u00f3xico de Uzhhorod e no Seminario Central de Budapest, logo do cal foi ordenado sacerdote o 17 de decembro de 1916. Traballou como secretario do bispo at\u00e9 1930, e logo da morte de Petro Gebei administrou a eparqu\u00eda, at\u00e9 que en maio de 1932 foi nomeado bispo de Mukacheve.\nLogo de ser elixido bispo, Stoika traballou para mellorar a situaci\u00f3n econ\u00f3mica dos seus fieis: lanzou o \"evento de Pascua\", que recadou fondos en todo o pa\u00eds para os pobres. Durante o seu episcopado abriu internados para os cativos en Uzhhorod, ordenou a 158 sacerdotes, e dirixiu 163 misi\u00f3ns para promover a volta \u00e1 Igrexa de moitos afastados. C\u00f3ntanse 67 igrexas entre as constru\u00eddas e renovadas durante o seu mandato, e visitou persoalmente cada unha das parroquias da eparqu\u00eda. Finou en Uzhhorod o 31 de maio de 1943."}
{"id": "374102", "revid": "89787", "url": "https://gl.wikipedia.org/wiki?curid=374102", "title": "Kufiya", "text": "A kufiya ou keffiyeh (en , que significa \"da cidade de Kufa\" (en ); plural \u0643\u0648\u0641\u064a\u0627\u062a), tam\u00e9n co\u00f1ecida como ghutrah (), shemagh (, chafiye (en ) ou cemedan\u00ee (en ), \u00e9 unha peza de vestir tradicional do Oriente Medio con forma de bufanda a cadros, polo xeral feitos de algod\u00f3n. \u00c9 levada polos \u00e1rabes, as\u00ed como polos xudeus mizrahi e os kurdos.\n\u00c9 empregado en rexi\u00f3ns \u00e1ridas xa que proporciona protecci\u00f3n contra as queimaduras do Sol, o po e a area. O seu reco\u00f1ecible patr\u00f3n de cadros pode ter a s\u00faa orixe nas antigas representaci\u00f3ns mesopot\u00e1micas de redes de pesca ou espigas de gran, mais a verdadeira orixe deses patr\u00f3ns a\u00ednda \u00e9 desco\u00f1ecida.\nA finais da d\u00e9cada de 1980, a \"kufiya\" converteuse nun complemento de moda nos Estados Unidos de Am\u00e9rica e, durante a d\u00e9cada de 2000, f\u00edxose moi popular entre a mocidade de Toquio, onde era vestido como estilo de roupa de camuflaxe."}
{"id": "374103", "revid": "23204", "url": "https://gl.wikipedia.org/wiki?curid=374103", "title": "Keffiyeh", "text": ""}
{"id": "374105", "revid": "23204", "url": "https://gl.wikipedia.org/wiki?curid=374105", "title": "Ghutrah", "text": ""}
{"id": "374106", "revid": "23204", "url": "https://gl.wikipedia.org/wiki?curid=374106", "title": "Shemagh", "text": ""}
{"id": "374107", "revid": "23204", "url": "https://gl.wikipedia.org/wiki?curid=374107", "title": "Chafiye", "text": ""}
{"id": "374108", "revid": "23204", "url": "https://gl.wikipedia.org/wiki?curid=374108", "title": "Cemedan\u00ee", "text": ""}
{"id": "374109", "revid": "5863", "url": "https://gl.wikipedia.org/wiki?curid=374109", "title": "Vi\u00f1a albari\u00f1a", "text": ""}
{"id": "374110", "revid": "1888", "url": "https://gl.wikipedia.org/wiki?curid=374110", "title": "Malinowski", "text": ""}
{"id": "374111", "revid": "839", "url": "https://gl.wikipedia.org/wiki?curid=374111", "title": "Primeiro ministro de Bahamas", "text": ""}
{"id": "374112", "revid": "1888", "url": "https://gl.wikipedia.org/wiki?curid=374112", "title": "Juan Couto Sanjurjo", "text": "Juan Couto Sanjurjo, Sime\u00f3n, nado en Ardem\u00edl (Ordes) en 1917 e finado en Busc\u00e1s o 12 de outubro de 1999, foi un guerrilleiro antifranquista galego.\nTraxectoria.\nActuou como enlace e ao ser descuberto pola Garda civil, botouse ao monte en xaneiro de 1946, incorpor\u00e1ndose ao destacamento Manuel del R\u00edo Botana dirixido por Manuel Ponte. Participou no asalto a un tren cargado de armamento na li\u00f1a A Coru\u00f1a-Santiago de Compostela. Foi reclamado polo Xulgado Militar da Coru\u00f1a en setembro de 1946. Perdeu o ollo dereito ao recibir unha perdigonada nunha refrega con veci\u00f1os de O\u00edns (Arz\u00faa) o 6 de decembro de 1946. Logrou escapar, con Emilio P\u00e9rez Vilari\u00f1o, no enfrontamento de Fontao onde foron asasinados Manuel Ponte Pedreira, Manuel D\u00edaz e Manuel Rodr\u00edguez Su\u00e1rez o 15 de maio de 1947. Tam\u00e9n escapou da ca\u00edda da V Agrupaci\u00f3n. Cando capturaron a Benigno Andrade Garc\u00eda en marzo de 1952, estaba enfermo oculto noutro lugar, o que lle permitiu escapar da detenci\u00f3n. Foi detido en Visanto\u00f1a (Mes\u00eda) o 22 de xu\u00f1o de 1952 despois de que os seus dous compa\u00f1eiros, Manuel Ramiro Souto e Jos\u00e9 Gal\u00e1n N\u00fa\u00f1ez morreran resistindo \u00e1 Garda Civil que rodeaba a casa onde estaban agochados. Xulgado en consello de guerra o 6 de xullo de 1953 acusado de participar no asasinato do cura de Vi\u00f3s (Abegondo), foi condenado a pena de morte, que foi conmutada por cadea perpetua. Pasou polas cadeas da Coru\u00f1a, onde coincidiu con Foucellas, Dueso en Santo\u00f1a (5 anos), Alcal\u00e1 de Henares (3 anos), Carabanchel e Guadalajara. Foi posto en liberdade en 1963, e instalouse na Coru\u00f1a."}
{"id": "374113", "revid": "85894", "url": "https://gl.wikipedia.org/wiki?curid=374113", "title": "Jos\u00e9 Antonio Corti\u00f1as Blas", "text": "Jos\u00e9 Antonio Corti\u00f1as Blas, co\u00f1ecido como Fondista ou M. Vega, nado en Bergondo e finado en Oleiros en 1951, foi un guerrilleiro antifranquista galego.\nTraxectoria.\nActuou como enlace da IV Agrupaci\u00f3n do Ex\u00e9rcito Guerrilleiro de Galicia dende 1946. Afiliado ao PCE, entrou na guerrilla en 1948 fuxindo da detenci\u00f3n. O Xulgado Especial de Accidentes Ferroviarios da Oitava Rexi\u00f3n Militar publicou en setembro de 1948 unha requisitoria contra el, Francisco Rey Balb\u00eds, Jes\u00fas Valeiro G\u00f3mez e Antonio L\u00f3pez Arias. Requisitoria que volveu repetirse ao mes seguinte cos engadidos de Jos\u00e9 Mar\u00eda D\u00edaz Pan, Emilio Claudio D\u00edaz, Enrique Ferreir\u00f3s Candamo, Jos\u00e9 Remui\u00f1\u00e1n Barreiro, Jos\u00e9 Pedreira de la Iglesia e Jos\u00e9 Blanco N\u00fa\u00f1ez. Foi comisario pol\u00edtico do destacamento Santiago \u00c1lvarez cando o comandaba Jes\u00fas Valeiro G\u00f3mez. Dende xaneiro de 1950 formou parte do Comit\u00e9 Rexional do PCE dirixido por Jos\u00e9 Ricardo Sevil como delegado da Coru\u00f1a, dedic\u00e1ndose a labores de captaci\u00f3n. Morreu ao estourarlle unha granada nunha taberna de San Pedro de N\u00f3s en 1951."}
{"id": "374116", "revid": "89787", "url": "https://gl.wikipedia.org/wiki?curid=374116", "title": "Emilio P\u00e9rez Vilari\u00f1o", "text": "Emilio P\u00e9rez Vilari\u00f1o, co\u00f1ecido como Emilio ou Claudio Feas, nado en Santa Mar\u00eda de Lurdes (Curtis) e finado en Fisteus o 5 de xaneiro de 1951, foi un guerrilleiro antifranquista galego.\nTraxectoria.\nMilitante da CNT, desertou do Rexemento de Cabaler\u00eda da Coru\u00f1a en 1941. Botouse ao monte en 1942 e integrouse no grupo de Benigno Andrade Garc\u00eda. En maio de 1946 o grupo, composto por Benigno Andrade, Emilio P\u00e9rez, Francisco Cousillas Pombo, Manuel Pena Camino e Lisardo Freijo L\u00f3pez, pertenc\u00eda \u00e1 IV Agrupaci\u00f3n de Manuel Ponte Pedreira na zona central da provincia da Coru\u00f1a. Foi acusado pola Garda civil de participar no ataque ao cuartel de Vimianzo en novembro de 1946 e de executar ao cura de Vi\u00f3s (Abegondo). O 21 de abril de 1947 durante un enfrontamento preto do Fontao onde foron mortos Manuel Ponte Pedreira, Manuel D\u00edaz Pan e Manuel Rodr\u00edguez Su\u00e1rez, Emilio logrou escapar, vestido como un labrego, con Juan Couto Sanjurjo. Despois de permanecer oculto uns meses en Ourense, converteuse en 1948 en adxunto de Francisco Rey Balb\u00eds, o novo comandante da IV Agrupaci\u00f3n. Reclamado polo xu\u00edz militar de Santiago de Compostela en novembro de 1948 xunto con Jos\u00e9 Mar\u00eda Castelo Mosquera, Francisco Paz Fornos e Manuel Ramiro Souto. Cercado pola Garda civil, foi morto o 5 de xaneiro de 1951 en Font\u00e1 (Fisteus, Curtis)."}
{"id": "374117", "revid": "839", "url": "https://gl.wikipedia.org/wiki?curid=374117", "title": "Igrexa cat\u00f3lica bizantina rutena", "text": ""}
{"id": "374119", "revid": "89787", "url": "https://gl.wikipedia.org/wiki?curid=374119", "title": "Giuseppe Pasotto", "text": "Giuseppe Pasotto, nado en Bovolone (Italia) o 6 de xullo de 1954, \u00e9 un relixioso estigmatino italiano, dende 1996 administrador apost\u00f3lico do C\u00e1ucaso.\nTraxectoria.\nA\u00ednda mozo entrou no seminario dos estigmatinos e foi ordenado sacerdote o 12 de maio de 1979 polo cardeal Lucas Moreira Neves.\nEn 1993 marchou a Xeorxia, logo dunha petici\u00f3n \u00e1 s\u00faa congregaci\u00f3n pola Santa S\u00e9 para estabelecer unha presenza cat\u00f3lica de rito latino no pa\u00eds (posible pola disoluci\u00f3n da URSS).\nEn 1996 foi nomeado administrador apost\u00f3lico do C\u00e1ucaso, exercendo a funci\u00f3n de bispo para os cat\u00f3licos latinos de Xeorxia, Armenia e Acerbaix\u00e1n. O 8 de novembro de 1999 acolleu ao papa Xo\u00e1n Paulo II en visita oficial a Xeorxia e ao encontro co presidente Eduard Shevardnadze.\nFoi nomeado bispo titular \"Musti\" por Xo\u00e1n Paulo II, recibido a consagraci\u00f3n episcopal de mans do mesmo papa o 6 de xaneiro de 2000, na bas\u00edlica de San Pedro. O 11 de outubro do mesmo ano a administraci\u00f3n apost\u00f3lica deixou de ter xurisdici\u00f3n sobre Acerbaix\u00e1n, pasando este pa\u00eds a constitu\u00edr unha misi\u00f3n \"sui iuris\". En 2005, Giuseppe Pasotto organizou o primeiro s\u00ednodo diocesano da administraci\u00f3n. O 30 de setembro de 2016 acolleu ao papa Francisco en visita oficial a Xeorxia e ao presidente Giorgi Margvelashvili.\nPremios e distinci\u00f3ns.\nEn decembro de 2015 foi nomeado cidad\u00e1n honorario do concello de Bovolone."}
{"id": "374123", "revid": "22795", "url": "https://gl.wikipedia.org/wiki?curid=374123", "title": "S\u00ednfilo", "text": ""}
{"id": "374124", "revid": "56817", "url": "https://gl.wikipedia.org/wiki?curid=374124", "title": "\u00d3rgano de T\u00f6m\u00f6svary", "text": "Os \u00f3rganos de T\u00f6m\u00f6svary son \u00f3rganos sensoriais pares exclusivos dos miri\u00e1podos e os col\u00e9mbolos.\nSituados na base das antenas, a s\u00faa funci\u00f3n exacta non foi a\u00ednda dilucidada de maneira adecuada. Sinal\u00e1ronse diversas funci\u00f3ns para ditos \u00f3rganos: detectores de substancias qu\u00edmicas (olfacto), presi\u00f3n, humidade, ou vibraci\u00f3ns (audici\u00f3n).\nCada \u00f3rgano est\u00e1 formado por un disco provisto dun poro central onde van parar os extremos distais das neuronas sensitivas.\nEste \u00f3rgano foi descrito por primeira vez en 1883 polo miriapod\u00f3logo h\u00fangaro \u00d6d\u00f6n T\u00f6m\u00f6sv\u00e1ry (1852-1884)."}
{"id": "374131", "revid": "5863", "url": "https://gl.wikipedia.org/wiki?curid=374131", "title": "Mar\u00eda Madanela", "text": ""}
{"id": "374149", "revid": "85894", "url": "https://gl.wikipedia.org/wiki?curid=374149", "title": "Xosafat Kuntsevych", "text": "Xosafat Kuntsevych (en , en , en ), nado en Volodymyr-Volynskyi arredor de 1580 e finado m\u00e1rtir en Witebsk o 12 de novembro de 1623, foi un relixioso basiliano greco-cat\u00f3lico.\nTraxectoria.\nFoi arcebispo de Polack dende 1618 at\u00e9 o seu pasamento. A Igrexa cat\u00f3lica ven\u00e9rao como santo, celebrando a s\u00faa festividade o 12 de novembro."}
{"id": "374150", "revid": "89787", "url": "https://gl.wikipedia.org/wiki?curid=374150", "title": "Uni\u00f3n Matem\u00e1tica Internacional", "text": "A Uni\u00f3n Matem\u00e1tica Internacional, en ingl\u00e9s International Mathematical Union (IMU) \u00e9 unha organizaci\u00f3n internacional non gobernamental fundada en 1920 que ten como prop\u00f3sito fomentar a cooperaci\u00f3n internacional en matem\u00e1ticas. Os seus membros son organizaci\u00f3ns nacionais matem\u00e1ticas de 77 pa\u00edses. A s\u00faa misi\u00f3n \u00e9 estimular a colaboraci\u00f3n internacional en todas as \u00e1reas da matem\u00e1tica.\nEn febreiro de 2011 a Uni\u00f3n Matem\u00e1tica Internacional inaugurou a primeira sede permanente en Berl\u00edn.\nPremios.\nA IMU \u00e9 membro do Consello Internacional para a Ciencia (ICSU) e as distinci\u00f3ns outorgadas consid\u00e9ranse as m\u00e1is altas en matem\u00e1ticas: a Medalla Fields (entre d\u00faas a catro medallas dende 1936), o Premio Nevanlinna (dende 1986), o premio Premio Carl Friedrich Gauss (dende 2006) e a Medalla Chern (dende 2010).\nPresidentes.\nListaxe dos presidentes da Uni\u00f3n Matem\u00e1tica Internacional dende 1952:"}
{"id": "374151", "revid": "47401", "url": "https://gl.wikipedia.org/wiki?curid=374151", "title": "International Mathematical Union", "text": ""}
{"id": "374152", "revid": "85894", "url": "https://gl.wikipedia.org/wiki?curid=374152", "title": "A Igrexa, Andr\u00e1s, Vilanova de Arousa", "text": "A Igrexa \u00e9 un lugar da parroquia de Andr\u00e1s no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 7 habitantes no ano 2016 segundo datos do IGE, dos que 3 eran mulleres e 4 homes, mantendo a poboaci\u00f3n que ti\u00f1a en 2010, pero diminu\u00edndo a que ti\u00f1a en 2005, cando eran 8 veci\u00f1os.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "374153", "revid": "85894", "url": "https://gl.wikipedia.org/wiki?curid=374153", "title": "A Manga, Andr\u00e1s, Vilanova de Arousa", "text": "A Manga \u00e9 un lugar da parroquia de Andr\u00e1s no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 108 habitantes no ano 2016 segundo datos do IGE, dos que 47 eran mulleres e 61 homes, o que representa un descenso respecto \u00f3s anos 2010, cando ti\u00f1a 117 veci\u00f1os, e 2005, cando eran 118."}
{"id": "374154", "revid": "1131", "url": "https://gl.wikipedia.org/wiki?curid=374154", "title": "A Manga", "text": "O top\u00f3nimo galego A Manga pode referirse a:"}
{"id": "374156", "revid": "85894", "url": "https://gl.wikipedia.org/wiki?curid=374156", "title": "A R\u00faa Nova, Andr\u00e1s, Vilanova de Arousa", "text": "A R\u00faa Nova \u00e9 un lugar da parroquia de Andr\u00e1s no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 37 habitantes no ano 2016 segundo datos do IGE, dos que 21 eran mulleres e 16 homes, o que representa un descenso respecto \u00f3s anos 2010, cando ti\u00f1a 43 veci\u00f1os, e 2005, cando eran 41."}
{"id": "374157", "revid": "98629", "url": "https://gl.wikipedia.org/wiki?curid=374157", "title": "A R\u00faa Nova", "text": "O top\u00f3nimo A R\u00faa Nova pode referirse a:"}
{"id": "374158", "revid": "85894", "url": "https://gl.wikipedia.org/wiki?curid=374158", "title": "As Cachadas, Andr\u00e1s, Vilanova de Arousa", "text": "As Cachadas \u00e9 un lugar da parroquia de Andr\u00e1s no concello pontevedr\u00e9s de Vilanova de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374159", "revid": "85894", "url": "https://gl.wikipedia.org/wiki?curid=374159", "title": "Tapedello, Andr\u00e1s, Vilanova de Arousa", "text": "Tapedello \u00e9 un lugar da parroquia de Andr\u00e1s no concello pontevedr\u00e9s de Vilanova de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374160", "revid": "85894", "url": "https://gl.wikipedia.org/wiki?curid=374160", "title": "O Cruceiro, Andr\u00e1s, Vilanova de Arousa", "text": "O Cruceiro \u00e9 un lugar da parroquia de Andr\u00e1s no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 175 habitantes no ano 2016 segundo datos do IGE, dos que 93 eran mulleres e 82 homes, o que representa un descenso continuado respecto \u00f3s anos 2010, cando ti\u00f1a 197 veci\u00f1os, e 2005, cando eran 207."}
{"id": "374162", "revid": "1888", "url": "https://gl.wikipedia.org/wiki?curid=374162", "title": "Fernando Iglesias P\u00e9rez", "text": "Fernando Iglesias P\u00e9rez, nado cara a 1883 e finado en Fiobre (Moruxo, Bergondo) o 12 de maio de 1965, foi un pol\u00edtico galego.\nTraxectoria.\nNa Segunda Rep\u00fablica Espa\u00f1ola foi elixido alcalde de Bergondo o 5 de xu\u00f1o de 1931. Permaneceu no cargo at\u00e9 o 25 de xullo de 1936. Finou na s\u00faa casa de Fiobre o 12 de maio de 1965 con 81 anos.\nVida persoal.\nFoi pai de Fernando Iglesias Iglesias."}
{"id": "374163", "revid": "785", "url": "https://gl.wikipedia.org/wiki?curid=374163", "title": "Juan Zapata Monteiro", "text": "Juan Zapata Monteiro, finado en Lubre (Bergondo) o 28 de febreiro de 1948, foi un pol\u00edtico galego.\nTraxectoria.\nFillo de Juan Zapata Amil. Foi nomeado xu\u00edz municipal de Bergondo en 1920, permanecendo no posto at\u00e9 1928. No franquismo foi nomeado alcalde de Bergondo o 27 de setembro de 1947. O 28 de febreiro de 1948 foi axustizado pola guerrilla no lugar do Pil\u00f3n da parroquia de Lubre.\nVida persoal.\nCasou con Antonia Cubeiro Amor e foi pai de Mar\u00eda e Juan Zapata Cubeiro."}
{"id": "374164", "revid": "1888", "url": "https://gl.wikipedia.org/wiki?curid=374164", "title": "Manuel Rodr\u00edguez Su\u00e1rez", "text": "Manuel Rodr\u00edguez Su\u00e1rez, Asturiano, finado en Frades o 21 de abril de 1947, foi un guerrilleiro antifranquista.\nTraxectoria.\nMembro do destacamento Manuel del R\u00edo Botana, un dos catro grupos da Agrupaci\u00f3n Pasionaria (antes IV Agrupaci\u00f3n do Ex\u00e9rcito Guerrilleiro de Galicia) comandado por Manuel Ponte Pedreira. Por mor dunha delaci\u00f3n, a Garda Civil cercounos no Fontao (Abell\u00e1, Frades) e morreu no enfrontamento xunto con Manuel Ponte e Manuel D\u00edaz Pan."}
{"id": "374165", "revid": "25871", "url": "https://gl.wikipedia.org/wiki?curid=374165", "title": "Gon\u00f3poro", "text": "O gon\u00f3poro ou gonoporo, \u00e1s veces chamado gonad\u00f3poro, e un poro ou orificio xenital presente na maior\u00eda dos invertebrados, especialmente nos artr\u00f3podos. Os hex\u00e1podos te\u00f1en un s\u00f3, a excepci\u00f3n dos efemer\u00f3pteros, que te\u00f1en dous. No caso das femiss deste grupo, os gon\u00f3poros son a abertura dos ovidutos, mentres que nos machos \u00e9 un conduto exaculador.\nSituaci\u00f3n dos gon\u00f3pros nos diferentes grupos.\nA posici\u00f3n do gon\u00f3poro var\u00eda considerabelmente nos diferentes grupos, pero \u00e9 xeralmente constante dentro de cada grupo, o que permite que a s\u00faa posici\u00f3n poida ser utilizada como \"marcador segmentario\".\nNos insectos e os cemp\u00e9s, os gon\u00f3poros est\u00e1n cerca da cola do animal, mentres que nos milp\u00e9s enc\u00f3ntranse no terceiro segmento do corpo detr\u00e1s da cabeza, cerca do segundo par de patas.\nNos dec\u00e1podos braqui\u00faros as posici\u00f3ns dos gon\u00f3poros dos machos e as femias serve para identificar o x\u00e9nero biol\u00f3xico. O do macho enc\u00f3ntrase na base das patas, e os das fembis no esterno."}
{"id": "374166", "revid": "54334", "url": "https://gl.wikipedia.org/wiki?curid=374166", "title": "A Abelleira, Bai\u00f3n, Vilanova de Arousa", "text": "A Abelleira \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 63 habitantes no ano 2016 segundo datos do IGE, dos que 37 eran mulleres e 26 homes, o que representa un descenso continuado respecto \u00f3s anos 2010, cando ti\u00f1a 69 veci\u00f1os, e 2005, cando eran 77."}
{"id": "374170", "revid": "98629", "url": "https://gl.wikipedia.org/wiki?curid=374170", "title": "Embriolox\u00eda", "text": "A embriolox\u00eda, subdisciplina da xen\u00e9tica (segundo o c\u00f3digo UNESCO), \u00e9 a rama da biolox\u00eda que se encarga de estudar a morfox\u00e9nese, o desenvolvemento embrionario e nervioso desde a gametox\u00e9nese at\u00e9 o momento do nacemento dos seres vivos.\nA formaci\u00f3n e o desenvolvemeto do embri\u00f3n co\u00f1\u00e9cese como embriox\u00e9nese. Tr\u00e1tase dunha disciplina ligada \u00e1 anatom\u00eda e \u00e1 histolox\u00eda.\nO desenvolvemento dun embri\u00f3n in\u00edciase coa fecundaci\u00f3n, que orixina a formaci\u00f3n do cigoto. Na especie humana, cando finaliza o proceso durante o cal se xeran todas as principais estruturas e \u00f3rganos dos sistemas (\u00e1s 8 semanas aproximadamente), o embri\u00f3n pasa a denominarse feto.\nEtimolox\u00eda.\nO termo embriolox\u00eda est\u00e1 formado polos elementos \"embrio-\", tirado do termo do grego antigo \u1f14\u03bc\u03b2\u03c1\u03c5\u03bf\u03bd \"\u00e9mbryon\", 'acabado de nacer', 'feto', e \"-lox\u00eda\", forma sufixa amplamente usada nas ciencias e nas letras, adaptaci\u00f3n da grega -\u03bb\u03bf\u03b3\u03b9\u03b1, \"-logia\", derivada de \u03bb\u03cc\u03b3\u03bf\u03c3 \"l\u00f3gos\", 'palabra', 'explicaci\u00f3n', 'tatado'. Literalmente: 'o estudo dos embri\u00f3ns'.\nEmbriolox\u00eda e bio\u00e9tica.\nA embriolox\u00eda est\u00e1 rodeada dunha gran controversia en temas como a fecundaci\u00f3n in vitro, a enxe\u00f1ar\u00eda xen\u00e9tica e os beb\u00e9s seleccionados xeneticamente, case como un produto de consumo."}
{"id": "374172", "revid": "23204", "url": "https://gl.wikipedia.org/wiki?curid=374172", "title": "Humus", "text": "O humus \u00e9 a materia org\u00e1nica, conxunto de substancias composta por certos produtos org\u00e1nicos de natureza coloidal, que prov\u00e9n da descomposici\u00f3n dos animais e vexetais mortos.\nO proceso de formaci\u00f3n do humus, denominado humificaci\u00f3n, pode ser \"natural\", cando se debe \u00e1 acci\u00f3n de organismos e microorganismos ben\u00e9ficos, como fungos e bacterias, os principais organisos descompo\u00f1edores, o \"artificail\", cando o home induce a s\u00faa a produci\u00f3n adicionando produtos qu\u00edmicos e auga a u solo pouco produtivo. Varios axentes externos, como a humidade e a temperatura, contrib\u00faen tam\u00e9n na humificaci\u00f3n.\nO humus caracter\u00edzase pola s\u00faa cor escura debido \u00e1 gran cantidade de carbono que cont\u00e9n. Enc\u00f3ntrase principalmente nas partes altas dos solos con actividade org\u00e1nica. Os elementos org\u00e1nicos que compo\u00f1en o humus son moi est\u00e1beis, \u00e9 dicir, o seu grao de descomposici\u00f3n \u00e9 tan elevado que xa non se descompo\u00f1en m\u00e1is e non sofren transformaci\u00f3ns consider\u00e1beis.\nNa formaci\u00f3n do humus lib\u00e9ranse diversos nutrientes, entre os que destacan pola s\u00faa importancia os comopostos de nitr\u00f3xeno.\nEtimolox\u00eda.\nO termo humus, utilizado internacionalmente, \u00e9 unha voz latina, \"humus\", que significa 'terra', 'solo'."}
{"id": "374173", "revid": "98629", "url": "https://gl.wikipedia.org/wiki?curid=374173", "title": "Ap\u00e9ndice birr\u00e1meo", "text": "Nos artr\u00f3podos, os ap\u00e9ndices birr\u00e1meos son aqueles ap\u00e9ndices provistos de dos eixes; \u00e9 dicir, que est\u00e1n divididos en d\u00faas ramas. Son caracter\u00edsticos dos artr\u00f3podos acu\u00e1ticos (trilobites e crust\u00e1ceos).\nA estrutura b\u00e1sica ideal dos ap\u00e9ndices dos artr\u00f3podos consta dunha parte basal ou \"proximal\", que serve como punto de uni\u00f3n co cuerpo, e unha parte \"distal\" que, en principio, ten funci\u00f3n locomotora.\nDependendo da morfolog\u00eda de dita parte distal, dist\u00ednguense dous tipos morfol\u00f3xicos de ap\u00e9ndices, os unirr\u00e1meo, cun s\u00f3 eixe (t\u00edpicos dos artr\u00f3podos terrestres, como os ar\u00e1cnidos, os miri\u00e1podos e os insectos), e os birr\u00e1meos, con dous eixes.\nEstrutura dos ap\u00e9ndices birr\u00e1meos.\nOs ap\u00e9ndices birr\u00e1meos pos\u00faen, como quedou dito, dous eixes. A zona proximal ch\u00e1mase protopodio ou simpodio, e \u00e9 na que se articulan as d\u00faas ramas, unha principal interna (endopodio) e outra secundaria externa (exopodio). O protopodio pode ter tam\u00e9n exitos e enditos, ademais de epipodios con funci\u00f3n respiratoria. Os ap\u00e9ndices birr\u00e1meos son t\u00edpicos dos artr\u00f3podos acu\u00e1ticos (trilobites e crust\u00e1ceos).\nNon hai acordo sobre que tipo de ap\u00e9ndice apareceu primeiro no curso da evoluci\u00f3n. Propox\u00e9ronse as tres hip\u00f3teses pos\u00edbeis, \u00e9 dicir, que o modelo primitivo era unirr\u00e1meo, que o modelo primitivo era birr\u00e1meo, e que os ap\u00e9ndices unirr\u00e1meos e birr\u00e1meos se orixinaron de modo independente."}
{"id": "374174", "revid": "22795", "url": "https://gl.wikipedia.org/wiki?curid=374174", "title": "Birr\u00e1meo", "text": ""}
{"id": "374175", "revid": "23204", "url": "https://gl.wikipedia.org/wiki?curid=374175", "title": "Casterman", "text": "Casterman \u00e9 un editor de c\u00f3mics franco-belga, especializado en c\u00f3mics e literatura infantil. A compa\u00f1\u00eda ten a sede en Tournai, B\u00e9lxica.\nA empresa foi fundada en 1780 por Donat-Joseph Casterman, editor e libreiro orixinario de Tournai. Casterman era orixinalmente unha imprenta e unha editorial. En 1934, Casterman f\u00edxose cargo das edici\u00f3ns de \"Le Petit Vingti\u00e8me\" para a publicaci\u00f3n dos \u00e1lbums de \"As aventuras de Tint\u00edn\", a partir do cuarto \u00e1lbum da serie, \"Os xarutos do fara\u00f3n\". A partir de 1942, Casterman publicou as versi\u00f3ns reelaboradas e as versi\u00f3ns coloreadas dos \u00e1lbums anteriores de Tintin.\nFortalecido polo \u00e9xito dos c\u00f3mics de Herg\u00e9, pouco despois Casterman propuxo unha nova serie con novos autores como Jacques Martin, Fran\u00e7ois Craenhals e C. &amp; V. Hansen. A partir de 1954, Casterman publicou tam\u00e9n libros para nenos, inclu\u00edndo os exitosos libros de \"Martine\" de Marcel Marlier e Cadet- Rama escritos por Alain Gree (unidades Achille et Bergamote e Petit Tom).\nCasterman decidiu en 1973 para publicar os primeiros \u00e1lbums de \"Corto Malt\u00e9s\" do autor italiano Hugo Pratt. Ademais, en 1978 Casterman fundou a s\u00faa revista mensual \"A Suivre\", que \u00eda influ\u00edr no renacemento dos c\u00f3mics nos anos oitenta. Casterman cesou a publicaci\u00f3n de \"A Suivre\" en 1997.\nCasterman agora forma parte do Grupo Flammarion, que \u00e1 s\u00faa vez foi comprado pola italiana RCS MediaGroup (antes Rizzoli-Corriere della Sera)."}
{"id": "374176", "revid": "75439", "url": "https://gl.wikipedia.org/wiki?curid=374176", "title": "Ap\u00e9ndice unirr\u00e1meo", "text": "Nos artr\u00f3podos, os ap\u00e9ndices unirr\u00e1meos son aqueles ap\u00e9ndices provistos dun s\u00f3 eixe ou rama.\nA estrutura b\u00e1sica ideal dos ap\u00e9ndices dos artr\u00f3podos consta dunha parte basal ou \"proximal\", que serve como punto de uni\u00f3n co cuerpo, e unha parte \"distal\" que, en principio, ten funci\u00f3n locomotora.\nDependendo da morfolox\u00eda de dita parte distal, dist\u00ednguense dous tipos morfol\u00f3xicos de ap\u00e9ndices, os ap\u00e9ndices unirr\u00e1meos, cun s\u00f3 eixe (t\u00edpicos dos artr\u00f3podos terrestres, como os ar\u00e1cnidos, os miri\u00e1podos e os insectos), e os birr\u00e1meos, con dous eixes.\nEstrutura dos ap\u00e9ndices unirr\u00e1meos.\nNos ap\u00e9ndices unirr\u00e1meos a zona proximal denom\u00ednase coxito, e a distal, telopodito. Ambas as d\u00faas est\u00e1n constitu\u00eddas por un n\u00famero vari\u00e1bel de artellos.\nO coxito pos\u00fae a mi\u00fado expansi\u00f3ns denominadas exitos, situadas na parte externa, e enditos, localizadas na parte interna.\nOs ap\u00e9ndices unirr\u00e1meos son t\u00edpicos dos artr\u00f3podos terrestres, como os quelicerados, os miri\u00e1podos e os insectos.\nNon hai acordo sobre que tipo de ap\u00e9ndice apareceu primeiro no curso da evoluci\u00f3n. Propox\u00e9ronse as tres hip\u00f3teses pos\u00edbeis, \u00e9 dicir, que o modelo primitivo era unirr\u00e1meo, que o modelo primitivo era birr\u00e1meo, e que os ap\u00e9ndices unirr\u00e1meos e birr\u00e1meos se orixinaron de modo independente."}
{"id": "374187", "revid": "839", "url": "https://gl.wikipedia.org/wiki?curid=374187", "title": "Presidente de Sud\u00e1n do Sur", "text": ""}
{"id": "374192", "revid": "839", "url": "https://gl.wikipedia.org/wiki?curid=374192", "title": "Arquieparqu\u00eda cat\u00f3lica bielorrusa de Polack", "text": "A arquieparqu\u00eda de Polack foi unha s\u00e9 da Igrexa cat\u00f3lica bizantina ucra\u00edna.\nTerritorio.\nA arquieparqu\u00eda ti\u00f1a xurisdici\u00f3n sobre os fieis cat\u00f3licos de rito bizantino de Belar\u00fas. A s\u00e9 arquiepiscopal era a cidade de Polack, onde fac\u00eda de catedral a igrexa de Santa Sof\u00eda.\nHistoria.\nA arquieparqu\u00eda, erixida no s\u00e9culo XIII, entrou en comu\u00f1\u00f3n coa Igrexa cat\u00f3lica logo da Uni\u00f3n de Brest de 1596.\nNo s\u00e9culo XVII foi unida \"in persona episcopi\" coa arquieparqu\u00eda de K\u00ediv.\nO s\u00ednodo da Igrexa ortodoxa rusa celebrado en Polack en febreiro de 1839 anulou \"ex auctoritate\" a Uni\u00f3n de Brest, suprimindo na pr\u00e1ctica todas as eparqu\u00edas cat\u00f3licas do Imperio Ruso. Esta decisi\u00f3n foi aprobada polo tsar Nicolao I o 25 de marzo, o que determinou a supresi\u00f3n formal da arquieparqu\u00eda greco-cat\u00f3lica de Polack e a pasaxe dos seus fieis \u00e1 Igrexa ortodoxa."}
{"id": "374194", "revid": "1576", "url": "https://gl.wikipedia.org/wiki?curid=374194", "title": "Primeiro Ministro de Antigua e Barbuda", "text": ""}
{"id": "374195", "revid": "25871", "url": "https://gl.wikipedia.org/wiki?curid=374195", "title": "Primeiro Ministro de San Vicente e as Granadinas", "text": ""}
{"id": "374196", "revid": "839", "url": "https://gl.wikipedia.org/wiki?curid=374196", "title": "Paul Marusci", "text": ""}
{"id": "374197", "revid": "839", "url": "https://gl.wikipedia.org/wiki?curid=374197", "title": "Paolo Marusci", "text": ""}
{"id": "374198", "revid": "839", "url": "https://gl.wikipedia.org/wiki?curid=374198", "title": "Boghos Maroushian", "text": ""}
{"id": "374199", "revid": "1576", "url": "https://gl.wikipedia.org/wiki?curid=374199", "title": "Primeiro Ministro de Tailandia", "text": ""}
{"id": "374200", "revid": "624", "url": "https://gl.wikipedia.org/wiki?curid=374200", "title": "Sledd de Essex", "text": ""}
{"id": "374201", "revid": "624", "url": "https://gl.wikipedia.org/wiki?curid=374201", "title": "Seaxred de Essex", "text": "Seaxred, Sexred, ou Sexr\u00e6d, finado en 626?, foi un rei de Essex.\nTraxectoria.\nSexred era o fillo de S\u00e6berht (finado en 616?), o primeiro rei cristi\u00e1n dos sax\u00f3ns orientais, ao que sucedeu, reinando conxuntamente cos seus dous irm\u00e1ns, Saeward e outro, cuxo nome ad\u00f3itase citar como Sigebert, sen base ningunha de autoridade (Bromton, ap. Decem SS. col. 743) mais quizais o non situado Seaxbald, pai de Swithhelm. Seaxred rexeitou aceptar o cristianismo, e practicou abertamente o paganismo e deu permiso aos seus s\u00fabditos para que adorasen os seus \u00eddolos.\nCando el e os seus irm\u00e1ns viron a\u00a0 Melito (finado en 624), bispo de Londres, dando o eucarist\u00eda \u00e1 xente na igrexa, dix\u00e9ronlle, tal e como se cr\u00eda no tempo do\u00a0 Vener\u00e1bel Beda, \"Por que non nos ofreces o pan branco que adoitabas dar ao noso pai Saba, pois tal o chamaban, e que a\u00ednda lle d\u00e1s \u00e1 xente?\" Melito contestou que se se lavaban na fonte o ter\u00edan, mais que doutro non lles far\u00eda ben ning\u00fan. Pero eles dixeron que non hab\u00edan entrar na fonte, pois non necesitaban lavarse, sen\u00f3n refresc\u00e1rense. O asunto foilles explicado repetidas veces polo bispo, que persistiu en rexeitar a s\u00faa petici\u00f3n. Por fin acabaron de enfadarse e desterr\u00e1ronno do seu reino. Non moito tempo despois sa\u00edron para loitar cos sax\u00f3ns occidentais, e faleceron, sendo destru\u00eddo case todo o seu ex\u00e9rcito (Beda, Hist. Eccl. ii. c. 5). Nesta batalla enfront\u00e1ronse con Cynegils e Cwichelm de Wessex, os reis de Wessex que invadiron o seu territorio cunhas forzas m\u00e1is grande das que os de Essex poder\u00edan ter sobre o 626. Sucedeunos Sigeberht I de Essex"}
{"id": "374203", "revid": "1576", "url": "https://gl.wikipedia.org/wiki?curid=374203", "title": "Primeiro Ministro de Togo", "text": ""}
{"id": "374204", "revid": "1888", "url": "https://gl.wikipedia.org/wiki?curid=374204", "title": "Jos\u00e9 Gal\u00e1n N\u00fa\u00f1ez", "text": "Jos\u00e9 Miguel Gal\u00e1n N\u00fa\u00f1ez, co\u00f1ecido como Dereito ou Miguel, nado en Alvedro (Almeiras, Culleredo) e finado en Visanto\u00f1a (Mes\u00eda) o 2 de xu\u00f1o de 1952, foi un guerrilleiro antifranquista galego.\nTraxectoria.\nEstaba facendo o servizo militar en Lugo. Cando lle faltaban tres meses para licenciarse, desertou. Pertenceu ao grupo de Benigno Andrade Garc\u00eda. Participou na sanci\u00f3n econ\u00f3mica a Marcial Pati\u00f1o Pati\u00f1o de Tarrio (Culleredo) o 13 de outubro de 1949. Foi abatido en Visanto\u00f1a (Mes\u00eda) o 2 de xu\u00f1o de 1952 con Manuel Ramiro Souto cando a Garda Civil rodeou a casa onde estaban agochados; o outro compo\u00f1ente da partida, Juan Couto Sanjurjo, foi detido."}
{"id": "374205", "revid": "1888", "url": "https://gl.wikipedia.org/wiki?curid=374205", "title": "Antonio Crespo", "text": "Antonio Crespo, co\u00f1ecido como Capit\u00e1n ou Fot\u00f3grafo, finado no Porri\u00f1o 31 de marzo de 1946, foi un guerrilleiro antifranquista galego.\nTraxectoria.\nEn 1936 era capit\u00e1n de Carabineiros da 5\u00aa Brigada. Co golpe de Estado do 18 de xullo de 1936 botouse ao monte. En 1945 estaba na comarca de Deza como enlace do Comit\u00e9 Central do PCE. O 14 de novembro de 1945 asaltou o domicilio do cura de Atios (O Porri\u00f1o) Policarpo Bern\u00e1rdez Rodr\u00edguez, ao que matou dun disparo. Agochouse durante un tempo na zona do Porri\u00f1o. Foi morto pola Garda Civil na estaci\u00f3n do Porri\u00f1o na madrugada do 31 de marzo de 1946 cando trataba de subir a un tren de mercanc\u00edas que se dirix\u00eda a Madrid. No enfrontamento morreu tam\u00e9n o garda civil \u00c1ngel Lareo Alfonso."}
{"id": "374208", "revid": "839", "url": "https://gl.wikipedia.org/wiki?curid=374208", "title": "T\u00e1rtaros de Crimea", "text": ""}
{"id": "374221", "revid": "89787", "url": "https://gl.wikipedia.org/wiki?curid=374221", "title": "Coxito", "text": "Nos insectos, denom\u00ednase coxito, e \u00e1s veces tam\u00e9n coxopodito, ao esclerito basal onde se orixinan as proxecci\u00f3ns que dan orixe a un ap\u00e9ndice.\nTr\u00e1tase do segmento proximal dos ap\u00e9ndices abdominais reducidos dos insectos, situado entre a parede do corpo e o \"estilo\".\n\u00c1s veces, como nos hex\u00e1podos da clase dos dipluros, o coxito aparece fusionado ao esterno corresponente."}
{"id": "374224", "revid": "1131", "url": "https://gl.wikipedia.org/wiki?curid=374224", "title": "Coxopodito", "text": ""}
{"id": "374234", "revid": "98629", "url": "https://gl.wikipedia.org/wiki?curid=374234", "title": "Esterno (artr\u00f3podos)", "text": "Nos artr\u00f3podos, denom\u00ednase esterno \u00e1 rexi\u00f3n ventral de cada segmento destes animais, que est\u00e1 cuberta polo esternito.\nNo caso particular dos ar\u00e1cnidos, placa cuticular do prosoma das ara\u00f1as (ar\u00e1cnidos da orde dos \"Aranae\"), ao redor da cal xorden as extremidades locomotoras."}
{"id": "374237", "revid": "98629", "url": "https://gl.wikipedia.org/wiki?curid=374237", "title": "Celtic punk", "text": "O celtic punk, tam\u00e9n co\u00f1ecido como punk celta ou punk folk, (e con menos notoriedade tam\u00e9n se refire a este tipo de m\u00fasica como paddybeat, celtcore, jig punk ou rock and reel) \u00e9 unha m\u00fasica xeralmente asociada a punks irlandeses e dos diversos pa\u00edses denominados celtas, como escoceses, galeses ou bret\u00f3ns.\nOrixes.\nDurante os anos 60 e 70 en Gran Breta\u00f1a e Irlanda, xurdiron d\u00faas bandas de folk rock moi importantes como The Dubliners e The Clancy Brothers.\u00a0Tam\u00e9n merece especial menci\u00f3n a banda escocesa The Skids, que foron a primeira banda brit\u00e1nica de punk en introducir un instrumento musical de orixe celta na s\u00faa m\u00fasica.\n\u00c9 ent\u00f3n cando en 1982 Shane MacGowan funda a banda The Pogues, a primeira en mesturar m\u00fasica celta con punk rock.\u00a0The Pogues son a primeira banda denominada punk celta e a m\u00e1is importante. Tras o seu \u00e9xito sa\u00edron \u00e1 escena musical outras agrupaci\u00f3ns como os brit\u00e1nicos The Men They Couldn't Hang e Nyah Fearties e os australianos Roaring Jack.\nCaracter\u00edsticas.\nO punk celta incl\u00fae normalmente nas s\u00faas bandas instrumentos cl\u00e1sicos como a guitarra, o baixo e a bater\u00eda. Pero tam\u00e9n son case indispensables a gaita (fundamental), o whistle, o viol\u00edn, banjo, mandolina ou o acorde\u00f3n para conseguir dar ao punk as melod\u00edas irlandesas tan caracter\u00edsticas do x\u00e9nero.\nAs principais escenas do movemento ao longo da s\u00faa historia suced\u00e9ronse en grandes urbes de importante influencia de inmigrantes irlandeses como en Glasgow, Londres, Boston, Os \u00c1nxeles, Nova York e Chicago.\u00a0A tem\u00e1tica foi moi particular, primando a exaltaci\u00f3n patri\u00f3tica da naci\u00f3n de Irlanda,\u00a0a clase obreira e as bebidas alcoh\u00f3licas (o seu amado\u00a0whiskey) que provocou que moitas das bandas e afeccionados alcumasen o x\u00e9nero como \"Irish Punk Drunken Music\" (m\u00fasica punk de borrachos irlandeses).\nActualidade.\nA escena punk celta na actualidade est\u00e1 copada de varios grupos. Destacan, principalmente d\u00faas bandas: os estadounidenses Flogging Molly e Dropkick Murphys. No entanto, \u00e9 un x\u00e9nero presente en todo o mundo, como demostran os canadenses Real McKenzies, os australianos The Rumjacks, os alem\u00e1ns Fiddler's Green, os h\u00fangaros Paddy and the Rats, os ingleses Smokey Bastard, os canadenses The Dreadnoughts e os suecos Sir Reg.\nOs comezos e mediados da d\u00e9cada dos 90 foron moi produtivos, produc\u00edndose unha segunda onda (m\u00e1is que en n\u00famero, en calidade) de grupos que fusionan punk con m\u00fasica celta, do mesmo xeito que ocorreu a comezos dos 80. Esta vez a escena foi nos Estados Unidos e o Canad\u00e1, con grupos de antepasados irlandeses como os anteriormente citados. Os tres est\u00e1n baixo o selo das discogr\u00e1ficas m\u00e1is importantes do punk como Fat Wreck Chords, Hellcat Records (filial da xigantesca Epitaph) ou SideOneDummy Records."}
{"id": "374238", "revid": "72012", "url": "https://gl.wikipedia.org/wiki?curid=374238", "title": "Punk celta", "text": ""}
{"id": "374240", "revid": "23204", "url": "https://gl.wikipedia.org/wiki?curid=374240", "title": "Carl B\u00f6nner", "text": "Carl Julius Bernhard B\u00f6rner, nado o 28 de maio de 1880 en Bremen e finado o 14 de xu\u00f1o de 1953 en Naumburg (Saxonia-Anhalt), foi un entom\u00f3logo, bot\u00e1nico e en\u00f3logo alem\u00e1n.\nAs s\u00faas colecci\u00f3ns de col\u00e9mbolos est\u00e1n depositadas no Natural History Museum de Londres, e no Deutsches Entomologisches Institut, en M\u00fcncheberg (Brandeburgo).\nA abreviatura B\u00f6nner empr\u00e9gase para reco\u00f1ecer a como autoridade na descrici\u00f3n e taxonom\u00eda en bot\u00e1nica e en zoolox\u00eda."}
{"id": "374241", "revid": "22795", "url": "https://gl.wikipedia.org/wiki?curid=374241", "title": "Carl Julius Bernhard B\u00f6rner", "text": ""}
{"id": "374242", "revid": "54334", "url": "https://gl.wikipedia.org/wiki?curid=374242", "title": "A Fontenla, Bai\u00f3n, Vilanova de Arousa", "text": "A Fontenla \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 97 habitantes no ano 2016 segundo datos do IGE, dos que 53 eran mulleres e 44 homes, o que representa un forte descenso respecto \u00f3s anos 2010, cando ti\u00f1a 120 veci\u00f1os, e 2005, cando eran 126."}
{"id": "374243", "revid": "54334", "url": "https://gl.wikipedia.org/wiki?curid=374243", "title": "A Lagoa, Bai\u00f3n, Vilanova de Arousa", "text": "A Lagoa \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374244", "revid": "1888", "url": "https://gl.wikipedia.org/wiki?curid=374244", "title": "Balbino Fern\u00e1ndez Fern\u00e1ndez", "text": "Balbino Fern\u00e1ndez Fern\u00e1ndez foi un sacerdote, escritor e xornalista galego.\nTraxectoria.\nEstudou o bacharelato no Instituto de Tapia de Casarego e despois nos seminarios de Lugo, Oviedo e Santiago de Compostela. Sendo estudante de Teolox\u00eda no seminario de Lugo, publicou en 1893 o folleto \"La Concepci\u00f3n Inmaculada de Mar\u00eda: Apuntes hist\u00f3rico dogm\u00e1tico-apolog\u00e9ticos\", que fora publicado por \"El Lucense\" en follet\u00edn. Foi p\u00e1rroco de Baleira e a partir de abril de 1911 da Fonsagrada, onde fundou os peri\u00f3dicos \"El Eco de Bur\u00f3n\" e \"El Buron\u00e9s\". Dende 1924 foi p\u00e1rroco de San Jos\u00e9 de Xix\u00f3n."}
{"id": "374245", "revid": "85894", "url": "https://gl.wikipedia.org/wiki?curid=374245", "title": "A Torre, Bai\u00f3n, Vilanova de Arousa", "text": "A Torre \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 76 habitantes no ano 2016 segundo datos do IGE, dos que 40 eran mulleres e 36 homes, o que representa un descenso respecto \u00f3s anos 2010, cando ti\u00f1a 80 veci\u00f1os, e 2005, cando eran 83."}
{"id": "374246", "revid": "85894", "url": "https://gl.wikipedia.org/wiki?curid=374246", "title": "Barcia, Bai\u00f3n, Vilanova de Arousa", "text": "Barcia \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 126 habitantes no ano 2016 segundo datos do IGE, dos que 54 eran mulleres e 72 homes, o que representa un descenso respecto \u00f3s anos 2010, cando ti\u00f1a 123 veci\u00f1os, e 2005, cando eran 131."}
{"id": "374247", "revid": "1131", "url": "https://gl.wikipedia.org/wiki?curid=374247", "title": "Eladio Vaz", "text": ""}
{"id": "374248", "revid": "85894", "url": "https://gl.wikipedia.org/wiki?curid=374248", "title": "Manuel Pose Naya", "text": "Manuel Pose Naya, nado en Toro\u00f1o (Culleredo) e finado en Tarr\u00edo (Culleredo) o 18 de outubro de 1948, foi un guerrilleiro antifranquista galego.\nTraxectoria.\nO 13 de outubro de 1948 o seu grupo conseguiu 6 000 pesetas nunha acci\u00f3n, quedaron para outro d\u00eda para recoller o resto. Informada a Garda civil, preparou unha ciada. O 18 de outubro un guerrilleiro foi recoller o que faltaba (50 000 pts). Houbo un tiroteo e Manuel Pose foi abatido. Ocup\u00f3uselle unha pistola calibre 7,65."}
{"id": "374249", "revid": "89787", "url": "https://gl.wikipedia.org/wiki?curid=374249", "title": "Dipluros", "text": "A dos dipluros (\"Diplura\") \u00e9 unha clase de artr\u00f3podos hex\u00e1podos moi pr\u00f3ximos aos insectos verdadeiros (clase \"Insecta\").\nSon animais de pequeno tama\u00f1o, membros abundantes do edaf\u00f3n (a biota do solo), que reciben o seu nome (\"os de cola dupla\") porque presentan dous cercos patentes ao final do seu corpo.\nCo\u00f1ecense unhas 800 especies.\nCaracter\u00edsticas.\nSon de dimensi\u00f3ns pequenas (dun poucos mil\u00edmetros) a\u00ednda que alg\u00fan pode alcanzar os 50 mm. Como \u00e9 com\u00fan na fauna intersticial do solo, non presentan pigmentaci\u00f3n apreci\u00e1bel. A s\u00faa superficie corporal aparece m\u00e1is ou menos densamente cuberta de sedas (como pelos). O seu corpo \u00e9 deprimido, esvelto e flex\u00edbel.\nA cabeza porta d\u00faas antenas moi caracter\u00edsticas, moniliformes (en forma de \"rosario\") con artellos moi reco\u00f1ec\u00edbeis e musculado cada un independentemente, un trazo evolutivamente primitivo que se observa tam\u00e9n nos col\u00e9mbolos, pero que se perdeu nos insectos.\nNon te\u00f1en ollos, e son entognatos, \u00e9 dicir, coas pezas bucais encaixadas en posici\u00f3n inferior dentro dun suco da cabeza, trazo co que coinciden cos outros hex\u00e1podos non insectos (proturos e col\u00e9mbolos).\nO t\u00f3rax est\u00e1 formado por tres tagmas ou segmentos, como nos demais hex\u00e1podos, que, neste caso, se articulan de maneira especialmente flex\u00edbel, o que contrasta coa relativa rixidez do t\u00f3rax dos insectos.\nO abdome est\u00e1 formado por dez segmentos, contando o telson (\u00faltimo segmento), que levan en posici\u00f3n ventrolateral pequenos ap\u00e9ndices sen articular chamados \"estilos\", que pode que sexan residuos evolutivos de antigas patas locomotoras.\nTam\u00e9n est\u00e1n presentes neles ves\u00edculas pares, evaxin\u00e1beis, que te\u00f1en que ver coa regulaci\u00f3n h\u00eddrica, facilitando a absorci\u00f3n da rosada ou orballo. Ao final do abdome hai dous ap\u00e9ndices, cercos, como os que se observan en certas ordes de insectos verdadeiros, e que son os que dan nome o grupo. Na familia dos \"Campodeidae\" os cercos son longos e moniliformes, pero nos das familias dos \"Japygidae\" e os \"Anajapygidae\" evolucionaron cara a pezas breves e duras que, nos primeiros, son verdadeiras pinzas.\nEcolox\u00eda.\nOs dipluros son parte da fauna do solo, onde chegan a presentarse con densidades consider\u00e1beis. Alg\u00fans son habitantes das covas. Os \"Campodeidae\" son h\u00e1biles corredores que ademais escavan galer\u00edas no solo; os demais son especialistas en forzar o seu paso a trav\u00e9s de gretas preexistentes e son marchadores pouco competentes. Os campodeidos realizan a autotom\u00eda dos seus cercos, ao estilo dos lagartos, desprend\u00e9ndoos cando son atrapados por un depredador. Os \"Japygidae\" usan as s\u00faas pinzas posteriores como arma defensiva, a\u00ednda que se presta pouco cr\u00e9dito \u00e1 interpretaci\u00f3n que alg\u00fans fan de que tam\u00e9n lles valen para capturar as s\u00faas presas.\nOs dipluros te\u00f1en pezas bucais mastigadoras, e alim\u00e9ntanse dunha gran variedade de presas vivas e de materia org\u00e1nica morta. Son esencialmente omn\u00edvoros que devoran residuos org\u00e1nicos, fungos do solo e pequenas presas animais.\nReproduci\u00f3n e desenvolvemento.\nNon existe apareamento. Os machos liberan pequenos espermat\u00f3foros (paquetes s\u00f3lidos de esperma) que as femias localizan e manipulan, inser\u00eddoos no seu gon\u00f3poro (poro xenital). A posta consiste en conxuntos de ovos pedunculados. Nalg\u00fans casos observouse coidado parental dos xuven\u00eds. Os dous primeiros estadios (fases entre mudas) son larvas sen capacidade para alimentarse, que se alcanza, como a morfolox\u00eda adulta t\u00edpica, coa terceira muda. Os adultos seguen mudando ao longo da s\u00faa vida, o que facilita a rexeneraci\u00f3n dos \u00f3rganos, e poden seren moi lonxevos (at\u00e9 dous anos) dado o seu pequeno tama\u00f1o.\nTaxonom\u00eda.\nDescrici\u00f3n.\nA orde foi desscrita en 1904 polo entom\u00f3logo e bot\u00e1nico alem\u00e1n Carl Julius Bernhard B\u00f6rner en \"Zur Systematic der Hexapoden\". \"Zoologischer Anzeiger\", vol. 27, pp.\u00a0511\u2013533.\nEtimolox\u00eda.\no nome cient\u00edfico \"Diplura\" (substantivo neutro plural) est\u00e1 formado polos elementos do lat\u00edn cient\u00edfico \"dipl-\" e \"-ura\", tirados dos termos do grego \u03b4\u03b9\u03c0\u03bb\u03cc\u03c2 \"dipl\u00f3s\", 'dobre' e \u03bf\u1f50\u03c1\u03ac \"our\u00e1\", 'cola' (de animal). Literalmente: 'os que te\u00f1en d\u00faas colas'.\nClasificaci\u00f3n e parentescos.\nExisten unhas 800 especies que se clasifican en tres ordes e oito familias. Distrib\u00faense por todo o mundo, ag\u00e1s nas rexi\u00f3ns de clima \u00e1rtico.\nOs dipluros clasific\u00e1ronse adoito nun taxon chamado \"Entognatha\", cos \"Ellipura\" (\"Protura\"+\"Collembola\"), base\u00e1ndose na posici\u00f3n escondida das pezas bucais, que contrasta coas vis\u00edbeis que te\u00f1en os insectos verdadeiros (\"Insecta\", chamados por iso \"Ectognatha\"). Por\u00e9n, ese car\u00e1cter es seguramente unha simplesiomorf\u00eda e o grupo que define \u00e9 parafil\u00e9tico. \u00c9 m\u00e1is prob\u00e1bel, pero non seguro, que os dipluros sexan o grupo irm\u00e1n dos insectos. As relaci\u00f3ns entre os catro grupos de hex\u00e1podos non est\u00e1n a\u00ednda ben dilucidadas, pero os estudos m\u00e1is recentes est\u00e1n en contra dun grupo monofil\u00e9tico \"Entognatha\".\nO rexistro f\u00f3sil dos dipluros \u00e9 escaso, pero un aparente dipluro data do carbon\u00edfero.\nO m\u00e1is antigo dipluro co\u00f1ecido, \"Testajapyx\", ti\u00f1a ollos compostos, e piezas bucais que se asemellaban m\u00e1is \u00e1s dos insectos verdadeiros que \u00e1s dos dipluros modernos."}
{"id": "374250", "revid": "85894", "url": "https://gl.wikipedia.org/wiki?curid=374250", "title": "Carballo, Bai\u00f3n, Vilanova de Arousa", "text": "Carballo \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 72 habitantes no ano 2016 segundo datos do IGE, dos que 32 eran mulleres e 40 homes, o que representa un descenso respecto \u00f3 ano 2010, cando ti\u00f1a 78 veci\u00f1os, pero un aumento respecto a 2005, cando eran 65."}
{"id": "374251", "revid": "85894", "url": "https://gl.wikipedia.org/wiki?curid=374251", "title": "Casal, Bai\u00f3n, Vilanova de Arousa", "text": "Casal \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 14 habitantes no ano 2016 segundo datos do IGE, dos que 7 eran mulleres e 7 homes, o que representa un aumento respecto \u00f3 ano 2010, cando ti\u00f1a 13 veci\u00f1os, pero un descenso respecto a 2005, cando eran 17."}
{"id": "374252", "revid": "1888", "url": "https://gl.wikipedia.org/wiki?curid=374252", "title": "Rosendo Sar", "text": "Rosendo Sar Lantes, nado en Almeiras (Culleredo) e finado na mesma parroquia o 5 de maio de 1986, foi un guerrilleiro antifranquista galego.\nTraxectoria.\nFillo de Rosendo Sar Lantes, presidente da Secci\u00f3n de Uni\u00f3n Mutualista Campesina de Almeiras, e Silvestra Lantes Pan. Incorporouse \u00e1 guerrilla en 1948, ao destacamento Manuel Bello. A finais de 1948 aparece formando parte do grupo capitaneado por Adolfo Allegue Allegue. Enfermo, un veci\u00f1o de Mande de Bascoi, Manuel S\u00e1nchez, cunha manta que lle facilitaron, levouno a un monte para agochalo, e facilitoulle comida nos dous d\u00edas que pensaba estar al\u00ed. Denunciado \u00e1 Garda Civil, parece que foi avisado. Crese que se entregou, pois unha testemu\u00f1a que o co\u00f1eceu, familiar de guerrilleiros, visitouno en Almeiras a principios dos anos oitenta. Finou en Almeiras aos 77 anos.\nVida persoal.\nCasou con Dolores Berm\u00fadez Lamas."}
{"id": "374253", "revid": "85894", "url": "https://gl.wikipedia.org/wiki?curid=374253", "title": "Fons\u00edn, Bai\u00f3n, Vilanova de Arousa", "text": "Fons\u00edn \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 69 habitantes no ano 2016 segundo datos do IGE, dos que 35 eran mulleres e 34 homes, o que representa un aumento respecto \u00f3 ano 2010, cando ti\u00f1a 66 veci\u00f1os, pero un descenso respecto a 2005, cando eran 76."}
{"id": "374254", "revid": "1888", "url": "https://gl.wikipedia.org/wiki?curid=374254", "title": "Jos\u00e9 Candal Vieites", "text": "Jos\u00e9 Candal Vieites, finado en Visanto\u00f1a (Mes\u00eda) o 22 de novembro de 1947, foi un pol\u00edtico galego.\nTraxectoria.\nNo franquismo foi xefe de Falange e alcalde de Mes\u00eda. Foi executado pola guerrilla en Visanto\u00f1a o 22 de novembro de 1947."}
{"id": "374255", "revid": "5863", "url": "https://gl.wikipedia.org/wiki?curid=374255", "title": "Ronsel de condensaci\u00f3n", "text": "Os ronseis de condensaci\u00f3n, tam\u00e9n chamados \"cirrus homogenitus\", son nubes con forma de li\u00f1a, producidas polos escapes dos motores de aeronaves, especialmente avi\u00f3ns a reacci\u00f3n que voan a altitudes de cruceiro a varios quil\u00f3metros por encima da superficie terrestre. Os ronseis de condensaci\u00f3n est\u00e1n formados principalmente por auga conxelada en forma de cristais de xeo.\nDescrici\u00f3n.\nOs ronseis de condensaci\u00f3n son \u00e1reas de condensaci\u00f3n que se orixinan por detr\u00e1s dos escapes das turbinas dos avi\u00f3ns, que forman cirros artificiais (por veces chamados ronseis de vapor). Tam\u00e9n poden xerarse nos v\u00f3rtices das \u00e1s destes avi\u00f3ns, que precipitan unha corrente de cristais de xeo nunha atmosfera h\u00famida e fr\u00eda. A\u00ednda que poida parecer o contrario, non provocan contaminaci\u00f3n ningunha.\nOs ronseis prod\u00facense cando hai unha presi\u00f3n moi baixa a unha grande altitude. Pero tam\u00e9n se pode producir nos cazas ou nos avi\u00f3ns supers\u00f3nicos cando voan a pouca altitude, modificando a abertura das tobeiras.\nOutros ronseis que se disipan moi axi\u00f1a prod\u00facense nos extremos das \u00e1s. Debido \u00e1 diferenza de presi\u00f3n entre a parte superior e a inferior das \u00e1s prod\u00facese unha corrente de ar nos extremos en forma de remu\u00ed\u00f1o. Cando a diferenza de presi\u00f3n entre ambas as partes \u00e9 maior (ascensos r\u00e1pidos, bucles) o remu\u00ed\u00f1o \u00e9 forte abondo para crear un baleiro debido \u00e1 forza centr\u00edfuga. Este baleiro provoca que o ar descenda rapidamente de temperatura e que o vapor se condense.\nOs ronseis de condensaci\u00f3n poden crearse de d\u00faas maneiras:"}
{"id": "374256", "revid": "85894", "url": "https://gl.wikipedia.org/wiki?curid=374256", "title": "Framil, Bai\u00f3n, Vilanova de Arousa", "text": "Framil \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 58 habitantes no ano 2016 segundo datos do IGE, dos que 29 eran mulleres e 29 homes, o que representa un m\u00ednimo aumento respecto \u00f3 ano 2010, cando ti\u00f1a 57 veci\u00f1os, pero un descenso respecto a 2005, cando eran 66."}
{"id": "374257", "revid": "85894", "url": "https://gl.wikipedia.org/wiki?curid=374257", "title": "Groufa, Bai\u00f3n, Vilanova de Arousa", "text": "Groufa \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 20 habitantes no ano 2016 segundo datos do IGE, dos que 13 eran mulleres e 7 homes, o que representa manter mesma a poboaci\u00f3n que ti\u00f1a en 2010, pero un descenso respecto a 2005, cando eran 23 veci\u00f1os."}
{"id": "374258", "revid": "1131", "url": "https://gl.wikipedia.org/wiki?curid=374258", "title": "Groufa", "text": "O top\u00f3nimo galego Groufa pode referirse a:"}
{"id": "374259", "revid": "1822", "url": "https://gl.wikipedia.org/wiki?curid=374259", "title": "A Groufa", "text": ""}
{"id": "374260", "revid": "85894", "url": "https://gl.wikipedia.org/wiki?curid=374260", "title": "Mozor\u00edn, Bai\u00f3n, Vilanova de Arousa", "text": "Mozor\u00edn \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 17 habitantes no ano 2016 segundo datos do IGE, dos que 6 eran mulleres e 11 homes, o que representa un descenso continuado respecto \u00f3s anos 2010, cando ti\u00f1a 20 veci\u00f1os, e 2005, cando eran 25."}
{"id": "374261", "revid": "85894", "url": "https://gl.wikipedia.org/wiki?curid=374261", "title": "O Pereiro, Bai\u00f3n, Vilanova de Arousa", "text": "O Pereiro \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 40 habitantes no ano 2016 segundo datos do IGE, dos que 18 eran mulleres e 22 homes, o que representa un descenso continuado respecto \u00f3s anos 2010, cando ti\u00f1a 47 veci\u00f1os, e 2005, cando eran 46."}
{"id": "374262", "revid": "85894", "url": "https://gl.wikipedia.org/wiki?curid=374262", "title": "O Rodo, Bai\u00f3n, Vilanova de Arousa", "text": "O Rodo \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 113 habitantes no ano 2016 segundo datos do IGE, dos que 53 eran mulleres e 60 homes, o que representa un descenso continuado respecto \u00f3s anos 2010, cando ti\u00f1a 128 veci\u00f1os, e 2005, cando eran 132."}
{"id": "374263", "revid": "85894", "url": "https://gl.wikipedia.org/wiki?curid=374263", "title": "Paderne, Bai\u00f3n, Vilanova de Arousa", "text": "Paderne \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 57 habitantes no ano 2016 segundo datos do IGE, dos que 30 eran mulleres e 27 homes, o que representa un descenso continuado respecto \u00f3s anos 2010, cando ti\u00f1a 65 veci\u00f1os, e 2005, cando eran 59."}
{"id": "374264", "revid": "85894", "url": "https://gl.wikipedia.org/wiki?curid=374264", "title": "Ponte Arnelas, Bai\u00f3n, Vilanova de Arousa", "text": "Ponte Arnelas \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Segundo o IGE en 2016 ti\u00f1a 37 habitantes (22 mulleres e 15 homes), once menos que en 2010 e 7 menos que en 2005.\nForma, xunto a Ponte Arnelas, do concello lim\u00edtrofe de Ribadumia, un mesmo n\u00facleo urbano, dividido polo r\u00edo Umia. A Ponte dos Padri\u00f1os, que une os dous lugares, foi unha das pontes senlleiras onde se practicaba o ritual do bautismo anticipado.\nFestas e tradici\u00f3ns.\nO 29 de xullo cel\u00e9branse as festas de Santa Marta (irm\u00e1 de L\u00e1zaro), moi populares no Saln\u00e9s. A tradici\u00f3n popular considera a esta santa avogosa contra a dos de o\u00eddos, polo que os fieis adoitan mollar un pano no aceite bendito da capela para curar as s\u00faas doenzas .\nDurante estas festas, que se prolongan durante tres d\u00edas, \u00e9 t\u00edpico comer unha tapa de polbo ."}
{"id": "374265", "revid": "85894", "url": "https://gl.wikipedia.org/wiki?curid=374265", "title": "Rabu\u00f1ade, Bai\u00f3n, Vilanova de Arousa", "text": "Rabu\u00f1ade \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 40 habitantes no ano 2016 segundo datos do IGE, dos que 22 eran mulleres e 18 homes, o que representa un aumento respecto \u00f3 ano 2010, cando ti\u00f1a 36 veci\u00f1os, pero un descenso respecto a 2005, cando eran 45."}
{"id": "374266", "revid": "85894", "url": "https://gl.wikipedia.org/wiki?curid=374266", "title": "Romar\u00eds, Bai\u00f3n, Vilanova de Arousa", "text": "Romar\u00eds \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 87 habitantes no ano 2016 segundo datos do IGE, dos que 47 eran mulleres e 40 homes, o que representa un descenso continuado respecto \u00f3s anos 2010, cando ti\u00f1a 107 veci\u00f1os, pero un descenso respecto a 2005, cando eran 114."}
{"id": "374267", "revid": "85894", "url": "https://gl.wikipedia.org/wiki?curid=374267", "title": "San Sim\u00f3n, Bai\u00f3n, Vilanova de Arousa", "text": "San Sim\u00f3n \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 85 habitantes no ano 2016 segundo datos do IGE, dos que 51 eran mulleres e 34 homes, o que representa un aumento respecto \u00f3s anos 2010, cando ti\u00f1a 83 veci\u00f1os, e 2005, cando eran 81."}
{"id": "374268", "revid": "85894", "url": "https://gl.wikipedia.org/wiki?curid=374268", "title": "Sestelo, Bai\u00f3n, Vilanova de Arousa", "text": "Sestelo \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 56 habitantes no ano 2016 segundo datos do IGE, dos que 32 eran mulleres e 24 homes, o que representa un descenso continuado respecto \u00f3s anos 2010, cando ti\u00f1a 59 veci\u00f1os, e 2005, cando eran 69.\nTop\u00f3nimo.\nO top\u00f3nimo galego \"Sestelo\" \u00e9 a variante vulgar de \"Sextullus\", diminutivo do antrop\u00f3nimo latino \"Sextus\"."}
{"id": "374269", "revid": "85894", "url": "https://gl.wikipedia.org/wiki?curid=374269", "title": "Tirabao, Bai\u00f3n, Vilanova de Arousa", "text": "Tirabao \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 32 habitantes no ano 2016 segundo datos do IGE, dos que 15 eran mulleres e 17 homes, o que representa un forte descenso respecto \u00f3s anos 2010, cando ti\u00f1a 46 veci\u00f1os, e 2005, cando eran 72."}
{"id": "374270", "revid": "85894", "url": "https://gl.wikipedia.org/wiki?curid=374270", "title": "Tras do R\u00edo, Bai\u00f3n, Vilanova de Arousa", "text": "Tras do R\u00edo \u00e9 un lugar da parroquia de Bai\u00f3n no concello pontevedr\u00e9s de Vilanova de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374272", "revid": "89787", "url": "https://gl.wikipedia.org/wiki?curid=374272", "title": "Gregorio Dopico Fern\u00e1ndez", "text": "Gregorio Dopico Fern\u00e1ndez, Yoyo ou Bolicheiro, nado no Roxal (Neda) en 1919 e finado en Sillobre (Fene) o 30 de xullo de 1947, foi un guerrilleiro antifranquista galego.\nTraxectoria.\nTraballaba nunha f\u00e1brica de gasosas. Militante da CNT. Foi detido polos axentes da Brigada Social na Coru\u00f1a o 16 de setembro de 1942. Enlace da guerrilla, despois da ca\u00edda da organizaci\u00f3n libertaria da zona de Ferrol en febreiro de 1945, uniuse ao grupo de Francisco G\u00f3mez N\u00fa\u00f1ez. Despois foi membro do grupo Neira. Logo da morte de Jos\u00e9 Neira Fern\u00e1ndez integrouse na IV Agrupaci\u00f3n do Ex\u00e9rcito Guerrilleiro de Galicia onde foi comandante do destacamento Segundo Vilaboy, que ti\u00f1a como comisario a Adolfo Allegue Allegue e responsable en Lugo a Gregorio Do\u00f1ate Mart\u00ednez. Foi morto pola Garda civil o 30 de xullo de 1947, no monte Reboredo en Sillobre, que bordea a estrada a Lavandeira, con Nicol\u00e1s Rodr\u00edguez Pereira."}
{"id": "374274", "revid": "89787", "url": "https://gl.wikipedia.org/wiki?curid=374274", "title": "Car\u00e1bidos", "text": "A dos car\u00e1bidos (\"Carabidae\") \u00e9 unha gran familia cosmopolita de escaravellos que comprende m\u00e1is de 40\u00a0000 especies, unhas 2\u00a0700 das cales se encontran en Europa.\nDescrici\u00f3n e ecolox\u00eda.\nA\u00ednda que a s\u00faa forma corporal e cores var\u00edan algo, a maior\u00eda son de cor negra brillante met\u00e1lica e te\u00f1en as cubertas alares r\u00edxidas cristadas t\u00edpicas da orde (\u00e9litros). Os \u00e9litros est\u00e1n fusionados nalgunhas especies, especialmente os grandes Carabinae, o que fai que ditas especies sexan incapaces de voar. O x\u00e9nero \"Mormolyce\" co\u00f1\u00e9cese \u00e1s veces como escaravello violinista pola peculiar forma dos seus \u00e9litros. Todos os car\u00e1bidos excepto os bastante primitivos Paussinae te\u00f1en unha canle na tibia da pata dianteira que leva un peite de pelos que usan para limpar as antenas.\nSecreci\u00f3ns defensivas.\nComo \u00e9 t\u00edpico da antiga suborde Adephaga de escaravellos \u00e1 cal pertencen, te\u00f1en gl\u00e1ndulas pixidiais pares na parte traseira inferior do abdome, que est\u00e1n moi ben desenvolvidas e producen secreci\u00f3ns noxentas ou incluso corrosivas usadas para desalentar posibles depredadores. Nalg\u00fans, chamados escaravellos bombardeiros, estas secreci\u00f3ns est\u00e1n mesturadas con compostos vol\u00e1tiles e son exectadas por unha pequena combusti\u00f3n, producindo un forte son como o de quitarlle a rolla e unha botella e unha nube de gas \u00e1cido e punxente que pode danar pequenos mam\u00edferos, como as musara\u00f1as, e matar invertebrados. Para os humanos, ser \"bombardeado\" por un escaravello bombardeiro \u00e9 unha experiencia desagradable. Esta capacidade evolucionou independentemente d\u00faas veces: nos escaravellos Paussinae, que son uns dos escaravellos m\u00e1is antigos, e nos t\u00edpicos escaravellos bombardeiros (Brachininae) , que forman parte dunha li\u00f1axe m\u00e1is \"moderna\". Por\u00e9n, os Anthiini poden chorrear mecanicamente as s\u00faas secreci\u00f3ns defensivas a considerables distancias e poden apuntar cun abraiante grao de precisi\u00f3n. Un dos poucos casos de vertebrados que imitan un artr\u00f3podo, \u00e9 o dos lagartos \"Heliobolus lugubris\" cando son novos te\u00f1en unha coloraci\u00f3n similar ao de escaravellos aposem\u00e1ticos car\u00e1bidos, e m\u00f3vense dun modo que os fai parecer asombrosamente similares ao insecto ao que imitan.\nEcolox\u00eda.\nOs h\u00e1bitats com\u00fans destes escaravellos son a codia das \u00e1rbores, baixo troncos, ou entre rochas ou area na beira de lagoas e r\u00edos. A maior\u00eda das especies son carn\u00edvoras e cazan activamente invertebrados aos que poden dominar. Alg\u00fans corren rapidamente para capturar as s\u00faas presas; os escaravellos tigre (Cicindelinae) poden acadar velocidades de 9\u00a0km/h, polo que en relaci\u00f3n coa s\u00faa lonxitude corporal est\u00e1n entre os animais terrestres m\u00e1is r\u00e1pidos da Terra. A maior\u00eda dos car\u00e1bidos son nocturnos, pero os escaravellos tigre son cazadores di\u00farnos activos e adoitan ter rechamantes cores; te\u00f1en grandes ollos e cazan usando a vista. Os car\u00e1bidos da especie \"Promecognathus laevissimus\" son depredadores especializados dos milp\u00e9s ci\u00e1nidos \"Harpaphe haydeniana\", e poden contrarrestar o cianuro de hidr\u00f3xeno que fai que estes miri\u00e1podos sexan velenosos para moitos carn\u00edvoros.\nRelaci\u00f3ns cos humanos.\nComo son predadores de invertebrados, inclu\u00edndo moitos que son pragas agr\u00edcolas, a maior\u00eda dos car\u00e1bidos son considerados beneficiosos. Os \"Calosoma\" son famosos polo seu h\u00e1bito de devorar as s\u00faas presas en moita cantidade, aliment\u00e1ndose avidamente das eirugas das avela\u00ed\u00f1as Lymantriidae, e das procesionarias (Thaumetopoeidae) e as Arctiidae, que debido aos pelos urticantes que te\u00f1en son evitadas pola maior\u00eda dos insect\u00edvoros. Xa en 1905, troux\u00e9ronse a Nova Inglaterra, EUA, grandes cantidades do car\u00e1bido \"Calosoma sycophanta\", nativo de Europa, para usalos no control biol\u00f3xico da praga da avela\u00ed\u00f1a \"Lymantria dispar\".\nUnhas poucas especies de car\u00e1bidos son pragas molestas. \"Zabrus\" \u00e9 un dos poucos x\u00e9neros de car\u00e1bidos herb\u00edvoros, e en raras ocasi\u00f3ns \"Zabrus tenebrioides\", por exemplo, faise o suficientemente abondoso como para causar danos \u00e1s colleitas de cereais. As especies grandes, xeralmente Carabinae, poden converterse nunha molestia se son abundantes, especialmente durante as actividades ao aire libre como o camping; baleiran as s\u00faas secreci\u00f3ns defensivas cando se cren ameazados, e ao esconderse nas provisi\u00f3ns de alimentos poden estragar a comida. Como os car\u00e1bidos son xeralmente remisos ou mesmo incapaces de voar, \u00e9 doado anular as s\u00faas posibles rutas de entrada bloque\u00e1ndoas mecanicamente. O uso de insecticidas pode orixinar efectos colaterais, como a liberaci\u00f3n das s\u00faas secreci\u00f3ns repugnantes.\nNo s\u00e9culo XIX e tam\u00e9n agora o gran tama\u00f1o e a viva coloraci\u00f3n destes animais fixo que fosen moi aprezados polos coleccionistas. Un dos coleccionistas famosos de escaravellos foi Charles Darwin, especialmente cando era novo. Na s\u00faa autobiograf\u00eda lembrou as s\u00faas experiencias cos escaravellos \"Licinus\" e \"Panagaeus\" e menciona nunha carta como un car\u00e1bido lle disparou as s\u00faas secreci\u00f3ns nun ollo, o que lle causou gran dor.\nEvoluci\u00f3n e sistem\u00e1tica.\nOs Adephaga est\u00e1n documentados desde finais do Permiano, hai uns 250 mill\u00f3ns de anos. Os car\u00e1bidos evolucionaron ao finalo do Tri\u00e1sico, e separ\u00e1ronse dos seus parentes m\u00e1is pr\u00f3ximos hai 200 mill\u00f3ns de anos. A familia diversificouse durante o Xur\u00e1sico e as li\u00f1axes m\u00e1is avanzadas, como os Harpalinae, sufriron unha radiaci\u00f3n vigorosa que empezou no Cret\u00e1ceo. Os parentes vivos m\u00e1is pr\u00f3ximos dos car\u00e1bidos son os Trachypachidae e os Rhysodidae. Estes son \u00e1s veces inclu\u00eddos non car\u00e1bidos como subfamilias ou tribos \"incertae sedis\", pero xeralmente pref\u00edrese inclu\u00edlos xunto cos car\u00e1bidos na superfamilia Caraboidea.\nMoitos investigadores trataron de dilucidar a filoxenia dos escaravellos e axustar de acordo con ela a s\u00faa sistem\u00e1tica e taxonom\u00eda. A\u00ednda que non existe un consenso firme, alg\u00fans puntos son xeralmente aceptados: os car\u00e1bidos constan de varias li\u00f1axes basais e os extremadamente diversos Harpalinae, que conte\u00f1en case a metade das especies descritas, nos cales foran inclu\u00eddas varias familias antes independentes.\nSubfamilias e x\u00e9neros seleccionados.\nA taxonom\u00eda usada aqu\u00ed est\u00e1 baseada no \"Catalogue of Palaearctic Coleoptera\" e no \"Carabidae of the World Database\". Outras clasificaci\u00f3ns, a\u00ednda que xeralmente est\u00e1n de acordo coa divisi\u00f3n na radiaci\u00f3n basal a partir de li\u00f1axes m\u00e1is primitivas e os grupos m\u00e1is avanzados chamados informalmente \"Carabidae Conjunctae\", difiren en detalles. Por exemplo, o sistema usado no Tree of Life Web Project usan pouco as subfamilias, e consideran a maior\u00eda das tribos como \"incertae sedis\" en vez de como pertencentes a subfamilias. Ao contrario, \"Fauna Europaea\" divide os Harpalinae, restrinx\u00edndoos ao que no sistema usado aqu\u00ed \u00e9 a tribo Harpalini.\nCar\u00e1bidos basais.\nCarabinae \u2013 inclu\u00edndo Agoninae e Callistinae\nCicindelinae \u2013 escaravellos tigre (unhas 2\u00a0600 especies; \u00e1s veces inclu\u00eddos nos Carabidae)\nCicindinae\nElaphrinae \nHiletinae\nLoricerinae \nMigadopinae\nNebriinae (incl\u00fae Notiophilinae, a mi\u00fado inclu\u00eddos en Carabinae)\nNototylinae\nOmophroninae \nPaussinae\nPromecognathinae\nScaritinae \nSiagoninae \nCarabidae Conjunctae.\nAmblytelinae \nApotominae\nBrachininae \u2013 escaravellos bombardeiros\nBroscinae\nDryptinae (\u00e1s veces en Harpalinae)\nGineminae (\u00e1s veces en Harpalinae)\nHarpalinae\nLebiinae \u2013 inclu\u00edndo Cyclosominae, Mormolycinae, Odacanthinae, Perigoninae (\u00e1s veces en Harpalinae)\nLicininae \u2013 inclu\u00edndo Chlaeniinae, Oodinae (\u00e1s veces en Harpalinae)\nMelaeninae\nMigadopinae\nOrthogoniinae (\u00e1s veces en Harpalinae)\nPanagaeinae (\u00e1s veces en Harpalinae)\nPlatyninae (\u00e1s veces en Harpalinae)\nPseudomorphinae (\u00e1s veces en Harpalinae)\nPsydrinae\nPterostichinae \u2013 inclu\u00edndo Zabrinae (\u00e1s veces en Harpalinae)\nTrechinae \u2013 inclu\u00edndo Bembidiinae, Patrobinae\nTribos \"incertae sedis\""}
{"id": "374275", "revid": "85894", "url": "https://gl.wikipedia.org/wiki?curid=374275", "title": "Nicol\u00e1s Rodr\u00edguez Pereira", "text": "Nicol\u00e1s Rodr\u00edguez Pereira, Col\u00e1s, nado en Fene e finado en Sillobre (Fene) o 30 de xullo de 1947, foi un guerrilleiro antifranquista galego.\nTraxectoria.\nIntegrouse na guerrilla en 1945, no grupo de Gregorio Dopico Fern\u00e1ndez. Foi morto pola Garda civil o 30 de xullo de 1947, no monte Reboredo en Sillobre, que bordea a estrada a Lavandeira, con Gregorio Dopico."}
{"id": "374276", "revid": "27155", "url": "https://gl.wikipedia.org/wiki?curid=374276", "title": "Car\u00e1bido", "text": ""}
{"id": "374277", "revid": "27155", "url": "https://gl.wikipedia.org/wiki?curid=374277", "title": "Carabidae", "text": ""}
{"id": "374279", "revid": "1888", "url": "https://gl.wikipedia.org/wiki?curid=374279", "title": "Manuel del R\u00edo Botana", "text": "Manuel del R\u00edo Botana, nado en Ordes en outubro de 1918 e finado no mesmo concello o 15 de maio de 1945, foi un enlace da guerrilla antifranquista galega.\nTraxectoria.\nDomicialido en Sar. Cando estalou o golpe de Estado do 18 de xullo de 1936 era menor de idade e foi detido o 30 de xullo. Foi procesado xunto aos de Ordes e condenado a 12 anos e 1 d\u00eda de c\u00e1rcere. Pasou polas cadeas de Ordes, Santiago de Compostela, A Coru\u00f1a, Vitoria e os Talleres Penitenciarios de Alcal\u00e1 de Henares. A condena foi conmutada \u00e1 metade do tempo de reclusi\u00f3n e sa\u00edu en liberdade provisinal o 20 de xullo de 1941. Foi reclamado para cumprir o servizo militar obrigatorio e estivo destinado nun dos batall\u00f3ns disciplinarios de soldados traballadores de Bilbao. De regreso a Ordes contactou co grupo de Manuel Ponte Pedreira. Morreu aos 26 anos a mans da Garda Civil o 15 de maio de 1945 no lugar de Queis, parroquia de Santa Cruz de Montaos (Ordes).\nNa s\u00faa homenaxe, Manuel Ponte Pedreira creou en 1946 o destacamento que leva o seu nome, dentro da IV Agrupaci\u00f3n do Ex\u00e9rcito Guerrilleiro de Galicia."}
{"id": "374280", "revid": "75439", "url": "https://gl.wikipedia.org/wiki?curid=374280", "title": "Sigeberht I de Essex", "text": "Sigeberht o Pequeno\u00a0foi rei de Essex de 623 a 653.\nTraxectoria.\nHoubo un Sigeberht que era o fillo de S\u00e6ward, que morreu loitando contra\u00a0Wessex en 623(?), e pai dun rei posterior,\u00a0Sighere, pero Yorke considera que \u00e9 m\u00e1is prob\u00e1bel que se trate do seu sucesor,\u00a0Sigeberht o Bo. Sigeberht o pequeno foi considerado un pag\u00e1n e probabelmente foi aliado de Penda de Mercia en 635.\nDespois da s\u00faa morte, foi sucedido polo seu parente, Sigeberht o Bo."}
{"id": "374283", "revid": "1888", "url": "https://gl.wikipedia.org/wiki?curid=374283", "title": "Jos\u00e9 Freire Barcia", "text": "Jos\u00e9 Freire Barcia, Pepi\u00f1o, nado en Vilar de Mouros (A Capela) en 1928 e finado en Neda o 30 de agosto de 1951, foi un guerrilleiro antifranquista galego.\nTraxectoria.\nCo seu irm\u00e1n Juan Freire Barcia uniuse \u00e1 guerrilla en maio de 1949, logo de ser convencido por Francisco Rey Balb\u00eds para non facer o servizo militar. Foi membro da IV Agrupaci\u00f3n do Ex\u00e9rcito Guerrilleiro de Galicia. Foi abatido pola Garda civil no Puntal (Neda) o 30 de agosto de 1951 con outros tres compa\u00f1eiros, Antonio Veiga Mejuto, Jos\u00e9 Antonio Castro L\u00f3pez e Jos\u00e9 Sancho Riera."}
{"id": "374295", "revid": "26995", "url": "https://gl.wikipedia.org/wiki?curid=374295", "title": "Passer simplex", "text": ""}
{"id": "374296", "revid": "98629", "url": "https://gl.wikipedia.org/wiki?curid=374296", "title": "Pardal do deserto", "text": "O pardal do deserto (\"Passer simplex\") \u00e9 unha especie de ave paseriforme da familia dos pas\u00e9ridos pertencente ao x\u00e9nero \"Passer\".\nCaracter\u00edsticas.\n\u00c9 un pequeno paseriforme, que habita en zonas des\u00e9rticas. Est\u00e1 perfectamente adaptado \u00e1s condici\u00f3ns do h\u00e1bitat. Prefire criar en oasis ou en r\u00edos secos con algo de vexetaci\u00f3n En lugares habitados polo home sofre a competencia de especies invasoras como a pomba, a rula com\u00fan ou o pardal com\u00fan.\nDistribuci\u00f3n.\n\u00c9 unha ave moi caracter\u00edstica do S\u00e1hara, todo o norte de \u00c1frica e as zonas des\u00e9rticas de Asia Central. En Africa local\u00edzanse d\u00faas subespecies: a \"Passer simplex simplex\" e a \"Passer simplex saharae\". Existe unha terceira subespecie localizada en Ir\u00e1n, Turkmenist\u00e1n e Uzbekist\u00e1n. Esta subespecie co\u00f1\u00e9cese como pardal de Zarudny (\"Passer simplex zarudnyi\"), sendo considerada por alg\u00fans expertos coma especie propia, debido a s\u00faa falta de dimorfismo sexual, que \u00e9 moi marcado nas outras d\u00faas subespecies. (Ver taxonom\u00eda).\nTaxonom\u00eda.\nDescrici\u00f3n.\nA especie foi descrita en 1823 polo m\u00e9dico, explorador e zo\u00f3logo alem\u00e1n Martin Lichtenstein, nun traballo publicado en \"Verzeichnis der Doubletten des Zoologischen Museums der Koeniglichen Universit\u00e4t zu Berlin\", 1823: 21, baixo o nome de \"Frigilla simplex\".\nEn 2009, Kirwan \"et al.\" consideraron a subespecie \"Passer simplex zarudnyi\" como especie inependente, \"Passer zarudnyi\".&lt;br&gt; O Congreso Ornitol\u00f3xico International aceptou este cambio na s\u00faa clasificaci\u00f3n de referencia, versi\u00f3n 3.5 (2013).\nSubespecies.\nSegundo a clasificaci\u00f3n de referencia aludida, este paxaro comprende s\u00f3 2 subespecies:\nPor\u00e9n, o ITIS segue a considerar a d\u00eda de hoxe as tres subespecies antecitadas:"}
{"id": "374310", "revid": "89787", "url": "https://gl.wikipedia.org/wiki?curid=374310", "title": "Lotte Giants", "text": "Os Lotte Giants (\ub86f\ub370 \uc790\uc774\uc5b8\uce20) son un equipo profesional coreano de b\u00e9isbol con sede en Busan, Yeongnam. O club compite na KBO League como membro da divisi\u00f3n Dream All-Stars, sendo un dos clubs fundadores da liga. Os Lotte Giants son propiedade do conglomerado coreano-xapon\u00e9s Lotte, o cal tam\u00e9n pos\u00fae aos Chiba Lotte Marines da Nippon Professional Baseball.\nDesde 1982 at\u00e9 1986 utilizaron como estadio local o Gudeok Baseball Stadium, xogando desde aquela no Sajik Baseball Stadium. Os seus maiores \u00e9xitos deportivos son os seus dous t\u00edtulos da KBO, os cales conseguiron en 1984 e 1992. Durante a temporada 2009 acudiron a ver os partidos dos Giants 1,38 mill\u00f3ns de espectadores, sendo este o maior n\u00famero de asistentes nunha soa temporada para calquera equipo de todo o deporte coreano. Habitualmente, o equipo recibe o nome Gaivotas de Busan (\ubd80\uc0b0 \uac08\ub9e4\uae30), xa que este \u00e9 o paxaro oficial da cidade. Casualmente, a mascota dos Chiba Lotte Marines \u00e9 tam\u00e9n unha gaivota."}
{"id": "374312", "revid": "98629", "url": "https://gl.wikipedia.org/wiki?curid=374312", "title": "Edaf\u00f3n", "text": "En ecolox\u00eda e pedolox\u00eda (estudo dos solos) ch\u00e1mase edaf\u00f3n, ou, m\u00e1is correcto etimoloxicamente, \u00e9dafon, \u00e1 biota espec\u00edfica do solo.\nEtimolox\u00eda.\nA palabra aplica ao solo (en grego antigo \u1f14\u03b4\u03b1\u03c6\u03bf\u03c2, \"\u00e9dafos\", 'solo', 'pavimento') o modelo seguido coa palabra plancton.\nComposici\u00f3n e caracter\u00edsticas.\nA parte fundamental do \u00e9dafon consiste en microorganismos procari\u00f3ticos, fungos e pequenos animais. Como se pode ver no gr\u00e1fico adxunto, o 80 % do \u00e9dafon est\u00e1 formado por bacterias e algas e fungos, a partes iguais.\nPola s\u00faa actividade biol\u00f3xica o solo alcanza moitos dos trazos da s\u00faa composici\u00f3n e incluso da s\u00faa estrutura; e pola actividade metab\u00f3lica do \u00e9dafon o solo \u00e9 a sede de procesos fundamentais para os ciclos dos elementos, que os mant\u00e9n a disposici\u00f3n da vida.\n\u00c9 pos\u00edbel diferenciar entre a edafoflora, formada polos compo\u00f1entes vexetales do \u00e9dafon, e unha edafofauna, formada polos organismos animais. Tal distinci\u00f3n \u00e9 \u00fatil na medida en que o \u00e9 a distinci\u00f3n entre vexetais e animais, amplamente superada no estudo da diversidade biol\u00f3xica."}
{"id": "374313", "revid": "98629", "url": "https://gl.wikipedia.org/wiki?curid=374313", "title": "Gran Premio de Australia de 2017", "text": "O Gran Premio de Australia de 2017 (oficialmente 2017 F\u00f3rmula 1 Rolex Australian Grand Prix) e unha carreira de F\u00f3rmula 1 que se celebrou o 26 de marzo de 2017 no Circu\u00edto Albert Park en Melbourne. Foi a 81\u00aa carreira na historia do Gran Premio de Australia, que remontase \u00e1 100 Miles Road Race de 1928, e a vix\u00e9simo segunda vez que a carreira disputouse no Circu\u00edto Melbourne. Foi a primeira carreira do Campionato Mundial de F\u00f3rmula 1 de 2017 e disputouse sobre cincuenta e oito voltas ao Circu\u00edto de Albert Park.\nResumo.\nAntecedentes.\nCos regulamentos t\u00e9cnicos sometidos a unha revisi\u00f3n para a tempada , A FIA solicitou que todos os circu\u00edtos do calendario fosen revisados para actualizar as caracter\u00edsticas de seguridade. Os organizadores da carreira introduciron as barreiras Techpro nas zonas de escape nos puntos m\u00e1is r\u00e1pidos do circu\u00edto, e as barreiras de pneum\u00e1ticos reperfiladas.\nLance Stroll far\u00e1 o seu debut nas carreiras de F\u00f3rmula Un, pilotando un Williams. \u00e9 o \u00fanico novato na pista, con Stoffel Vandoorne en McLaren que comeza a s\u00faa primeira tempada completa no deporte logo dunha soa aparici\u00f3n no Gran Premio de Bahrain de 2016.\nCambios de pilotos.\nAntes do comezo da terceira sesi\u00f3n de adestramentos libres, Sauber anunciou que Pascal Wehrlein non comezar\u00eda a carreira. Wehrlein sufriu unha lesi\u00f3n no pescozo nun accidente na carreira de campi\u00f3ns durante a pretempada de inverno. A\u00ednda que Wehrlein foi certificado como apto para participar no Gran Premio antes da primeira sesi\u00f3n de pr\u00e1ctica, retirouse como medida de precauci\u00f3n, citando as maiores esixencias f\u00edsicas que requiren as novas especificaci\u00f3ns dos coches de e a falta dun adestramento sostido durante as probas de pretempada compromet\u00edan a s\u00faa capacidade para completar a distancia completa da carreira. Substitu\u00eduno Antonio Giovinazzi na terceira sesi\u00f3n, na cualificaci\u00f3n e na carreira.\nPneum\u00e1ticos.\nPirelli proporcionar\u00e1 aos equipos os pneum\u00e1ticos ultrabrandos, superbrandos e brandos. Habitualmente, os equipos est\u00e1n autorizados a elixir unha selecci\u00f3n individual de trece conxuntos diferentes para cada piloto. Con todo, debido \u00e1 data l\u00edmite de selecci\u00f3n antes da proba de pretemporada cando os equipos puideron conducir cos novos compostos, Pirelli asignou a cada piloto os mesmos sets. Estes foron sete conxuntos de ultrabrandos, catro conxuntos de superbrandos e dous conxuntos de pneum\u00e1ticos brandos."}
{"id": "374314", "revid": "22795", "url": "https://gl.wikipedia.org/wiki?curid=374314", "title": "Diplura", "text": ""}
{"id": "374315", "revid": "1131", "url": "https://gl.wikipedia.org/wiki?curid=374315", "title": "Pol\u00edgono industrial do Tambre", "text": "O pol\u00edgono industrial do Tambre, situado \u00f3 norte da cidade de Santiago de Compostela, \u00e9 un pol\u00edgono industrial que acolle a m\u00e1is de 450 empresas nunha superficie de 1.200.000 metros cadrados. Creado en 1975 e ampliado en 2004, xera uns 6500 postos de traballo directos.\nDescrici\u00f3n.\nConta con servizos de transporte p\u00fablico, vixilancia privada, garder\u00eda, edificio de usos m\u00faltiples, restaurantes, area de servizo e recollida de lixos. A Asociaci\u00f3n de Empresarios do Pol\u00edgono Industrial do Tambre (AEPIT) creada en 1979 enc\u00e1rgase da defensa dos intereses dos asociados.\nAnexo \u00f3 pol\u00edgono at\u00f3pase o cemiterio de Boisaca. Importantes empresas como FINSA ou Castrosua te\u00f1en as s\u00faas factor\u00edas moi preto do pol\u00edgono, malia que non pertencen a el. Os sectores da automoci\u00f3n, dos servizos, da construci\u00f3n, da distribuci\u00f3n ou venda e do transporte son os m\u00e1is presentes neste parque empresarial. Mercagalicia, URO, Gamelsa e Donuts son algunhas das empresas do Tambre."}
{"id": "374316", "revid": "23204", "url": "https://gl.wikipedia.org/wiki?curid=374316", "title": "Cerco (artr\u00f3podos)", "text": "Os cercos son ap\u00e9ndices localizados na extremidade do abdome dalg\u00fans artr\u00f3podos, sobre todo nos insectos (a\u00ednda que tam\u00e9n os presentan alg\u00fans miri\u00e1podos).\nNormalmente existe un par de cercos laterais, que \u00e1s veces van acompa\u00f1ados dun cerco central denominado \"paracerco\".\nEtimolox\u00eda.\no Termo cerco deriva da palabra do grego antigo \u03ba\u03ad\u03c1\u03ba\u03bf\u03c2 \"k\u00e9rkos\", 'cola'.\nPor\u00e9n, moitas veces na bibliograf\u00eda internacional adoita usarse a s\u00faa adaptaci\u00f3n ao lat\u00edn, \"cercus\" (plural \"cerci\").\nFormas e funci\u00f3ns.\nA s\u00faa morfolox\u00eda \u00e9 variada: poden seren longos, delgados e con funci\u00f3n sensorial (\"Ephemeroptera\"), ou curtos, robustos e defensivos (\"Dermaptera\"). Nos \"Dermaptera\" e nos \"Japygidae\" est\u00e1n transformados en pinzas.\nOs cercos frecuentemente serven como \u00f3rganos sensoriais, pero tam\u00e9n \u00e1s veces \u00fasanse como armas, como axudas na copulaci\u00f3n, ou simplemente son estruturas vestixiais."}
{"id": "374317", "revid": "32797", "url": "https://gl.wikipedia.org/wiki?curid=374317", "title": "Laia Mart\u00ednez i L\u00f3pez", "text": "Laia Mart\u00ednez i L\u00f3pez, tam\u00e9n co\u00f1ecida como Laia Malo, nada en Berga en 1984, \u00e9 unha escritora, tradutora e m\u00fasica catal\u00e1.\nTraxectoria.\nLicenciada en 2007 en Traduci\u00f3n e Interpretaci\u00f3n de ingl\u00e9s e ruso pola Universidade Aut\u00f3noma de Barcelona. Desde 2011 forma parte do d\u00fao electr\u00f3nico en verso Jansky, cos que publicou, coa discogr\u00e1fica Primeros pasitos, os discos \"Un big bang a la gibrella\" e \"\u00c8\u00c9\" en 2013 e 2015, respectivamente. Desde 2014 \u00e9 vogal por Mallorca da Asociaci\u00f3n de Escritores en Lingua Catal\u00e1 (AELC).\nPublicou \"L\u2019estiu del tonight tonight\" en 2011, libro co que ga\u00f1ou o premio de poes\u00eda Art Jove de 2010 e que foi traducido ao castel\u00e1n. En 2015 acabou de escribir a s\u00faa terceira obra \"Can\u00e7\u00f3 amb esgarrip i dos poemes\". O seu \u00faltimo poemario \"Afollada\", publicado en 2016, aborda o tema da maternidade e pres\u00e9ntase como un canto \u00e1 liberdade."}
{"id": "374318", "revid": "22570", "url": "https://gl.wikipedia.org/wiki?curid=374318", "title": "Margalida Caimari Vila", "text": "Margalida Caimari i Vila, nada en Cuba en 1839 e finada en Palma en 1921, foi unha poetisa da Renaixen\u00e7a e benfeitora social vinculada a Mallorca, Catalu\u00f1a e Cuba.\nTraxectoria.\nMargalida Caimari i Vila naceu en Cuba no seo dunha familia menorquina acomodada que hab\u00eda emigrada ao Caribe por cuesti\u00f3ns de negocios e casou cun Miquel Baul\u00f3 i Oliver, pertencente \u00e1 burgues\u00eda comercial liberal, o que lle axudou a ter m\u00e1is instruci\u00f3n e liberdade que as mulleres da s\u00faa contorna. Amparada polo renacentista Josep Llu\u00eds Pons i Gallarza, de moi novo non s\u00f3 escribiu poes\u00eda sen\u00f3n que as recitou en p\u00fablico en diferentes momentos e entidades, novo nunha muller cara a 1869. Formou parte dun grupo de novas escritoras que se moveron dentro do Ateneo Balear e o faladoiro de Pons e Gallarza.\nA s\u00faa poes\u00eda m\u00e1is innovadora \u00e9 a realista de inspiraci\u00f3n popular e a patri\u00f3tica; na primeira sobresae explicando os sentimentos de soidade e de impotencia da muller que espera o marido emigrado a Cuba. Na segunda, ten moi clara a idea de patria catal\u00e1 e admira a industrializaci\u00f3n. Puido levar unha importante actividade literaria, co propio faladoiro, e de beneficencia social porque s\u00f3 tivo unha filla, ao contrario que outras escritoras, como Manuela dos Ferreiros Sor\u00e0, coa que estableceu amizade, que viron a s\u00faa obra colapsada por mor da maternidade. Publicou tanto en revistas de Mallorca como de Catalu\u00f1a.\nAbordou a cuesti\u00f3n social desde o catolicismo segundo as directrices de Le\u00f3n XIII, co\u00f1eceu de primeira man o traballo das obreiras do t\u00e9xtil pola empresa do seu marido, A Alfombrera, e foi moi activa fundando para os fillos das obreiras os \"Bressols do Miny\u00f3 Jes\u00fas\", a imitaci\u00f3n dos de Catalu\u00f1a. Con 71 anos inauguraba dentro do Padroado Obreiro as escolas di\u00farnas graduadas para nenos obreiros. Reflectiu, no entanto, o seu conservadorismo social nalg\u00fans poemas.\nFoi valorada como poeta por Jeroni Rossell\u00f3, Miquel dels Sants Oliver, Sanchis Guarner, o Arquiduque Lu\u00eds Salvador de Austria pero, apremados polo estereotipo, s\u00f3 valor\u00e1ronlle e reproduciron os poemas maternais. Pola s\u00faa banda, ten unha r\u00faa ao seu nome en Palma, cidade onde se educou."}
{"id": "374319", "revid": "98629", "url": "https://gl.wikipedia.org/wiki?curid=374319", "title": "Vict\u00f2ria Pe\u00f1a i Nicolau", "text": "Vict\u00f2ria Pe\u00f1a i Nicolau, nada en Palma o 28 de marzo de 1827 e finada en Barcelona en 1898, tam\u00e9n co\u00f1ecida como Vict\u00f2ria Penya de Amer, foi unha poeta mallorquina. Era irm\u00e1 de Pere de Alc\u00e0ntara Pe\u00f1a i Nicolau, e estivo casada co poeta Miquel Victori\u00e0 Amer.\nTraxectoria.\nDurante a s\u00faa mocidade estudou autores relixiosos como santa Teresa, frei Lu\u00eds de Le\u00f3n e frei Lu\u00eds de Granada. Empezou a escribir de moza cun grupo que editaba a revista \"O Cadro de persoal\", onde co\u00f1eceu Miquel Amer, con quen casar\u00eda e trasladar\u00edase a Barcelona en 1859, posto que o marido foi nomeado administrador do Ferrocarril norte\u00f1o.\nA participaci\u00f3n de Amer na fundaci\u00f3n e mantemento dos Xogos Florais de Barcelona facilitou a participaci\u00f3n de Vitoria en certames po\u00e9ticos. Obtivo un acc\u00e9ssit o 1859 con \"Anyoran\u00e7a\" e foi premiada a\u00ednda en varias ocasi\u00f3ns (1865 por \"Amor de mare\", 1873 por \"Unha visita a ma p\u00e0tria\", 1880 por Joventut perduda e 1883 polo meu niu). A gran participaci\u00f3n de Vitoria Pena en numerosos certames provocou mesmo as cr\u00edticas de persoas por exemplo Miquel dos Sants Oliver. Francesc Matheu recolleu gran parte da s\u00faa poes\u00eda o 1909, despois de morrer a escritora, nun libro editado en Barcelona,\u00a0Poesies de Vict\u00f2ria Penya d'Amer. Morreu en Barcelona en 1898."}
{"id": "374320", "revid": "98629", "url": "https://gl.wikipedia.org/wiki?curid=374320", "title": "Automatic", "text": "Automatic \u00e9 o terceiro \u00e1lbum da banda escocesa de rock alternativo The Jesus and Mary Chain, publicado o 9 de outubro de 1989 a trav\u00e9s do selo Blanco y Negro Records. A formaci\u00f3n neste disco est\u00e1 formado basicamente polo n\u00facleo composto polos irm\u00e1ns William e Jim Reid cunha caixa de ritmos proporcionando a percusi\u00f3n e un sintetizador enchendo os ocos do baixo. O \u00fanico outro m\u00fasico acreditado no \u00e1lbum foi Richard Thomas, que se uniu \u00e1 banda de xira como bater\u00eda. Thomas toca en \"Gimme Hell\", foi un antigo membro de Dif Juz e tam\u00e9n aparece nos discos \"Victorialand\" de Cocteau Twins e \"Filigree &amp; Shadow\" de This Mortal Coil.\nListaxe de canci\u00f3ns.\nTodos os temas compostos por Jim Reid e William Reid.\n\"Cara 1\"\n\"Cara 2\""}
{"id": "374321", "revid": "98629", "url": "https://gl.wikipedia.org/wiki?curid=374321", "title": "Hokkaido Nippon-Ham Fighters", "text": "Os son un equipo profesional xapon\u00e9s de b\u00e9isbol con sede en Sapporo, Hokkaido. O club compite na Nippon Professional Baseball (NPB) como membro da Liga do Pac\u00edfico. O campo onde xogan os seus partidos como local desde 2004 \u00e9 o Sapporo Dome, recinto con capacidade para 40.476 espectadores. Al\u00e9n de Sapporo, os Fighters tam\u00e9n xogan espor\u00e1dicamente noutras cidades de Hokkaido como Hakodate, Asahikawa, Kushiro e Obihiro. O nome do equipo procede da s\u00faa propietaria, Nippon Ham, unha empresa xaponesa de procesado. Fundados en 1946, antes de xogar en Sapporo estiveron en Toquio durante 58 anos, compartindo uso do Tokyo Dome cos Yomiuri Giants da Central League. A franqu\u00eda pos\u00fae tres t\u00edtulos das Series do Xap\u00f3n: 1962, 2006 e 2016.\nHistoria.\nOs Flyers.\nEn 1946, Saburo Yokozawa, director t\u00e9cnico dos Tokyo Senators entre 1936 e 1937, creou un novo equipo coa idea de revivir a desaparecida franqu\u00eda. Ao equipo un\u00edronse xogadores como Hiroshi Oshita, Shigeya Iijima e Giichiro Shiraki, m\u00e1is o carencia de medios e problemas econ\u00f3micos levaron a que incluso os uniformes utilizados foran os do antigos Hankyu, equipo desaparecido antes da segunda guerra mundial (cuxo equipo sucesor son os actuais Orix Buffaloes). Os problemas econ\u00f3micos finalizaron cando se fan coas rendas do equipo o empresario Kinkazu Saionji, bisnieto do ex-Primeiro Ministro nip\u00f3n Saionji Kinmochi, e Noboru Oride. Yokozawa, por outra parte, debido \u00e1 s\u00faa falta de fondos, foi obrigado a dimitir como xerente do equipo. Durante un tempo o equipo foi co\u00f1ecido a modo de burla como \"Seito\" (medias azuis), o nome dunha revista de corte feminista.\nEn xaneiro de 1947 o equipo vendeuse \u00e1 Corporaci\u00f3n Tokyu, unha empresa de ferrocarr\u00eds da cidade. O nome do equipo mudou e pasou a chamarse Tokyu Flyers baixo o control de Hiroshi Okawa. A franqu\u00eda comezou a atraer seguidores e xa contaba con xogadores destacados como Hiroshi Oshita. Por\u00e9n, a pesar de que Tokyu contaba cunha boa posici\u00f3n de mercado, os seus problemas econ\u00f3micos afectaron \u00e1 administraci\u00f3n do club. En 1948 o equipo de b\u00e9isbol da empresa Daiei uniuse a Tokyu para crear os Kyuei Flyers. Con todo, un ano despois volveu ao seu anterior nome tras a marcha de Daiei para comprar un equipo por separado. En 1949 o equipo ingresa na recentemente creada Liga do Pac\u00edfico da Nippon Professional Baseball (NPB). A seguinte gran mudanza chega en setembro de 1953, cando os Flyers se trasladan aos Estadio Korakuen.\nEn febreiro de 1954 Tokyu confiou a administraci\u00f3n dos Flyers \u00e1 Compa\u00f1\u00eda Toei, da que Okawa fora elixido presidente. Toei transferiu, \u00e1 s\u00faa vez, o control a unha compa\u00f1\u00eda subsidiaria, a Toei Kogyo, mudando o do equipo a Toei Flyers. En 1961 a franqu\u00eda conseguiu contratar ao anterior t\u00e9cnico de Yomiuri Giants, Shigeru Mizuhara, como o seu novo adestrador. Baixo a s\u00faa direcci\u00f3n, o equipo conseguiu ga\u00f1ar as Series do Xap\u00f3n de 1962 liderados por Masayuki Dobashi e Yukio Ozaki. O equipo mantivo unha boa situaci\u00f3n deportiva at\u00e9 a d\u00e9cada de 1970, na que se destapou unha trama de ama\u00f1o de partidos que afectou a todos os equipos do campionato e que chegou nunha mala situaci\u00f3n empresarial de Toei. Coa morte de Okawa en 1971, os membros de Toei decidiron vender a franqu\u00eda a outras empresas interesadas. Akitaka Nishimura, da Compa\u00f1\u00eda Nittaku Home, adquiriu a franqu\u00eda en febreiro de 1973 e esta pasou a chamarse Nittaku Home Flyers. Con todo, a crise da Liga do Pac\u00edfico e diversas operaci\u00f3ns infrutuosas para sacar adiante aos Flyers propiciaron o abandono de Nishimura.\nOs Fighters.\nO 19 de novembro de 1973 a empresa alimenticia Nippon Ham comprou o equipo e realizou m\u00faltiples mudanzas. O nome do equipo pasou a ser Nippon-Ham Fighters, con Osamu Mihara como presidente e Futoshi Nakanishi como t\u00e9cnico. As\u00ed, o equipo abandonaba tras vinte e sete anos no nome de \"Flyers\". O alcume de \"Fighters\" (do ingl\u00e9s: \"Loitadores\") foi adoptado ap\u00f3s un concurso p\u00fablico organizado polo club. O nome ga\u00f1ador foi enviado por unha estudante de instituto da Prefectura de Okayama. O seu razoamento para o nome era que \"(o xogador dos Fighters) Katsuo Osugi ten coraxe, as\u00ed que \u00e9 un loitador\". Curiosamente, OSugi foi traspasado aos Yakult Swallows pouco despois de adoptar o novo nome.\nDurante o catro primeiras tempadas baixo a administraci\u00f3n de Nippon Ham, entre 1974 e 1977, o equipo quedou \u00faltimo da s\u00faa Liga. Con todo, tras varias melloras e a contrataci\u00f3n de futuras promesas, o club conseguiu acabar en terceiro lugar tres temporadas consecutivas. Finalmente, o adestrador Keiji Osawa liderou ao equipo para conseguir o segundo t\u00edtulo da Liga do Pac\u00edfico en 1981. Con todo, o equipo non foi quen de vencer aos Yomiuri Giants nas Series do Xap\u00f3n. Alg\u00fans xogadores destacados destes anos foron os pitchers Yutaka Enatsu e Shigekuni Mashiba (que conseguiu un rexitro de vitorias e derrotas de 15\u22120 ese ano) e os bateadores Tony Solaita, Junichi Kashiwabara e Tommy Cruz. Tam\u00e9n destacaron dous xogadores de baixa estatura como Makoto Shimada e Nobuhiro Takashiro.\nDebido a que os Giants e os Fighters compart\u00edan estadio, a comisi\u00f3n do campionato estableceu que os Giants deb\u00edan xogar de d\u00eda mentres e os Fighters de noite. Os Fighters foron o primeiro equipo cun grupo de afeccionados organizado no b\u00e9isbol xapon\u00e9s, formado na s\u00faa maior\u00eda por estudantes que acud\u00edan ao estadio nas fins de semana. En 1988 o equipo trasladouse desde o Estadio Korakuen ao Tokyo Dome. Durante esta d\u00e9cada de 1980 destacaron xogadores como os pitchers Isamu Kida, Mikio Kud\u014d, Hiroshi Tsuno e Yasumitsu Shibata (este \u00faltimo conseguiu un no-hitter en 1990). Con todo, o m\u00e1is destacado foi Yukihiro Nishizaki, quen conseguiu 15 vitorias e un ERA por debaixo de tres nas s\u00faas d\u00faas primeiras temporadas. Outro xogador destacado, a\u00ednda que este bateador, foi Yukio Tanaka, o cal permaneceu desde 1986 durante 22 temporadas, ga\u00f1andose o alcume de \"Mr. Fighters\". A partir de 1990 a franqu\u00eda comezou a arrastrar problemas, con varios \u00faltimos postos consecutivos. En 1998 recuperou a confianza con bateadores como Nigel Wilson, Jerome Brooks ou Michihiro Ogasawara entre outros. Co\u00f1ecidos como \"Big Band\", estabeleceron varios r\u00e9cords de bateo. A pesar de terminar segundos e non poder clasificarse para as Series, os Fighters volveron \u00e1 senda dos resultados positivos.\nTraslado a Hokkaido.\nA partir da tempada 2002 os propietarios da franqu\u00eda manifestaron a s\u00faa idea de trasladarse a Sapporo, quinta cidade m\u00e1is poboada do Xap\u00f3n e capital da Prefectura de Hokkaido. A pesar de que nun principio o equipo que pensou en trasladarse foi Seibu Lions e de que os afeccionados de Tokio, cunha base bastante s\u00f3lida, mostraron a s\u00faa frontal oposici\u00f3n, a NPB apoiou o traslado dos Fighters debido a que isto supor\u00eda unha descentralizaci\u00f3n do b\u00e9isbol no Xap\u00f3n e deixar\u00eda o Tokyo Dome totalmente libre para os Giants. O equipo completou o seu traslado para xogar no Sapporo Dome en 2004. Para o novo destino o equipo fichou estrelas como Tsuyoshi Shinjo e Fernando Seguignol. Ademais contratouse un novo adestrador, Trey Hillman. Os Fighters conseguiron o campionato de Liga m\u00e1is a Serie do Xap\u00f3n no ano 2006 (ga\u00f1ando na final aos Chunichi Dragons), as\u00ed como as Ligas de 2007 e 2009. Isto, sumado \u00e1 aparici\u00f3n de novas estrelas como o pitchers Yu Darvish e Shohei Ohtani ou o bateador Sho Nakata, atraeu aos habitantes de Hokkaido que comezaron a xerar unha importante base de afeccionados do club. Na d\u00e9cada de 2010 o equipo conseguiu ga\u00f1ar outras d\u00faas liga m\u00e1is, 2012 e 2016, ga\u00f1ando ese \u00faltimo ano as s\u00faas terceiras Series do Xap\u00f3n tras vencer aos Hiroshima Toyo Carp.\nNomes.\nAo longo dos anos o equipo tivo diferentes nomes:\nEstadio.\nActualmente, os Hokkaido Nippon-Ham Fighters xogan os seus encontros como local no Sapporo Dome. O estadio, utilizado en eventos como o Mundial de F\u00fatbol de 2002, a Copa do Mundo de Rugby 2019 ou os Xogos Ol\u00edmpicos de 2020, ten capacidade para 40.476 espectadores. O recinto \u00e9 compartido cos Hokkaido Consadole Sapporo da J1 League de f\u00fatbol. Ao longo dos anos os Nippon-Ham Fighters te\u00f1en utilizado os seguintes estadios:\nXogadores.\nDorsais honrados.\nAl\u00e9n do dorsal 100 retirado, o club honra en maior ou menor medida os seguintes dorsais. O n\u00famero 11 de Darvish e Ohtani, ambos pitchers que chegaron desde o club \u00e1 Major League Baseball, est\u00e1 reservado para que o herde unha futura estrela que siga o seu legado. O n\u00famero 41 de Atsunori Inaba foi honrado no per\u00edodo 2015-2017, at\u00e9 que na temporada 2018 foi utilizado de novo por Bryan Rodriguez. O n\u00famero 79 de Shigeru Kobayashi foi honrado entre 2010 e 2011, sendo desde aquela utilizado de forma intermitente. Por outra banda, o 86 de Keiji Osawa non volveu ser utilizado.\nMascotas.\nAo longo da historia os Nippon-Ham Fighters tiveron moitas mascotas. Alg\u00fan das m\u00e1is destacadas dos \u00faltimos tempos son:"}
{"id": "374322", "revid": "5132", "url": "https://gl.wikipedia.org/wiki?curid=374322", "title": "Hokkaido Nippon Ham Fighters", "text": ""}
{"id": "374323", "revid": "56817", "url": "https://gl.wikipedia.org/wiki?curid=374323", "title": "Honey's Dead", "text": "Honey's Dead \u00e9 o cuarto \u00e1lbum da banda escocesa de rock alternativo The Jesus and Mary Chain, publicado o 22 de marzo de 1992 a trav\u00e9s do selo Blanco y Negro Records. O t\u00edtulo fai referencia a un dos primeiros \u00e9xitos do grupo, \"Just Like Honey\", e intenta amosar un completo afastamento do seu son inicial.\nO seu primeiro sinxelo, \"Reverence\", tivo certa controversia polos versos \"I want to die just like Jesus Christ\", e \"I want to die just like JFK\". Prohibida por \"Top of the Pops\", a canci\u00f3n chegou ao n\u00famero 10 das listas brit\u00e1nicas e foi emitida en radios alternativas estadounidenses.\n\"Honey's Dead\" foi gravado no estudio da banda en Londres, bautizado co nome de \"Drugstore\", co enxe\u00f1eiro Flood e o futuro produtor da banda Alan Moulder entre o persoal.\nListaxe de canci\u00f3ns.\nTodos os temas compostos por Jim Reid e William Reid.\n\"Cara 1\"\n\"Cara 2\""}
{"id": "374324", "revid": "56817", "url": "https://gl.wikipedia.org/wiki?curid=374324", "title": "Stoned &amp; Dethroned", "text": "Stoned &amp; Dethroned \u00e9 o quinto \u00e1lbum da banda escocesa de rock alternativo The Jesus and Mary Chain, publicado o 15 de agosto de 1994 a trav\u00e9s do selo Blanco y Negro Records. Despois de pasar a meirande parte de 1992 de xira, inclu\u00eddo un paso polo Lollapalooza dese ano, o grupo entrou no estudio no mes de xaneiro de 1993 coa intenci\u00f3n de gravar un \u00e1lbum ac\u00fastico. Por primeira vez dende \"Psychocandy\" The Jesus and Mary Chain gravou como unha banda completa con Steve Monti de Curve tocando a bater\u00eda e Ben Lurie o baixo. A gravaci\u00f3n levou m\u00e1is tempo do planeado, durando a meirande parte do ano. O disco tam\u00e9n conta con voces de artistas invitados como Shane MacGowan de The Pogues en \"God Help Me\" e Hope Sandoval de Mazzy Star cantando un dueto con Jim Reid en \"Sometimes Always\", que foi o primeiro sinxelo do \u00e1lbum.\nListaxe de canci\u00f3ns.\nTodos os temas compostos por Jim Reid e William Reid, ag\u00e1s onde se indique.\n\"Cara 1\"\n\"Cara 2\""}
{"id": "374325", "revid": "85894", "url": "https://gl.wikipedia.org/wiki?curid=374325", "title": "A Igrexa, Santo Adrao de Lourenz\u00e1, Lourenz\u00e1", "text": "A Igrexa \u00e9 un lugar da parroquia de Santo Adrao de Lourenz\u00e1 no concello lugu\u00e9s de Lourenz\u00e1 na comarca da Mari\u00f1a Central. Segundo o IGE, en 2016 conta con 69 habitantes, 29 homes e 40 mulleres. \n\u00c9 o lugar da parroquia onde se encontra: a igrexia parroquial (que data do s\u00e9culo XVI), o antigo colexio, o local da asociaci\u00f3n de veci\u00f1os, o campo da festa e incluso un polideportivo. Tr\u00e1tase do centro da parroquia, onde se unen os barrios sobre os que se forma o pobo (A Vali\u00f1a, Vilar, Penelas e Canedo de Santo Adrao).\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "374326", "revid": "56817", "url": "https://gl.wikipedia.org/wiki?curid=374326", "title": "Munki", "text": "Munki \u00e9 o sexto \u00e1lbum da banda escocesa de rock alternativo The Jesus and Mary Chain, publicado o 1 de xu\u00f1o de 1998 a trav\u00e9s dos selos Creation Records e Sub Pop Records. Despois de deixar Blanco y Negro Records, os irm\u00e1ns Reid asinaron con Sub Pop nos Estados Unidos e con Creation, que xa publicara o seu sinxelo de estrea, \"Upside Down\", en 1984, no Reino Unido.\nListaxe de canci\u00f3ns.\n\"Disco 1 - Cara A\"\n\"Disco 1 - Cara B\"\n\"Disco 2 - Cara A\"\n\"Disco 2 - Cara B\""}
{"id": "374327", "revid": "56817", "url": "https://gl.wikipedia.org/wiki?curid=374327", "title": "Damage and Joy", "text": "Damage and Joy \u00e9 o s\u00e9timo \u00e1lbum da banda escocesa de rock alternativo The Jesus and Mary Chain, publicado o 24 de marzo de 2017 a trav\u00e9s dos selos ADA e Warner Music Group. Tr\u00e1tase do primeiro disco do grupo en 19 anos, despois de editar \"Munki\" en 1998, e tr\u00e1tase da s\u00faa primeira colaboraci\u00f3n co produtor Youth. "}
{"id": "374328", "revid": "1131", "url": "https://gl.wikipedia.org/wiki?curid=374328", "title": "Paloma G\u00f3mez Borrero", "text": "Mar\u00eda Paloma G\u00f3mez Borrero, nada en Madrid o 18 de agosto de 1934 e finada na mesma cidade o 24 de marzo de 2017, foi unha xornalista e escritora espa\u00f1ola.\nTraxectoria.\nDescendente, por li\u00f1a materna, de Juan \u00c1lvarez Mendiz\u00e1bal. O seu av\u00f3 materno, o xeneral Borrero, tivo un destacado papel nas tropas isabelinas durante as Guerras Carlistas. Graduouse na Escola Oficial de Xornalismo e traballou como enviada especial do semanario \"S\u00e1bado Gr\u00e1fico\" en Alema\u00f1a, Austria e o Reino Unido. Estudou quiromancia aplicada \u00e1 psicolox\u00eda.\nDurante doce anos foi correspondente de TVE en Italia e o Vaticano, sendo a primeira muller correspondente no estranxeiro da televisi\u00f3n nacional. Foi destitu\u00edda do cargo en 1983 por decisi\u00f3n persoal do ent\u00f3n director de RTVE, Jos\u00e9 Mar\u00eda Calvi\u00f1o. Foi destitu\u00edda do cargo en 1983 por decisi\u00f3n persoal do ent\u00f3n director de RTVE, Jos\u00e9 Mar\u00eda Calvi\u00f1o.\nCon posterioridade colaborou en boa parte dos magazines que conduciu Mar\u00eda Teresa Campos: \"Pasa la vida\" (1991-1996) en TVE; \"D\u00eda a d\u00eda\" (1996-2004) en Telecinco e \"Cada d\u00eda\" (2004-2005), en Antena 3. As\u00ed mesmo, foi correspondente de Venevisi\u00f3n (Venezuela) e do Noticiero TV Hoxe (Colombia). Entre agosto de 2007 e 2012 colaborou no programa de Telecinco \"La Noria\", presentado por Jordi Gonz\u00e1lez.\nAta xu\u00f1o de 2012 foi correspondente da cadea COPE desde Roma e o Vaticano, po\u00f1endo os comentarios de todos os eventos relixiosos da Igrexa cat\u00f3lica que retransmiten Cadena Cope e Popular TV. Desde esa data foi colaboradora desde Roma para o programa \"Ventana al mundo\" da Radio para Latinoam\u00e9rica (Estados Unidos) neses dous pa\u00edses e foi un ano correspondente en Italia de Es Radio.\nO 15 de agosto de 2013 plantou e amadri\u00f1ou unha \u00e1rbore co seu nome no Parque da Comunicaci\u00f3n de Boiro, o \u00fanico de Espa\u00f1a creado por xornalistas.\nPregoou d\u00faas prestixiosas Semanas Santas espa\u00f1olas: a de Valladolid en 2000 e a de Cuenca en 2014.\nO 12 de outubro de 2014 estreou en Toledo o recital \"Teresa. Una castellana vieja y recia\", xunto ao bar\u00edtono Luis Santana e o pianista Antonio L\u00f3pez, que ser\u00e1 protagonista dos actos do V Centenario de Santa Tareixa de Xes\u00fas, interpret\u00e1ndose ao longo do Ano Teresiano por m\u00e1is de setenta espazos relacionados coa poetisa. O concerto est\u00e1 baseado en m\u00fasica composta por Francisco Palaz\u00f3n, \u00c1ngel Barja, Amadeo Vives, Juan del Encina, Federico Mompou ou Ernesto Monsalve.\nColaborou en numerosos medios de comunicaci\u00f3n espa\u00f1ois como TVE, Telemadrid, 13TV, Alfa y Omega ou COPE. Ti\u00f1a un amplo co\u00f1ecemento da Santa S\u00e9, e realizou todas as viaxes do papa polo mundo. Acompa\u00f1ou a Xo\u00e1n Paulo II nas s\u00faas 104 viaxes (5 delas a Espa\u00f1a) visitando 160 pa\u00edses.\nFaleceu o venres 24 de marzo de 2017 aos 82 anos de idade tras padecer un cancro que lle fora diagnosticado un mes antes.\nLibros.\nPaloma escribiu un total de 16 libros, a maior\u00eda deles relacionados coa s\u00faa vida como correspondente en Roma e no Vaticano:"}
{"id": "374330", "revid": "22570", "url": "https://gl.wikipedia.org/wiki?curid=374330", "title": "Neomud\u00e9xar", "text": "O neomud\u00e9xar \u00e9 un estilo art\u00edstico e arquitect\u00f3nico que se desenvolveu principalmente na Pen\u00ednsula Ib\u00e9rica a finais do s\u00e9culo XIX e principios do XX. Enm\u00e1rcase dentro das correntes orientalistas da arquitectura historicista imperante en Europa por aquela \u00e9poca. O novo estilo asociouse especialmente a construci\u00f3ns de car\u00e1cter festivo e de lecer, como sal\u00f3ns de fumar, casinos, estaci\u00f3ns de tren, prazas de touros ou saunas.\nEn Espa\u00f1a o estilo neomud\u00e9xar foi reivindicado como estilo nacional, por estar baseado nun estilo propiamente hisp\u00e1nico. Arquitectos como Emilio Rodr\u00edguez Ayuso ou Agust\u00edn Ortiz de Villajos viron na arte mud\u00e9xar algo unicamente espa\u00f1ol e empezaron a dese\u00f1ar edificios utilizando trazos do antigo estilo, entre eles as formas abstractas de ladrillo e os arcos de ferradura.\nCon todo, o que a historiograf\u00eda considerou tradicionalmente como neomud\u00e9xar, son en moitos casos obras de estilo neo\u00e1rabe, posto que utilizan elementos califales, almohades e nazar\u00edes, sendo o \u00fanico aspecto mud\u00e9xar o uso do ladrillo visto.\nFrecuentemente considerouse \u00e1 praza de touros de Madrid de Rodr\u00edguez Ayuso e \u00c1lvarez Capra de 1874 como o inicio do neomud\u00e9xar, que ser\u00eda seguido por outros arquitectos como Enrique Mar\u00eda Repull\u00e9s y Vargas, Joaqu\u00edn Rucoba, Augusto Font Carreras, Jos\u00e9 Espelius Anduaga, Felipe Arbazuza ou An\u00edbal Gonz\u00e1lez."}
{"id": "374331", "revid": "89787", "url": "https://gl.wikipedia.org/wiki?curid=374331", "title": "Antonio Giovinazzi", "text": "Antonio Giovinazzi (nado o 14 de decembro de 1993) \u00e9 un piloto de carreiras italiano que actualmente compite na [F\u00f3rmula 1]] para Alfa Romeo Racing. Foi subcampi\u00f3n do Campionato de F\u00f3rmula F\u00f3rmula 3 da FIA de 2015 e correu con Prema en 2016 nas International GP2 Series, terminou no segundo lugar con 5 vitorias e 8 podios totais. Giovinazzi foi elixido por Ferrari como o seu piloto reserva para a tempada . Fixo o seu debut nun Gran Premio de F\u00f3rmula 1 con Sauber no Gran Premio de Australia de 2017, substitu\u00edndo a Pascal Wehrlein. Tam\u00e9n substitu\u00edu a Wehrlein no Gran Premio da China mentres Wehrlein continuaba a s\u00faa recuperaci\u00f3n. Giovinazzi asinou un contrato para competir como PILOTO titular para Alfa Romeo Racing desde . Deixou o equipo ao final da tempada 2021 e unirase \u00e1 F\u00f3rmula E co equipo Penske Racing con sede nos Estados Unidos.\nCarreira.\nKarting.\nCompetiu no karting desde 2006 a 2012 e converteuse no campi\u00f3n nacional italiano na National Trophy 60cc e Euro Trophy 60, ambos en 2006.\nF\u00f3rmula Pilota China.\nGiovinazzi comezou a s\u00faa carreira nos monoprazas competindo na F\u00f3rmula Pilota China de 2012. Finalizou como campi\u00f3n na s\u00faa primeira tempada cun total de seis vitorias. Tam\u00e9n competiu co equipo BVM na \u00faltima rolda da tempada 2012 na Formula Abarth en Monza. Malia ga\u00f1ar d\u00faas carreiras e terminar en segundo lugar noutra, non recibiu ning\u00fan punto xa que era un piloto invitado.\nCampionato de Europa da FIA de F\u00f3rmula 3.\nEn 2013, participou no Campionato de Europa da FIA de F\u00f3rmula 3 co equipo Double R Racing. Logrou os seus primeiros puntos en Brands Hatch logo de terminar 11\u00ba e 9\u00ba en dous de tres carreiras. En 2014, asinou con Carlin para competir no Campionato de Europa da FIA de F\u00f3rmula 3 de 2014.\nCampionato Brit\u00e1nico de F\u00f3rmula 3.\nTam\u00e9n competiu na tempada 2013 da F\u00f3rmula 3 brit\u00e1nica \u00e1 beira de Sexan Gelael. Logrou a s\u00faa primeira vitoria na F3 en Silverstone.\nMasters de F\u00f3rmula 3.\nFixo a s\u00faa debut no Masters de F\u00f3rmula 3 de 2013 o 7 de xullo de 2013, terminando na 10\u00aa posici\u00f3n.\nGP2 Series.\nGiovinazzi correu con Prema Powerteam na tempada 2016 na serie GP2 foi subcampi\u00f3n detr\u00e1s de Pierre Gasly.\nF\u00f3rmula Un.\nEn setembro de 2016, anunciouse que Giovinazzi traballar\u00eda co simulador para Ferrari. En decembro, Giovinazzi foi confirmado como o terceiro piloto de Ferrari. Participou en probas de pretempada para a tempada con Sauber. Durante o Gran Premio de Australia, Giovinazzi substitu\u00edu a Pascal Wehrlein que non se sent\u00eda en forma suficiente para unha distancia de carreira completa debido ao seu d\u00e9ficit de adestramento. logo dun accidente na carreira de Campi\u00f3ns de 2017.\nO seu debut significou que foi o primeiro piloto italiano en iniciar unha carreira de F\u00f3rmula Un desde Jarno Trulli e Vitantonio Liuzzi no Gran Premio do Brasil de 2011. Sauber anunciou que Wehrlein volver\u00eda ser substitu\u00eddo por Giovinazzi no Gran Premio da China de 2017, onde se estrelou durante a carreira.\nGiovinazzi tam\u00e9n participou en varias sesi\u00f3ns de pr\u00e1cticas libres ao longo das tempadas de e . \nAlfa Romeo (2019-2021).\n2019.\nGiovinazzi pilotou para Alfa Romeo durante a tempada , acompa\u00f1ando a Kimi R\u00e4ikk\u00f6nen e substitu\u00edndo a Marcus Ericsson, quen se converteu no piloto de reserva do equipo..\nGiovinazzi realizou oito carreiras sen sumar puntos ata que logrou o primeiro no , quedando d\u00e9cimo. Foi o primeiro punto para un piloto italiano na F\u00f3rmula Un desde que Vitantonio Liuzzi terminou sexto no Gran Premio de Corea de 2010. A seguinte carreira do Gran Breta\u00f1a viu a s\u00faa primeira retirada da tempada, despois de que un problema mec\u00e1nico o fixera caer nunha trampa de grava. Caeu na \u00faltima volta do , despois de estar en novena posici\u00f3n. M\u00e1is tarde descubriuse que o accidente fixo que Alfa Romeo considerase o futuro de Giovinazzi no equipo, co director do equipo Fr\u00e9d\u00e9ric Vasseur dicindo: \"Tivemos unha discusi\u00f3n dura con Antonio, porque este tipo de cousas poden decidir a t\u00faa carreira. Estabamos pensando no futuro.\" Nesta fase da tempada, Giovinazzi acumulara un punto, mentres que o seu compa\u00f1eiro R\u00e4ikk\u00f6nen marcara 31.\nA segunda metade da tempada foi m\u00e1is exitosa para Giovinazzi. Logrou puntuar unha semana despois do Gran Premio de B\u00e9lxica cun noveno posto na s\u00faa primeira carreira en casa na F\u00f3rmula Un. Na volta 27 do , Giovinazzi liderou a carreira durante catro voltas despois de que os l\u00edderes entraran en boxes. Era a primeira vez que lideraba unha carreira de Gran Premio de F\u00f3rmula Un na s\u00faa carreira. Para Alfa Romeo, foi a primeira vez desde que Andrea de Cesaris liderou o Gran Premio de B\u00e9lxica de 1983. Giovinazzi finalmente terminou d\u00e9cimo, anotando puntos por segunda carreira consecutiva. No Gran Premio do Brasil de 2019 logrou o mellor resultado da s\u00faa carreira, cruzando a li\u00f1a no sexto lugar antes de ascender ao quinto despois da penalizaci\u00f3n a Lewis Hamilton. Giovinazzi rematou a tempada no 17\u00ba posto do campionato con 14 puntos.\n2020.\nGiovinazzi e R\u00e4ikk\u00f6nen renovaron con Alfa Romeo para a tempada .\nGiovinazzi anotou puntos na primeira carreira da tempada no Austria, clasific\u00e1ndose 18\u00ba pero rematando noveno despois de que outros nove coches se retiraran da carreira. Na volta 11 do , Giovinazzi perdeu o control e estrelouse na curva 14. Unha roda perdida do seu coche bateu contra o Williams de George Russell obrigando a ambos a retirarse da carreira. Viuse implicado nun accidente a alta velocidade no Gran Premio da Toscana de 2020 durante o reinicio do coche de seguridade, no que catro coches quedaron eliminados da carreira. Dous puntos chegaron no , onde aguantou ao Ferrari de Sebastian Vettel para terminar d\u00e9cimo, e no Gran Premio da Emilia-Roma\u00f1a, onde logrou outro d\u00e9cimo posto despois de partir desde o \u00faltimo da grella. No , Giovinazzi alcanzou a terceira sesi\u00f3n de clasificaci\u00f3n (Q3) por primeira vez desde o Gran Premio de Austria de 2019, clasific\u00e1ndose d\u00e9cimo. Retirouse da carreira con problemas na caixa de cambios.\nGiovinazzi rematou a tempada no 17\u00ba posto do campionato de pilotos. Anotou catro puntos, o mesmo n\u00famero que o seu compa\u00f1eiro de equipo R\u00e4ikk\u00f6nen, pero R\u00e4ikk\u00f6nen situouse por riba de Giovinazzi en virtude de ter m\u00e1is novenos postos. Giovinazzi superou a R\u00e4ikk\u00f6nen en nove das 17 carreiras da tempada.\n2021.\nGiovinazzi e R\u00e4ikk\u00f6nen renovaron con Alfa Romeo para a tempada . Giovinazzi clasificouse d\u00e9cimo para o , a s\u00faa primeira aparici\u00f3n na Q3 do ano. Rematou a carreira no d\u00e9cimo lugar, anotando o primeiro punto da tempada de Alfa Romeo. Seguir\u00eda unha und\u00e9cima posici\u00f3n no Acerbaix\u00e1n.\nGiovinazzi deixou o Alfa Romeo ao final da tempada 2021, e converteuse en piloto de reserva de Ferrari, compartindo as tarefas con Mick Schumacher. Giovinazzi tam\u00e9n actuar\u00e1 como piloto de reserva para Alfa Romeo e Haas (equipos clientes de Ferrari) como parte do seu contrato con Ferrari.\nRexistro de carreiras.\nTraxectoria profesional.\n\u2020 Como Giovinazzi era un piloto invitado, non puido puntuar.\nResultados completos no Campionato de Europa da FIA de F\u00f3rmula 3.\n\u2020 O piloto non terminou a carreira, pero clasificou porque completou m\u00e1is do 90% da distancia de carreira.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "374332", "revid": "27155", "url": "https://gl.wikipedia.org/wiki?curid=374332", "title": "Verme da seda", "text": "O verme da seda \u00e9 a larva ou eiruga da avela\u00ed\u00f1a (ou bolboreta) da seda dom\u00e9stica, tam\u00e9n chamada b\u00f3mbice, de nome cient\u00edfico Bombyx mori. Este lepid\u00f3ptero \u00e9 m\u00e1is co\u00f1ecido pola s\u00faa eiruga, que \u00e9 a que produce os casulos de seda, que polo adulto. \u00c9 un insecto economicamente importante, xa que \u00e9 o principal produtor de seda natural. A\u00ednda que se lle chame \"verme\" pola s\u00faa forma, non ten nada que ver cos verdadeiros vermes (an\u00e9lidos, nematodos...), e, estritamente falando, tampouco \u00e9 unha bolboreta (di\u00farna) sen\u00f3n unha avela\u00ed\u00f1a. O verme da seda alim\u00e9ntase esencialmente de follas de moreira branca (\"Morus alba\"), a\u00ednda que poden comer tam\u00e9n follas doutras especies de moreira e incluso doutras plantas da familia como \"Macula pomifera\". As avela\u00ed\u00f1as da seda dom\u00e9sticas dependen totalmente do ser humano para a s\u00faa reproduci\u00f3n, como resultado de milenios de crianza selectiva. As avela\u00ed\u00f1as da seda silvestres das cales derivan son diferentes (xa que non foron criadas selectivamente) e non ser\u00edan comercialmente viables na produci\u00f3n de seda.\nA sericultura \u00e9 a cr\u00eda do verme da seda para producir seda en bruto e leva practic\u00e1ndose desde hai polo menos 5\u00a0000 anos na China, desde onde se espallou a Corea e o Xap\u00f3n, a India e posteriormente a Occidente. O b\u00f3mbice (\"Bombyx mori\") foi domesticado a partir da avela\u00ed\u00f1a da seda silvestre \"Bombyx mandarina\", que vive desde o norte da India ao norte da China, Corea, o Xap\u00f3n e as rexi\u00f3n do extremo oriente ruso. O b\u00f3mbice domesticado deriva das variedades chinesas e non das xaponesas ou coreanas.\n\u00c9 improbable que o b\u00f3mbice fose criado de forma dom\u00e9stica antes do Neol\u00edtico, porque as ferramentas para fabricar grandes cantidades de f\u00edo de seda non estaban desenvolvidas. O \"B. mori\" domesticado e o \"B. mandarina\" silvestre a\u00ednda poden cruzarse e \u00e1s veces prod\u00facense h\u00edbridos.\nTipos.\nOs vermes da seda das moreiras poden ser clasificados en tres grupos ou tipos relacionados. O grupo principal de vermes da seda \u00e9 o dos univoltinos (\"uni-\"=un, \"voltino\"=frecuencia de reproduci\u00f3n; unha reproduci\u00f3n por ano) e bivoltinos (d\u00faas reproduci\u00f3ns por ano). Os univolitinos est\u00e1n ligados coa \u00e1rea xeogr\u00e1fica correspondente a Europa. Os ovos deste tipo hibernan durante o inverno debido ao clima fr\u00edo, e apar\u00e9anse s\u00f3 en primavera, xerando seda s\u00f3 unha vez por ano. O segundo tipo \u00e9 o dos bivolitinos, que se encontran normalmente na China, o Xap\u00f3n e Corea. A s\u00faa reproduci\u00f3n ten lugar d\u00faas veces por ano, o que \u00e9 posible grazas aos climas lixeiramente c\u00e1lidos da zona que permiten dous ciclos vitais completos. O terceiro tipo \u00e9 o dos polivoltinos, que s\u00f3 poden encontrarse nos tr\u00f3picos, cuxos ovos eclosionan en s\u00f3 de 9 a 12 d\u00edas, polo que poden completar ata oito ciclos vitais nun ano.\nCiclo vital e obtenci\u00f3n da seda.\nOs ovos do b\u00f3mbice tardan uns 14 d\u00edas en eclosionar orixinando as larvas, que se dedican a comer sen parar. Te\u00f1en preferencia polas follas da moreira branca (\"Morus alba\"), e son atra\u00eddos por unha substancia olorosa producida pola planta chamada cis-xasm\u00f3n, orixinada por descarboxilaci\u00f3n do \u00e1cido xasm\u00f3nico. Por\u00e9n, non son mon\u00f3fagos, xa que poden comer outras especies de \"Morus\", e outras mor\u00e1ceas, prncipalmente a \"Macula pomifera\". Est\u00e1n cubertas con pequenos pelos negros. Cando a cor da cabeza se volve m\u00e1is escura, iso indica que est\u00e1n a piques de realizar a muda. Despois da muda, xorde unha fase de \u00ednstar do verme da seda, branca, espida e con pequenos cornos no dorso.\nUnha vez que mudaron catro veces, os seus corpos fanse lixeiramente amarelos e a pel faise m\u00e1is tirante. Ent\u00f3n, as larvas prep\u00e1ranse para entrar na fase pupal do seu ciclo vital, e enc\u00e9rranse nun casulo feito de seda que eles mesmos producen e tecen orixinada nas s\u00faas gl\u00e1ndulas salivares. A muda final de larva a pupa ten lugar dentro do casulo, que proporciona unha cuberta protectora vital durante a metamorfose do estado pupal, no que a pupa permanece inm\u00f3bil e \u00e9 moi vulnerable. Moitos outros lepid\u00f3pteros producen casulos, pero s\u00f3 uns poucos, os Bombycidae, en especial o x\u00e9nero \"Bombyx\", e os Saturniidae, principalmente os do x\u00e9nero \"Antheraea\", foron explotados para a fabricaci\u00f3n de seda t\u00e9xtil.\nSe se permite que o animal sobreviva despois de que teceu o seu casulo durante toda a fase pupal, este libera encimas proteol\u00edticos que fan un burato no casulo, polo cal emerxe a avela\u00ed\u00f1a adulta. Pero estes encimas destr\u00faen a seda e poden causar que as fibras de seda rompan en fragmentos que poden ter unha lonxitude aleatoria, o que reduce de forma importante o valor das febras de seda, pero poden usarse como \"recheo\" dispo\u00f1ible na China e outras partes para edred\u00f3ns, chaquetas etc. Para impedir esta rotura da seda, f\u00e9rvense os casulos para que a calor mate o animal e ademais a auga fai m\u00e1is doado o desenredado do casulo. Nalg\u00fans pa\u00edses c\u00f3mese o propio verme da seda cocido no casulo.\nComo o proceso de obtenci\u00f3n da seda implica matar as larvas no seu casulo, a sericultura foi criticada polos activistas dos dereitos dos animais. Mahatma Gandhi criticou tam\u00e9n a produci\u00f3n de seda base\u00e1ndose na filosof\u00eda Ahimsa que predica \"non facer dano a ning\u00fan ser vivo\". Tam\u00e9n promoveu a seda ahimsa, que \u00e9 seda salvaxe, feita cos casulos de avela\u00ed\u00f1as da seda silvestres ou semisilvestres. No inicio do s\u00e9culo XXI a organizaci\u00f3n de defensa dos animais PETA fixo campa\u00f1a contra a seda.\nO b\u00f3mbice adulto non pode voar, ao contrario da especie silvestre \"B. mandarina\", cuxos machos voan para encontrar as femias. Alg\u00fans b\u00f3mbices poden emerxer do casulo con capacidade de elevarse e permanecer no aire, pero non poden reaizar un voo sostido. Os b\u00f3mbices te\u00f1en unha envergadura alar de 3 a 5\u00a0cm e un corpo branco e peludo. As femias son de d\u00faas a tres veces m\u00e1is voluminosas que os machos (porque portan moitos ovos), pero te\u00f1en unha coloraci\u00f3n similar. Os Bombycidae adultos te\u00f1en pezas bucais reducidas e non se alimentan, a\u00ednda que un coidador humano pode alimentalas. A larva \u00e9 moi voraz.\nO casulo est\u00e1 feito dunha soa febra de seda de xeralmente 300 a 900 m de longo. As fibras son moi finas e brillantes, duns 10 \u03bcm de di\u00e1metro. C\u00f3mpren uns 2\u00a0000 a 3\u00a0000 casulos para obter 0,4\u00a0kg de seda. Prod\u00facense ao ano polo menos uns 28 mill\u00f3ns de quilos de seda bruta, para o que se necesitan 10 mil mill\u00f3ns de casulos.\nFases do ciclo vital.\nOs vermes da seda, como calquera outra eiruga, pasan por catro fases b\u00e1sicas de desenvolvemento: ovo, larva, cris\u00e1lide ou pupa e imago ou adulto. O ciclo biol\u00f3xico en d\u00edas \u00e9 as\u00ed:\nAs fases do ciclo vital e unha forma de crianza caseira \u00e9 a seguinte:\nOvos.\nOs ovos te\u00f1en entre 1 e 1,5 mil\u00edmetros de longo. A s\u00faa cuberta \u00e9 unha membrana de materia quitinosa, que vai desde o amarelo claro ao gris lousa e finalmente a un ton violeta ou verdoso. Os ovos sen fertilizar dist\u00ednguense inmediatamente por manteren a coloraci\u00f3n amarelada, os grises escuros son normais, se te\u00f1en unha cor verdosa axi\u00f1a eclosionan.\nLarvas.\nPara continuar a crianza s\u00e1canse as caixas cos ovos, que se conservaron en refrixeraci\u00f3n desde o ano anterior, e d\u00e9ixanse a temperatura ambiente. A incubaci\u00f3n dura arredor de quince d\u00edas, a\u00ednda que en climas fr\u00edos a eclosi\u00f3n non se produce ata que pasou o inverno, normalmente arredor do principio da primavera (os primeiros contra mediados de febreiro), mais sempre dependendo da temperatura ambiental. Este mecanismo perm\u00edtelles madurar ao mesmo tempo que as follas de moreira para que poidan alimentarse cando as follas se encontren no seu momento \u00f3ptimo. Os vermes nacen de ma\u00f1\u00e1, de 08:00 a 12:00 h. As moreiras ideais para as primeiras follas son as menos podadas. As follas p\u00f3dense conservar nunha bolsa de pl\u00e1stico, sen aire, no frigor\u00edfico, aproximadamente unha semana.\n\u00c9 recomendable non ter m\u00e1is de 20 vermes por caixa mediana de zapatos. Os demais p\u00f3dense deixar na moreira.\nNo corpo dun verme da seda podemos distinguir:\nMudas.\nCando van mudar, permanecen inm\u00f3biles durante un ou dous d\u00edas, deixan de comer, fan unha pequena base de seda e quedan coa cabeza ergueita e apoiados s\u00f3 nas patas traseiras (situaci\u00f3n chamada sono de muda), e non se debe tocalos, xa que poden desprenderse da s\u00faa suxeici\u00f3n e logo non poder quitarse a pel.\nMudar\u00e1n primeiro a codia cef\u00e1lica (que \u00e1 medida que vai encollendo permite saber a proximidade do momento da muda), da que xurdir\u00e1 unha cabeza de cor clara e de tama\u00f1o notablemente maior \u00e1 anterior e despois a pel externa e unha pequena parte da pel interna (anal). Tras mudar, a cor da eiruga aparecer\u00e1 \"sucia\" e a s\u00faa pel engurrada e algo h\u00famida, que secar\u00e1 e se alisar\u00e1 transcorridas unhas horas.\nTras catro destas mudas, a larva alcanza os 8\u00a0cm de lonxitude e os 12 aneis nos que est\u00e1 estruturada son claramente visibles, a cor gris do nacemento tornar\u00e1 ou a branca ou amarela clara ou a branca con bandas negras que separan os aneis.\nCris\u00e1lide.\nAo cabo de arredor dun mes, a eiruga busca un lugar seco e illado, onde fabricar\u00e1 o casulo para pasar \u00e1 fase de cris\u00e1lide (tam\u00e9n co\u00f1ecida como pupa); esta pode ser de cor branca, amarela ou laranxa.\nCando faltan de 2 a 4 d\u00edas para facer o casulo, os vermes adoitan ir amarelando desde a parte posterior progresivamente ata a cabeza. A zona m\u00e1is amarela faise m\u00e1is branda e o verme encolle de tama\u00f1o. Adoitan defecar unha materia de cor verde e brando, alg\u00fans incluso l\u00edquidos verdosos ou amarelados. V\u00f3lvense m\u00e1is torpes ao andar e as propatas te\u00f1en menos agarre.\nA larva emprega o amid\u00f3n das follas de moreira que consumiu, transformado en dextrina polo seu metabolismo, para producir o f\u00edo de seda. O aparato destinado a este efecto est\u00e1 composto por d\u00faas gl\u00e1ndulas situadas debaixo do tracto dixestivo, cuxos condutos van dar \u00e1 fileira situada no und\u00e9cimo anel. O material, l\u00edquido no interior do corpo, solidifica en contacto co aire. Xirando sobre si mesma, fabrica arredor do seu corpo unha envoltura oval formada por un \u00fanico f\u00edo que \u00e1s veces pode chegar a m\u00e1is dun quil\u00f3metro de longo. O proceso l\u00e9valle dous ou tres d\u00edas. O baleiramento completo das gl\u00e1ndulas de seda incita a pupaci\u00f3n, que dura uns vinte d\u00edas en condici\u00f3ns normais, ao cabo dos cales xorde unha nova avela\u00ed\u00f1a.\nEn ocasi\u00f3ns e por diferentes circunstancias (comida escasa ou inadecuada, defectos xen\u00e9ticos, condici\u00f3ns externas adversas...) os vermes non logran crear o seu casulo e deben realizar a metamorfose ao descuberto, o cal, a\u00ednda que reduce a s\u00faa probabilidade de supervivencia, non \u00e9 un impedimento para a finalizaci\u00f3n normal do seu ciclo vital.\nCando todos os casulos est\u00e1n terminados e son xa consistentes, \u00e9 recomendable quitalos da caixa onde estaban, quitar os restos de seda que te\u00f1an e po\u00f1elos moutra caixa. As\u00ed d\u00e9ixase espazo para que fagan novos casulos o resto dos vermes.\nAos sete d\u00edas fai unha muda e pasa a cris\u00e1lide.\nAvela\u00ed\u00f1a adulta.\nAo eclosionar da cris\u00e1lide, a avela\u00ed\u00f1a rompe o casulo cunha secreci\u00f3n \u00e1cida encim\u00e1tica que separa os f\u00edos de seda e sae ao exterior, e durante os 3 a 15 d\u00edas que adoita vivir non se alimentar\u00e1; tan s\u00f3 buscar\u00e1 parella para poder efectuar unha posta de ovos.\nAs avela\u00ed\u00f1as da seda nacen normalmente de noite e, cando isto se produza, deben retirarse os casulos baleiros, xa que moitas veces as avela\u00ed\u00f1as po\u00f1en os ovos enriba.\nAo sa\u00edren e d\u00edas despois, a femia expulsa l\u00edquido interno de cores que van da laranxa \u00e1 marr\u00f3n. O macho \u00e9 dun tama\u00f1o lixeiramente menor e m\u00f3vese moito m\u00e1is que as femias; ademais, te\u00f1en o abdome m\u00e1is estilizado e \u00e1s m\u00e1is grandes; con todo, \u00e9 moi raro que alg\u00fan deles logre voar.\nA c\u00f3pula dura algunhas horas nas cales os suxeitos apenas se mover\u00e1n e quedar\u00e1n enlazados polo extremo do abdome. Neste proceso intercambian o material xen\u00e9tico. Despois o macho buscar\u00e1 outra parella e a femia ded\u00edcase \u00e1 posta, na cal pegar\u00e1 os seus ovos por medio dun potente adhesivo, e tempo despois morrer\u00e1.\nInvestigaci\u00f3n.\nDebido ao seu pequeno tama\u00f1o e facilidade para crialos, os vermes da seda util\u00edzanse como organismos modelo no estudo da biolox\u00eda dos lepid\u00f3pteros e artr\u00f3podos. Fix\u00e9ronse descubrimentos sobre feromonas, hormonas, estruturas cerebrais e fisiolox\u00eda utilizando como modelo o veme da seda. Un exemplo foi a identificaci\u00f3n molecular da primeira feromona co\u00f1ecida, o bombykol, para o que se necesitaron extractos de 500\u00a0000 individuos debido \u00e1s pequenas cantidades de feromona producidas por cada individuo\nActualmente, as investigaci\u00f3ns est\u00e1n enfocadas \u00e1 xen\u00e9tica dos vermes da seda e na posibilidade de aplicarlles enxe\u00f1er\u00eda xen\u00e9tica. Disponse de miles de cepas desta especie, e describ\u00edronse nela unhas 400 mutaci\u00f3ns mendelianas. Outras fontes indican que hai unhas 1\u00a0000 cepas domesticadas endog\u00e1micas en todo o mundo. Un desenvolvemento \u00fatil para a industria da seda \u00e9 crear mediante cruzamentos coas mutaci\u00f3ns axeitadas vermes da seda que poidan alimentarse dunha maior variedade de alimentos, \u00e1 parte das follas de moreira branca, inclu\u00edndo unha dieta artificial. A investigaci\u00f3n do xenoma da especie tam\u00e9n d\u00e1 a posibilidade de modificar por enxe\u00f1ar\u00eda xen\u00e9tica o animal para que produza diversas prote\u00ednas, como f\u00e1rmacos, en lugar das prote\u00ednas da seda. As femias de \"Bombyx mori\" son tam\u00e9n uns dos poucos organismos con cromosomas hom\u00f3logos que se mante\u00f1en xuntos s\u00f3 polo complexo sinapton\u00e9mico (e non por sobrecruzamentos) durante a meiose.\nOs Kraig Biocraft Laboratories\nutilizando descubrimentos feitos nas Universidades de Wyoming e Notre Dame colaboraron nun esforzo conxunto para crear un verme da seda que est\u00e1 xeneticamente alterado para producir seda de ara\u00f1a. En 2010, anunciouse o \u00e9xito deste intento.\nInvestigadores do Tufts Medical Center desenvolveron un armaz\u00f3n feito de seda esponxosa que ten un aspecto e textura similar aos tecidos humanos. Impl\u00e1ntase durante operaci\u00f3ns de cirurx\u00eda reconstrutiva de ligamentos, tend\u00f3ns e outros tecidos danados humanos. Tam\u00e9n crearon implantes feitos de seda e compostos farmacol\u00f3xicos que poden ser implantados baixo a pel para que liberen medicamentos de forma continua e gradual.\nInvestigadores do MIT Media Lab experimentaron con vermes da seda para ver como pod\u00edan tecer seda sobre superficies con diferentes curvaturas. Atoparon que colocados en redes de li\u00f1as especialmente rectas, os vermes da seda conectaban as li\u00f1as veci\u00f1as con seda, tecendo directamente sobre a forma que se lles daba. Usando estes co\u00f1ecementos constru\u00edron un pavill\u00f3n de seda con 6\u00a0500 vermes da seda durante varios d\u00edas.\nDomesticaci\u00f3n.\nA variedade domesticada comparada coa forma silvestre, incrementou o tama\u00f1o do casulo, a velocidade de crecemento e a eficiencia da dixesti\u00f3n. Tam\u00e9n aumentou a tolerancia \u00e1 presenza humana e a ser manipulado e vivir en condici\u00f3ns de superpoboaci\u00f3n. Non pode voar, polo que necesita a axuda humana para encontrar parella, e non ten medo ante os potenciais predadores. Estes cambios fix\u00e9rona enteiramente dependete dos humanos para a s\u00faa supervivencia. Os ovos mant\u00e9\u00f1ense nunha incubadora para facilitar a s\u00faa eclosi\u00f3n.\nCrianza.\nOs vermes da seda foron domesticados primeiramente na China hai uns 5\u00a0000 anos. Desde ent\u00f3n, a capacidade de produci\u00f3n de seda da especie utilizada incrementouse en case 10 veces m\u00e1is. O verme da seda \u00e9 un dos poucos organismos onde se aplicaron os principios da xen\u00e9tica e os cruzamentos para conseguir un rendemento \u00f3ptimo da produci\u00f3n.\nA crianza do verme da seda est\u00e1 enfocada ao melloramento global do verme da seda desde un punto de vista comercial. Os principais obxectivos son mellorar a fecundidade (a capacidade de posta de ovos dunha estirpe), a sa\u00fade das larvas, a cantidade de casulos e a produci\u00f3n de seda, e a resistencia a enfermidades. As larvas saudables dan lugar a unha maior taxa de pupaci\u00f3n e maior peso dos casulos e, por tanto, a unha colleita de casulos mellor. A sa\u00fade depende de factores como unha mellor taxa de pupaci\u00f3n, poucas mortes de larvas, duraci\u00f3n da fase larvaria m\u00e1is curta (unha duraci\u00f3n das larvas m\u00e1is curta dimin\u00fae a posibilidade dunha infecci\u00f3n) e m\u00e1is larvas do quinto \u00ednstar de tons azulados (que son m\u00e1is saudables que as de tons marr\u00f3ns avermellados). A cantidade de casulos e seda producida est\u00e1n directamente relacionados coa taxa de pupaci\u00f3n e o peso da larva. A calidade dos casulos e da seda depende de varios factores inclu\u00edndo a xen\u00e9tica.\nAfeccionados aos vermes da seda.\nO verme da seda foi tam\u00e9n criado por afecci\u00f3n en pa\u00edses como China, Sur\u00e1frica, Zimbabwe e Ir\u00e1n. Con frecuencia son os nenos os que cr\u00edan aos vermes da seda como mascotas. Esta pr\u00e1ctica xerou en Sur\u00e1frica variedades locais de vermes da seda extremadamente resistentes, porque est\u00e1n suxeitos a condici\u00f3ns duras coas que non se encontran as variedades criadas comercialmente. Por\u00e9n, estes vermes que non foron cruzados selectivamente, \u00e9 posible que te\u00f1en unha produci\u00f3n de seda inferior e outras caracter\u00edsticas non desexables.\nXenoma.\nO xenoma completo do verme da seda publicouno en 2008 o International Silkworm Genome Consortium. As secuencias do borrador foran publicadas anteriormente en 2004.\nO xenoma do verme da seda \u00e9 de tama\u00f1o medio, de arredor de 432 pares de megabases.\nNas li\u00f1as dom\u00e9sticas encontrouse unha alta variabilidade xen\u00e9tica, a\u00ednda que \u00e9 menor que nos vermes da seda silvestres (cun 83% de variaci\u00f3n xen\u00e9tica silvestre). Isto suxire que houbo un s\u00f3 evento de domesticaci\u00f3n e que esta ocorreu nun curto per\u00edodo de tempo, no que un gran n\u00famero de vermes da seda silvestres foron recolleitados para a s\u00faa domesticaci\u00f3n. Por\u00e9n, quedan sen reslver cuesti\u00f3ns importantes: \"Se este evento foi nunha soa localidade ou nun curto per\u00edodo de tempo en varias localidades non pode ser descifrado a partir dos datos\". Hai tam\u00e9n que identificar a \u00e1rea da China na que tivo lugar esa domesticaci\u00f3n.\nCoci\u00f1a.\nNalgunhas culturas c\u00f3mense as pupas de verme da seda.\nLendas sobre o verme da seda.\nNa China hai unha lenda sobre o descubrimento do verme da seda, que di que o fixo a antiga emperatriz Lei Zu, esposa do emperador amarelo e filla de XiLing-Shi. A emperatriz estaba tomando o t\u00e9 baixo unha \u00e1rbore cando lle caeu un casulo de verme da seda na s\u00faa cunca de t\u00e9. Cando o sacou e empezou a desenredar a seda e enrolala sobre o seu dedo, foi sentindo unha c\u00e1lida sensaci\u00f3n. Cando se esgotou a seda puido ver a larva que estaba dentro. Decatouse inmediatamente que esta eiruga era a que produc\u00eda a seda. Ensinou isto ao seu pobo e isto dar\u00eda comezo \u00e1 crianza do verme da seda. Existen moitas outras lendas sobre o verme da seda.\nOs chineses gardaron en segredo o seu co\u00f1ecemento sobre a produci\u00f3n da seda, pero, segundo unha historia, unha princesa chinesa que foi dada en matrimonio ao pr\u00edncipe de Khotan trouxo ao oasis o segredo da produci\u00f3n de seda, xa que \"ocultou os vermes da seda no seu pelo como parte do seu dote\", probablemente na primeira metade do s\u00e9culo I d.C.. O comercio da seda entre a China e occidente creou unha ruta comercial co\u00f1ecida como Ruta da seda, que durou varios s\u00e9culos. Contra o ano 550 d.C. dise que uns monxes cristi\u00e1ns levaron de contrabando vermes da seda nuns bast\u00f3ns ocos ou bamb\u00fas desde a China ao Imperio Bizantino, o que acabar\u00eda co monopolio da produci\u00f3n de seda na China.\nEnfermidades do verme da seda.\nEntre as doenzas que pode padecer o verme da seda salientan as seguintes:\nMedicina tradicional chinesa.\nNa medicina tradicional chinesa o verme da seda vense utilizando desde hai miles de anos."}
{"id": "374335", "revid": "23204", "url": "https://gl.wikipedia.org/wiki?curid=374335", "title": "Home on the Range (filme de 2004)", "text": "Home on the Range \u00e9 un filme musical de animaci\u00f3n producido por Walt Disney Feature Animation e estreado por Walt Disney Pictures. \u00c9 o 45\u00ba filme de animaci\u00f3n de Disney \u00e9 foi titulada como a popular canci\u00f3n country do mesmo nome. Conta coas voces de Roseanne Barr, Judi Dench, Jennifer Tilly, Cuba Gooding, Jr., Randy Quaid e Steve Buscemi."}
{"id": "374337", "revid": "27155", "url": "https://gl.wikipedia.org/wiki?curid=374337", "title": "Avela\u00ed\u00f1a da seda", "text": ""}
{"id": "374338", "revid": "27155", "url": "https://gl.wikipedia.org/wiki?curid=374338", "title": "Bolboreta da seda", "text": ""}
{"id": "374339", "revid": "85894", "url": "https://gl.wikipedia.org/wiki?curid=374339", "title": "Carr\u00edns, San Vicente do Grove, O Grove", "text": "Carr\u00edns \u00e9 un lugar da parroquia de San Vicente do Grove no concello pontevedr\u00e9s do Grove, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374340", "revid": "27155", "url": "https://gl.wikipedia.org/wiki?curid=374340", "title": "B\u00f3mbice", "text": ""}
{"id": "374341", "revid": "27155", "url": "https://gl.wikipedia.org/wiki?curid=374341", "title": "Bombyx mori", "text": ""}
{"id": "374342", "revid": "85894", "url": "https://gl.wikipedia.org/wiki?curid=374342", "title": "Os Coupr\u00edns, San Vicente do Grove, O Grove", "text": "Os Coupr\u00edns \u00e9 un lugar da parroquia de San Vicente do Grove no concello pontevedr\u00e9s do Grove, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374343", "revid": "85894", "url": "https://gl.wikipedia.org/wiki?curid=374343", "title": "A Fonte, San Vicente do Grove, O Grove", "text": "A Fonte \u00e9 un lugar da parroquia de San Vicente do Grove no concello pontevedr\u00e9s do Grove, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374344", "revid": "85894", "url": "https://gl.wikipedia.org/wiki?curid=374344", "title": "Pereiri\u00f1a, San Vicente do Grove, O Grove", "text": "Pereiri\u00f1a \u00e9 un lugar da parroquia de San Vicente do Grove no concello pontevedr\u00e9s do Grove, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374345", "revid": "85894", "url": "https://gl.wikipedia.org/wiki?curid=374345", "title": "Quinteiros, San Vicente do Grove, O Grove", "text": "Quinteiros \u00e9 un lugar da parroquia de San Vicente do Grove no concello pontevedr\u00e9s do Grove, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374346", "revid": "85894", "url": "https://gl.wikipedia.org/wiki?curid=374346", "title": "Tempr\u00e1ns, San Vicente do Grove, O Grove", "text": "Tempr\u00e1ns \u00e9 un lugar da parroquia de San Vicente do Grove no concello pontevedr\u00e9s do Grove, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n, hoxe integrado no lugar de Cacheir\u00e1s. \nUnha das vellas casas do lugar foi restaurada e habilitada como Centro de Interpretaci\u00f3n da Cultura Agraria \"O Quinteiro de Temper\u00e1ns\", onde se reproduce a vivenda e actividades tradicionais galegas."}
{"id": "374347", "revid": "85894", "url": "https://gl.wikipedia.org/wiki?curid=374347", "title": "A Torre, San Vicente do Grove, O Grove", "text": "A Torre \u00e9 un lugar da parroquia de San Vicente do Grove no concello pontevedr\u00e9s do Grove, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374350", "revid": "1576", "url": "https://gl.wikipedia.org/wiki?curid=374350", "title": "Filosof\u00eda medieval", "text": "Denom\u00ednase filosof\u00eda medieval \u00e1 filosof\u00eda dada en Europa e o Oriente Medio durante o per\u00edodo co\u00f1ecido como Idade Media, per\u00edodo que se estende desde a ca\u00edda do Imperio Romano de Occidente no s\u00e9culo V at\u00e9 a ca\u00edda do Imperio Romano de Oriente en 1453.\nContidos.\nOs problemas fundamentais discutidos durante este per\u00edodo foron a relaci\u00f3n entre a fe e a raz\u00f3n, a natureza e a existencia de Deus, os l\u00edmites do co\u00f1ecemento e a liberdade no home, a natureza dos universais e a individuaci\u00f3n das substancias divisibles e indivisibles.\nDelimitaci\u00f3n hist\u00f3rica e tem\u00e1tica.\nDesde un punto de vista hist\u00f3rico, a Idade Media est\u00e9ndese desde a ca\u00edda do Imperio Romano de Occidente at\u00e9 a ca\u00edda do imperio bizantino, pero \"tem\u00e1ticamente\", segundo autores como Gilson, a filosof\u00eda medieval in\u00edciase no s\u00e9culo II co di\u00e1logo entre a filosof\u00eda helen\u00edstica e as grandes relixi\u00f3ns monote\u00edstas. Por isto alg\u00fans autores soste\u00f1en que a filosof\u00eda antiga perde a s\u00faa antiga autonom\u00eda e dev\u00e9n \"ancilla Theologiae\", vale dicir, pasa a estar subordinada ou cunha actitude servil con respecto \u00e1 especulaci\u00f3n relixiosa.\nEtapas e representantes.\nA patr\u00edstica \u00e9 a fase na historia da organizaci\u00f3n e a teolox\u00eda cristi\u00e1 que abarca desde o fin do cristianismo primitivo, coa consolidaci\u00f3n do canon neotestamentario, at\u00e9 ao redor do s\u00e9culo VIII. Ademais da elucidaci\u00f3n progresiva do dogma cristi\u00e1n, a patr\u00edstica ocupouse sobre todo da apolox\u00eda ou defensa do cristianismo fronte \u00e1s relixi\u00f3ns pag\u00e1s primeiro e as sucesivas interpretaci\u00f3ns heterodoxas que logo dar\u00edan lugar \u00e1s herex\u00edas.\nO cristianismo \u00e9 difundido masivamente polos profetas, tomando forza entre a poboaci\u00f3n e desprazando \u00e1s relixi\u00f3ns polite\u00edstas.\nO seu nome deriva dos pais da Igrexa, os te\u00f3logos cuxa interpretaci\u00f3n dominar\u00eda a historia do dogma. A influencia apolox\u00e9tica debeuse entre outras cousas ao ataque hostil, e por penetrar nos datos da revelaci\u00f3n, ou de formarse unha imaxe totalizadora do mundo e da vida humana \u00e1 luz da fe. O progreso do impl\u00edcito ao expl\u00edcito foi un progreso na ciencia teol\u00f3xica; no proceso de argumentaci\u00f3n e definici\u00f3n empreg\u00e1ronse conceptos e categor\u00edas tomadas da filosof\u00eda. A filosof\u00eda imperante era o platonismo, neoplatonismo (con toque estoico).\nOs escritores cristi\u00e1ns non fixeron distinci\u00f3n entre filosof\u00eda e teolox\u00eda. Estes mostraron unha diverxencia de actitude ante a filosof\u00eda cl\u00e1sica: como inimiga ou como utilidade."}
{"id": "374352", "revid": "22795", "url": "https://gl.wikipedia.org/wiki?curid=374352", "title": "Entognatha", "text": ""}
{"id": "374356", "revid": "23204", "url": "https://gl.wikipedia.org/wiki?curid=374356", "title": "Masais", "text": ""}
{"id": "374357", "revid": "89787", "url": "https://gl.wikipedia.org/wiki?curid=374357", "title": "Simplesiomorf\u00eda", "text": " \nEn clad\u00edstica, unha simplesiomorf\u00eda (alg\u00fans escriben sinapomorfia) ou estado de car\u00e1cter simplesiom\u00f3rfico, \u00e9 un trazo ou car\u00e1cter compartido por dous taxons emparentados, cando este coincide co car\u00e1cter presente no antepasado com\u00fan de ambos. \u00c9 dicir, cando o car\u00e1cter representa o estado ancestral.\nEtimolox\u00eda.\nO termo simplesiomorf\u00eda foi introducido en 1950 polo entomologo alem\u00e1n Willi Hennig.\nEst\u00e1 formado polos elementos \"sim-\", \"-plesio-\" e \"-morf\u00eda\", tirados das voces do grego antigo \u03c3\u03cd\u03bd, \"s\u00fdn\", 'xuntos'; \u03c0\u03bb\u03b7\u03c3\u03af\u03bf\u03c2, \"pl\u0113s\u00edos\", 'veci\u00f1o', e \u03bc\u03bf\u03c1\u03c6\u03ae \"morph\u1e17\", 'forma'.\nExemplo.\nUn exemplo de simplesiomorf\u00eda \u00e9 a posesi\u00f3n de cinco dedos por moitos vertebrados tetr\u00e1podos (pentadactilia), para os que representa o estado ancestral. En moitos grupos adaptaci\u00f3ns espec\u00edficas reduciron o seu n\u00famero, pero a man humana comparte este car\u00e1cter con, por exemplo, os lagartos.\nSimplesiomorf\u00eda e monofiletismo.\nPor\u00e9n, as simplesiomorf\u00edas non son unha indicaci\u00f3n de que os taxons sexan considerados m\u00e1is estreitamente relacionados entre si que cos taxons m\u00e1is distantes, a\u00ednda que todos compartan o estado do car\u00e1cter m\u00e1is ancestral.\nNa sistem\u00e1tica clad\u00edstica def\u00e9ndese que os grupos ou taxons non poden basearse en simplesiomorf\u00edas, sen\u00f3n que deben facelo en sinapomorf\u00edas. Pero na sistem\u00e1tica evolutiva cl\u00e1sica adm\u00edtense tam\u00e9n grupos parafil\u00e9ticos, que non cumpren estritamente esta condici\u00f3n.\nPolo tanto, a presenza de cinco dedos nas extremidades non permite funbdamentar a monofilia dun grupo constitu\u00eddo, por exemplo, polos primates e os crocodilos, por tratarse dunha mera simplesiomorf\u00eda, igual que a posesi\u00f3n dunha epiderme ciliada en todos os platihelmintos de vida libre, non fundamenta a monofilia do taxon dos turbelarios cos platihelmintos parasitos."}
{"id": "374358", "revid": "98629", "url": "https://gl.wikipedia.org/wiki?curid=374358", "title": "Le Concert", "text": "Le Concert \u00e9 un filme franc\u00e9s dirixido por Radu Mih\u0103ileanu que se estreou no 2009. Est\u00e1 protagonizado por Aleksei Guskov, M\u00e9lanie Laurent e Miou-Miou. Ga\u00f1ou dous premios C\u00e9sar, \u00e1 mellor banda sonora e \u00f3 mellor son. Foi nomeado a dous Premios Magritte nas categor\u00edas de mellor filme en coproduci\u00f3n e mellor montaxe para Ludo Troch no 2011, e tam\u00e9n a mellor filme estranxeiro na 68\u00aa edici\u00f3n dos Globos de Ouro."}
{"id": "374362", "revid": "22795", "url": "https://gl.wikipedia.org/wiki?curid=374362", "title": "Estado de car\u00e1cter simplesiom\u00f3rfico", "text": ""}
{"id": "374363", "revid": "54334", "url": "https://gl.wikipedia.org/wiki?curid=374363", "title": "A Aduana de Cor\u00f3n, Caleiro, Vilanova de Arousa", "text": "A Aduana de Cor\u00f3n \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 368 habitantes no ano 2016 segundo datos do IGE, dos que 191 eran mulleres e 177 homes, o que representa un descenso respecto \u00f3 ano 2010, cando ti\u00f1a 379 veci\u00f1os, pero un aumento respecto a 2005, cando eran 350."}
{"id": "374364", "revid": "54334", "url": "https://gl.wikipedia.org/wiki?curid=374364", "title": "A Pantrigueira, Caleiro, Vilanova de Arousa", "text": "A Pantrigueira \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 259 habitantes no ano 2016 segundo datos do IGE, dos que 128 eran mulleres e 131 homes, o que representa un aumento respecto \u00f3s anos 2010, cando ti\u00f1a 246 veci\u00f1os, e 2005, cando eran 256."}
{"id": "374365", "revid": "85894", "url": "https://gl.wikipedia.org/wiki?curid=374365", "title": "Boutr\u00edn, Caleiro, Vilanova de Arousa", "text": "Boutr\u00edn \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 90 habitantes no ano 2016 segundo datos do IGE, dos que 45 eran mulleres e 45 homes, o que representa un descenso continuado respecto \u00f3s anos 2010, cando ti\u00f1a 103 veci\u00f1os, e 2005, cando eran 108."}
{"id": "374366", "revid": "85894", "url": "https://gl.wikipedia.org/wiki?curid=374366", "title": "Caleiro, Caleiro, Vilanova de Arousa", "text": "Caleiro \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 443 habitantes no ano 2016 segundo datos do IGE, dos que 218 eran mulleres e 225 homes, o que representa un descenso continuado respecto \u00f3s anos 2010, cando ti\u00f1a 465 veci\u00f1os, e 2005, cando eran 474."}
{"id": "374367", "revid": "85894", "url": "https://gl.wikipedia.org/wiki?curid=374367", "title": "Teodoro Franco Lamela", "text": "Teodoro Franco Lamela, nado en Insua (Ortigueira) e finado na mesma parroquia o 8 de agosto de 1948, foi un guerrilleiro antifranquista galego.\nTraxectoria.\nActuou como enlace xunto cos seus irm\u00e1ns Alberto, Manuel e Remigio Franco Lamela antes de unirse \u00e1 guerrilla. A principios de 1945, logo da morte de Jos\u00e9 Neira Fern\u00e1ndez tomou o mando do grupo do grupo Neira. O grupo estaba formado por quince homes, entre eles os seus tres irm\u00e1ns Alberto, Manuel e Remigio, e actuaba na zona de Ortigueira. Foi morto pola Garda civil o 8 de agosto de 1948 durante un enfrontamento coa Garda civil en Insua (Ortigueira)."}
{"id": "374368", "revid": "85894", "url": "https://gl.wikipedia.org/wiki?curid=374368", "title": "Cor\u00f3n, Caleiro, Vilanova de Arousa", "text": "Cor\u00f3n \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Segundo o IGE en 2016 ti\u00f1a 341 habitantes (175 mulleres e 166 homes), mentres que en 2010 ti\u00f1a 380 e en 2005 389.\nNeste lugar est\u00e1 o Centro de Investigaci\u00f3ns Mari\u00f1as de Cor\u00f3n, parte do Centro de Investigaci\u00f3ns Mari\u00f1as dependente da Conseller\u00eda do Mar."}
{"id": "374369", "revid": "85894", "url": "https://gl.wikipedia.org/wiki?curid=374369", "title": "Curr\u00e1s, Caleiro, Vilanova de Arousa", "text": "Curr\u00e1s \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 226 habitantes no ano 2016 segundo datos do IGE, dos que 118 eran mulleres e 108 homes, o que representa un descenso continuado respecto \u00f3s anos 2010, cando ti\u00f1a 242 veci\u00f1os, e 2005, cando eran 252."}
{"id": "374372", "revid": "23204", "url": "https://gl.wikipedia.org/wiki?curid=374372", "title": "El abrazo de la serpiente", "text": "El abrazo de la serpiente \u00e9 un filme co-producido por Colombia, Venezuela e a Arxentina dirixido por Ciro Guerra e estreado no 2015. Foi rodado en branco e negro e ga\u00f1ou o Art Cinema Award no Festival de Cannes de 2015. Ga\u00f1ou o premio de mellor filme iberoamericano nos Premios Platino e foi nomeado \u00f3 \u00d3scar \u00f3 mellor filme en lingua non inglesa na 88\u00aa edici\u00f3n dos premios.\nO filme foi rodado en m\u00faltiples linguas como o castel\u00e1, o alem\u00e1n, o portugu\u00e9s ou o lat\u00edn, ademais de linguas amaz\u00f3nicas como o ticuna, o cubeo, o wanano e o witoto.\nProduci\u00f3n.\nLocalizaci\u00f3ns.\n\"El abrazo de la serpiente\" foi rodado na rexi\u00f3n amaz\u00f3nica de Colombia. A rodaxe durou sete semanas no departamento de Vaup\u00e9s e unha no departamento de Guain\u00eda. Os detalles da localizaci\u00f3n incl\u00fae:"}
{"id": "374373", "revid": "89787", "url": "https://gl.wikipedia.org/wiki?curid=374373", "title": "Francisco G\u00f3mez N\u00fa\u00f1ez", "text": "Francisco G\u00f3mez N\u00fa\u00f1ez, Trotsky ou Penabad, nado en Celeiro (Viveiro) o 13 de marzo de 1912 e finado no mesmo concello en 1995, foi un guerrilleiro antifranquista galego.\nTraxectoria.\nMari\u00f1eiro. Na II Rep\u00fablica foi membro do Sindicato \u00danico de Oficios Varios de Viveiro, afecto \u00e1 CNT. Cando aconteceu o golpe de Estado do 18 de xullo de 1936 participou nos intentos de resistencia ao golpe, marchou a Coru\u00f1a, e despois botouse ao monte con Jos\u00e9 Neira Fern\u00e1ndez. Foi xulgado en Ferrol por rebeli\u00f3n militar e declarado en rebeld\u00eda. Afiliouse ao PCE en 1942. Logo da morte de Neira pertenceu \u00e1 III Agrupaci\u00f3n, onde estivo destinado \u00e1 partida que operou na Terra de Melide e a Ulloa comandada por Ram\u00f3n Rodr\u00edguez Varela \"Curux\u00e1s\", e despois \u00e1 IV Agrupaci\u00f3n no grupo de Leonardo G\u00f3mez P\u00e9rez. O 13 de decembro de 1946 logrou marchar rumbo a Francia xunto a outros 21 guerrilleiros na evasi\u00f3n do Santa Teresa. Instalouse en Grenoble. Finou en Viveiro en 1995."}
{"id": "374375", "revid": "27155", "url": "https://gl.wikipedia.org/wiki?curid=374375", "title": "Entognatos", "text": "A dos entognatos ou ent\u00f3gnatos (\"Entognatha\") \u00e9 unha pequena e antiga clase de artr\u00f3podos amet\u00e1bolos (\u00e9 dicir, que non presentan metamorfose) que, xunto cos insectos, constit\u00faen o taxon dos hex\u00e1podos.\nO taxon, probabelmente parafil\u00e9tico ou polifil\u00e9tico, cont\u00e9n soamente tres ordes (hoxe clases): col\u00e9mbolos, dipluros e proturos.\nEstes animais est\u00e1n caracterizados por teren as s\u00faas pezas bucais pechadas dentro dunha bolsa situada debaixo da cabeza, ao que alude o seu nome, e o que os diferenza da outra clase, a dos insectos, nas que as pezas bucais son externas (exognatos).\nSon \u00e1pteros (\u00e9 dicir, non te\u00f1en \u00e1s), e alg\u00fans non te\u00f1en ollos nin antenas.\nEstes tres grupos foron historicamente unidos na orde dos tisanuros para formaren a clase dos apterigotos, pero comprobouse m\u00e1is tarde que as caracter\u00edsticas parecidas destes evolucionaran independentemente a partir das dos insectos.\nTaxonom\u00eda.\nDescrici\u00f3n.\nA orde foi descrita en 1891 polo zo\u00f3logo austr\u00edaco Rudolf Ritter von Stummer-Traunfels, no seu traballo \"Vergleichende Untersuchungen \u00fcber die Mundwerkzeuge der Thysanura und Collembolen\", publicado pola Sitzungsberichte der Kaiserliche Akademie der Wissenschaften in Wien, pp. 216-234.\nEtimolox\u00eda.\nO nome cient\u00edfico \"Entognatha\" est\u00e1 pormado polo elemento \"ento-\", derivado do adverbio do grego antigo \u1f10\u03bd\u03c4\u03cc\u03c2 \"ent\u00f3s\", 'dentro' e o substantivo do grego antigo \u03b3\u03bd\u03ac\u03b8\u03bf\u03c2 \"gn\u00e1thos\", 'mand\u00edbula'. Literalmente: 'os que te\u00f1en as mand\u00edbulas pechadas'.\nAntiga clasificaci\u00f3n.\nEsta clase xa non se utiliza, e cada unha das s\u00faas ordes foi elevada ao rango de clase:"}
{"id": "374376", "revid": "23204", "url": "https://gl.wikipedia.org/wiki?curid=374376", "title": "Rudolf Ritter von Stummer-Traunfels", "text": "Rudolf Ritter von Stummer-Traunfels, nado en Viena o 13 de novembro de 1866 e finado o 2 de agosto de 1961, foi un zo\u00f3logo austr\u00edaco, que traballou principalmente nas \u00e1reas dos \"Polycladida\" (da orde dos turbelarios) e dos \"Myzostomida\" (vermes an\u00e9lidos parasitos).\nTraxectoria.\nDesde 1906 foi membro da Leopoldina. Foi galardoado coa medalla de prata da Real Academia Sueca de Ciencias con outros premios internacionais.\n\u00c9 co\u00f1ecido por ser o descritor da antiga clase dos entognatos, artr\u00f3podos que, canda os insectos, formar\u00eda o subfilo dos hex\u00e1podos.\nFaleceu \u00e1 idade de 95 anos, e os seus restos repousan na localidade de Velden am W\u00f6rther See (Carintia).\nAbreviatura.\nA abreviatura Stummer-Traunfels empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "374378", "revid": "98629", "url": "https://gl.wikipedia.org/wiki?curid=374378", "title": "Leonardo G\u00f3mez P\u00e9rez", "text": "Leonardo G\u00f3mez P\u00e9rez, co\u00f1ecido polo alcume de Trancas, nado en Ferrol o 22 de abril de 1914 e finado en Ourol o 16 de setembro de 1949, foi un guerrilleiro antifranquista galego.\nTraxectoria.\nElectricista de Viveiro. Logo do golpe de Estado do 18 de xullo de 1936 pasou a Asturias e ingresou nas Milicias Populares en Sograndio (Oviedo) o 17 de novembro. Coa ca\u00edda de Astrurias regresou \u00e1 s\u00faa terra e incorporouse ao grupo Neira. O 17 de febreiro de 1943 escapou con Antonio Molins Valls a unha redada da polic\u00eda en Ferrol na que foi detido o seu curm\u00e1n Eugenio Bernal P\u00e9rez. En 1945 era membro da III Agrupaci\u00f3n da Federaci\u00f3n de Guerrillas de Le\u00f3n-Galicia, comandada por Manuel Castro Tellado, que actuaba na zona sueste da provincia de Lugo. Foi un dos xefes militares da III Agrupaci\u00f3n e participou en varias acci\u00f3ns na \u00e1rea de Viveiro, entre elas o axustizamento do xefe da Falange de Viveiro, Manuel Trobo Rivera, con Evaristo Candelas P\u00e9rez o 13 de xaneiro de 1946. Non tomou parte na evasi\u00f3n do Santa Teresa. O 8 de setembro de 1948 a Garda Civil de Ortigueira cercou unha casa de Ambosores na que se refuxiaba Leonardo G\u00f3mez con Vicente Pe\u00f1a Tarrasa e outros tres guerrilleiros; no tiroteo mataron o propietario Jes\u00fas L\u00f3pez Bouza e ao seu criado Jos\u00e9 Dur\u00e1n Souto, logrando fuxir os guerrilleiros. Foi abatido nunha emboscada no Rego (Bravos, Ourol) o 16 de setembro de 1949. A s\u00faa parella foi apresada ese mesmo d\u00eda en Vilabu\u00edn (Mi\u00f1otos). Os seus compa\u00f1eiros fusilaron ao falanxista e alguacil de Ourol, Eugenio Arias Casal, acusado de ter colaborado na morte de Leonardo.\nVida persoal.\nCoa s\u00faa primeira parella, tivo un fillo, Jos\u00e9 L\u00f3pez Varela, nado na Redonda (Mugardos) en marzo de 1935."}
{"id": "374387", "revid": "98629", "url": "https://gl.wikipedia.org/wiki?curid=374387", "title": "Hans Herrmann", "text": "Hans Herrmann, nado en Stuttgart, o 23 de febreiro de 1928, \u00e9 un expiloto de F\u00f3rmula 1 e de coches de carreiras de Alema\u00f1a.\nNa F1, participou en 19 Grandes Premios do Campionato do Mundo, debutou o 2 de agosto de 1953. Logrou un podio e anotou un total de 10 puntos de campionato.\nNas carreiras de autos deportivos, tam\u00e9n anotou a primeira vitoria total nas 24 Horas de Le Mans para Porsche en 1970, cun Porsche 917.\nInicios.\nA carreira deportiva de Herrmann, que era panadeiro de profesi\u00f3n, abarca desde a cooperaci\u00f3n antes da guerra con lendas como Alfred Neubauer ata o comezo do dominio de Porsche nas 24 Horas de Le Mans. Participou nas lendarias carreiras de estrada como a Mille Miglia, Targa Florio e a Carreira Panamericana e \u00e9 unha das poucas testemu\u00f1as restantes desa \u00e9poca. \"Hans im Gl\u00fcck\" (afortunado John) escapou de varios incidentes ou accidentes espectaculares.\nHerrmann fixo unha notable carreira na Mille Miglia en 1954, cando as barreiras dun paso a nivel de ferrocarril se baixaron no \u00faltimo momento antes de que pasase o tren r\u00e1pido a Roma. Pilotando un Porsche 550 Spyder moi baixo, cando Herrmann chegou ao paso a nivel decidiu que era demasiado tarde para intentar frear, golpeou na parte posterior do casco do seu navegador Herbert Linge para facerlle agachar, e apenas pasaron por baixo as barreiras antes de que pasara o tren, para a sorpresa dos espectadores.\nMercedes-Benz.\nDe a , formou parte do equipo de f\u00e1brica de Mercedes-Benz, como un piloto menor detr\u00e1s de Juan Manuel Fangio, Karl Kling, Hermann Lang e m\u00e1is tarde Stirling Moss. Cando as frechas de prata volveron no Gran Premio de Francia de 1954 para ga\u00f1ar facendo dobrete, Herrmann lpgrou a volta r\u00e1pida pero tivo que retirarse. Un podio final no Gran Premio de Su\u00edza de 1954 foi o seu mellor resultado, nese ano tivo que usar versi\u00f3ns m\u00e1is vellas do Mercedes-Benz W196, ou o coche menos fiable.\nNo Gran Premio da Arxentina de 1955 os seus compa\u00f1eiros de equipo Kling e Moss tiveron que abandonar cedo debido \u00e1s condici\u00f3ns extremadamente c\u00e1lidas no hemisferio sur en xaneiro. Herrmann foi chamado para compartir o seu auto con eles, logrando un cuarto lugar, dando un punto a cada un. Fangio ga\u00f1ou con d\u00faas voltas m\u00e1is.\nHans foi r\u00e1pido na Mille Miglia de 1955 co Mercedes-Benz 300 SLR, comparable ou ata m\u00e1is r\u00e1pido que Moss, pero tivo menos sorte que en 1954, xa que tivo que abandonar a carreira.\nUn accidente na pr\u00e1ctica para o Gran Premio de M\u00f3naco de 1955 deixou a Herrmann fora para a tempada de , a\u00ednda que pensou correr na Targa Florio.\nVarias marcas.\nOs anos seguintes viron a Herrmann competir para moitas marcas, na F1 para Cooper, Maserati e BRM. No AVUS de Berl\u00edn durante o Gran Premio de Alema\u00f1a de 1959 os freos do seu BRM fallaron, estrelouse dun xeito espectacular, sa\u00edu lanzado f\u00f3ra do coche e deslizouse ao longo da pista co coche dando volteretas no aire.\nCon diferentes versi\u00f3ns do Porsche 718 que se utilizou como coche deportivo e como coche de F\u00f3rmula 2, Herrmann logrou algunhas vitorias para Porsche, sobre todo as 12 Horas de Sebring e a Targa Florio en 1960. Cando a versi\u00f3n monopraza con rodas abertas do Porsche 718 converteuse en apta para a F\u00f3rmula 1 en debido aos cambios no regulamento, os resultados na F1 foron decepcionantes. Herrmann terminou 15\u00ba (\u00faltimo) no Gran Premio dos Pa\u00edses Baixos de 1961, que \u00e9 unha das \u00fanicas d\u00faas carreiras na historia da F1 nas que non houbo retiradas. Deixou Porsche ao comezo da tempada de , sent\u00edndose que como nado en Stuttgart, \"Non hai profeta na s\u00faa terra\". \nAbarth.\nCos coches pequenos da marca italiana Herrmann pasou de 1962 a 1965 pilotando en carreiras menores e subidas a monta\u00f1a. S\u00f3 ga\u00f1ou claramente en eventos de competici\u00f3n menores, tales como en AVUS ou os 500 km N\u00fcrburgring. Os Abarths eran dif\u00edciles de vencer nas s\u00faas clases de 850cc a 1600cc. Sendo o \u00fanico profesional nun equipo pequeno, Hermann aprendeu moito sobre probas e desenvolvemento, o que lle axudou m\u00e1is tarde. Con todo, insatisfeito coa preparaci\u00f3n do seu coche para a pr\u00e1ctica de Schauinsland (1965), Hans marchou a casa para presenciar o nacemento do seu fillo, Dino. Ao final do ano sa\u00edu de Abarth para sempre para regresar cun fabricante m\u00e1is preto da s\u00faa casa.\nPorsche.\nEn 1966 regresou a Porsche para competir no World Sportscar Championship, xa que Porsche comezou apostou en serio. Logo de varios finais no podio co pouco potente dous litros Porsche 906 e modelos posteriores, ga\u00f1ou as 24 horas de Daytona de 1968 cun 907 as\u00ed como as 12 horas de Sebring novamente, agora xunto co su\u00edzo Jo Siffert. A vitoria total nos 1000 quil\u00f3metros N\u00fcrburgring elud\u00eduno sempre, malia que Herrmann participou en cada unha destas carreiras en N\u00fcrburgring desde o seu inicio en 1953, e terminara segundo tres veces seguidas de 1968 a 1970, detr\u00e1s dos compa\u00f1eiros de equipo Jo Siffert e/ou Vic Elford.\nHerrmann perdeu a vitoria nas 24 Horas de Le Mans de 1969 cun Porsche 908 por s\u00f3 120 metros, pero foi el quen finalmente anotou a tan esperada primeira vitoria xeral nas 24 Horas de Le Mans para Porsche en 1970. Fichou por Porsche Salzburg, da familia Porsche, que participaba principalmente cos coches pintados de vermello e branco, as cores austr\u00edacas.\nRetirada.\nMedio de broma, prometera \u00e1 s\u00faa esposa antes da carreira de Le Mans que se retirar\u00eda en caso de lograr a vitoria. Presenciara accidentes mortais de colegas demasiadas veces, ex. antes do Gran Premio de Alema\u00f1a de 1969, cando morreu o seu compa\u00f1eiro de equipo e veci\u00f1o Gerhard Mitter. con 42 anos anunciou a s\u00faa retirada na televisi\u00f3n, logo de conducir o coche ga\u00f1ador nun desfile a trav\u00e9s de Stuttgart da f\u00e1brica ao concello. Para cancelar o seu contrato con Porsche Salzburg, Herrmann tivo que recomendar como piloto substituto a Luise Piech.\nUsando os seus contactos, Herrmann constru\u00edu unha exitosa empresa de subministraci\u00f3ns automotrices. Foi secuestrado unha vez na d\u00e9cada de 1990 e metido nun maleteiro durante moitas horas antes de escapar.\nHerrmann permaneceu enganchado \u00e1 comunidade do automobilismo logo da s\u00faa retirada, en demostraci\u00f3ns de coches hist\u00f3ricos nos acontecementos tales como a \"Solitude-Revival\".\nRexistro de carreiras.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "374390", "revid": "23204", "url": "https://gl.wikipedia.org/wiki?curid=374390", "title": "T\u00fapac Katari", "text": "Juli\u00e1n Apaza Nina, m\u00e1is co\u00f1ecido como T\u00fapac Catari, T\u00fapaj Katari, ou simplemente Katari, nado en Ayo Ayo, provincia de Sica Sica, Vicerreinado do Per\u00fa, 1750, e finado na Paz o 15 de novembro de 1781,\u00a0foi un ind\u00edxena aimar\u00e1, l\u00edder das actividades independentistas de Bolivia e dunha rebeli\u00f3n ind\u00edxena contra o Imperio espa\u00f1ol a comezos da d\u00e9cada de 1780. A s\u00faa irm\u00e1 Gregoria Apaza, e a s\u00faa muller\u00a0Bartolina Sisa, participaron na rebeli\u00f3n \u00f3 seu car\u00f3n.\nPolos seus esforzos, a s\u00faa derrota, tortura e brutal execuci\u00f3n, (estirado polas extremidades at\u00e9 ser desmembrado), T\u00fapac Katari \u00e9 lembrado como un heroe polos movementos ind\u00edxenas da Bolivia moderna, que chaman \u00e1 s\u00faa filosof\u00eda pol\u00edtica \"Katarismo\". Un grupo guerrilleiro boliviano, o Ex\u00e9rcito Guerrilleiro T\u00fapac Katari, leva ese nome na s\u00faa honra.\nTraxectoria.\nFillo dun mineiro que morreu\u00a0nas minas de Potos\u00ed. Logo de quedar orfo na s\u00faa adolescencia, comezou a servir como axudante de cura, convert\u00e9ndose en campaneiro grazas \u00f3 seu t\u00edo Manuel, curaca dunha comunidade veci\u00f1a a Ayo Ayo, chegando a ser campaneiro oficial da igrexa do poboado. Logo traballou dous anos como pe\u00f3n na mina de San Crist\u00f3bal, de Oruro, \u00f3 principio como barreteiro e logo carrexando anacos de mineral. Al\u00ed co\u00f1eceu o sufrimento doutros ind\u00edxenas e comezou a proclamar a necesidade de rebelarse.\nTrasladouse a Sica Sica onde traballou como panadeiro e onde co\u00f1eceu \u00e1 s\u00faa compa\u00f1eira Bartolina Sisa. M\u00e1is tarde foi comerciante ambulante at\u00e9 A Paz, estudando a forma de pensar dos ind\u00edxenas, mestizos e cholos, observando especialmente o seu descontento crecente ante a explotaci\u00f3n colonial.\nFoi secundado na s\u00faa loita pola s\u00faa esposa, Bartolina Sisa, e a s\u00faa irm\u00e1 m\u00e1is nova Gregoria Apaza. Adoptou o pseud\u00f3nimo de \"T\u00fapac Katari\" en homenaxe ao cacique-Inca rebelde T\u00fapac Amaru\u00a0II (1738-1781) que se levantou en Cuzco; e Tom\u00e1s Catari (1740-1781), cacique de Chayanta."}
{"id": "374391", "revid": "22795", "url": "https://gl.wikipedia.org/wiki?curid=374391", "title": "Cephalocarida", "text": ""}
{"id": "374392", "revid": "23204", "url": "https://gl.wikipedia.org/wiki?curid=374392", "title": "Juli\u00e1n Apaza Nina", "text": ""}
{"id": "374393", "revid": "23204", "url": "https://gl.wikipedia.org/wiki?curid=374393", "title": "T\u00fapac Catari", "text": ""}
{"id": "374394", "revid": "23204", "url": "https://gl.wikipedia.org/wiki?curid=374394", "title": "Tupac Catari", "text": ""}
{"id": "374395", "revid": "23204", "url": "https://gl.wikipedia.org/wiki?curid=374395", "title": "T\u00fapaj Katari", "text": ""}
{"id": "374396", "revid": "22795", "url": "https://gl.wikipedia.org/wiki?curid=374396", "title": "Brachypoda", "text": ""}
{"id": "374397", "revid": "89787", "url": "https://gl.wikipedia.org/wiki?curid=374397", "title": "Cefaloc\u00e1ridos", "text": "A dos cefaloc\u00e1ridos (\"Cephalocarida\") \u00e9 unha pequena clase de crust\u00e1ceos que comprende tan s\u00f3 10 especies bent\u00f3nicas.\nEstas especies est\u00e1n agrupadas na \u00fanica orde dos braqu\u00edpodos (\"Brachypoda\"), e na s\u00faa \u00fanica familia, a dos hutchisoni\u00e9lidos (\"Hutchinsoniellidae\"), que comprende cinco x\u00e9neros.\nFoi descuberta en 1955. Non existe rexistro f\u00f3sil do grupo, a\u00ednda que alg\u00fans especialistas suxiren un parecido cos crust\u00e1ceos primitivos.\nCaracter\u00edsticas.\nA anatom\u00eda dos cefaloc\u00e1ridos \u00e9 simple, comparada coa doutros crust\u00e1ceos (especialmente cos malacostr\u00e1ceos). O seu tama\u00f1o \u00e9 moi pequeno, de entre 2 e 4 mm de lonxitude. O corpo \u00e9 longo, comprimido na zona cef\u00e1lica, sen ollos compostos, cun t\u00f3rax dividido en oito segmentos con ap\u00e9ndices birr\u00e1meos, sen maxil\u00edpedos, e un abdome con once segmentos, no \u00faltimo dos cales artic\u00falase o telson, pero nom outros ap\u00e9ndices.\nO segundo par de maxilas garda semellanza cos ap\u00e9ndices tor\u00e1cicos. Os ollos est\u00e1n inclu\u00eddos no exoesqueleto, o cal dificulta a s\u00faa apreciaci\u00f3n.\nEcolox\u00eda.\nOs cefaloc\u00e1ridos son todos mari\u00f1os e bent\u00f3nicos. Habitan desde a zona intermareal at\u00e9 unha profundidade de 1 500 m, sobre todo tipo de sedimentos. Alim\u00e9ntanse de detritos mari\u00f1os, para cuxa captaci\u00f3n xeran correntes cos ap\u00e9ndices tor\u00e1cicos, como os branqui\u00f3podos.\nTaxonom\u00eda.\nDescrici\u00f3n.\nA clase foi descrita en 1955 polo zo\u00f3logo estadounidense Howard L. Sanders especialista en ecolox\u00eda bent\u00f3nica oce\u00e1nica, no seu traballo \"The Cephalocarida, a new subclass of Crustacea from Long Island Sound\". \"Proceedings of the National Academy of Science\" 41: 61-66.\nClasificaci\u00f3n.\nSegundo o WoRMS e m\u00e1is o ITIS, a clasificaci\u00f3n dos cefaloc\u00e1ridos, at\u00e9 o nivel de x\u00e9nero \u00e9 a seguinte:\nFiloxenia.\nOs \"Remipedia\" e os \"Cephalocarida\" forman parte dun clado denominado \"Xenocarida\". Os xenoc\u00e1ridos propux\u00e9ronse como o clado irm\u00e1n dos \"Hexapoda\".\nV\u00e9xase tam\u00e9n.\n "}
{"id": "374400", "revid": "22795", "url": "https://gl.wikipedia.org/wiki?curid=374400", "title": "Hutchinsoniellidae", "text": ""}
{"id": "374401", "revid": "102241", "url": "https://gl.wikipedia.org/wiki?curid=374401", "title": "Linguas witoto", "text": "As linguas witoto (ou uitoto) son unha familia de linguas ind\u00edxenas americanas que se falan en Colombia e no Per\u00fa. Est\u00e1 formada por 7 linguas, das cales 4 est\u00e1n mortas.\nLinguas da familia.\nA familia witoto est\u00e1 formada polas seguintes linguas:\n(\u2020) = lingua morta"}
{"id": "374402", "revid": "23204", "url": "https://gl.wikipedia.org/wiki?curid=374402", "title": "Linguas huitoto", "text": ""}
{"id": "374404", "revid": "98629", "url": "https://gl.wikipedia.org/wiki?curid=374404", "title": "Howard L. Sanders", "text": "Howard Lawrence Sanders, nado o 17 de marzo de 1921, en Newark, Nova Jersey e finado o 8 de febreiro de 2001, en Falmouth, Massachusetts, foi un zo\u00f3logo estadounidense especialista en ecolox\u00eda bent\u00f3nica oce\u00e1nica.\nTraxectoria.\nFixo os seus primeiros estudos na s\u00faa localidade natal. Durante a segunda guerra mundial, desde 1942 a 1945, traballou no corpo de sinais do ex\u00e9rcito dos Estados Unidos. En 1946 matriculouse na Universidade Rutgers (universidade estatal de Nova Jersey), licenci\u00e1ndose en zoolox\u00eda en 1949 na Universidade de British Columbia (Vancouver, Canad\u00e1). Matriculouse no primeiro programa de mestr\u00eda en oceanograf\u00eda na Universidade de Rhode Island, estudando con Donald Zinn, entre outros, recibiendo o seu m\u00e1ster en oceanograf\u00eda biol\u00f3xica en 1951.\nDedicouse a estudar a fauna bent\u00f3nica nas costas de Long Island e da ba\u00eda de Buzzards con George Evelyn Hutchinson da Universidade Yale, onde obtivo o seu doutoramento en zoolox\u00eda en 1955.\nNese mesmo describiu a clase dos \"Cephalocarida\", no traballo:\nNo ano seguinte comezou a traballar como investigador asociado de biolox\u00eda mari\u00f1a no \"Marine Biological Lab\" do Instituto Oceanogr\u00e1fico de Woods Hole, onde permeceu durante toda a s\u00faa carreira, sendo cient\u00edfico asociado en 1958, cient\u00edfico s\u00e9nior en 1966 e cient\u00edfico em\u00e9rito en 1986, ano en que se xubilou. Sanders foi membro da \"National Academy of Sciences\" (Academia Nacional de Ciencias dos Estados Unidos), para a que foi elixido o ano 1983, da Asociaci\u00f3n Americana para o Progreso das Ciencias, da Sociedade Americana de Naturalistas e da Sociedade Americana de Limnolox\u00eda e Oceanograf\u00eda, as\u00ed como doutras sociedades cient\u00edficas, entre elas do Comit\u00e9 do Centro de Clasificaci\u00f3n Oceanogr\u00e1fico da Smithsonian Institution en artr\u00f3podos.\nReco\u00f1ecido como l\u00edder mundial no estudo das comunidades bent\u00f3nicas mari\u00f1as en augas pouco profundas e nas profundidades do mar, Howard Sanders tam\u00e9n foi reco\u00f1ecido polas s\u00faas investigaci\u00f3ns en biolox\u00eda da contaminaci\u00f3n por aceites. Sanders e os seus colegas realizaron o primeiro estudo cuantitativo detallado dos efectos biol\u00f3xicos dun derramo de petr\u00f3leo cando a barcaza \"Florida\" encallou na ba\u00eda de Buzzards en 1969. Esta investigaci\u00f3n serviu de base para os estudos dos efectos a longo prazo do petr\u00f3leo no medio ambiente e contin\u00faa ao d\u00eda de hoxe a ser citado como un modelo de como se debe estudar este tipo de desastres.\nAbreviatura.\nA abreviatura Sanders epr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "374405", "revid": "98629", "url": "https://gl.wikipedia.org/wiki?curid=374405", "title": "Lu\u00eds Nodar Castro", "text": "Lu\u00eds Nodar Castro, nado en Esteiro (Nogueirosa, Pontedeume) en 1910 e finado en Ferrol o 9 de xullo de 1937, foi un albanel e pol\u00edtico galego.\nTraxectoria.\nFillo de Juan Nodar Mart\u00ednez, canteiro e activo dirixente societario. Viv\u00eda coa familia en Leiro, onde en 1931 presidiu a Sociedad de Oficios y Profesiones Varias afecta a UGT. Militante do PSOE, en 1934 foi elixido secretario da Agrupaci\u00f3n Socialista de Pontedeume que presid\u00eda Manuel L\u00f3pez Seijo. Logo do triunfo do Frente Popular nas elecci\u00f3ns de febreiro de 1936 foi nomeado concelleiro de Pontedeume. Coa sublevaci\u00f3n do 18 de xullo de 1936 foi membro do Comit\u00e9 de Defensa da Rep\u00fablica. Nun primeiro momento logrou escapar e buscou refuxio en Esteiro. Descuberto por uns veci\u00f1os marchou \u00e1 casa da s\u00faa irm\u00e1 en Bermui. O seu irm\u00e1n m\u00e1is vello, Juan, falanxista, trasladouno \u00e1 Coru\u00f1a para embarcalo e sacalo do pa\u00eds. Non puido logralo e volveu para casa alternando as estancias na casa dos pais en Leiro co domicilio de Esteiro. Foi descuberto e detido o 7 de maio de 1937. Interrogatorio no cuartel da Garda Civil de Pontedeume, foi trasladado ao c\u00e1rcere en Ferrol o d\u00eda 10 e de al\u00ed pasou ao castelo de San Felipe. Xulgado en consello de guerra o 3 de xullo, foi condenado a penade morte. Foi executado no castelo de San Felipe o 9 de xullo de 1937."}
{"id": "374409", "revid": "23204", "url": "https://gl.wikipedia.org/wiki?curid=374409", "title": "Lingua wanano", "text": "A lingua wanano (tam\u00e9n guanano ou piratapuyo) \u00e9 unha lingua tucana falada na parte norte do estado do Amazonas no Brasil e en Vaup\u00e9s, en Colombia. \u00c9 falada por dous pobos, os wananos e os piratapuyos. Non est\u00e1n interrelacionados, pero a s\u00faa fala \u00e9 semellante lexicamente nun 75%."}
{"id": "374410", "revid": "23204", "url": "https://gl.wikipedia.org/wiki?curid=374410", "title": "Lingua guanano", "text": ""}
{"id": "374411", "revid": "23204", "url": "https://gl.wikipedia.org/wiki?curid=374411", "title": "Lingua piratapuyo", "text": ""}
{"id": "374420", "revid": "89787", "url": "https://gl.wikipedia.org/wiki?curid=374420", "title": "Lingua ticuna", "text": "A lingua ticuna (tam\u00e9n tikuna) \u00e9 unha lingua falada por preto de 40\u00a0000 persoas na rexi\u00f3n do Amazonas occidental, na fronteira entre o Brasil, Colombia e o Per\u00fa. \u00c9 a lingua nativa do pobo ticuna e est\u00e1 clasificada polo xeral como unha lingua illada, malia que puido estar relacionada co extinto yuri. \u00c9 unha lingua tonal polo que o significado das palabras cos mesmos fonemas pode cambiar moito cambiando o ton empregado para pronuncialas."}
{"id": "374421", "revid": "85894", "url": "https://gl.wikipedia.org/wiki?curid=374421", "title": "Juan Ares L\u00f3pez", "text": "Juan Ares L\u00f3pez, Pallares, nado en Nogueirosa (Pontedeume) e finado en Campo Longo o 27 de xullo de 1964, foi un pol\u00edtico e guerrilleiro antifranquista galego.\nTraxectoria.\nPresidente da Sociedad Progreso de Agricultores de Nogueirosa, presidiu tam\u00e9n a Sociedad Agr\u00edcola Comarcal del Este de La Coru\u00f1a, que agrupaba a 12 entidades dos concellos de Pontedeume e Mi\u00f1o. Membro de Izquierda Republicana, co triunfo do Frente Popular nas elecci\u00f3ns de febreiro de 1936, foi nomeado concelleiro de Pontedeume e elixido tenente de alcalde. Co golpe de Estado do 18 de xullo de 1936 foi membro do Comit\u00e9 de Defensa da Rep\u00fablica e participou no intento de deter as tropas sublevadas que avanzaron dende Ferrol para tomar a vila de Pontedeume o 21 de xullo. Logrou agocharse no seu domicilio durante m\u00e1is de once anos e despois fuxiu ao monte. Foi enlace do grupo de Jos\u00e9 V\u00e1zquez Mauriz e despois de Ramiro Mart\u00ednez L\u00f3pez. Rendeuse \u00e1 Garda Civil en maio de 1949. Foi procesado e sa\u00edu absolto. Finou en 1964 con 62 anos."}
{"id": "374422", "revid": "23204", "url": "https://gl.wikipedia.org/wiki?curid=374422", "title": "Lingua tikuna", "text": ""}
{"id": "374423", "revid": "23204", "url": "https://gl.wikipedia.org/wiki?curid=374423", "title": "Lingua du\u00fcx\u00fcgu", "text": ""}
{"id": "374425", "revid": "89787", "url": "https://gl.wikipedia.org/wiki?curid=374425", "title": "Mike Beuttler", "text": "Michael Simon Brindley Bream Beuttler nado no Cairo, Exipto, o 13 de abril de 1940 e finado o 29 de decembro de 1988, foi un piloto brit\u00e1nico de F\u00f3rmula Un que correu nun coche March privado.\nFoi un talentoso piloto de F\u00f3rmula tres nos \u00faltimos anos da d\u00e9cada de 1960, ent\u00f3n pasou \u00e1 F\u00f3rmula d\u00faas e logo \u00e1 F\u00f3rmula 1 en . O financiamento para o equipo veu dun grupo de amigos corretores de bolsa de quen o equipo tomou o seu nome - en primeiro lugar \"Clarke-Mordaunt-Guthrie Racing\", e en 1973 converteuse en \"Clarke-Mordaunt-Guthrie-Durlacher Racing\". Correu nunha ocasi\u00f3n, no Gran Premio do Canad\u00e1 de 1971, para o equipo oficial de March. O mellor resultado de Beuttler foi un s\u00e9timo lugar no Gran Premio de Espa\u00f1a de 1973.\nBeuttler retirouse das carreiras o ano seguinte e finalmente trasladouse aos Estados Unidos, onde morreu de complicaci\u00f3ns resultantes de SIDA en 1988, nos \u00c1nxeles, aos 48 anos. En era o \u00fanico piloto de F1 gay co\u00f1ecido.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "374426", "revid": "4817", "url": "https://gl.wikipedia.org/wiki?curid=374426", "title": "Satellite pour Astronomie Radio Amateur", "text": "Satellite pour Astronomie Radio Amateur, denominado \u00e1s veces Satellite Amateur de Radio-Astronomie e tam\u00e9n co\u00f1ecido polo seu acr\u00f3nimo, SARA, foi un observatorio espacial franc\u00e9s lanzado o 17 de xullo de 1991 mediante un foguete Ariane 4 desde o Centro Espacial de Kourou, na G\u00fciana Francesa.\nCaracter\u00edsticas.\nA misi\u00f3n de SARA foi estudar as emisi\u00f3ns radioel\u00e9ctricas provenientes de X\u00fapiter.\nO sat\u00e9lite ti\u00f1a forma de cubo de 45\u00a0cm de lado e foi constru\u00eddo pola asociaci\u00f3n ESIEESPACE. Levaba seis antenas despregables de 10 m de longo e a enerx\u00eda era proporcionada por c\u00e9lulas solares que recubr\u00edan os lados do sat\u00e9lite. Coas antenas, SARA era capaz de observar as ondas de radio de X\u00fapiter en frecuencias entre 2 e 15 MHz e calcular a s\u00faa amplitude media cada 150 segundos, co que complementou os datos recollidos polas sondas Ulysses e Galileo. D\u00faas das antenas funcionaban tam\u00e9n como transmisores para enviar datos a terra. Ademais, a temperatura do sat\u00e9lite e a voltaxe da s\u00faa bater\u00eda eran enviados mediante telemetr\u00eda en tempo real ao centro de operaci\u00f3ns como experimento tecnol\u00f3xico.\nSARA foi lanzado a unha \u00f3rbita inicial de 734\u00a0km de apoxeo, 726\u00a0km de perixeo, 98,1 graos de inclinaci\u00f3n orbital e un per\u00edodo orbital de 99 minutos."}
{"id": "374427", "revid": "4817", "url": "https://gl.wikipedia.org/wiki?curid=374427", "title": "SARA", "text": ""}
{"id": "374428", "revid": "4817", "url": "https://gl.wikipedia.org/wiki?curid=374428", "title": "Satellite Amateur de Radio-Astronomie", "text": ""}
{"id": "374429", "revid": "5749", "url": "https://gl.wikipedia.org/wiki?curid=374429", "title": "Irene del Valle de la Sen", "text": "Irene del Valle de la Sen, nada en\u00a0Barcelona\u00a0en\u00a01984, tam\u00e9n co\u00f1ecida como Irene la Sen, \u00e9 unha\u00a0poeta e m\u00fasica espa\u00f1ola. Estudou arquitectura e arquitectura t\u00e9cnica, especializandose en multimedia e 3D. Reside en Palma de Mallorca, onde codirixiu o Poetry Slam Mallorca durante varios anos e fundou Poetry Slam Espa\u00f1a xunto con outros poetas de Espa\u00f1a como Annalisa Mar\u00ed Pegrum.\nTraxectoria.\nA s\u00faa dedicaci\u00f3n como poeta e m\u00fasica lev\u00e1rona ao panorama nacional e internacional a trav\u00e9s de festivais de artes, m\u00fasica e literatura como o \"ARTmoda\" 2007 e 2008 (Mallorca), o \"Ping\"! 2007 e 2008 (Mallorca), os \"European Poetry Slam Day\u00b4s\" 2009 (Berl\u00edn), \"Cosmopo\u00e9tica\" 2010 (C\u00f3rdoba), \"Sos Estrella Levante\" 2010 (Murcia), \"Semana de Poes\u00eda\" 2010, 2011 e 2012 (Barcelona), \"k\u00f3smopolis\" 2011 (Barcelona), \"Sziget\" 2010 (Budapest), \"Inverso\" 2010 (Madrid), o acto de presentaci\u00f3n internacional da \"Anilla Cultural Latiniam\u00e9rica-Europa\" no CCCB de Barcelona, \"Poestry Slam de Luxe\" 2011 (Hamburgo), F\u00c1CYL 2011 (Salamanca), Llunes d\u00b4Es Baluard 2012 (Mallorca), La Casa Encendida 2012 (Madrid) e encontro de \"Arquitecturas Colectivas\" 2013 e o Festival Expluart, ambos en Vigo.\nPublicou dous discos de poes\u00eda experimental, \"Los M\u00e9todos\" con Jazznoise, e o libro disco \"ElectriCal\", no que recita poemas sobre cl\u00e1sicos da m\u00fasica electr\u00f3nica. Tam\u00e9n se recolleron alg\u00fans dos seus poemas na antolox\u00eda \"El\u00a0\u00daltimo Jueves\" e a revista \"La\u00a0Bolsa de Pipas.\" \u00c9 un expo\u00f1ente da poes\u00eda e das formas de expresi\u00f3n po\u00e9ticas, o que a levou a participar como relatora e a realizar talleres no Instituto de Estudos Baleares de Palma, \"Mesa de J\u00f3venes Mujeres Poetas\" (Universidade de Barcelona) e en LABoral Centro de Arte de Xix\u00f3n. Expuxo no Centro de Arte La Real e a Factor\u00eda de Avil\u00e9s."}
{"id": "374430", "revid": "56817", "url": "https://gl.wikipedia.org/wiki?curid=374430", "title": "Willy Mairesse", "text": "Willy Mairesse nado o 1 de outubro de 1928 e finado o 9 de setembro de 1969 foi un piloto de F\u00f3rmula 1 e pilto de coches deportivos de B\u00e9lxica. Participou en 13 Grandes Premios do Campionato do Mundo, debutou o 19 de xu\u00f1o de 1960. Logrou un podio e anotou un total de sete puntos de campionato. Suicidouse nunha habitaci\u00f3n de hotel en Ostend logo dunha lesi\u00f3n nas 24 Horas de Le Mans de 1968 que forzou o final da s\u00faa carreira.\nPeter Revson describiu unha vez a vehemencia de Mairesse antes dunha carreira en Spa, B\u00e9lxica. Revson mirou ao seu coche e viu o rostro de Mairesse, \"engurrado\", cellas engurradas, ollos case inclinados e a s\u00faa cor cambiada. \"Era case como mirar ao dia\u00f1o.\"\nCoches deportivos.\nMairesse conseguiu o terceiro lugar no Gran Premio de Monza en xu\u00f1o de 1959. Conducindo unha Ferrari, detr\u00e1s de Alfonso Thiele 3 Carlo Mario Abate, ambos tam\u00e9n en Ferraris. Mairesse e Mike Parkes de Inglaterra terminaron segundos detr\u00e1s de Phil Hill e Olivier Gendebien nas 24 Horas de Le Mans de 1961. Pilotando un Ferrari, Mairesse e Parkes tam\u00e9n eclipsaron o rexistro anterior de Le Mans, cubrindo 4.4338\u00b4570\u00a0km. Nas 12 Horas de Sebring de 1963 Mairesse e Nino Vacarella coloc\u00e1ronse segundos detr\u00e1s de Ludovico Scarfiotti e John Surtees. Ambos equipos conduciron Ferraris. Surtees e Mairesse ga\u00f1aron os 1000\u00a0km d N\u00fcrburgring pilotando un Ferrari 250P. Posteriormente, Surtees e Mairesse encabezaron 15 horas das primeiras 18 horas das 24 Horas de Le Mans de 1963 antes de que o coche incendi\u00e1sese mentres conduc\u00eda Mairesse. Mairesse escapou ileso. Scarfiotti e Lorenzo Bandini ga\u00f1aron no circu\u00edto franc\u00e9s onde Christian Heins tivo un accidente mortal. Mairesse e Surtees retir\u00e1ronse logo dun incendio no motor. Un mozo traballador alem\u00e1n da Cruz Vermella morreu en agosto de 1963 cando a roda dun Ferrari pilotado por Mairesse sa\u00edu despedida cando o seu coche envorcou. Guenther Schneider, de 19 anos, foi atropelado por unha roda voladora durante a carreira do Gran Premio de Alema\u00f1a en N\u00fcrburgring. Mairesse triunfou no Gran Premio de Angola de 1964, disputado en Luanda. A s\u00faa velocidade media foi de 128,747 quil\u00f3metros por hora. Mairesse levou un Ferrari 250 LM ao primeiro lugar no\nGran Premio de Spa en maio de 1965. Completou a carreira en 2 horas, 29 minutos e 45\u00b47 segundos. Promediou 126\u00b429 segundos. Mairesse e Jean Beurlys de Francia terminaron terceiros nas 24 Horas de Le Mans de 1965. Masten Gregory e Jochen Rindt ga\u00f1aron as 24 Horas de Le Mans de 1965. Mairesse e Beurlys terminaron terceiros nun Ferrari 275 GTB que ga\u00f1ou a categor\u00eda GT no seu debut en Le Mans. En abril de 1966, Surtees e Parkes ga\u00f1aron a carreira dos 1.000 quil\u00f3metros de Monza. Mairesse e Herbert Mueller de Su\u00edza chegaron en terceiro lugar nun coche deportivo Ford, d\u00faas voltas atr\u00e1s. En maio Mairesse e Mueller lograron \u00e1 vitoria na Targa Florio, conducindo un Porsche Carrera 6. A choiva causou un desgaste considerable xa que s\u00f3 trece dos setenta participantes iniciais terminaron a carreira. Mairesse e Beurlys volveron levar un Ferrari ao terceiro lugar nas 24 Horas de Le Mans de 1967. Este evento foi ga\u00f1ado polo equipo americano de Dan Gurney e A.J. Foyt.\nF\u00f3rmula Un.\nMairesse foi terceiro no Gran Premio de Europa, Gran Premio de Italia de 1960. Esta foi a pen\u00faltima carreira do Campionato do Mundo de F\u00f3rmula Un de disputado no Autodromo Nazionale Monza, ga\u00f1ou Phil Hill con Richie Ginther segundo, e Mairesse seguinte, a unha volta por detr\u00e1s. \nMairesse cualificou quinto para o Gran Premio de B\u00e9lxica de 1962 en Spa, B\u00e9lxica. A pole foi ga\u00f1ada por Graham Hill nun BRM. Durante o evento Mairesse e o Lotus de Trevor Taylor loitaron durante m\u00e1is dunha hora, pas\u00e1ndose e repasandose varias veces cada volta. Mairesse foi animado con entusiasmo por unha multitude entusiasta. Os dous coches marchaban \u00e1 par a m\u00e1is de 160 quil\u00f3metros por hora na longa curva a esquerda de Blanchimont. O coche de Mairesse derrapou \u00e1 esquerda, caeu nunha ladeira detr\u00e1s dunha gabia, e incendiouse logo de voltear\nencima. Sa\u00edu expulsado do seu Ferrari e os seus zapatos e as pernas dos seus pantal\u00f3ns foron arrincados. Estaba consciente, malia numerosos ara\u00f1azos, cortes e queimaduras. Mairesse foi montado nunha ambulancia e transportado a un hospital, onde se informou que estaba en boa forma e sen lesi\u00f3ns graves. Taylor e Mairesse contactaron antes da tempada no Gran Premio de Bruxelas. Nunha carreira na que s\u00f3 doce de vinte e un participantes terminaron, Mairesse quedou cuarto no Gran Premio de Italia de 1962. S\u00f3 ti\u00f1a a lonxitude dun coche por diante de Giancarlo Baghetti.\nF\u00f3ra da F\u00f3rmula Un en 1963, Phil Hill predixo un futuro dif\u00edcil para o equipo Ferrari. Dixo que hab\u00eda demasiada competencia entre Mairesse e Surtees. Especificamente, comentou que \"se enfrontar\u00e1n o un ao outro tanto que se forzar\u00e1n a cometer erros\". O coche de Mairesse estrelouse durante o\nGran Premio de Alema\u00f1a de 1963. O Ferrari envorcou varias veces logo de sairse da pista. Traslad\u00e1rono ao hospital cun brazo roto. O seu compa\u00f1eiro de equipo, Surtees, ga\u00f1ou a carreira, con Jim Clark segundo nun Lotus.\nRexistro de carreiras.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "374431", "revid": "22795", "url": "https://gl.wikipedia.org/wiki?curid=374431", "title": "Howard Sanders", "text": ""}
{"id": "374432", "revid": "22795", "url": "https://gl.wikipedia.org/wiki?curid=374432", "title": "Howard Lawrence Sanders", "text": ""}
{"id": "374434", "revid": "23204", "url": "https://gl.wikipedia.org/wiki?curid=374434", "title": "Ba\u00eda de Buzzards", "text": "A ba\u00eda de Buzzards (en ingl\u00e9s \"Buzzards Bay\") \u00e9 unha ba\u00eda do oc\u00e9ano Atl\u00e1ntico, situada en Massachusetts, Estados Unidos.\nTen unha lonxitude de 45 km e unha anchura m\u00e1xima de 12\u00a0km. \u00c9 un destino moi popular para a pesca e a navegaci\u00f3n deportivas.\nDesde 1914 est\u00e1 conectada \u00e1 ba\u00eda do cabo Cod polo canal de cabo Cod. En 1988, baixo a \"Clean Water Act\" (lei da auga limpa), a Axencia de Protecci\u00f3n Ambiental e o estado de Massachusetts inscrib\u00edrona no programa nacional dos estuarios, co t\u00edtulo de \"estuario de importancia nacional\" ameazado pola contaminaci\u00f3n, o ordenamento do territorio ou o uso excesivo dos recursos.\nXeograf\u00eda.\nEst\u00e1 rodeada polo sur polas illas Elizabeth, o cabo Cod ao leste e o continente ao noroeste. Ao suroeste, est\u00e1 conectada coa estreito de Rhode Island (\"Rhode Island Sound\"). O seu porto principal \u00e9 a cidad de New Bedford, que foi o principal porto de pesca de baleas do mundo a principios do s\u00e9culo XIX."}
{"id": "374436", "revid": "5863", "url": "https://gl.wikipedia.org/wiki?curid=374436", "title": "Espazo compacto", "text": "En topolox\u00eda, un espazo compacto \u00e9 un espazo que ten propiedades similares a un conxunto finito, en canto a que as sucesi\u00f3ns contidas nun conxunto finito sempre conte\u00f1en unha subsucesi\u00f3n converxente. A noci\u00f3n de compacidade \u00e9 unha versi\u00f3n m\u00e1is xeral desta propiedade.\nUn conxunto compacto \u00e9 un subconxunto dun espazo topol\u00f3xico, que como subespazo topol\u00f3xico (coa topolox\u00eda inducida) \u00e9 en si mesmo un espazo topol\u00f3xico compacto.\nDefinici\u00f3n.\nA definici\u00f3n moderna de compacidade require primeiro especificar a noci\u00f3n de cobertura aberta:\nDada unha cobertura \"C\" dun conxunto \"A\", unha subcobertura \"D\" \u00e9 unha subfamilia de \"C\", \"D\" \u2286 \"C\" que segue a ser unha cobertura de \"A\", \u00e9 dicir, unha subcolecci\u00f3n de conxuntos de \"C\" que a\u00ednda cobre \"A\".\nA definici\u00f3n de compacidade \u00e9 ent\u00f3n:\nCaracterizaci\u00f3ns equivalentes.\nA compacidade dun espazo topol\u00f3xico \"X\" admite varias formulaci\u00f3ns alternativas. As seguintes afirmaci\u00f3ns son equivalentes:\nCompacidade en espazos m\u00e9tricos.\nUn subconxunto \"A\" dun espazo m\u00e9trico e, en particular, do espazo euclidiano formula_2 \u00e9 compacto se cumpre algunha das catro condici\u00f3ns da definici\u00f3n xeral. Non obstante, a terceira delas admite a seguinte reescritura neste contexto: \"toda sucesi\u00f3n en A admite unha subsucesi\u00f3n converxente\"."}
{"id": "374438", "revid": "47401", "url": "https://gl.wikipedia.org/wiki?curid=374438", "title": "Compacidade", "text": ""}
{"id": "374439", "revid": "22795", "url": "https://gl.wikipedia.org/wiki?curid=374439", "title": "Phyllopoda", "text": ""}
{"id": "374440", "revid": "89787", "url": "https://gl.wikipedia.org/wiki?curid=374440", "title": "Corin Tucker", "text": "Corin Lisa Tucker, nada o 9 de novembro de 1972, \u00e9 unha vocalista e guitarrista estadounidense co\u00f1ecida polo seu traballo coa banda de punk rock Sleater-Kinney.\nTraxectoria.\nTucker naceu en Eugene, Oreg\u00f3n e medrou en Grand Forks, Dacota do Norte. O seu pai era cantante de folk. A principios dos 90 Tucker estivo en The Evergreen State College en Olympia, Washington, onde estudou cine, econom\u00eda pol\u00edtica e cambio social. A\u00ednda que Sleater-Kinney formouse en Olympia e posteriormente trasladouse a Portland, Oreg\u00f3n, Tucker segue a describirse a si mesma como \"unha rapaza dunha pequena cidade\" de Eugene, Oreg\u00f3n. Antes de formar Sleater-Kinney, Tucker tocou en Heartless Martin con Becca Albee de Excuse 17. Heartless Martin publicar\u00eda un EP, titulado \"Tonight\".\nHeavens to Betsy.\nTucker foi membro fundadora de Heavens to Betsy, unha influente banda de riot grrrl formada en 1991 que gravou un sinxelo compartido con Bratmobile, e varios sinxelos para selos discogr\u00e1ficos independentes. A banda tocou frecuentemente con Excuse 17, e os dous grupos apareceron no disco recompilatorio \"Free to Fight\". Heavens to Betsy publicar\u00eda un \u00fanico \u00e1lbum, \"Calculated\", editado no ano 1993.\nSleater-Kinney.\nDespois da separaci\u00f3n de Heavens to Betsy, Tucker formou Sleater-Kinney coa membro de Excuse 17 Carrie Brownstein e a s\u00faa amiga Lora McFarlane. Tucker editou sete \u00e1lbums con Sleater-Kinney durante un per\u00edodo de 11 anos antes de entrar en hiato en 2006. A banda volver\u00eda \u00e1 actividade editando un novo \u00e1lbum en xaneiro de 2015.\nCadallaca.\nDurante o seu tempo con Sleater-Kinney Tucker traballou tam\u00e9n nun proxecto paralelo, Cadallaca, xunto con Sarah Dougher e sts de The Lookers. En 1998, Cadallaca publicou o seu \u00e1lbum \"Introducing Cadallaca\", e no ano 2000 editou o EP \"Out West\" a trav\u00e9 do selo Kill Rock Stars.\nThe Corin Tucker Band.\nEn abril de 2010 Tucker anunciou que estaba gravando un disco en solitario para Kill Rock Stars que ser\u00eda editado no mes de outubro dese ano. No \u00e1lbum traballaron ao lado de Tucker Sara Lund de Unwound e Seth Lorinczi de Golden Bears e Circus Lupus. O disco, titulado \"1,000 Years\", recibiu en xeral cr\u00edticas positivas. O segundo traballo da banda, \"Kill My Blues\", foi editado no mes de setembro de 2012."}
{"id": "374441", "revid": "85894", "url": "https://gl.wikipedia.org/wiki?curid=374441", "title": "Gal\u00e1ns, Caleiro, Vilanova de Arousa", "text": "Gal\u00e1ns \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 72 habitantes no ano 2016 segundo datos do IGE, dos que 41 eran mulleres e 31 homes, o que representa un aumento respecto \u00f3s anos 2010, cando ti\u00f1a 65 veci\u00f1os, e 2005, cando eran 68."}
{"id": "374442", "revid": "85894", "url": "https://gl.wikipedia.org/wiki?curid=374442", "title": "O Monti\u00f1o, Caleiro, Vilanova de Arousa", "text": "O Monti\u00f1o \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374443", "revid": "85894", "url": "https://gl.wikipedia.org/wiki?curid=374443", "title": "San Roque de Cor\u00f3n, Caleiro, Vilanova de Arousa", "text": "San Roque de Cor\u00f3n \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 96 habitantes no ano 2016 segundo datos do IGE, dos que 46 eran mulleres e 50 homes, o que representa un descenso continuado respecto \u00f3s anos 2010, cando ti\u00f1a 105 veci\u00f1os, e 2005, cando eran 114."}
{"id": "374444", "revid": "85894", "url": "https://gl.wikipedia.org/wiki?curid=374444", "title": "Saradelo, Caleiro, Vilanova de Arousa", "text": "Saradelo \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 211 habitantes no ano 2016 segundo datos do IGE, dos que 108 eran mulleres e 103 homes, o que representa un aumento respecto \u00f3 ano 2010, cando ti\u00f1a 197 veci\u00f1os, pero un descenso respecto a 2005, cando eran 220."}
{"id": "374445", "revid": "85894", "url": "https://gl.wikipedia.org/wiki?curid=374445", "title": "Tarr\u00edo, Caleiro, Vilanova de Arousa", "text": "Tarr\u00edo \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 119 habitantes no ano 2016 segundo datos do IGE, dos que 60 eran mulleres e 59 homes, o que representa un descenso respecto \u00f3s anos 2010 e 2005, cando ti\u00f1a 123 veci\u00f1os en \u00e1mbolos censos."}
{"id": "374446", "revid": "85894", "url": "https://gl.wikipedia.org/wiki?curid=374446", "title": "Vilamaior, Caleiro, Vilanova de Arousa", "text": "Vilamaior \u00e9 un lugar da parroquia de Caleiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 419 habitantes no ano 2016 segundo datos do IGE, dos que 229 eran mulleres e 190 homes, o que representa un descenso respecto \u00f3 ano 2010, cando ti\u00f1a 427 veci\u00f1os, pero un aumento respecto a 2005, cando eran 397."}
{"id": "374448", "revid": "98629", "url": "https://gl.wikipedia.org/wiki?curid=374448", "title": "A Goofy Movie", "text": "A Goofy Movie \u00e9 un filme de animaci\u00f3n estadounidense producido por DisneyToon Studios e Walt Disney Television Animation que se estreou en 1995. O filme est\u00e1 protagonizado polas personaxes da serie de televisi\u00f3n \"Goof Troop\", sendo en si mesmo unha secuela do programa. Foi dirixido por Kevin Lima, e o seu argumento xira arredor da relaci\u00f3n de pai e fillo entre Goofy e Max.\nO filme foi adicado a Pat Buttram, quen morreu durante a produci\u00f3n. Unha secuela estreada en v\u00eddeo chamada \"An Extremely Goofy Movie\" foi lanzada en febreiro de 2000."}
{"id": "374449", "revid": "85894", "url": "https://gl.wikipedia.org/wiki?curid=374449", "title": "A Fragua, Deiro, Vilanova de Arousa", "text": "A Fragua \u00e9 un lugar da parroquia de Deiro no concello pontevedr\u00e9s de Vilanova de Arousa, na comarca do Saln\u00e9s. Segundo o IGE en 2016 ti\u00f1a 188 habitantes (88 mulleres e 100 homes), dous m\u00e1is ca en 2010, e 72 m\u00e1is ca en 2005."}
{"id": "374450", "revid": "89787", "url": "https://gl.wikipedia.org/wiki?curid=374450", "title": "Fil\u00f3podos", "text": "A dos fil\u00f3podos (\"Phyllopoda\") \u00e9 unha subclase de crust\u00e1ceos branqui\u00f3podos, que viven en augas pouco profundas, sobre fondos lamacentos, e que se caracterizan pola s\u00faa capacidade de po\u00f1er ovos con casca moi s\u00f3lida, que os protexen durante os per\u00edodos nos que os seus h\u00e1bitats quedan secos.\nClasificaci\u00f3n.\nSegundo Martin &amp; Davis (2001), a subclase dos fil\u00f3podos incl\u00fae os seguintes taxons:"}
{"id": "374451", "revid": "85894", "url": "https://gl.wikipedia.org/wiki?curid=374451", "title": "A Igrexa, Deiro, Vilanova de Arousa", "text": "A Igrexa \u00e9 un lugar da parroquia de Deiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 312 habitantes no ano 2016 segundo datos do IGE, dos que 159 eran mulleres e 153 homes, o que representa un descenso respecto \u00f3s anos 2010, cando ti\u00f1a 319 veci\u00f1os, e 2005, cando eran 321.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "374452", "revid": "23204", "url": "https://gl.wikipedia.org/wiki?curid=374452", "title": "Lingua cubeo", "text": "A lingua cubeo (tam\u00e9n p\u00e3mi\u00e9) \u00e9 unha lingua tucana falada polo pobo cubeo que habita no departamento de Vaup\u00e9s, nos r\u00edos Cuduyari e Querar\u00ed e os seus tributarios en Colombia, no Brasil e Venezuela. \u00c9 un membro da p\u00f3la central das linguas tucanas. O cubeo ten un gran n\u00famero de palabras das linguas nadahup, e a s\u00faa gram\u00e1tica foi aparentemente influenciada polas linguas arauacas. \u00c1s veces \u00e9 chamada \"Pamiwa\", o aut\u00f3nimo do grupo \u00e9tnico, pero non debe ser confundida coa lingua pamigua, \u00e1s veces chamada pamiwa."}
{"id": "374453", "revid": "85894", "url": "https://gl.wikipedia.org/wiki?curid=374453", "title": "Cardalda, Deiro, Vilanova de Arousa", "text": "Cardalda \u00e9 un lugar da parroquia de Deiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 327 habitantes no ano 2016 segundo datos do IGE, dos que 164 eran mulleres e 163 homes, o que representa un descenso continuado respecto \u00f3s anos 2010, cando ti\u00f1a 339 veci\u00f1os, e 2005, cando eran 356."}
{"id": "374454", "revid": "23204", "url": "https://gl.wikipedia.org/wiki?curid=374454", "title": "Lingua p\u00e3mi\u00e9", "text": ""}
{"id": "374455", "revid": "85894", "url": "https://gl.wikipedia.org/wiki?curid=374455", "title": "Cores, Deiro, Vilanova de Arousa", "text": "Cores \u00e9 un lugar da parroquia de Deiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 125 habitantes no ano 2016 segundo datos do IGE, dos que 68 eran mulleres e 57 homes, o que representa un m\u00ednimo aumento respecto \u00f3 ano 2010, cando ti\u00f1a 123 veci\u00f1os, pero un descenso respecto a 2005, cando eran 132."}
{"id": "374456", "revid": "85894", "url": "https://gl.wikipedia.org/wiki?curid=374456", "title": "O Monte, Deiro, Vilanova de Arousa", "text": "O Monte \u00e9 un lugar da parroquia de Deiro no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 242 habitantes no ano 2016 segundo datos do IGE, dos que 124 eran mulleres e 118 homes, o que representa un descenso respecto \u00f3 ano 2010, cando ti\u00f1a 252 veci\u00f1os, pero un aumento respecto a 2005, cando eran 191."}
{"id": "374458", "revid": "23204", "url": "https://gl.wikipedia.org/wiki?curid=374458", "title": "Lingua guna", "text": "A lingua guna (autoglot\u00f3nimo \"dulegaya\", ou lingua do pobo), chamada kuna antes da reforma ortogr\u00e1fica de 2010, \u00e9 unha lingua chibcha falada polo pobo guna, que habita en Colombia e Panam\u00e1."}
{"id": "374459", "revid": "23204", "url": "https://gl.wikipedia.org/wiki?curid=374459", "title": "Dulegaya", "text": ""}
{"id": "374460", "revid": "23204", "url": "https://gl.wikipedia.org/wiki?curid=374460", "title": "Pobo guna", "text": "Os guna, chamados kuna antes da reforma ortogr\u00e1fica de 2010, son un pobo ind\u00edxena de Colombia e Panam\u00e1. En lingua guna, ch\u00e1manse a si mesmos \"Dule\" ou \"Tule\", que significa \"pobo\", e o nome da lingua en guna \u00e9 \"Dulegaya\", que significa literalmente \"pobo-boca\"."}
{"id": "374461", "revid": "23204", "url": "https://gl.wikipedia.org/wiki?curid=374461", "title": "Pobo tule", "text": ""}
{"id": "374468", "revid": "89787", "url": "https://gl.wikipedia.org/wiki?curid=374468", "title": "Empr\u00e9stito", "text": "Un empr\u00e9stito \u00e9 unha forma de captar di\u00f1eiro do p\u00fablico por parte das entidades de cr\u00e9dito, que emiten neste caso un conxunto de valores en serie que a xente pode comprar. A cambio, a entidade comprom\u00e9tese a devolver o di\u00f1eiro no prazo e cos intereses pactados. Par\u00e9cese a un dep\u00f3sito a prazo fixo, pero a diferenza reside en que nun empr\u00e9stito a d\u00e9beda que asume a entidade est\u00e1 representada por un valor cuxa propiedade pode ser transmitida libremente, a saber, que se pode comprar ou vender. Estes valores ch\u00e1manse t\u00edtulos de renda fixa, porque quen os pos\u00faen reciben uns intereses fixados de antem\u00e1n, a diferenza do que ocorre coa renda variable.\nNon s\u00f3 as entidades de cr\u00e9dito emiten renda fixa, sen\u00f3n tam\u00e9n outras empresas tales como compa\u00f1\u00edas el\u00e9ctricas, de autoestradas ou de telecomunicaci\u00f3ns. O estado a trav\u00e9s do tesouro p\u00fablico tam\u00e9n emite empr\u00e9stitos que chama d\u00e9beda p\u00fablica.\nEmpr\u00e9stito a un estado ou goberno.\nSegundo o autor Adolfo Arrioja Vizca\u00edno, ch\u00e1mase empr\u00e9stito ao cr\u00e9dito\u00a0ou financiamento outorgados a un goberno por un estado estranxeiro, por organismos internacionais de cr\u00e9dito (Fondo Monetario Internacional, Banco Interamericano de Desenvolvemento, Eximbank, Banco Mundial etc.), por instituci\u00f3ns privadas de cr\u00e9dito estranxeiras ou por instituci\u00f3ns nacionais de cr\u00e9dito para a satisfacci\u00f3n de determinadas necesidades presupuestais, que xeran para o goberno receptor, a obrigaci\u00f3n a un certo prazo, de restitu\u00edlos engadidos cunha sobreprima por concepto de intereses e cuxo conxunto, axuntado a outras disposici\u00f3ns crediticias (emisi\u00f3n de bonos, moratorias e indemnizaci\u00f3ns diferidas por expropiaci\u00f3n e nacionalizaci\u00f3ns), forma a d\u00e9beda p\u00fablica dun pa\u00eds.\nOs empr\u00e9stitos poden negociarse a curto, medio ou longo prazo; de acordo fundamentalmente coa capacidade de pago do receptor e cos seus requirimentos monetarios.\nPoden revestir a forma de \"pr\u00e9stamos libres\" ou de \"pr\u00e9stamos atados\", segundo se condicione ou non polo outorgante, a s\u00faa aplicaci\u00f3n a programas espec\u00edficos de goberno. As\u00ed, por exemplo, os cr\u00e9ditos que confire o Banco Interamericano de Desenvolvemento \"organismo de axuda econ\u00f3mica internacional aos pa\u00edses do Continente Americano\" son xeralmente \"atados\", en virtude de que a s\u00faa aprobaci\u00f3n e desembolso est\u00e1n vinculados \u00e1 planeaci\u00f3n e execuci\u00f3n de obras p\u00fablicas perfectamente identificadas, v. gr., a constituci\u00f3n dun sistema de rega para o fomento da agricultura nunha rexi\u00f3n territorialmente delimitada. Pola contra, os empr\u00e9stitos provenientes do Fondo Monetario Internacional, como xeralmente obedecen a prop\u00f3sitos de reconstruci\u00f3n econ\u00f3mica global, adoitan revestir o car\u00e1cter de \"cr\u00e9ditos libres\", en canto a que a s\u00faa aplicaci\u00f3n non est\u00e1 condicionada, a\u00ednda que as \"cartas de intenci\u00f3n\" conforme \u00e1s cales devandito organismo traballa, chegan a impor \u00e1s naci\u00f3ns receptoras fortes restrici\u00f3ns en materia de taxas anuais de inflaci\u00f3n, incrementos salariais, reduci\u00f3n do circulante monetario e outras m\u00e1is."}
{"id": "374470", "revid": "1888", "url": "https://gl.wikipedia.org/wiki?curid=374470", "title": "F\u00e9lix Calvi\u00f1o G\u00f3mez", "text": ""}
{"id": "374471", "revid": "61134", "url": "https://gl.wikipedia.org/wiki?curid=374471", "title": "Teor\u00eda dos grafos", "text": ""}
{"id": "374477", "revid": "23204", "url": "https://gl.wikipedia.org/wiki?curid=374477", "title": "Pobo cubeo", "text": "Os cubeo (tam\u00e9n chamados \"pamiwa\") son un pobo ind\u00edxena que habita na conca do r\u00edo Vaup\u00e9s, especialmente \u00f3 longo dos seus afluentes Caduyar\u00ed e Querar\u00ed, as\u00ed como do Pirabot\u00f3n e o Cabiy\u00fa no alto Vaup\u00e9s . Son unhas sete mil persoas, a maior\u00eda das cales viven nunha reserva ind\u00edxena no leste do departamento do Vaup\u00e9s, unha parte nos departamentos de Guaviare e Guain\u00eda e outra parte no Brasil."}
{"id": "374478", "revid": "98629", "url": "https://gl.wikipedia.org/wiki?curid=374478", "title": "Symeon Lukach", "text": "Symeon Lukach (en ), nado o 7 de xullo de 1893 e finado o 22 de agosto de 1964, foi un bispo grecocat\u00f3lico ucra\u00edno, finado como m\u00e1rtir e beatificado por Xo\u00e1n Paulo II en 2001.\nTraxectoria.\nLukach naceu na vila de Starunia, na rexi\u00f3n de Stanislaviv. Os seus pais eran granxeiros. Entrou no seminario en 1913, mais a primeira guerra mundial interrompeu os seus estudos durante dous anos. Finalizounos en 1919, cando foi ordenado sacerdote por Hryhorii Khomyshyn. Posteriormente deu clases de Teolox\u00eda moral no seminario de Stanislaviv at\u00e9 abril de 1945, cando Khomyshyn consagrouno bispo en segredo.\nO 26 de outubro de 1949 foi arrestado por vez primeira polo NKVD e deportado a Siberia para dez anos de traballos forzados. Logo de cumprir a metade da condena, foi liberado o 11 de febreiro de 1955. Continuou a exercer o seu ministerio de xeito clandestino, e en xullo de 1962 foi novamente arrestado. Foi xulgado canda a Ivan Sleziuk, tam\u00e9n bispo na clandestinidade, e foi sentenciado a cinco anos m\u00e1is de prisi\u00f3n. Na cadea contra\u00edu tuberculose, e foi liberado e enviado \u00e1 s\u00faa vila natal, onde finou o 22 de agosto de 1964.\nO papa Xo\u00e1n Paulo II beatificouno o 27 de xu\u00f1o de 2001 na s\u00faa visita pastoral a Ucra\u00edna, xunto a Mykolai Charnetskyi e compa\u00f1eiros m\u00e1rtires."}
{"id": "374480", "revid": "98629", "url": "https://gl.wikipedia.org/wiki?curid=374480", "title": "Movemento pola Autodeterminaci\u00f3n e Independencia do Arquip\u00e9lago Canario", "text": "O Movemento pola Autodeterminaci\u00f3n e Independencia do Arquip\u00e9lago Canario (MPAIAC) foi unha organizaci\u00f3n fundada por Antonio Cubillo, cuxo fin era a secesi\u00f3n das Illas Canarias de Espa\u00f1a. Durante a d\u00e9cada de 1970 operou a trav\u00e9s de dous grupos armados: as Forzas Armadas Guanches (FAG) e os Destacamentos Armados Canarios (DAC).\nHistoria.\nO MPAIAC fundouse o 22 de outubro de 1964 en Alxeria. O seu impulsor foi o avogado Antonio Cubillo, anteriormente vinculado a Canarias Libre e expatriado voluntariamente en 1962 por motivos pouco claros. Entre outros, un\u00edronselle \u00c1ngel Cuenca, Jose I. D\u00edaz \"el Mejicano\" e \u00c1ngel Cabrera \"el Rubio\", delincuente com\u00fan cun amplo historial.\nO MPAIAC, apoiado polo Goberno alxeriano, optou estratexicamente por unha li\u00f1a africanista, recorrendo \u00e1 exaltaci\u00f3n dos antigos aborixes das Canarias co\u00f1ecidos como \"guanches\". Con iso chegou a conseguir en 1968 o apoio dun \"Comit\u00e9 de Liberaci\u00f3n\" ad hoc da extinta Organizaci\u00f3n para a Unidade Africana (OUA), dirixido por Alxeria, que nunha reuni\u00f3n secreta declarou as Canarias como un arquip\u00e9lago xeograficamente africano, alegando a xustaposici\u00f3n xeogr\u00e1fica das illas respecto de \u00c1frica.\nEn 1975, os servizos de intelixencia alxerinos po\u00f1en a emisora Radio Alxer ao dispor do MPAIAC, que inicia as emisi\u00f3ns de radio de \"La Voz de Canarias Libre\" para o arquip\u00e9lago canario. As\u00ed, Alxeria pod\u00eda favorecer os seus intereses xeopol\u00edticos na zona aproveitando a crise do S\u00e1hara Occidental, e propiciar a creaci\u00f3n dun arquip\u00e9lago canario independente favorable aos seus intereses. A primeiros de febreiro de 1976, unha delegaci\u00f3n da \"Junta Democr\u00e1tica de Espa\u00f1a\" formada por Rafael Calvo Serer, Santiago Carrillo e Jos\u00e9 Vidal-Beneyto visita Alxer e solicita o pechamento da emisora, ante a nova situaci\u00f3n creada en Espa\u00f1a tras a morte de Franco. O Goberno alxerino asegurou que reconsiderar\u00eda a situaci\u00f3n, pero non retirou a concesi\u00f3n a Cubillo ata 1978.\nO 1 de novembro de 1976 o MPAIAC inicia a actividade terrorista a trav\u00e9s das Forzas Armadas Guanches (FAG), facendo estoupar un explosivo na superficie comercial Galer\u00edas Preciados nas Palmas de Gran Canaria.\nO 27 de marzo de 1977 fan estoupar unha bomba na florar\u00eda da terminal de pasaxeiros do Aeroporto de Gran Canaria, co resultado de sete persoas feridas, e anuncian unha segunda bomba, o que obriga a desviar os voos ao Aeroporto de Tenerife Norte (\"Los Rodeos\"), en Tenerife. Ese d\u00eda producir\u00edase no aer\u00f3dromo tinerfe\u00f1o o maior accidente a\u00e9reo da Historia, con 583 v\u00edtimas mortais. Cubillo negou a colocaci\u00f3n da bomba e atribu\u00edu as mortes aos controladores a\u00e9reos, aos pilotos e \u00e1 br\u00e9tema reinante. Ese mesmo mes morre un militante do MPAIAC, Santiago Marrero, nun tiroteo con vixiantes da Armada Espa\u00f1ola no cuartel de \"La Isleta\", nas Palmas de Gran Canaria, onde entrara a roubar armas. O 13 de maio produciuse o primeiro atentado terrorista das FAG en territorio peninsular, estoupando un artefacto explosivo en Galer\u00edas Preciados en Madrid.\nA \u00fanica morte causada directamente polo MPAIAC foi a do artificieiro da Polic\u00eda Rafael Valdenebro ao intentar desactivar unha bomba colocada polo grupo en San Crist\u00f3bal de la Laguna (Tenerife) o 24 de febreiro de 1978, que \u00eda destinada a asasinar un avogado local.\nO 5 de abril de 1978 Cubillo \u00e9 apu\u00f1alado en Alxer, polo que quedou munusv\u00e1lido para o resto da s\u00faa vida. O intento de asasinato de Cubillo foi silenciado durante 72 horas polas autoridades alxerinas, mentres que ordenaban deter a calquera espa\u00f1ol que vivise en Alxer: o goberno de Houari Boum\u00e9di\u00e8ne, debilitado por problemas econ\u00f3micos e pol\u00edticos, pretend\u00eda desviar a atenci\u00f3n destes relanzando o seu liderado no \"Comit\u00e9 de Liberaci\u00f3n\" e facer comparecer a Cubillo no cumio da OUA. A Audiencia Nacional sentenciou en 1990 que persoas \"non determinadas\", pero si \"pertencentes aos servizos policiais\", encargaron o asasinato a Jos\u00e9 Lu\u00eds Espinosa Pardo, que foi condenado a 20 anos de c\u00e1rcere e ao pagamento dunha indemnizaci\u00f3n de 150.000 euros. En 2003 Cubillo conseguir\u00eda do Ministerio do Interior espa\u00f1ol 150.253 euros ao abeiro da lei de solidariedade de v\u00edtimas do terrorismo.\nO MPAIAC finalmente renuncia \u00e1 loita armada e en 1979 expulsa o seu fundador e secretario xeral, Antonio Cubillo, por non coincidir nalgunhas formulaci\u00f3ns coa direcci\u00f3n. Con todo, Cubillo seguir\u00eda present\u00e1ndose a si mesmo como portavoz e dirixente do MPAIAC, deslexitimando o uso do nome polo outro grupo. Posteriormente, Cubillo funda o Congreso Nacional de Canarias (CNC), dentro do cal se producir\u00e1n tam\u00e9n disputas pola repartici\u00f3n de 25.000 d\u00f3lares e posteriores axudas econ\u00f3micas que supostamente foron \u00e1 s\u00faa conta particular en Francia, e terminar\u00edan con intentos de agresi\u00f3n entre os seus membros.\nCara a 2003, alg\u00fans dos antigos integrantes do MPAIAC que foron expulsados no seu d\u00eda reconstit\u00faen a organizaci\u00f3n, a\u00ednda que esta reconstituci\u00f3n non ser\u00e1 reco\u00f1ecida pola maior\u00eda dos militantes hist\u00f3ricos. Doutra banda, a actividade pol\u00edtica do MPAIAC reconstitu\u00eddo \u00e9 practicamente nula e apenas vai m\u00e1is al\u00f3 do \u00e1mbito de internet."}
{"id": "374483", "revid": "23204", "url": "https://gl.wikipedia.org/wiki?curid=374483", "title": "Pobo pamiwa", "text": ""}
{"id": "374484", "revid": "23204", "url": "https://gl.wikipedia.org/wiki?curid=374484", "title": "Pobo wanano", "text": "Os wanano, kot\u00edri\u00e2 ou decosirumara son unha etnia ind\u00edxena que habita a ambos os dous lados do r\u00edo Vaup\u00e9s no departamento colombiano de Vaup\u00e9s e o estado de Amazonas. Son unhas 4 mil persoas.\nPescan diferentes especies de peixes, con diferentes clases de trampas que fabrican e tam\u00e9n con redes, arco e frecha. Constr\u00faen grandes canoas e troncos baleirados e son excelentes navegantes. Cazan con escopeta ou tiratacos e tam\u00e9n con trampas para capturar aves ou roedores e cun pegante \"\u00f1imi di\" que extraen do froito \"wosok\u00fc\", \u00f3 que quedan adheridas algunhas aves, \u00f3 pousarse sobre el. Practican a agricultura itinerante, estabelecendo chagras mediante o m\u00e9todo de tumba e queima, nas cales domina o cultivo de mandioca amarga, \u00e1 beira do de diversas especies.\nCelebran as colleitas coa festa do \"dabucuri\" e ademais realizan o \"baile do achiote\" \"bhusiobasa\".\nA s\u00faa propia lingua, a lingua wanano, pertence \u00e1 p\u00f3la oriental das linguas tucanas."}
{"id": "374485", "revid": "23204", "url": "https://gl.wikipedia.org/wiki?curid=374485", "title": "Pobo guanano", "text": ""}
{"id": "374486", "revid": "23204", "url": "https://gl.wikipedia.org/wiki?curid=374486", "title": "Pobo kot\u00edri\u00e2", "text": ""}
{"id": "374487", "revid": "23204", "url": "https://gl.wikipedia.org/wiki?curid=374487", "title": "Pobo decosirumara", "text": ""}
{"id": "374488", "revid": "65337", "url": "https://gl.wikipedia.org/wiki?curid=374488", "title": "MPAIAC", "text": ""}
{"id": "374489", "revid": "23204", "url": "https://gl.wikipedia.org/wiki?curid=374489", "title": "Pobo ticuna", "text": "Os ticuna, (tam\u00e9n chamados mag\u00fcta, tucuna, tikuna ou tukuna) son un pobo ind\u00edxena que habita no Brasil, en Colombia e no Per\u00fa. Son a tribo m\u00e1is numerosa do Amazonas brasileiro."}
{"id": "374490", "revid": "23204", "url": "https://gl.wikipedia.org/wiki?curid=374490", "title": "Pobo tikuna", "text": ""}
{"id": "374491", "revid": "23204", "url": "https://gl.wikipedia.org/wiki?curid=374491", "title": "Pobo mag\u00fcta", "text": ""}
{"id": "374492", "revid": "23204", "url": "https://gl.wikipedia.org/wiki?curid=374492", "title": "Pobo tucuna", "text": ""}
{"id": "374493", "revid": "23204", "url": "https://gl.wikipedia.org/wiki?curid=374493", "title": "Pobo tukuna", "text": ""}
{"id": "374494", "revid": "65337", "url": "https://gl.wikipedia.org/wiki?curid=374494", "title": "Movimiento para la Autodeterminaci\u00f3n e Independencia del Archipi\u00e9lago Canario", "text": ""}
{"id": "374498", "revid": "23204", "url": "https://gl.wikipedia.org/wiki?curid=374498", "title": "Pobo wayuu", "text": "Os wayuu (tam\u00e9n chamados wayu, way\u00fau, guajiro, wahiro) son un pobo ind\u00edxena que habita na pen\u00ednsula da Guajira, no norte de Colombia e o noroeste de Venezuela. A lingua wayuu forma parte da familia ling\u00fc\u00edstica das linguas macroarauacas.\nXeograf\u00eda.\nOs wayuu habitan nun territorio de 15\u00a0300\u00a0km2 dentro do departamento de la Guajira, Colombia, e 12\u00a0000\u00a0km2 dentro do estado Zulia, Venezuela, na costa do mar Caribe. O clima da sabana xer\u00f3fila \u00f3 sur e occidente (Baixa Guajira) e de estepa \u00e1rida ou semi\u00e1rida \u00f3 norte e leste (Alta Guajira), \u00e9 c\u00e1lido e seco. A pluviosidade desta rexi\u00f3n \u00e9 moi reducida e s\u00f3 hai chuvias no \"juyapu\", entre setembro e decembro. Na Alta Guajira est\u00e1 o denominado \"Macizo Guajiro\" conformado polas serras Macuira, \"Jala'la\", Chiare, Cojoro e Cocinas e o cerro Epits\u00fa, que acada at\u00e9 900\u00a0msnm. \u00d3 sur da baixa Guajira corren, cara \u00f3 oeste o r\u00edo Rancher\u00eda e o r\u00edo Lim\u00f3n cara \u00f3 leste."}
{"id": "374499", "revid": "23204", "url": "https://gl.wikipedia.org/wiki?curid=374499", "title": "Pobo wayu", "text": ""}
{"id": "374500", "revid": "23204", "url": "https://gl.wikipedia.org/wiki?curid=374500", "title": "Pobo guajiro", "text": ""}
{"id": "374501", "revid": "23204", "url": "https://gl.wikipedia.org/wiki?curid=374501", "title": "Pobo wahiro", "text": ""}
{"id": "374502", "revid": "23204", "url": "https://gl.wikipedia.org/wiki?curid=374502", "title": "Wayuu", "text": ""}
{"id": "374506", "revid": "23204", "url": "https://gl.wikipedia.org/wiki?curid=374506", "title": "Patricia Vel\u00e1squez", "text": "Patricia Carola Vel\u00e1squez Sempr\u00fan, nada en Maracaibo o 21 de xaneiro de 1971, \u00e9 unha actriz e modelo venezolana. Est\u00e1 considerada como a primeira supermodelo nativa americana.\nTraxectoria.\nVel\u00e1squez naceu en Maracaibo, Venezuela, sendo a quinta de seis irm\u00e1ns. O seu pai \u00e9 mestizo e a s\u00faa nai \u00e9 ind\u00edxena do pobo wayuu."}
{"id": "374507", "revid": "23204", "url": "https://gl.wikipedia.org/wiki?curid=374507", "title": "Patricia Carola Vel\u00e1squez Sempr\u00fan", "text": ""}
{"id": "374509", "revid": "89787", "url": "https://gl.wikipedia.org/wiki?curid=374509", "title": "Marun Khuri Sadir", "text": "Marun Khuri Sadir (en ), nado en Ain Ibil (o L\u00edbano) o 25 de decembro de 1926 e finado o 26 de agosto de 2015, foi un arcebispo cat\u00f3lico maronita, entre 1992 e 2003 arcebispo de Tiro."}
{"id": "374517", "revid": "23204", "url": "https://gl.wikipedia.org/wiki?curid=374517", "title": "Pobo haida", "text": "Os haida son un pobo ind\u00edxena que habita principalmente nas illas de Haida Gwaii, no norte da Columbia Brit\u00e1nica, mais tam\u00e9n existe un grupo co\u00f1ecido como kaigani haida que vive no outro lado da entrada Dixon, na illa do Pr\u00edncipe de Gales, en Alasca. Os haida ocuparon Haida Gwaii hai 12\u00a0500 anos, tempo no que os rexistros f\u00f3siles e as historias ancestrais din que a primeira \u00e1rbore, un \"Pinus contorta\", chegou a SG\u0331uuluu Jaads Saahlawaay, a parte m\u00e1is occidental do Parque Nacional Gwaii Haanas.\nNa Columbia Brit\u00e1nica, o termo \"naci\u00f3n haida\" ref\u00edrese tanto \u00e1 xente como \u00f3 seu goberno, o Consello da Naci\u00f3n Haida. Os kaigani haida forman parte do goberno das tribos indias tlingit e haida en Alasca. A lingua haida ten sido clasificada dentro da familia na-den\u00e9, pero ad\u00f3itase considerar unha lingua illada.\nA sociedade haida caracter\u00edzase pola s\u00faa caracter\u00edstica e desenvolvida arte, que \u00e9 referente na arte da costa noroeste. Ademais de grandes obras de madeira (t\u00f3tems), o seu tecido chilkat ou a xoiar\u00eda, tam\u00e9n existen movementos de expresi\u00f3n populares como o manga haida."}
{"id": "374519", "revid": "23204", "url": "https://gl.wikipedia.org/wiki?curid=374519", "title": "Haida", "text": ""}
{"id": "374520", "revid": "23204", "url": "https://gl.wikipedia.org/wiki?curid=374520", "title": "Naci\u00f3n haida", "text": ""}
{"id": "374522", "revid": "22795", "url": "https://gl.wikipedia.org/wiki?curid=374522", "title": "Unirr\u00e1meo", "text": ""}
{"id": "374525", "revid": "23204", "url": "https://gl.wikipedia.org/wiki?curid=374525", "title": "Kaigani haida", "text": ""}
{"id": "374526", "revid": "839", "url": "https://gl.wikipedia.org/wiki?curid=374526", "title": "Xurx Kahala", "text": "Xurx Kahala (en ), nado en Alepo o 1 de agosto de 1938, \u00e9 un relixioso cat\u00f3lico melquita sirio, dende 1995 exarca apost\u00f3lico de Venezuela.\nTraxectoria.\nXurx Kahala naceu en Alepo o 1 de agosto de 1938. Aos 10 anos de idade ingresou no seminario menor dos alepinos no L\u00edbano, e posteriormente estudou cos xesu\u00edtas. Realizou estudos superiores de Filosof\u00eda e Teolox\u00eda na Universidade Esp\u00edrito Santo de Kaslik, Islamolox\u00eda na Universidade San Xos\u00e9 de Beirut, onde tam\u00e9n doutorouse en Filosof\u00eda, e obtivo un diploma en Estudos pastorais pola Universidade de Montreal.\nFoi ordenado sacerdote o 2 de febreiro de 1966 polo arcebispo Hilariun Kabutxi Foi director do seminario dos alepinos entre 1967 e 1970, e ao mesmo tempo profesor de Filosof\u00eda da Universidade Esp\u00edrito Santo. En 1972 foi nomeado p\u00e1rroco en Caracas, cargo que mantivo at\u00e9 1989.\nEn 1989 volveu ao L\u00edbano, onde foi nomeado vigairo xeral da s\u00faa orde, e onde pasou a encargarse da formaci\u00f3n dos novizos. O 12 de outubro de 1995 o papa Xo\u00e1n Paulo II nomeouno exarca apost\u00f3lico de Venezuela, visitador apost\u00f3lico para os melquitas da Arxentina, e bispo titular de \"Abila Lysaniae\". Recibiu a consagraci\u00f3n episcopal o 21 de decembro de 1995 de mans do patriarca M\u00e1ximo V."}
{"id": "374527", "revid": "102241", "url": "https://gl.wikipedia.org/wiki?curid=374527", "title": "Lingua haida", "text": "A lingua haida (', ', ', ') \u00e9 a lingua do pobo haida, falada no arquip\u00e9lago Haida Gwaii da costa oeste do Canad\u00e1 e na Illa Pr\u00edncipe de Gales de Alasca. \u00c9 unha lingua gravemente ameazada segundo o libro da UNESCO, xa que s\u00f3 ten uns 24 falantes nativos, a\u00ednda que se est\u00e1n a po\u00f1er en marcha medidas para a s\u00faa revitalizaci\u00f3n. No tempo da chegada dos europeos a en 1774, c\u00f3idase que o n\u00famero de falantes de haida era dunhas 15\u00a0000 persoas. Por\u00e9n, as epidemias minguaron drasticamente a poboaci\u00f3n haida, que se viu limitada a tres vilas: Masset, Skidegate e Hydaburg. As actitudes positivas cara \u00e1 asimilaci\u00f3n, combinadas coa prohibici\u00f3n de falar haida nas escolas, conduciron a unha forte diminuci\u00f3n no uso da lingua, e hoxe en d\u00eda case todos os haida \u00e9tnicos empregan o ingl\u00e9s para comunicarse.\nA clasificaci\u00f3n da lingua haida \u00e9 obxecto de controversia, xa que alg\u00fans ling\u00fcistas consid\u00e9rana unha lingua na-den\u00e9 \u00f3 tempo que outros coidan que \u00e9 unha lingua illada. O haida div\u00eddese nos dialectos do norte e do sur, que difiren principalmente na fonolox\u00eda."}
{"id": "374530", "revid": "23204", "url": "https://gl.wikipedia.org/wiki?curid=374530", "title": "Ant\u00e9nula", "text": "Nos crust\u00e1ceos denom\u00ednase ant\u00e9nula, ou primeira antena, a cada un dos ap\u00e9ndices da cabeza destes animais, situados no primeiro somito cef\u00e1lico \u2014met\u00e1mero soldado\u2014, postrerior ao \u00e1cron).\nEstes ap\u00e9ndices son unirr\u00e1meos, a\u00ednda que nos malacostr\u00e1ceos te\u00f1an dous ou at\u00e9 tres flaxelos anelados.\nAs ant\u00e9nulas est\u00e1n constitu\u00eddas por unha base, provista dun estatocisto, e dun flaxelo articulado que ten sedas olfactivas, polo que a s\u00faa funci\u00f3n \u00e9 sensorial.\nComo excepci\u00f3n, nalgunhas especies as ant\u00e9nulas est\u00e1n adaptadas \u00e1 prensi\u00f3n e/ou a locomoci\u00f3n.\nEtimolox\u00eda.\nA voz ant\u00e9nula est\u00e1 formada pola ra\u00edz do substantivo antena, derivado do lat\u00edn \"ant\u0113nna\", coa adici\u00f3n do sufixo latino \"-ula\", que indica diminutivo, debido a que son de moito menor tama\u00f1o que as anternas do segundo par."}
{"id": "374534", "revid": "102241", "url": "https://gl.wikipedia.org/wiki?curid=374534", "title": "Lingua cingalesa", "text": "A lingua cingalesa (en ; \"singhala\" [\u02c8si\u014b\u0266\u0259l\u0259]), \u00e9 a lingua nativa do pobo cingal\u00e9s, que representa o meirande grupo \u00e9tnico de Sri Lanka, representando uns 16 mill\u00f3ns de persoas. O cingal\u00e9s tam\u00e9n \u00e9 falado como segunda lingua por outros grupos \u00e9tnicos de Sri Lanka, sendo un total de catro mill\u00f3ns de persoas. Pertence \u00e1 p\u00f3la indoaria das linguas indoeuropeas. O cingal\u00e9s ten o seu propio sistema de escritura, o alfabeto cingal\u00e9s, que \u00e9 un dos alfabetos br\u00e1hmicos, un descente do antigo brahmi indio estreitamente relacionado co alfabeto kadamba.\nO cingal\u00e9s \u00e9 unha das linguas oficiais de Sri Lanka. Xunto coa lingua pali, xogou un papel principal na literatura budista theravada."}
{"id": "374536", "revid": "23204", "url": "https://gl.wikipedia.org/wiki?curid=374536", "title": "Cingal\u00e9s", "text": ""}
{"id": "374537", "revid": "42924", "url": "https://gl.wikipedia.org/wiki?curid=374537", "title": "Unreal Engine", "text": "Unreal Engine \u00e9 un motor de xogo desenvolvido por Epic Games, exhibido por primeira vez no \"shooter\" en primeira persoa de 1998 \"Unreal\". Malia estar enfocado principalmente para \"shooters\" en primeira persoa, utilizouse en varios outros x\u00e9neros, inclu\u00edndo videoxogos de sixilo, MMORPGs e outros videoxogos de rol. Escrito na linguaxe de programaci\u00f3n C++, Unreal Engine pos\u00fae un alto grao de portabilidade e \u00e9 unha ferramenta de grande uso na industria dos videoxogos.\nA \u00faltima versi\u00f3n do motor \u00e9 Unreal Engine 4, dese\u00f1ado para Microsoft DirectX 11 e 12 (plataformas Microsoft Windows, Xbox One, Windows RT), GNM (para PlayStation 4), OpenGL (para , Linux, iOS, Android, Ouya e Windows XP), Vulkan (para Android), Metal (para iOS) e JavaScript/WebGL (para navegadores HTML5).\nHistoria.\nUnreal Engine 1.\nEstre\u00e1ndose en 1998 co videoxogo \"Unreal\", a primeira xeraci\u00f3n do Unreal Engine integraba renderizado, detecci\u00f3n de colisi\u00f3ns, IA, visualizaci\u00f3n, capacidades de rede, \"scripting\" e manexo de sistema de ficheiros nun motor completo. Unreal Engine 1 fornec\u00eda un rasterizador por software avanzado e un m\u00e9todo de renderizado acelerado por hardware usando a API Glide, desenvolvida especificamente para GPUs 3dfx, recibindo actualizaci\u00f3ns posteriores para OpenGL e Direct3D.\nO motor f\u00edxose popular pola s\u00faa arquitectura modular e a inclusi\u00f3n dunha linguaxe de \"scripting\" chamada UnrealScript, que facilitaba a creaci\u00f3n de mods, inclu\u00edndo conversi\u00f3ns totais coma \"\".\nTim Sweeney, creador do motor e fundador de Epic Games, declarou nunha entrevista de 1998 coa revista \"Maximum PC\" que dende o seu comezo o motor dese\u00f1\u00e1rase de forma que fose extensible e mellorable a trav\u00e9s de m\u00faltiples xeraci\u00f3ns de xogos.\nUnreal Engine 2.\nA segunda versi\u00f3n do motor publicouse no 2002 con \"America's Army\", un \"shooter\" multixogador gratu\u00edto crado polo Ex\u00e9rcito dos Estados Unidos e financiado polo Goberno dos Estados Unidos. Nesta xeraci\u00f3n tanto o c\u00f3digo coma o motor de renderizado reescrib\u00edronse por completo. Inclu\u00eda tam\u00e9n o editor de niveis UnrealEd 2 e o SDK de f\u00edsicas Karma, responsable das f\u00edsicas de boneco en \"Unreal Tournament 2003\" e \"Unreal Championship\".\nUnreal Engine 2.5 foi unha actualizaci\u00f3n para a versi\u00f3n orixinal de Unreal Engine 2, mellorando o rendemento de renderizado e engadindo f\u00edsicas para veh\u00edculos, un editor de sistemas de part\u00edculas para UnrealEd e soporte de 64 bits en \"Unreal Tournament 2004\". A maiores usouse unha versi\u00f3n especializada do 2.5 para \"\" na plataforma orixinal de Xbox.\nUnreal Engine 3.\nAs primeiras capturas de pantalla de Unreal Engine 3 presentaronse en maio de 2004, momento no que o motor xa levava uns 18 meses en desenvolvemento. A diferenza de Unreal Engine 2, Unreal Engine 3 dese\u00f1ouse para aproveitar o hardware con programaci\u00f3n completa de \"shaders\", facendo os c\u00e1lculos por p\u00edxel en lugar de por vexel. \nInicialmente Unreal Engine 3 s\u00f3 estaba dispo\u00f1ible para as plataformas Windows, PlayStation 3 e Xbox 360, mentres que a funcionalidade para iOS e Android engadiuse posteriormente no ano 2010 (con \"Infinity Blade\" sendo o primeiro t\u00edtulo para iOS e \"Dungeon Defenders\" o primeiro para Android). O soporte para OS X engadiuse posteriormente en 2011. O renderizador desta versi\u00f3n inclu\u00eda t\u00e9cnicas coma o HDRR, iluminaci\u00f3n por p\u00edxel e sombras din\u00e1micas. Xa no 2012 Epic anunciou que Unreal Engine 3 funcionar\u00eda tanto en Windows 8 coma en Windows RT.\nDurante o per\u00edodo activo do Unreal Engine 3 o motor recibiu actualizaci\u00f3ns significativas, inclu\u00edndo contornas destrutibles melloradas, din\u00e1micas de corpo brando, simulaci\u00f3n de multitudes, funcionalidade para iPod Touch, integraci\u00f3n con Steamworks, unha soluci\u00f3n de iluminaci\u00f3n global, e capacidade 3D estereosc\u00f3pica en Xbox 360. O soporte para DirectX 11 demostrouse coa demo \"Samaritan\", desenvolvida por Epic Games en colaboraci\u00f3n con NVIDIA.\nF\u00f3ra da industria dos videoxogos houbo moitos proxectos que adoptaron Unreal Engine 3. O programa infantil de televisi\u00f3n \"LazyTown\" usou o motor na s\u00faa rodaxe para xerar escenarios virtuais para a s\u00faa posterior integraci\u00f3n con actores e monicreques que actuaban diante de pantallas verdes, e en marzo de 2012 o FBI adquiriu a licenza do Unreal Engine 3 para o seu uso nun simulador de adestramento.\nUnreal Development Kit.\nMalia que Unreal Engine 3 foi unha contorna aberta para a realizaci\u00f3n de mods, a capacidade de publicar e vender xogos feitos con este motor estaba restrinxida para aqueles que fosen concesionarios da licenza do motor. Por\u00e9n, en novembro de 2009 Epic Games publicou unha versi\u00f3n do SDK de Unreal Engine 3 chamada Unreal Development Kit (UDK), dispo\u00f1ible para o p\u00fatlico xeral. En decembro de 2010 nunha actualizaci\u00f3n do UDK engadiuse soporte para a creaci\u00f3n de xogos e aplicaci\u00f3ns de iOS.\nUnreal Engine 4.\nO 17 de agosto de 2005 Mark Rein, vicepresidente de Epic Games, revelou que Unreal Engine 4 levaba en desenvolvemento dende 2003, e ata mediados de 2008 o desenvolvemento correu exclusivamente \u00f3 cargo de Tim Sweeney. O Unreal Engine 4 exhibiuse de forma exclusiva na Game Developers Conference de 2012, e o 7 de xu\u00f1o de 2012 publicouse un v\u00eddeo dunha demo do motor en GameTrailers TV. Esta demo crearase nun PC con tres GeForce GTX 580 en SLI e pod\u00eda executarse nun PC cunha GeForce GTX 680.\nUnha das principais caracter\u00edsticas do motor \u00eda ser a iluminaci\u00f3n en tempo real usando trazas c\u00f3nicas de v\u00f3xels, eliminando a iluminaci\u00f3n por computaci\u00f3n previa. Por\u00e9n, esta caracter\u00edstica foi finalmente substitu\u00edda por outro algoritmo semellante pero menos custoso por mor de preocupaci\u00f3ns de rendemento das consolas da seguinte xeraci\u00f3n. O motor inclu\u00edu tam\u00e9n novas funcionalidades de desenvolvemento para reducir os tempos de iteraci\u00f3n, permitindo actualizar o c\u00f3digo C++ mentres que o motor est\u00e1 a executarse.\nO 19 de marzo de 2014 Unreal Engine 4 publicouse na Game Developers Conference xunto a t\u00f3dalas s\u00faas ferramentas, caracter\u00edsticas e c\u00f3digo fonte completo en C++ por medio dun novo modelo de subscrici\u00f3n libre para Windows, OS X, iOS e Android por uns 19\u00a0$ \u00f3 mes, m\u00e1is un 5% dos beneficios que resultasen de calquera produto comercial desenvolvido co motor. Tim Sweeney afirmou que este novo modelo de negocio era un reflexo dos cambios na industria.\nO 3 de setembro de 2014 Epic Games publicou o Unreal Engine Marketplace, permitindo que os subscritores do motor mercasen e vendesen entre eles pezas de contido variado creado co motor. O 4 de setembro de 2014 Epic publicou Unreal Engine 4 de forma gratu\u00edta para escolas e universidades, inclu\u00edndo copias persoais para estudantes de cursos de desenvolvemento de videoxogos, inform\u00e1tica, arte ou arquitectura entre outras disciplinas.\nUnrealScript.\nUnrealScript (abreviado coma UScript) foi a linguaxe de \"scripting\" nativa de Unreal engine para o c\u00f3digo dos xogos desenvolvidos con este motor antes da publicaci\u00f3n de Unreal Engine 4. Estaba dese\u00f1ada para unha programaci\u00f3n de alto nivel sinxela. O int\u00e9rprete de UnrealScript foi programado polo propio Tim Sweeney, quen xa creara unha versi\u00f3n previa desta linguaxe.\nSemellante a Java, UnrealScript est\u00e1 orientada a obxectos sen herdanza m\u00faltiple, e as clases def\u00ednense en ficheiros individuais. En contraste con Java, UnrealScript non ten \"wrappers\" de obxectos para tipos primitivos, e as interfaces s\u00f3 est\u00e1n dispo\u00f1ibles para xogos feitos con Unreal Engine 3 e alg\u00fans con Unreal Engine 2.\nEn marzo de 2014 Epic anunciou que Unreal Engine 4 non continuar\u00eda empregando UnrealScript, sen\u00f3n que usar\u00eda \"scripting\" en C++. A programaci\u00f3n visual estar\u00eda soportada polo sistema Blueprints Visual Scripting, substituto do sistema visual Kismet previo."}
{"id": "374538", "revid": "1576", "url": "https://gl.wikipedia.org/wiki?curid=374538", "title": "Unreal Engine 1", "text": ""}
{"id": "374539", "revid": "1576", "url": "https://gl.wikipedia.org/wiki?curid=374539", "title": "Unreal Engine 2", "text": ""}
{"id": "374540", "revid": "1576", "url": "https://gl.wikipedia.org/wiki?curid=374540", "title": "Unreal Engine 3", "text": ""}
{"id": "374541", "revid": "1576", "url": "https://gl.wikipedia.org/wiki?curid=374541", "title": "Unreal Engine 4", "text": ""}
{"id": "374542", "revid": "1576", "url": "https://gl.wikipedia.org/wiki?curid=374542", "title": "UnrealScript", "text": ""}
{"id": "374543", "revid": "1576", "url": "https://gl.wikipedia.org/wiki?curid=374543", "title": "Unreal Development Kit", "text": ""}
{"id": "374544", "revid": "23204", "url": "https://gl.wikipedia.org/wiki?curid=374544", "title": "Eslavo eclesi\u00e1stico antigo", "text": ""}
{"id": "374545", "revid": "23204", "url": "https://gl.wikipedia.org/wiki?curid=374545", "title": "Antigo eslavo eclesi\u00e1stico", "text": "O antigo eslavo eclesi\u00e1stico (\u0441\u043b\u043e\u0432\u0463\u0301\u043d\u044c\u0441\u043a\u044a \u0469\ua641\ua651\u0301\u043a\u044a, \"slov\u011bn\u012dsk\u016d j\u0119zyk\u016d\"), foi a primeira lingua literaria eslava. Os misioneiros bizantinos do s\u00e9culo IX Cirilo e Metodio, \u00e1mbolos dous de orixe eslava e grega, son os responsables da estandarizaci\u00f3n da lingua empreg\u00e1ndoa nunha traduci\u00f3n da Biblia e noutros textos eclesi\u00e1sticos en grego antigo como parte do proceso de cristianizaci\u00f3n dos eslavos. Crese que estaba baseado no dialecto dos eslavos bizantinos que viviron na provincia de Tesal\u00f3nica no s\u00e9culo IX (hoxe Grecia). Xogou un importante papel na historia das linguas eslavas e serviu como base da tradici\u00f3n do posterior eslavo eclesi\u00e1stico, e algunhas igrexas como a Igrexa ortodoxa e as Igrexas cat\u00f3licas orientais empreg\u00e1rono como lingua lit\u00farxica at\u00e9 o presente. Como a lingua eslava m\u00e1is antiga da que se ten rexistro, achega evidencias importante das caracter\u00edsticas da lingua protoeslava, o antergo com\u00fan de t\u00f3dalas linguas eslavas."}
{"id": "374546", "revid": "23204", "url": "https://gl.wikipedia.org/wiki?curid=374546", "title": "Eslav\u00f3nico eclesi\u00e1stico antigo", "text": ""}
{"id": "374547", "revid": "89787", "url": "https://gl.wikipedia.org/wiki?curid=374547", "title": "Remolacha de horta", "text": "A remolacha de horta ou remolacha hort\u00edcola, cos nomes cient\u00edficos m\u00e1is habituais de \"Beta vulgaris var. rubra\" ou \"Beta vulgaris var. conditiva\", e unha planta da cal se consome a parte da ra\u00edz primaria. As remolachas hort\u00edcolas son diversas variedades cultivadas da especie de nome com\u00fan remolacha azucreira (\"Beta vulgaris\")\nTaxonomicamente foi clasificada como grupo \"B. vulgaris\" subsp. \"vulgaris\" Conditiva .\nAl\u00e9n de como alimento, as remolachas de horte empr\u00e9ganse como colorante e como planta medicinal."}
{"id": "374548", "revid": "23204", "url": "https://gl.wikipedia.org/wiki?curid=374548", "title": "Francisco Javier Quintas Ferre\u00f1o", "text": "Francisco Javier Quintas Ferre\u00f1o, nado en Tui en 1979, \u00e9 un docente e historiador galego.\nTraxectoria.\nLicenciado en Humanidades, mestrado en Tic aplicadas a Educaci\u00f3n pola Universidade de Santiago de Compostela e en Investigaci\u00f3n Psicosocioeducativa con adolescentes en contextos escolares pola Universidade de Vigo. \u00c9 profesor de educaci\u00f3n secundaria. Investigador e Delegado da Fundaci\u00f3n Lu\u00eds Tilve en Ourense, \u00e9 membro do consello de redacci\u00f3n da revista institucional \"Claridade\". Estuda os movementos sociais e obreiros na provincia de Ourense. Entre os anos 2018 e 2019 foi Secretario Provincial de Memoria Hist\u00f3rica do PSdeG-PSOE de Ourense."}
{"id": "374549", "revid": "2081", "url": "https://gl.wikipedia.org/wiki?curid=374549", "title": "Faba forraxeira", "text": "A faba \u00e9 un nome com\u00fan para un gran n\u00famero de sementes de diversos x\u00e9neros de anxiospermas da familia das leguminosas que son empregadas na alimentaci\u00f3n humana e animal.\nTipos.\nNo mundo existen unhas 40\u00a0000 variedades de fabas, malia que s\u00f3 unha pequena fracci\u00f3n se produce para o consumo masivo.\nAlg\u00fans tipos de fabas son:"}
{"id": "374550", "revid": "5863", "url": "https://gl.wikipedia.org/wiki?curid=374550", "title": "Xaramp\u00f3n", "text": "O xaramp\u00f3n\u00a0ou sarampelo \u00e9 unha doenza infecciosa exantem\u00e1tica como a rub\u00e9ola ou a var\u00edola, bastante frecuente, especialmente en nenos, causada por un virus, especificamente da familia paramixoviridae (non confundir co x\u00e9nero paramixovirus\u00a0\u00f3 cal pertencen o virus das papeiras e parainfluenza) do x\u00e9nero \"Morbillivirus.\" Caracter\u00edzase por t\u00edpicas manchas na pel de cor vermella (eccemas) (exantema) as\u00ed como febre e un estado xeral debilitado. Nalg\u00fans casos de complicaci\u00f3ns, o xaramp\u00f3n causa inflamaci\u00f3n nos pulm\u00f3ns e o cerebro que ameazan a vida do paciente.\nO per\u00edodo de incubaci\u00f3n do xaramp\u00f3n usualmente dura de 4 a 12 d\u00edas, durante os cales non hai s\u00edntomas. As persoas infectadas permanecen contaxiosas dende a aparici\u00f3n dos primeiros s\u00edntomas at\u00e9 os 3-5 d\u00edas despois da aparici\u00f3n das\u00a0broullas.\nA diagnose faise polo cadro cl\u00ednico e a detecci\u00f3n de anticorpos no sangue. Non existe terapia espec\u00edfica para o tratamento da enfermidade, con todo, p\u00f3dese previr a enfermidade mediante a administraci\u00f3n da vacina contra o xaramp\u00f3n. A vacina tripla v\u00edrica (tam\u00e9n co\u00f1ecida como SPR) reduciu o n\u00famero de infecci\u00f3ns no pasado. Na maior\u00eda dos pa\u00edses, a enfermidade \u00e9 de declaraci\u00f3n obrigatoria \u00e1s autoridades de sa\u00fade social.\nEn 1998, a Asemblea Mundial da Sa\u00fade estableceu o obxectivo da eliminaci\u00f3n do xaramp\u00f3n ind\u00edxena da Rexi\u00f3n Europea en 2007, para poder certificar a s\u00faa eliminaci\u00f3n antes de 2010."}
{"id": "374551", "revid": "23204", "url": "https://gl.wikipedia.org/wiki?curid=374551", "title": "Sarampelo", "text": ""}
{"id": "374552", "revid": "23204", "url": "https://gl.wikipedia.org/wiki?curid=374552", "title": "Virus do sarampelo", "text": ""}
{"id": "374553", "revid": "56817", "url": "https://gl.wikipedia.org/wiki?curid=374553", "title": "Cirrose hep\u00e1tica", "text": "A cirrose hep\u00e1tica \u00e9 a cirrose\u00a0que afecta o tecido hep\u00e1tico como consecuencia final de diferentes doenzas cr\u00f3nicas.\nAs consecuencias da cirrose hep\u00e1tica sobre a sa\u00fade do individuo dependen fundamentalmente do grao de funcionalidade que o f\u00edgado poida conservar malia a alteraci\u00f3n histol\u00f3xica.\nEpidemiolox\u00eda.\nSegundo a OMS, en total morren anualmente arredor dunhas 27\u00a0000 persoas por mor da cirrose hep\u00e1tica nos pa\u00edses desenvolvidos.\nEn Espa\u00f1a, afecta a 4 de cada 10\u00a0000 persoas, destas a gran maior\u00eda son causados polo consumo excesivo de alcol.\nAnatom\u00eda patol\u00f3xica.\nA anormalidade principal da cirrose hep\u00e1tica \u00e9 a presenza de fibrose, que consiste no dep\u00f3sito de fibras de col\u00e1xeno no f\u00edgado, pero para que se poida facer a diagnose\u00a0anatomopatol\u00f3xica\u00a0de cirrose, esta acumulaci\u00f3n de fibras debe delimitar n\u00f3dulos, \u00e9 dicir, debe illar \u00e1reas de tecido hep\u00e1tico, alterando a arquitectura do \u00f3rgano e dificultando a relaci\u00f3n entre os hepatocitos e os finos vasos sangu\u00edneos a trav\u00e9s dos cales exercen a s\u00faa funci\u00f3n de s\u00edntese e depuraci\u00f3n e a trav\u00e9s dos cales se nutren.\nDe xeito esquem\u00e1tico, a fibrose forma algo semellante a unha rede tridimensional dentro do f\u00edgado, na que as cordas da rede ser\u00edan a fibrose, e as \u00e1reas que quedan entre as mesmas, os n\u00f3dulos de c\u00e9lulas que rexeneran dentro do mesmo. Esta alteraci\u00f3n denom\u00ednase n\u00f3dulo de rexeneraci\u00f3n e \u00e9 a caracter\u00edstica que permite establecer a diagnose de cirrose. Existen outras alteraci\u00f3ns hep\u00e1ticas que se acompa\u00f1an de fibrose, que non se consideran cirrose \u00f3 non cumprir a condici\u00f3n de formar n\u00f3dulos de rexeneraci\u00f3n."}
{"id": "374554", "revid": "1505", "url": "https://gl.wikipedia.org/wiki?curid=374554", "title": "Forma f\u00edsica", "text": "A\u00a0forma f\u00edsica \u00e9 un estado xeral de sa\u00fade, e de xeito m\u00e1is espec\u00edfico, a capacidade de practicar certa actividade f\u00edsica, ocupaci\u00f3ns e actividades coti\u00e1s. Unha boa forma f\u00edsica polo xeral adqu\u00edrese como resultado dunha nutrici\u00f3n axeitada e a pr\u00e1ctica de exercicio f\u00edsico de moderado a vigoroso, e un descanso apropiado.\nCon anterioridade \u00e1 revoluci\u00f3n industrial, defin\u00edase \"forma f\u00edsica\" como a capacidade de realizar as actividades coti\u00e1s sen experimentar fatiga. Por\u00e9n, coa automatizaci\u00f3n e os cambios no estilo de vida no presente, consid\u00e9rase que a \"forma f\u00edsica\" \u00e9 unha medida da capacidade do corpo de funcionar de forma eficiente e efectiva durante o traballo e actividades de esparexemento, estar en condici\u00f3n saudable, ser capaz de resistir doenzass hipocin\u00e9ticas, e poder enfrontar situaci\u00f3ns de emerxencia.\nPonse \u00e9nfase en que a sa\u00fade f\u00edsica \u00e9 o resultado da actividade f\u00edsica regular, dunha dieta e nutrici\u00f3n axeitados, ademais dun descanso apropiado para a recuperaci\u00f3n f\u00edsica dentro dos par\u00e1metros individuais."}
{"id": "374555", "revid": "89787", "url": "https://gl.wikipedia.org/wiki?curid=374555", "title": "Indemnizaci\u00f3n de prexu\u00edzos", "text": "Comunmente denom\u00ednase indemnizaci\u00f3n de prexu\u00edzos ou indemnizaci\u00f3n por danos e prexu\u00edzos a aquela acci\u00f3n que se lle outorga ao acredor\u00a0ou \u00e1 v\u00edtima para esixir de parte do seu debedor\u00a0ou ben do causante dun dano unha cantidade de di\u00f1eiro equivalente \u00e1 utilidade ou beneficio que a aquel lle reportase o cumprimento efectivo, \u00edntegro e oportuno da obrigaci\u00f3n instaurada entre as partes ou a reparaci\u00f3n do mal causado \u00e1 v\u00edtima. No entanto a s\u00faa difusi\u00f3n, o termo correcto para facer referencia a este remedio xur\u00eddico \u00e9 resarcimento, tendo en conta que co termo indemnizaci\u00f3n tam\u00e9n se adoitan mencionar aqueles desembolsos que realiza unha empresa de seguro en cumprimento do contrato subscrito co asegurado ou o pago que efect\u00faa o estado cando, en exercicio do seu \"ius imperium\", expropia a titularidade dun individuo con miras a satisfacer unha necesidade p\u00fablica.\nTipicamente, hai tres maneiras nas que os danos poden ser indemnizados nun tribunal:\nO prexu\u00edzo\u00a0\u00e9 a diminuci\u00f3n patrimonial do acredor a consecuencia do incumprimento da obrigaci\u00f3n, sexa que se trate dunha perda real ou efectiva, ou simplemente dunha vantaxe.\nTipos de resarcimento.\nO resarcimento pode, en funci\u00f3n \u00e1 s\u00faa fonte, clasificarse en: "}
{"id": "374556", "revid": "89787", "url": "https://gl.wikipedia.org/wiki?curid=374556", "title": "Medida cautelar", "text": "As medidas cautelares son as ditadas mediante providencias xudiciais, co fin de asegurar que certo dereito poder\u00e1 ser feito efectivo no caso dun litixio no que se reco\u00f1eza a existencia e lexitimidade\u00a0de tal dereito. As medidas cautelares non implican un respecto da existencia dun dereito do proceso, pero si a adopci\u00f3n de medidas xudiciais tendentes a facer efectivo o dereito que eventualmente sexa reco\u00f1ecido.\nPor tanto, son todas aquelas actuaci\u00f3ns ou decisi\u00f3ns que, sen prexulgar do resultado final, de contido positivo ou negativo, que un \u00f3rgano da Administraci\u00f3n p\u00fablica ou un xu\u00edz ou maxistrado do poder xudicial, pode adoptar para que as resultas da resoluci\u00f3n administrativa ou xudicial fornezan plenos efectos para os interesados ou para a parte procesual. Para iso, es\u00edxese a concorrencia de dous requisitos: o \"fumus boni iuris\" ou aparencia de bo dereito e o \"periculum in mora\" ou perigo/risco polo paso do tempo."}
{"id": "374557", "revid": "23204", "url": "https://gl.wikipedia.org/wiki?curid=374557", "title": "Pobo aw\u00e1", "text": "Os aw\u00e1 (tam\u00e9n chamados cuaiquer ou kwaiker) son un pobo ind\u00edxena de Ecuador e Colombia. Habitan principalmente nas provincias de Carchi e Sucumbios, no norte de Ecuador, e nos departamentos de Nari\u00f1o e Putumayo, no sur de Colombia. A s\u00faa poboaci\u00f3n rolda as 50\u00a0000 persoas. Falan unha lingua chamada aw\u00e1 pit."}
{"id": "374558", "revid": "23204", "url": "https://gl.wikipedia.org/wiki?curid=374558", "title": "Pobo cuaiquer", "text": ""}
{"id": "374559", "revid": "23204", "url": "https://gl.wikipedia.org/wiki?curid=374559", "title": "Pobo kwaiker", "text": ""}
{"id": "374566", "revid": "1576", "url": "https://gl.wikipedia.org/wiki?curid=374566", "title": "Testemu\u00f1a ocular", "text": "Na s\u00faa acepci\u00f3n m\u00e1is ampla, testemu\u00f1a \u00e9 aquela persoa que \u00e9 capaz de dar fe dun acontecemento por ter co\u00f1ecemento do mesmo.\nTestemu\u00f1a no dereito procesual.\nEn dereito, a testemu\u00f1a \u00e9 unha figura procesual.\u00a0\u00c9 a persoa que declara ante un tribunal sobre feitos que co\u00f1ece e que son considerados relevantes por alg\u00fan dos litigantes para a resoluci\u00f3n do asunto obxecto de controversia. Dita declaraci\u00f3n recibe o nome de testemu\u00f1o. Este medio de proba existe tanto en materia civil como en materia penal, a\u00ednda que a respectiva regulamentaci\u00f3n adoita ser diferente.\nA testemu\u00f1a pode ser presencial ou non presencial (aquel que declara sobre algo que ouviu ou lle contaron).\nO testemu\u00f1o \u00e9 unha das distintas probas que poden proporse nun xu\u00edzo. A s\u00faa validez depende da credibilidade da testemu\u00f1a, que \u00e1 s\u00faa vez depende dunha serie de factores como a afinidade ou inimizade que poida ter con algunha das partes.\nUn caso especial \u00e9 o do perito, que nalg\u00fans r\u00e9ximes (e en especial nos sistemas baseados no \"common law\" anglosax\u00f3n) consid\u00e9rase unha testemu\u00f1a de categor\u00eda particular. Noutros ordenamentos o perito non se considera unha testemu\u00f1a, sen\u00f3n que \u00e9 unha figura distinta e con outro tratamento. Entre outras diferenzas, o traballo do perito adoita ser remunerado.\nXuramento e responsabilidade.\nNormalmente a testemu\u00f1a \u00e9 sometida a xuramento\u00a0ou promesa de dicir a verdade. Nalg\u00fans r\u00e9ximes (sobre todo do \"common law\") isto d\u00e1 orixe a responsabilidade criminal baseada en que a declaraci\u00f3n falsa se tipifica como delito de perxurio. Noutros r\u00e9ximes (como en Espa\u00f1a e a maior\u00eda dos pa\u00edses latinoamericanos), existe como figura aut\u00f3noma o delito de falso testemu\u00f1o. Polo xeral, esta responsabilidade penal depende da \"falsidade subxectiva\": o criterio que a determina \u00e9 a incongruencia entre o que a testemu\u00f1a declara e o que sabe ou lle consta, e non unha incongruencia entre o declarado e a verdade obxectiva.\nO testemu\u00f1o adoita ser obrigatorio, salvo cando median certas relaci\u00f3ns de parentesco e cando existen prohibici\u00f3ns ou dispensas estabelecidas pola lei (por exemplo, o segredo profesional).\nAs partes nun xu\u00edzo poden ter un r\u00e9xime especial en canto \u00e1 obrigaci\u00f3n de prestar testemu\u00f1o. Por exemplo, en moitos ordenamentos xur\u00eddicos as partes (e o acusado no proceso penal) non est\u00e1n obrigadas a prestar testemu\u00f1o, ou a facelo baixo xuramento, ou ben a s\u00faa declaraci\u00f3n consid\u00e9rase un medio de proba diferente.\nRequisitos.\nNon existen uns requisitos espec\u00edficos que permitan ser ou non ser testemu\u00f1a nun xu\u00edzo. Pola contra, cada ordenamento xur\u00eddico regula no seu dereito procesual as caracter\u00edsticas que debe de ter a persoa para ser testemu\u00f1a en xu\u00edzo.\nPor iso existen pa\u00edses onde calquera persoa con capacidade de contar o visto ou o\u00eddo pode ser testemu\u00f1a, mentres que noutros se limita dita posibilidade, principalmente aos menores de idade e aos incapaces, con idea de buscar a s\u00faa protecci\u00f3n, e tendo en conta que polas s\u00faas caracter\u00edsticas son testemu\u00f1as obxectivamente menos fiables."}
{"id": "374574", "revid": "72012", "url": "https://gl.wikipedia.org/wiki?curid=374574", "title": "La Flaca (publicaci\u00f3n)", "text": ""}
{"id": "374593", "revid": "12452", "url": "https://gl.wikipedia.org/wiki?curid=374593", "title": "Ismael Jos\u00e9 Prego Botana", "text": ""}
{"id": "374594", "revid": "72012", "url": "https://gl.wikipedia.org/wiki?curid=374594", "title": "Rubius", "text": ""}
{"id": "374595", "revid": "72012", "url": "https://gl.wikipedia.org/wiki?curid=374595", "title": "Rub\u00e9n Doblas Gundersen", "text": ""}
{"id": "374598", "revid": "89787", "url": "https://gl.wikipedia.org/wiki?curid=374598", "title": "Catherine Davies", "text": "Catherine Davies, nada en Liverpool en 1952, \u00e9 unha catedr\u00e1tica e escritora brit\u00e1nica, especialista na literatura e historia cultural espa\u00f1ola e hispanoamericana dos s\u00e9culos XIX e XX.\nTraxectoria.\nLicenciouse en Filosof\u00eda e Letras na Universidade Complutense de Madrid en 1979 e doutorouse en 1984 na Universidade de Glasgow, coa tese \"Rosal\u00eda de Castro no seu tempo\", orixinalmente en ingl\u00e9s, despois publicada en galego pola Editorial Galaxia.\n\u00c9 directora, dende 2014, do Institute of Modern Languages Research da Universidade de Londres.\nPublicaci\u00f3ns.\nEntre outras, \u00e9 autora das seguintes publicaci\u00f3ns:"}
{"id": "374600", "revid": "23204", "url": "https://gl.wikipedia.org/wiki?curid=374600", "title": "Pedipalpo", "text": "Denom\u00ednase pedipalpo a cada un dos dous ap\u00e9ndices (do prosoma) dos merostomados e os ar\u00e1cnidos, que poden presentar forma de palpos ou de patas, ou terminar en pinzas para a prensi\u00f3n, e que poden desempe\u00f1ar diversas funci\u00f3ns (t\u00e1ctiles, locomotoras, manipulaci\u00f3n de alimentos, transferencia de espermatozoides, etc.) dependendo dos grupos.\nConstan de seis artellos; o m\u00e1is basal \u00e9 a coxa, seguida do troc\u00e1nter, f\u00e9mur, patela, tibia e tarso. As coxas pos\u00faen con frecuencia expansi\u00f3ns denominadas gnatobases, que se sit\u00faan xunto \u00e1 boca e act\u00faan como pezas bucais adicionais xa que axudan a procesar o alimento.\nOs pedipalpos mostr\u00e1ronse moi pl\u00e1sticos evolutivamente, e radiaron nunha gran variedade de formas e funci\u00f3ns."}
{"id": "374601", "revid": "5863", "url": "https://gl.wikipedia.org/wiki?curid=374601", "title": "University of London", "text": ""}
{"id": "374602", "revid": "5863", "url": "https://gl.wikipedia.org/wiki?curid=374602", "title": "University of Oxford", "text": ""}
{"id": "374603", "revid": "5863", "url": "https://gl.wikipedia.org/wiki?curid=374603", "title": "University of Cambridge", "text": ""}
{"id": "374604", "revid": "5863", "url": "https://gl.wikipedia.org/wiki?curid=374604", "title": "Cambridge University", "text": ""}
{"id": "374615", "revid": "75439", "url": "https://gl.wikipedia.org/wiki?curid=374615", "title": "Peite (ar\u00e1cnidos)", "text": "Nos escorpi\u00f3ns ch\u00e1mase peite (en lat\u00edn cient\u00edfico \"pecten\") a cada unha das estruturas lamelares e m\u00f3biles, en forma de peite, que son modificaci\u00f3ns dos ap\u00e9ndices do terceiro segmento do opistosoma. Te\u00f1en funci\u00f3ns t\u00e1ctiles mecanorreceptoras e quimiorreceptoras de contacto, e est\u00e1n situadas na cara ventral do animal do mesosoma (a parte ancha do opistosoma, ben diferenciada do metasoma, rexi\u00f3n estreita e cil\u00edndrica formada por cinco segmentos mais o telson e vulgarmente co\u00f1ecida como \"cola\").\nSon \u00f3rganos sensoriais situados un en cada lado da chamada \"placa pect\u00ednea\", na zona ventral do escorpi\u00f3n. O seu nome \u00e9 consecuencia da similitude que a s\u00faa forma ten cos peites. Est\u00e1n formados por tres filas de placas lonxitudinais, entre as cales a placa basal media e os fulcros son significativos para a sistem\u00e1tica dos x\u00e9neros e as especies.\nOs peites son captadores sensoriais que informan aos escorpi\u00f3ns, palpando, da composici\u00f3n da superficie examinada, a s\u00faa humidade e a s\u00faa temperatura."}
{"id": "374621", "revid": "85894", "url": "https://gl.wikipedia.org/wiki?curid=374621", "title": "Penelas, Sarces, Laxe", "text": "Penelas \u00e9 un lugar da parroquia de Sarces no concello coru\u00f1\u00e9s de Laxe na comarca de Berganti\u00f1os. Non ti\u00f1a habitantes no ano 2018 segundo datos do Instituto Nacional de Estad\u00edstica."}
{"id": "374626", "revid": "1131", "url": "https://gl.wikipedia.org/wiki?curid=374626", "title": "Conventos e mosteiros de Galicia", "text": ""}
{"id": "374629", "revid": "1505", "url": "https://gl.wikipedia.org/wiki?curid=374629", "title": "Bolboreta da col", "text": "A bolboreta da col ou bolboreta da verza (Pieris brassicae) \u00e9 unha especie de bolboreta da familia Pieridae. \u00c9 un parente pr\u00f3ximo da especie \"Pieris rapae\".\nEste lepid\u00f3ptero \u00e9 com\u00fan en Europa, Norte de \u00c1frica e Asia inclu\u00edndo os Himalaias.\nDistribuci\u00f3n.\n\u00c9 unha especie com\u00fan en Europa, norte de \u00c1frica e Asia ata o Himalaia, que se atopa con frecuencia en zonas agr\u00edcolas, prader\u00edas e parques. Conseguiu establecer unha poboaci\u00f3n en Sur\u00e1frica e en 1995 predi\u00edxose que chegar\u00eda a Australia e Nova Zelandia.\nA bolboreta da col voa moi ben e pode cruzar brazos de mar doadamente. Hai informes espor\u00e1dicos do s\u00e9culo XX da presenza de individuos desta especie no noroeste dos Estados Unidos (Nova York, Rhode Island e Maine), pero son dubidosos e poden deberse a transporte accidental ou liberaci\u00f3n deliberada, polo que esas introduci\u00f3ns te\u00f1en o perigo de que se puidese chegar a establecer esta praga agr\u00edcola en Norteam\u00e9rica.\nEn 2010 atopouse a bolboreta en Nelson, Nova Zelandia. Est\u00e1 clasificada como praga indesexable debido ao seu efecto potencial sobre as colleitas. Como resultado de recompensas monetarias ofrecidas polo goberno durante un per\u00edodo en 2013 e doutras medidas de contenci\u00f3n, como 263\u00a0000 buscas na illa Sur e a liberaci\u00f3n de avespas predadoras, esta especie foi declarada oficialmente eradicada de Nova Zelandia en decembro de 2014.\nMorfolox\u00eda.\nOvos.\nA bolboreta da col pon ovos de cor amarela clara, que se volven amarelos m\u00e1is intensos 24 horas despois. Unhas poucas horas antes da eclosi\u00f3n, p\u00f3\u00f1ense de cor negra, e a casca faise m\u00e1is transparente, polo que se pode ver a larva que hai dentro.\nLarvas.\nAs larvas experimentan catro mudas e cinco \u00ednstares. O primeiro \u00ednstar aparece despois da eclosi\u00f3n da larva do ovo. As larvas son amarelas claras con cabezas marr\u00f3ns e te\u00f1en corpos brandos. As larvas te\u00f1en un aspecto moi piloso. A larva da bolboreta da col ou da verza medra en cada muda e \u00ednstar. Despois dunha muda, as larvas entran no segundo \u00ednstar. Te\u00f1en tub\u00e9rculos cubertos de pelo negro. No terceiro \u00ednstar, as larvas mostran m\u00e1is actividade. Neste \u00ednstar a larva come vorazmente e causa danos significativos \u00e1 planta h\u00f3spede. Neste momento son dunha cor amarela m\u00e1is intensa, chatolada con pintas negras. Despois do terceiro \u00ednstar, as larvas pasan ao cuarto, no que te\u00f1en unha aparencia moi similar \u00e1 anterior, pero cun tama\u00f1o meirande e un a\u00ednda m\u00e1is intenso comportamento comedor. No quinto \u00ednstar as larvas son cil\u00edndricas, robustas, alongadas e amarelas e cunha coloraci\u00f3n brillante no abdome e t\u00f3rax e cabeza gris e negra Este \u00ednstar require unha cantidade e calidade do alimento \u00f3ptimas para poder desenvolverse completamente, e se non disp\u00f3n dese alimento a larva morre antes de converterse en bolboreta adulta.\nAdultos.\nEn machos e femias as \u00e1s son brancas con puntas brancas nas \u00e1s anteriores. A femia ten tam\u00e9n dous puntos negros en cada \u00e1 anterior. A parte inferior de cada \u00e1 \u00e9 verdosa clara e serve como unha excelente camuflaxe cando est\u00e1 pousada. As marcas negras son xeralmente m\u00e1is escuras na proxenie nacida no ver\u00e1n. A envergadura alar \u00e9 de 5 a 6,5\u00a0cm como media.\nMachos.\nA parte superior do macho \u00e9 de cor branca crema. A \u00e1 anterior est\u00e1 inzada de escamas negras na base e ao longo da vea costa durante un curto tramo. O \u00e1pice e termen sobre a vea 2 te\u00f1en m\u00e1is ou menos extensi\u00f3n de cor negra e a marxe interna da \u00e1rea negra cont\u00e9n unha curva moi uniforme. \u00c1 anterior: uniforme, con escamas negras na base, unha gran mancha subcostal negra antes do \u00e1pice. A parte inferior da \u00e1 anterior \u00e9 branca, lixeiramente salferida de escamas negras na base da cela e ao longo da costa. O \u00e1pice \u00e9 ocr\u00e1ceo claro cunha gran mancha negra na metade exterior do interespazo 1 e outra mancha negra cadrada na base do interespazo 3. A \u00e1 posterior \u00e9 marr\u00f3n ocre clara, con moitas escamas negras pequenas. A mancha negra subcostal antes do \u00e1pice vese por transparencia desde a cara superior. As antenas son negras e brancas no \u00e1pice. A cabeza, t\u00f3rax e abdome son negros, con alg\u00fans pelos brancos, e na parte inferior son branquechas.\nFemias.\nA parte superior da femia \u00e9 similar \u00e1 do macho, pero as escamas negras na base das \u00e1s est\u00e1n m\u00e1is estendidas. A \u00e1rea negra sobre o \u00e1pice e termen da \u00e1 anterior \u00e9 m\u00e1is ancha, a marxe interna est\u00e1 curvada menos uniformemente. Hai tam\u00e9n un claro punto negro grande na metade externa do interespazo 1 preto da base do interespazo 3. Na \u00e1 posterior a mancha negra subcostal antes do \u00e1pice \u00e9 moito m\u00e1is grande e m\u00e1is prominente. A parte inferior \u00e9 similar \u00e1 do macho, pero o \u00e1pice da \u00e1 anterior e toda a superficie da \u00e1 posterior \u00e9 dunha cor amarela algo ocre, non marr\u00f3n ocre. As manchas negras discoidais na \u00e1 anterior son moito m\u00e1is grandes. As antenas, cabeza, t\u00f3rax e abdome das femias son iguais que as do macho.\nH\u00e1bitat.\nO h\u00e1bitat da bolboreta da col son \u00e1reas de grandes espazos abertos, e tam\u00e9n granxas e xard\u00edns, debido \u00e1 abundancia de comida. Algunhas localizaci\u00f3ns favorecidas son os muros, valados, troncos de \u00e1rbores e as plantas h\u00f3spede das que se alimenta, o cal \u00e9 importante para a supervivencia desta especie, xa que necesitan ter acceso f\u00e1cil \u00e1 fonte de alimento. Voan principalmente arredor desas localizaci\u00f3ns, que deber\u00edan conter tanto plantas cruc\u00edferas silvestres coma cultivadas, e colza, coles e coles de Bruxelas.\nReproduci\u00f3n e desenvolvemento.\nSistema de apareamento.\nA\u00ednda que estas bolboretas poden ser poliandrias, este non \u00e9 o seu sistema de apareamento predominante. Isto significa que, a\u00ednda que algunhas bolboretas femia poden ter m\u00e1is dunha parella, a maior\u00eda s\u00f3 te\u00f1en unha parella na \u00e9poca reprodutora seguindo un sistema de apareamento mon\u00f3gamo.\nProd\u00facense d\u00faas xeraci\u00f3ns destas bolboretas ao ano. A primeira das proxenies consta de adultos que eclosionaron en primavera en abril. A segunda consta de adltos que eclosionan arredor de xullo. \u00c1s veces, observouse unha terceira proxenie ao longo do ver\u00e1n se o tempo \u00e9 c\u00e1lido dabondo.\nCiclo vital.\nOviposici\u00f3n.\nAs femias po\u00f1en os ovos agrupados sobre o env\u00e9s das follas porque as larvas prefiren a morfolox\u00eda do env\u00e9s. Para ovopositar, as femias usan o extremo do abdome e colocan os ovos en lotes espec\u00edficos.\nO per\u00edodo de preovoposici\u00f3n, que dura de tres a oito d\u00edas, proporciona moito tempo para que estas bolboretas se apareeen. As femias adoitan usar as patas anteriores para golpear nas superficies das follas onde pretenden po\u00f1er para comprobar se a planta \u00e9 axeitada para unha exitosa reproduci\u00f3n. Se encontran unha superficie boa, as femias ovipositan dous ou tres d\u00edas despois da copulaci\u00f3n. Ovipositan de seis a sete veces en oito d\u00edas, aproximadamente. As femias poden emparellarse para aparearse outra vez uns cinco ou seis d\u00edas despois do apareamento anterior.\nElecci\u00f3n de lugares para a oviposici\u00f3n.\nAs femias seguen pistas visuais, como as cores das plantas, para decidir onde po\u00f1er os ovos. Prefiren superficies verdes para a ovoposici\u00f3n, o que pode deberse a asegurarse unha fonte de comida.\nA maior\u00eda das femias elixen plantas de n\u00e9ctar como \"Buddleja\" ou cardos, que son plantas verdes e ideais para as larvas. Estas plantas, usadas como sitios para a ovoposici\u00f3n, conte\u00f1en normalmente glic\u00f3sidos do aceite de mostaza, cuxa principal funci\u00f3n \u00e9 axudar as larvas a sobrevivir como fonte de alimento esencial. Por exemplo, os estudos previos mostraron que as larvas non sobreviven se as bolboretas adltas ovopositan sobre unha planta h\u00f3spede diferente como o faball\u00f3n (\"Vicia faba\"), porque este feix\u00f3n non cont\u00e9n os nutrientes apropiados para axudar ao seu desenvolvemento larvario.\nEclosi\u00f3n.\nOs ovos desta especie eclosionan aproximadamente unha semana despois da s\u00faa posta e as larvas viven en grupo durante certo tempo. O per\u00edodo de eclosi\u00f3n dura de d\u00faas a sete horas. Despois de eclosionaren, causan moitos danos \u00e1 planta h\u00f3spede ao comeren ata esnaquizar a planta h\u00f3spede.\nComportamento.\nMigraci\u00f3n.\nA bolboreta da col enc\u00f3ntrase na maior parte de Eurasia, a\u00ednda que hai algunhas flutuaci\u00f3ns estacionais debidas \u00e1 migraci\u00f3n. As poboaci\u00f3ns do norte adoitan aumentar durante a migraci\u00f3n do ver\u00e1n pola chegada de poboaci\u00f3ns do sur. Comezan a viaxe a principios da primavera e seguen migrando ata o cambio de estaci\u00f3n ao outono e o comezo do tempo fr\u00edo. Isto significa que normalmente realizan dous ou tres voos migratorios por estaci\u00f3n reprodutora da bolboreta.\nOs padr\u00f3ns migratorios da bolboreta da col normalmente s\u00f3 se observan cando hai algunha alteraci\u00f3n. En xeral, son padr\u00f3ns migratorios at\u00edpicos; normalmente, as bolboretas voan cara aos polos na primavera, e cara ao ecuador en outono. Por\u00e9n, voan en direcci\u00f3ns aleatorias, exclu\u00edndo a norte, en primavera, e observouse pouca migraci\u00f3n de retorno. Por\u00e9n, foi moi dif\u00edcil rastrear as rutas migratorias completas, xa que estas bolboretas poden migrar m\u00e1is de 800\u00a0km; as\u00ed, as bolboretas individuais poden non migrar os 800\u00a0km, sen\u00f3n que m\u00e1is ben unhas bolboretas empezan as s\u00faas migraci\u00f3ns desde onde outras terminaron.\nHibernaci\u00f3n.\nNon se viu que as bolboretas da col do norte pasen o inverno ou hibernen durante o inverno con \u00e9xito. Pero observouse que hibernaban no sur.\nComportamento territorial.\nOs machos non mostran un comportamento territorial acusado. Suxeriuse que isto poder\u00eda ser unha raz\u00f3n que explique por que non se observou un dimorfismo sexual significativo entre machos e femias.\nEcolox\u00eda.\nSelecci\u00f3n da comida e dieta.\nEstas bolboretas te\u00f1en preferencia por uns tipos de plantas, que son os que adoitan comer. A preferencia por certas plantas depende das experiencias previas das bolboretas. Depende da especie de planta, o momento da experiencia e a situaci\u00f3n da elecci\u00f3n. As\u00ed, aprenden os tipos de comida preferibles en vez de fiarse dos seus \u00f3rganos dos sentidos ou cambios fisiol\u00f3xicos. En contraste, esta preferencia pola comida adulta difire da preferencia que mostran as femias, que usan pistas visuais como a cor da planta para determinar a mellor planta h\u00f3spede para a oviposici\u00f3n.\nAs plantas con glic\u00f3sidos do aceite de mostaza son importantes para esta bolboreta porque determina os seus comportamentos de alimentaci\u00f3n, e as taxas de supervivencia resultantes. O seu gran cosumo de plantas que conte\u00f1en aceites de mostaza \u00e9 a raz\u00f3n de que sexan de sabor tan desagradable para os predadores, como os paxaros. As\u00ed, as eirugas est\u00e1n protexidas de ataques, malia as rechamantes cores que te\u00f1en; de feito, esa viva coloraci\u00f3n \u00e9 un sinal para os depredadores que lles lembra que saben mal. \nPor\u00e9n, esta especie obt\u00e9n m\u00e1is beneficios do uso de glic\u00f3sidos do aceite de mostaza. Ademais da protecci\u00f3n contra os predadores, estes glic\u00f3sidos pertencen a unha clase de est\u00edmulos que produce a resposta de morder asociada con comer. Algunhas plantas conte\u00f1en alcaloides e esteroides; estes reducen e inhiben a sensibilidade das bolboretas aos glic\u00f3sidos do aceite de mostaza. Deste xeito, esta utilizaci\u00f3n dos glic\u00f3sidos do aceite de mostaza afecta drasticamente ao comportamento da bolboreta e \u00e1 resultante selecci\u00f3n de comida para a supervivencia.\nA fonte de alimento da larva da bolboreta da col son as coles, ravos e o env\u00e9s das follas. Os adultos comen n\u00e9ctar de flores.\nPredadores.\nAs bolboretas da col non te\u00f1en un grupo espec\u00edfico de predadores, sen\u00f3n que son depredados por un amplo grupo de animais. Entre os principais est\u00e1n as aves; por\u00e9n, tam\u00e9n son depredados por especies de ordes como os dos himen\u00f3pteros, hem\u00edpteros, cole\u00f3pteros, d\u00edpteros, ar\u00e1cnidos; algunhas especies de mam\u00edferos, unha de r\u00e9ptiles, unha especie de planta insect\u00edvora, e especies de anfibios. Depredan os ovos, larvas e imagos das bolboretas.\nAposematismo.\nAs bolboretas da col emiten un cheiro desagradable que disuade os depredadores. Ademais, son unha especie aposem\u00e1tica, o que significa que mostran unha coloraci\u00f3n de advertencia, que as beneficia ante os depredadores. Esta coloraci\u00f3n aparece nos estados larvario, pupal e de imago, nos cales se acumulan os glic\u00f3sidos do aceite de mostaza t\u00f3xicos procedentes das plantas que comeron. O aposematismo non est\u00e1 enteiramente relacionado co mimetismo m\u00fclleriano; por\u00e9n, as larvas da bolboreta da col benef\u00edcianse a mi\u00fado doutras larvas aposem\u00e1ticas doutras especies con estratexia similar, como as larvas de \"Papilio machaon\".\nRelaci\u00f3ns cos humanos.\nPraga.\nOs cultivos agr\u00edcolas m\u00e1is susceptibles de sufrir danos por causa da larva desta bolboreta son en Europa as do x\u00e9nero \"Brassica\" (col, mostaza e asociadas), particularmente a col de Bruxelas, col, coliflor, kohlrabi, ravo, rutabaga, e nabo. Os ataques aos cultivos adoitan estar localizados e poden causar perdas de ata o 100% da colleita en certas \u00e1reas. Ademais, debido \u00e1 s\u00faa forte inclinaci\u00f3n a migrar, os adultos poden infestar novas \u00e1reas que estaban anteriormente libres de ataques. Como moitas das plantas h\u00f3spede de \"Pieris brassicae\" se venden para o consumo humano, os danos que poden causar orixinan unha gran reduci\u00f3n do valor da colleita. As larvas poden tam\u00e9n perforar as coles e coliflores. Altas poboaci\u00f3ns destas larvas poden tam\u00e9n esqueletizar as s\u00faas plantas h\u00f3spede. Nalg\u00fans pa\u00edses foi controlada por medios qu\u00edmicos e naturais, pero \u00e9 a\u00ednda considerada unha praga en varios pa\u00edses europeos, China, India, Nepal e Rusia. Est\u00edmase que causa unha perda de rendemento do 40% anualmente en varios tipos de cultivos na India e Turqu\u00eda."}
{"id": "374630", "revid": "27155", "url": "https://gl.wikipedia.org/wiki?curid=374630", "title": "Bolboreta da verza", "text": ""}
{"id": "374631", "revid": "27155", "url": "https://gl.wikipedia.org/wiki?curid=374631", "title": "Pieris brassicae", "text": ""}
{"id": "374632", "revid": "22570", "url": "https://gl.wikipedia.org/wiki?curid=374632", "title": "Volta a Catalu\u00f1a 2017", "text": "A 97\u00aa edici\u00f3n da Volta a Catalu\u00f1a disputouse en Catalu\u00f1a entre o 20 e o 26 de marzo de 2017. Foi a novena proba do UCI WorldTour 2017. Deu comezo na vila de Calella da mesma maneira que o fixera na edici\u00f3n 2016 e acabou no cl\u00e1sico circu\u00edto que se realiza en Montju\u00efc, Barcelona.\nA carreira venceuna por segunda ocasi\u00f3n na s\u00faa carreira deportiva o murciano do Movistar Team, Alejandro Valverde. Nunha volta \u00e9pica, o exitoso ciclista espa\u00f1ol venceu na clasificaci\u00f3n da monta\u00f1a, quedou segundo nunha etapa ao sprint e ga\u00f1ou outras 4: 2 de monta\u00f1a con final en alto, a final ao sprint e unha contra o reloxo por equipos, que posteriormente lles quitaron e penalizaron con 1 minuto por un presunto empux\u00f3n entre corredores de equipo. A\u00ednda con esta penalizaci\u00f3n dun minuto quitoulle outro ao segundo clasificado, Alberto Contador. Detr\u00e1s s\u00faa rematou a xove promesa catal\u00e1 e compa\u00f1eiro de equipo do murciano Marc Soler que venceu na clasificaci\u00f3n dos xoves e dos catal\u00e1ns.\nEn canto ao resto das clasificaci\u00f3ns secundarias, o franc\u00e9s Pierre Rolland levou a das metas volantes e o Movistar Team a dos equipos.\nEquipos.\nNesta proba tomaron parte 25 conxuntos distintos con 8 corredores: os 18 do UCI WorldTour (de participaci\u00f3n obrigada), m\u00e1is 7 convidados de categor\u00eda Profesional Continental, dos cales o Team Manzana Postob\u00f3n e o Soul Brasil Pro Cycling se estreaban nunha carreira da categor\u00eda WorldTour.\nEtapas.\n1\n2\nClasificaci\u00f3n xeral.\nA seguinte t\u00e1boa amosa os dez mellores clasificados da xeral \u00e1 fin da carreira:"}
{"id": "374639", "revid": "23204", "url": "https://gl.wikipedia.org/wiki?curid=374639", "title": "Lingua aw\u00e1 pit", "text": "A lingua aw\u00e1 pit (tam\u00e9n chamado cuaiquer ou kwaiker) \u00e9 unha lingua barbacoana falada polo pobo aw\u00e1, que habitan no territorio do norte de Ecuador e o sur de Colombia. O aw\u00e1 pit est\u00e1 clasificada pola UNESCO como unha lingua seriamente ameazada."}
{"id": "374640", "revid": "23204", "url": "https://gl.wikipedia.org/wiki?curid=374640", "title": "Lingua cuaquier", "text": ""}
{"id": "374641", "revid": "23204", "url": "https://gl.wikipedia.org/wiki?curid=374641", "title": "Lingua kwaiker", "text": ""}
{"id": "374645", "revid": "23204", "url": "https://gl.wikipedia.org/wiki?curid=374645", "title": "Vascos", "text": ""}
{"id": "374646", "revid": "23204", "url": "https://gl.wikipedia.org/wiki?curid=374646", "title": "Les Mis\u00e9rables (1998)", "text": ""}
{"id": "374647", "revid": "23204", "url": "https://gl.wikipedia.org/wiki?curid=374647", "title": "National Biodiversity Network", "text": "A National Biodiversity Network\u00a0(NBN) \u00e9 unha iniciativa colaborativa xurdida no\u00a0Reino Unido\u00a0cuxo obxectivo \u00e9 facer dispo\u00f1ible informaci\u00f3n sobre a\u00a0biodiversidade a trav\u00e9s de varios medios de comunicaci\u00f3n, inclu\u00edndo a Internet v\u00eda NBN Gateway, o portal da base de datos de NBN.\nC\u00f3idase que unhas 60 000 persoas achegan habitualmente informaci\u00f3n de biodiversidade no\u00a0Reino Unido\u00a0e en\u00a0Irlanda. A maior\u00eda deste esforzo \u00e9 voluntario e \u00e9 organizado a trav\u00e9s de 2 000 sociedades nacionais. O goberno do Reino Unido e as s\u00faas axencias tam\u00e9n recollen dato de biodiversidade e un dos elementos principais para a interpretaci\u00f3n destes datos \u00e9 a rede de Local (Biological) Records Centres."}
{"id": "374650", "revid": "23204", "url": "https://gl.wikipedia.org/wiki?curid=374650", "title": "Antonio Cubillo", "text": "Antonio de Le\u00f3n Cubillo Ferreira, nado en San Crist\u00f3bal de la Laguna (na provincia de Santa Cruz de Tenerife) o 3 de xullo de 1930 e finado na cidade de Santa Cruz de Tenerife o 10 de decembro de 2012, foi un avogado, pol\u00edtico e terrorista espa\u00f1ol. Foi o fundador do Movemento pola Autodeterminaci\u00f3n e Independencia do Arquip\u00e9lago Canario (MPAIAC). En 1978, sufriu un intento de asasinato en Alxer que a Audiencia Nacional considerou fora encargado por persoas non identificadas \u00abmais si pertencentes aos servizos policiais\u00bb, atentado polo cal foi condenado pola Audiencia Nacional o confidente policial Jos\u00e9 Luis Espinosa Pardo.\nTraxectoria.\nInicios.\nAntonio Cubillo era fillo dunha mestra de escola e viviu durante a s\u00faa infancia no barrio de Buen Paso, na localidade de Icod de los Vinos, ao norte da illa de Tenerife.\nEn 1956 col\u00e9xiase como avogado penalista.\nTras conformar o Movemento Autonomista Canario, foi cofundador do movemento Canarias Libre, organizaci\u00f3n nacionalista vinculada con alg\u00fans sectores do PCE nas illas Canarias. A maior\u00eda dos membros de Canarias Libre foron detidos, pero Cubillo logrou fuxir e acudiu a reunirse co daquela secretario xeral do PCE, Santiago Carrillo, para debater a creaci\u00f3n dun partido comunista nas illas Canarias independente do PCE. Tras o enfrontamento con Carrillo, Cubillo desvinculouse totalmente dos comunistas espa\u00f1ois.\nExilio en Alxeria e creaci\u00f3n do MPAIAC.\nEn 1960 Cubillo parte cara ao exilio; trasl\u00e1dase inicialmente a Par\u00eds e logo a Alxer en 1963, onde obt\u00e9n unha praza de profesor de Lingua Castel\u00e1. Na capital francesa o exesp\u00eda dos servizos de informac\u00edon do franquismo Lu\u00eds Manuel Gonz\u00e1lez-Mata afirma que o recrutou para o introducir no Goberno republicano no exilio como representante do movemento autonomista canario. Na edici\u00f3n francesa dun libro de Gonz\u00e1lez-Mata af\u00edrmase: \"en realidade este Cubillo actuaba para min sen co\u00f1ecerme, manipulado por un \"officier traitant\" dos servizos secretos espa\u00f1ois que lle transmit\u00edan as mi\u00f1as ordes e que me daban as s\u00faas informaci\u00f3ns\".\nEn 1964 funda o Movemento pola Autodeterminaci\u00f3n e Independencia do Arquip\u00e9lago Canario (MPAIAC), organizaci\u00f3n da que se converte no seu m\u00e1ximo dirixente. Crea tam\u00e9n a bandeira tricolor con sete estrelas verdes como bandeira da \"loita pola independencia e o socialismo para Canarias\". O MPAIAC opta estratexicamente por unha li\u00f1a africanista, recorrendo \u00e1 exaltaci\u00f3n dos antigos aborixes das Canarias. Con iso chegou a conseguir o apoio dun comit\u00e9 de liberaci\u00f3n ad hoc da extinta Organizaci\u00f3n da Unidade Africana dirixido por Alxeria, que nunha reuni\u00f3n secreta declarou as illas como xeograficamente africanas en 1968.\nEn 1975, o MPAIAC inicia as emisi\u00f3ns de radio desde Alxer do programa \"La Voz de Canarias Libre\", dirixidas ao territorio canario. Para iso contaba coa axuda de Alxeria, que pod\u00eda as\u00ed favorecer os seus intereses xeopol\u00edticos na zona aproveitando a crise do S\u00e1hara Occidental. A emisora pechou en 1978, tras a visita dunha delegaci\u00f3n da Xunta Democr\u00e1tica de Espa\u00f1a a Alxer e por presi\u00f3ns da diplomacia espa\u00f1ola.\nVinculaci\u00f3ns co terrorismo.\nEn 1976, o MPAIAC crea as Forzas Armadas Guanches (FAG) e emprende unha serie de actos de terrorismo. Un destes actos consistiu na explosi\u00f3n dunha bomba no Aeroporto de Gando, en 1977, que provocou feridas a unha dependenta, e ameazou con m\u00e1is explosi\u00f3ns. Debido a iso, o Goberno espa\u00f1ol decidiu desviar todos os voos que \u00edan a Gran Canaria cara ao Aeroporto de Los Rodeos. Ese d\u00eda producir\u00edase un accidente a\u00e9reo neste aeroporto, onde morreron 583 persoas. Este foi o accidente a\u00e9reo m\u00e1is grave da historia da aviaci\u00f3n. As s\u00faas causas atribu\u00edronse \u00e1s malas condici\u00f3ns meteorol\u00f3xicas e a un fallo humano; con todo, sen o atentado do MPAIAC, o tr\u00e1fico a\u00e9reo en Los Rodeos non ter\u00eda sido tan intenso e o accidente non se ter\u00eda producido.\nO 23 de febreiro de 1978, as FAG colocan na Universidade de La Laguna un artefacto explosivo. Durante o intento de desactivaci\u00f3n falece un axente dos TEDAX. O artefacto estaba composto por unha caixa de zapatos envolta en pl\u00e1stico e depositada sobre unha fiestra, que conti\u00f1a no seu interior dous quilos de material explosivo e un sistema de activaci\u00f3n por temporizador mec\u00e1nico.\nEn abril de 1978 Cubillo ser\u00e1 v\u00edtima dun intento de asasinato que se lle imputar\u00e1 \u00e1s forzas policiais espa\u00f1olas e ao seu ent\u00f3n ministro da Gobernaci\u00f3n, Rodolfo Mart\u00edn Villa, demostrado posteriormente en 1990. Cubillo sobreviviu e quedou cunha discapacidade motora permanente, polo que necesitou de muletas para andar.\nPara ent\u00f3n, os gobernos de Marrocos e Mauritania retir\u00e1ranlle xa o seu apoio e s\u00f3 manti\u00f1a os de Alxeria, Libia, Ben\u00edn, Guinea Ecuatorial, Tanzania e Zambia. Con todo, pretend\u00eda o apoio alxerino para se presentar na ONU e explicar o que el consideraba o \"problema colonial canario\".\nExpulsi\u00f3n do MPAIAC e regreso a Canarias.\nEn 1979 o MPAIAC abandona a loita armada. Un sector do MPAIAC expulsa a Cubillo aludindo a supostas actitudes \"caudillistas\".\nO 18 de agosto de 1985, Antonio Cubillo, xa sen apoios internacionais, regresa a Canarias desde o seu exilio en Alxer, despois de pactar co Goberno de Felipe Gonz\u00e1lez o seu regreso. Xura a Constituci\u00f3n espa\u00f1ola e funda o Congreso Nacional de Canarias (CNC), partido pol\u00edtico do que ser\u00e1 principal dirixente e cabeza visible. O CNC ser\u00e1 un partido minoritario, con s\u00f3 certa presenza salientable na illa de Lanzarote.\nDentro do CNC produciranse tam\u00e9n disensi\u00f3ns pola repartici\u00f3n de 25.000 d\u00f3lares e posteriores axudas econ\u00f3micas que supostamente foron a contas particulares en Francia, o que terminar\u00e1 con intentos de agresi\u00f3n entre os seus membros.\nTras o fracaso da coalici\u00f3n Canarias pola Independencia (formada polo CNC e o Frepic-Awa\u00f1ak) nas elecci\u00f3ns municipais de 1991, o CNC caer\u00e1 en picado. Hoxe conserva unha presenza simplemente testemu\u00f1al.\nDerradeiros anos.\nEn 2003 a Audiencia Nacional condenou o Ministerio do Interior a pagar unha indemnizaci\u00f3n de 150.000 euros a Antonio Cubillo polo atentado que este sufriu en 1978.\nCubillo continuou exercendo como avogado. \u00c9 autor de varios libros sobre ling\u00fc\u00edstica guanche, entre eles \"Nuevo an\u00e1lisis de algunhas palabras guanches\". Tam\u00e9n ten editados dous volumes das s\u00faas memorias titulados \"Tr\u00f3pico gris\" e \"Semimemorias\".\nEn 2007 volveu \u00e1 actualidade, ao publicar un anteproxecto de Constituci\u00f3n da Rep\u00fablica Federal Canaria no diario tinerfe\u00f1o El D\u00eda, no que, entre outras cousas, propugna que o b\u00e9rber ou tamazight ser\u00eda idioma oficial xunto co castel\u00e1n, o \u00e1rabe e o franc\u00e9s, o cal se ensinar\u00eda nas universidades por decreto; o servizo militar ser\u00eda obrigatorio a partir dos 17 anos, tanto para homes como para mulleres, e crear\u00edanse as forzas regulares de defensa, as Forzas Armadas Guanches\".\" A moeda desta rep\u00fablica federal chamar\u00edase \"\u00e1frico\".\u00a0\nEn 2012, pouco antes da s\u00faa morte, anunciou a s\u00faa intenci\u00f3n de sabotar a volta ciclista a Espa\u00f1a, como xa fixera en 1988.\nFaleceu na madrugada do 10 de decembro de 2012, aos 82 anos, na s\u00faa casa de Santa Cruz de Tenerife."}
{"id": "374651", "revid": "23204", "url": "https://gl.wikipedia.org/wiki?curid=374651", "title": "Biblioteca Apost\u00f3lica Vaticana", "text": "A Biblioteca Apost\u00f3lica Vaticana (en ), m\u00e1is comunmente co\u00f1ecida como Biblioteca Vaticana ou simplemente como Vat, \u00e9 a biblioteca da Santa S\u00e9, situada na\u00a0Cidade do Vaticano. Leva o nome de \"apost\u00f3lica\", porque \u00e9 unha instituci\u00f3n que dende a s\u00faa fundaci\u00f3n se considera a \"Biblioteca do papa\", xa que lle pertence directamente. \u00c9 unha das m\u00e1is antigas bibliotecas do mundo e custodia unha moi importante colecci\u00f3n de textos hist\u00f3ricos. Ten arredor de 75\u00a0000 c\u00f3dices de t\u00f3dalas \u00e9pocas da historia, as\u00ed como 1,1 mill\u00f3ns de libros impresos, que incl\u00faen 8\u00a0500 incunables.\nHistoria.\nOs expertos dividen en cinco etapas a historia da biblioteca:\nO papa Nicolao V fundou a biblioteca en 1448 reunindo uns 350 c\u00f3dices gregos, latinos e hebreos herdados dos seus antecesores coas s\u00faas propias adquisici\u00f3ns, entre as que estaban varios manuscritos da biblioteca imperial de Constantinopla. A fundaci\u00f3n propiamente dita tivo lugar cando Sisto IV, coa bula \"Ad decorem militantis Ecclesiae\" (15 de xu\u00f1o de 1475), asignoulle un orzamento e nomeou bibliotecario a Bartolomeo Platina, quen elaborou un primeiro cat\u00e1logo en 1481. A biblioteca posu\u00eda ent\u00f3n m\u00e1is de 3.500 manuscritos, o que a convert\u00eda de lonxe na maior do mundo occidental. Cara a 1587, o papa Sisto V encargou \u00f3 arquitecto Domenico Fontana que constru\u00edse un novo edificio para albergar a biblioteca, o que se utiliza a\u00ednda.\nA comezos do s\u00e9culo XVII segregouse da biblioteca o Arquivo Secreto Vaticano. En 1623, a Biblioteca Palatina de Heidelberg, que conti\u00f1a uns 3.500 manuscritos, foi doada \u00e1 Biblioteca Vaticana por Maximiliano I, duque de Baviera, en agradecemento polo apoio que lle prestou o papa Gregorio XV durante a Guerra dos Trinta Anos. En 1657, adquir\u00edronse tam\u00e9n os manuscritos da casa ducal de Urbino. \nEn 1661, o intelectual grego Le\u00f3n Alacio converteuse en bibliotecario. En 1689, incorpor\u00e1ronse \u00e1 biblioteca as colecci\u00f3ns da ra\u00ed\u00f1a Cristina de Suecia.\nDurante o s\u00e9culo XVIII, a biblioteca enriqueceuse tam\u00e9n con novas adquisici\u00f3ns e xurdiu o primeiro proxecto de publicar un cat\u00e1logo completo dos manuscritos da biblioteca. Con todo, s\u00f3 chegaron a publicarse tres dos vinte volumes proxectados. A finais do s\u00e9culo, alg\u00fans libros deberon ser entregados como tributo de guerra \u00e1 Francia napole\u00f3nica, a\u00ednda que a maior\u00eda foron restitu\u00eddos coa derrota de Napole\u00f3n, en 1815.\nHoxe, a biblioteca custodia m\u00e1is de 1.600.000 libros antigos e modernos, dos cales 8.300 son incunables, m\u00e1is de 150.000 manuscritos e documentos de arquivos sen contar 100.000 documentos impresos e fragmentos, 300.000 moedas e medallas e 20.000 obxectos de arte.\nO Arquivo Secreto Vaticano, que foi separado da biblioteca a comezos do XVII, cont\u00e9n uns 150.000 volumes.\nEntre os m\u00e1is importantes manuscritos da biblioteca est\u00e1 o Codex Vaticanus, o m\u00e1is antigo manuscrito completo da Biblia. A \"Historia Secreta\" de Procopio descubriuse nesta biblioteca, e publicouse en 1623. Tam\u00e9n se atopou nela un dos tres cancioneiros co\u00f1ecidos da l\u00edrica galaicoportuguesa, o chamado Cancioneiro da Biblioteca Vaticana. Custodia as\u00ed mesmo as actas orixinais do proceso de Galileo, un manuscrito aut\u00f3grafo de santo Tom\u00e9 de Aquino e as cartas orixinais do caso de Marti\u00f1o Lutero.\nDende o 20 de setembro de 2010, e tras distintas reparaci\u00f3ns que a mantiveron pechada \u00f3 p\u00fablico durante tres anos, a Biblioteca reabriu ao p\u00fablico.\nO C\u00f3dice Vaticano.\nNa Biblioteca Vaticana cons\u00e9rvase o \"Codex Vaticanus\" (\"C\u00f3dice Vaticano 1209\"), un dos m\u00e1is antigos manuscritos gregos da Biblia, que se atopa al\u00ed polo menos dende o s\u00e9culo XV. \u00c9 un c\u00f3dice do s\u00e9culo IV que cont\u00e9n case na s\u00faa totalidade o texto b\u00edblico."}
{"id": "374653", "revid": "22795", "url": "https://gl.wikipedia.org/wiki?curid=374653", "title": "Ple\u00f3podo", "text": "Nos crust\u00e1ceos malacostr\u00e1ceos denom\u00ednanse ple\u00f3podo a cada un dos cinco ap\u00e9ndices abdominais, \u00e9 dicir, os ap\u00e9ndices do pleon. Case sempre birr\u00e1meos, est\u00e1n provistos de guedellas de sedas, ou ben de lobos, para adapt\u00e1rense \u00e1 nataci\u00f3n. \nOutras funci\u00f3ns.\nAdemais de seren principalmente \"patas para a nataci\u00f3n\", tam\u00e9n se utilizan para a incubaci\u00f3n dos ovos (excepto nos camar\u00f3ns e nas gambas), para a captura de alimentos (que despois desprazan cara \u00e1 boca) e, \u00e1s veces, poden levar tam\u00e9n branquias.\nNalg\u00fans taxons, o primeiro par ou dous primeiros pares de ple\u00f3podos especializ\u00e1ronse nos machos para a fecundaci\u00f3n, co\u00f1oc\u00e9ndose daquela como gon\u00f3podos.\nEtimolox\u00eda.\nO termo ple\u00f3podo, empregado desde 1855, est\u00e1 formado polos elementos \"ple-\" e \"-podo\" derivados das voces do grego antigo \u03c0\u03bb\u03ad\u03c9 \"pl\u00e9\u014d\" 'navegar', e \u03c0\u03bf\u03cd\u03c2, \u03c0\u03bf\u03b4\u03cc\u03c2 \"po\u00fas, pod\u00f3s\" 'p\u00e9', elementos unidos por un \"-o-\" epent\u00e9tico para facilitar a pronuncia. Literalmente: 'patas para nadar' ou 'patas natatorias'."}
{"id": "374654", "revid": "61897", "url": "https://gl.wikipedia.org/wiki?curid=374654", "title": "C\u00e9falon", "text": ""}
{"id": "374656", "revid": "65337", "url": "https://gl.wikipedia.org/wiki?curid=374656", "title": "Antonio de Le\u00f3n Cubillo Ferreira", "text": ""}
{"id": "374657", "revid": "839", "url": "https://gl.wikipedia.org/wiki?curid=374657", "title": "Andrei Katkov", "text": "Andrei Katkov (en ), nado como Apollon Vladimirovich Katkov (en ) o 26 de outubro de 1916 en Irkutsk (Imperio Ruso) e finado o 18 de setembro 1995 en Roma (Italia), foi un relixioso mariano ruso, bispo grecocat\u00f3lico ruso, que exerceu o seu apostolado na di\u00e1spora.\nTraxectoria.\nPrimeiros anos en Rusia e na China.\nNaceu nunha o 26 de outubro de 1916 en Irkutsk, recibiu o nome de Apollon no seu bautismo na Igrexa ortodoxa rusa. En 1920 a familia trasladouse a Manchuria, e entre 1929 e 1937 Apollon Katkov estudou no Liceo de San Nicolao de Harbin, parte da estrutura do exarcado apost\u00f3lico de Harbin para os cat\u00f3licos rusos de rito bizantino.\nLogo dos seus estudos e de se converter ao catolicismo, ingresou como novizo na Congregaci\u00f3n dos Padres Marianos, onde o seu mentor foi o bielorruso Tama\u0161 Padziava. Katkov fixo os votos mon\u00e1sticos e tomou o nome de Andrei o 4 de decembro de 1938.\nRoma.\nEn 1939 Andrei marchou a Roma para continuar a s\u00faa educaci\u00f3n, e estudou Filosof\u00eda na Pontif\u00edcia Universidade de San Tom\u00e9 de Aquino. En 1941 recibiu a tonsura mon\u00e1stica con votos perpetuos.\nFoi ordenado sacerdote o 30 de xullo de 1944 polo bispo Aleksandr Evreinov. Doutorouse en Filosof\u00eda en 1945, e posteriormente tam\u00e9n graduouse polo Pontificio Instituto Oriental e residiu no Colexio Ruso. En Roma traballou cos refuxiados da Uni\u00f3n Sovi\u00e9tica.\nDi\u00e1spora rusa.\nPor motivos pastorais foi trasladado a Inglaterra en 1950, e en 1951 a Australia, onde canda o arquimandrita Georgii Brianchaninov fundou un centro misioneiro en Melbourne para a atenci\u00f3n dos cat\u00f3licos de rito oriental. En Australia organizou \u00e1 comunidade de rusos cat\u00f3licos emigrados dende a Rep\u00fablica Popular da China. En 1958 o hieromonxe foi chamado a Roma polo papa Xo\u00e1n XXIII, onde o 14 de novembro foi nomeado bispo titular de Nauplia. Recibiu a consagraci\u00f3n episcopal o 21 de decembro de mans de Aleksandr Evreinov, e foi nomeado bispo coadxutor de rito bizantino.\nEn 1960 foi nomeado membro da Congregaci\u00f3n para as Igrexas Orientais e visitador apost\u00f3lico para os grecocat\u00f3licos rusos no exterior, cargo que exerceu at\u00e9 1984. Viviu en Roma, onde seguiu a axudar aos emigrantes rusos, moitas veces chegados a trav\u00e9s de Harbin."}
{"id": "374659", "revid": "89787", "url": "https://gl.wikipedia.org/wiki?curid=374659", "title": "Ochrophyta", "text": "As ocr\u00f3fitas, ou Ochrophyta, \u00e9 o grupo de heterocontos fotosintetizadores. Incl\u00fae \u00e1s algas pardas (Phaeophyceae), algas douradas (Chrysophyceae e Synurophyceae) e algas amarelo-verdosas (Xanthophyceae).\nCase todos os grupos das ocr\u00f3fitas son unicelulares e/ou coloniais. Alg\u00fans grupos son de organismos unicelulares picoplanct\u00f3nicos (menores de 3 \u03bcm). \u00c9 un grupo amplo en n\u00famero de especies e diversidade filoxen\u00e9tica presente en medios terrestres e acu\u00e1ticos, en especial nas zonas f\u00f3ticas e bent\u00f3nicas dos oc\u00e9anos. Por\u00e9n, alg\u00fans grupos viven en solos h\u00famidos e no musgo.\nA clasificaci\u00f3n do grupo a\u00ednda non est\u00e1 claramente definida. Alg\u00fans autores dividen o grupo en dous sub-filos: Phaeista (que abrangue aos Hypogyristea e Chrysista nunhas clasificaci\u00f3ns ou Limnista e Marista noutras) e Khakista (que abrangue as \"Bolidomonas\" e diatomeas)\nFiloxenia.\nUnha clasificaci\u00f3n baseada en publicaci\u00f3ns de 2015 e 2016 \u00e9 a seguinte:"}
{"id": "374662", "revid": "839", "url": "https://gl.wikipedia.org/wiki?curid=374662", "title": "Andrei Apollon Katkov", "text": ""}
{"id": "374663", "revid": "839", "url": "https://gl.wikipedia.org/wiki?curid=374663", "title": "Andrei Katkoff", "text": ""}
{"id": "374664", "revid": "839", "url": "https://gl.wikipedia.org/wiki?curid=374664", "title": "Cyryl Klimowicz", "text": ""}
{"id": "374669", "revid": "1888", "url": "https://gl.wikipedia.org/wiki?curid=374669", "title": "Segundo Cotovad D\u00edaz", "text": "Segundo Cotovad D\u00edaz foi un comerciante e pol\u00edtico galego.\nTraxectoria.\nDono da f\u00e1brica de chocolates La Helvetia de Ferrol. Na II Rep\u00fablica foi concelleiro de Ferrol e deputado provincial. Cesou como deputado provincial en abril de 1932. Foi presidente do Casino Ferrolano, xefe do Partido Republicano Radical de Ferrol e primeiro tenente alcalde de Ferrol. En setembro de 1934 Xaime Quintanilla Mart\u00ednez foi suspendido como alcalde e Segundo Cotovad foi nomeado delegado gobernativo de Ferrol e m\u00e1is tarde presidente da Comisi\u00f3n Xestora. Dimitiu o 19 de febreiro de 1936.\nVida persoal.\nCasou con Evangelina Garc\u00eda Luaces, que morreu en 1933."}
{"id": "374670", "revid": "98629", "url": "https://gl.wikipedia.org/wiki?curid=374670", "title": "Logorama", "text": "Logorama \u00e9 unha curtametraxe francesa de animaci\u00f3n escrita e dirixida por H5/Fran\u00e7ois Alaux, Herv\u00e9 de Cr\u00e9cy e Ludovic Houplain, e producida por Autour de Minuit. O filme representa unha historia ambientada nos \u00c1nxeles, e faino a trav\u00e9s de m\u00e1is de 2,500 logos e mascotas de marcas contempor\u00e1neos e hist\u00f3ricos. Ga\u00f1ou o Prix Kodak no Festival de Cine de Cannes de 2009 e o Oscar \u00e1 mellor curtametraxe animada na 82\u00aa edici\u00f3n dos premios."}
{"id": "374672", "revid": "98629", "url": "https://gl.wikipedia.org/wiki?curid=374672", "title": "Antonio Santamar\u00eda L\u00f3pez", "text": "Antonio Santamar\u00eda L\u00f3pez, nado en Castro Urdiales o 27 de marzo de 1885 e finado en Nova York o 27 de decembro de 1949, foi un sindicalista e pol\u00edtico espa\u00f1ol.\nTraxectoria.\nCaldeireiro. Sendo novo marchou traballar a Biscaia, onde se fixo obreiro metal\u00farxico. Despois pasou a Ferrol, traballando no Arsenal, na Sociedad Constructora Naval. En 1905 ingresou na UGT e no PSOE. Estivo exiliado en Francia pola s\u00faa participaci\u00f3n na folga xeral de 1917. Foi presidente da Agrupaci\u00f3n Socialista de Ferrol en 1929. Na II Rep\u00fablica foi elixido concelleiro en Ferrol. Foi candidato do PSOE pola Coru\u00f1a nas elecci\u00f3ns de 1933, pero non resultou elixido. Pertenceu ao Comit\u00e9 Revolucionario de Ferrol durante folga xeral revolucionaria de 1934, polo que foi condenado a morte, a\u00ednda que finalmente a pena foi conmutada pola de reclusi\u00f3n perpetua. Sa\u00edu da cadea coa amnist\u00eda de febreiro de 1936. Logo da renuncia de Xaime Quintanilla Mart\u00ednez a finais de febreiro, foi nomeado alcalde de Ferrol. Co golpe de Estado do 18 de xullo de 1936 foi detido e xulgado en Ferrol por traiz\u00f3n. Foi condenado a pena de morte en consello de guerra o 11 de agosto. Fuxiu da Prisi\u00f3n do Baluarte ao d\u00eda seguinte, con Juan Rinc\u00f3n T\u00e9llez, e permaneceu agochado at\u00e9 o 21 de xullo do 1939, cando conseguiu embarcar en Ares con outros 26 republicanos galegos na evasi\u00f3n do bou Ram\u00f3n, conseguindo chegar a Francia. Foi internados no campo de concentraci\u00f3n de Barcar\u00e9s. O 23 de decembro de 1939 embarcou en Le Havre con destino a M\u00e9xico. A comezos de xaneiro de 1940 chegou a Nova York e quedou a vivir al\u00ed. Traballou no Centro Espa\u00f1ol, nos talleres de Alfredo Medina e na tenda do seu compatriota Carregal."}
{"id": "374680", "revid": "98629", "url": "https://gl.wikipedia.org/wiki?curid=374680", "title": "Tosta Banda", "text": "Tosta Banda \u00e9 un grupo de m\u00fasica folk internacional que xurdiu no ano 2016. Est\u00e1 formado por m\u00fasicos e cantantes de Escocia, Gales, Frisia, Galicia, Irlanda, Pa\u00eds Vasco e Cornualla. Mixel Ducau \u00e9 o director musical de Tosta Banda, e Igor Otxoa o director art\u00edstico. O seu primeiro \u00e1lbum, \u201cTosta\u201d, foi gravado nos estudios Elkar de Donostia, e mesturado no estudio \u201cMusikart\u201d de Amezketa, no Pa\u00eds Vasco, estar\u00e1 dispo\u00f1ible en outubro de 2017.\nTraxectoria.\nA orixe do nome do grupo, que se refire \u00e1 bancada dun bote, prov\u00e9n dunha palabra que est\u00e1 presente en varias linguas minoritarias da costa atl\u00e1ntica europea. O seu repertorio est\u00e1 composto por canci\u00f3ns tradicionais das sete culturas de procedencia e novas composici\u00f3ns creadas por t\u00f3dolos m\u00fasicos que participan na banda. O proceso de formaci\u00f3n do grupo comezou no ano 2016, ano durante o cal o grupo realizou unha xira en diferentes festivais de m\u00fasica folk nos pa\u00edses de orixe dos m\u00fasicos, como o Atlantikaldia de Errenteria."}
{"id": "374682", "revid": "5863", "url": "https://gl.wikipedia.org/wiki?curid=374682", "title": "Evasi\u00f3n do bou Ram\u00f3n", "text": "A evasi\u00f3n do bou Ram\u00f3n foi a fuxida dun grupo de republicanos galegos desde Ares rumbo a Francia o 21 de xullo de 1939.\nHistoria.\nMilitantes obreiros de Ferrol, Nar\u00f3n, Ares e Mugardos que levaban moito tempo agochados en casas de amigos ou familiares, agardaban unha oportunidade para fuxir da represi\u00f3n. Varios fuxidos comezaron a comunicarse para ver de intentar a sa\u00edda por mar. Os militantes socialistas Miguel e Antonio Leira Fern\u00e1ndez, os \"Chuchos da Vella\", que estaban agochados en Ares, estableceron contacto cun amigo, Juan S\u00e1nchez Fern\u00e1ndez, tripulante do bou \"Ram\u00f3n\", que sa\u00eda faenar dende Ares, artellaron a evasi\u00f3n do maior n\u00famero posible de fuxidos. Contactaron con alg\u00fans agochados en Cerv\u00e1s: Juan Castro Villar, Benito Feijoo Segu\u00edn, Gelfo Reb\u00f3n e Antonio Saavedra Montero, socialistas. Mandaron aviso aos cenetistas Lu\u00eds Abella Beade, Mois\u00e9s Lago Lorenzo, de Ferrol, Rogelio Leal, de Pi\u00f1eiros, ao socialista de Santa Mari\u00f1a Domingo Serantes Sequeiro, e mesmo ao exalcalde socialista de Ferrol Antonio Santamar\u00eda L\u00f3pez.\nOs escapados concentr\u00e1ronse en Ares; os de Ferrol e Nar\u00f3n chegaron a noite anterior e durmiron en casas da vila, outro grupo pasou a noite nas covas de Santa Mari\u00f1a, xunt\u00e1ndose vinte e sete homes. Seis deles levaban improvisados uniformes da Garda Civil, escopetas de madeira, e algunha pistola aut\u00e9ntica e cando a tripulaci\u00f3n do bou estaba arranxando o barco para a sa\u00edda, os falsos gardas abord\u00e1ronos co pretexto de evitar unha fuxida. Pecharon os tripulantes no rancho, e chegaron o resto dos asaltantes. Logo de agardar \u00e1 hora acostumada de sa\u00edda, partiron do porto de Ares \u00e1 unha da madrugada.\nNa viaxe, o bou esgotou o carb\u00f3n e tiveron que queimar boa parte da cuberta para intentar manter a presi\u00f3n da caldeira. Finalmente quedou \u00e1 deriva, e foi rescatado e remolcado polo barco \"Le Coubre\". O 23 de xullo o bou Ram\u00f3n chegou ao porto franc\u00e9s de La Pallice. Ao chegar foron conducidos ao campo de concentraci\u00f3n de Le Barcar\u00e8s.\nOs fuxidos foron xulgados na causa 2134/39 aberta en Ferrol por rebeli\u00f3n militar."}
{"id": "374687", "revid": "23204", "url": "https://gl.wikipedia.org/wiki?curid=374687", "title": "Tosta", "text": ""}
{"id": "374694", "revid": "1888", "url": "https://gl.wikipedia.org/wiki?curid=374694", "title": "Benito Feij\u00f3o Segu\u00edn", "text": ""}
{"id": "374698", "revid": "85894", "url": "https://gl.wikipedia.org/wiki?curid=374698", "title": "Rogelio Leal L\u00f3pez", "text": "Rogelio Leal L\u00f3pez, nado en Pi\u00f1eiros (Nar\u00f3n) en 1896 e finado no mesmo lugar en 1990, foi un sindicalista e pol\u00edtico galego.\nTraxectoria.\nEn 1930 era secretario do sindicato de mozos de caf\u00e9 de Ferrol integrado na CNT. Entre 1933 e 1936 foi militante da Federaci\u00f3n Anarquista Ib\u00e9rica e do Sindicato de Industria Naval de Ferrol. Co golpe de Estado do 18 de xullo de 1936 fuxiu e permaneceu agochado. Foi xulgado en Ferrol por rebeli\u00f3n e declarado en rebeld\u00eda. O 21 de xullo do 1939 conseguiu embarcar en Ares con outros 26 republicanos na evasi\u00f3n do bou Ram\u00f3n, conseguindo chegar a Francia. Traballou de le\u00f1ador. En 1947 volveu a Galicia con Antonio Gonz\u00e1lez P\u00e9rez coa misi\u00f3n de reorganizar a FAI e a Federaci\u00f3n Ib\u00e9rica de Juventudes Libertarias (FIJL). O 3 de xaneiro de 1948 foi detido. Posto en liberdade provisional, foi novamente detido en xu\u00f1o de 1948 e internado en Oca\u00f1a. O 1 de xullo de 1949 foi condenado en Madrid a 18 anos de prisi\u00f3n por rebeli\u00f3n militar e participaci\u00f3n na reorganizaci\u00f3n da FAI, FIJL e a CNT. Pasou varios anos na cadea de San Miguel de los Reyes. Sa\u00edu en liberdade condicional en 1953."}
{"id": "374699", "revid": "1576", "url": "https://gl.wikipedia.org/wiki?curid=374699", "title": "Termo", "text": "Un termo ou vaso de Dewar \u00e9 un recipiente que se pode volver pechar mantendo excelentes caracter\u00edsticas de illamento t\u00e9rmico.\nCaracter\u00edsticas.\nNo canto de confiar soamente nun termo para illar o interior do exterior, o envase selado, de feito, cont\u00e9n un baleiro.\u00a0Un baleiro non conduce calor en absoluto por conduci\u00f3n ou convecci\u00f3n, e a radiaci\u00f3n, a outra forma de traspaso t\u00e9rmico, \u00e9 mantida ao m\u00ednimo cubrindo as superficies internas do baleiro con prata ou outro metal reflexivo. O termo com\u00fan, ese que utilizamos para manter un litro de auga quente, tr\u00e1tase de d\u00faas botellas de vidro, unha dentro da outra separadas por un espazo totalmente estanco no que se fixo un baleiro total.\nA superficie interior do termo espellouse, aproveitando a propiedade que este ten para impedir o paso da calor por radiaci\u00f3n. O resto de calor que pasa a trav\u00e9s do espello por conduci\u00f3n e convecci\u00f3n at\u00f3pase co baleiro desa c\u00e1mara e \u00e9 sabido que no baleiro non hai transmisi\u00f3n de calor por devanditos mecanismos (excepto por radiaci\u00f3n). Desa maneira, a temperatura non ten forma de sa\u00edr ao exterior. O punto d\u00e9bil do conxunto \u00e9 o tap\u00f3n. Pero, en termos xerais, o grao de confiabilidade dun termo est\u00e1 dado pola separaci\u00f3n entre os dous botell\u00f3ns e o grao sen carga que se logrou.\nEn teor\u00eda, un termo poder\u00eda, por tanto, ser unha aproximaci\u00f3n a un illante perfecto para o seu contido, por exemplo, mantendo unha cunca de caf\u00e9 quente durante unha d\u00e9cada. Na pr\u00e1ctica, con todo, a parede interior do recipiente \u00fanese \u00e1 parede exterior, xeralmente na boca do envase, na cal unha leve conduci\u00f3n da calor ocorre entre as paredes interiores e exteriores (quedando o baleiro no medio).\nOs termos fix\u00e9ronse historicamente de cristal a\u00ednda que agora tam\u00e9n se fan de metal, que os fai m\u00e1is duradeiros e menos propensos \u00e1 fractura.\nHistoria.\nOs primeiros termos para uso comercial foron feitos en 1904, cando foi formada a compa\u00f1\u00eda alem\u00e1 Thermos GmbH. \"Thermos\", que significa \u2018calor\u2019 en grego foi o nome elixido para o produto tras convocar un concurso de ideas. A marca concibida para o termo segue sendo unha marca rexistrada nalg\u00fans pa\u00edses, pero foi declarada xen\u00e9rica nos Estados Unidos en 1963, pois se considera sin\u00f3nimo de todos os termos en xeral.\nExiste na actualidade un variado n\u00famero de instrumentos que permiten determinar os par\u00e1metros cambiantes asociados \u00e1 temperatura e son as chamadas termobalanzas.\nTermo de nitr\u00f3xeno.\nEste tipo de termo \u00e9 un envase cil\u00edndrico que ten un tama\u00f1o de 70\u00d720 cent\u00edmetros. O seu interior est\u00e1 cheo de nitr\u00f3xeno l\u00edquido, que conxela a unha temperatura de \u2212190\u00a0\u00b0C. Este tipo de envase \u00e9 moi utilizado na inseminaci\u00f3n artificial en humanos e en animais.\nO nitr\u00f3xeno evap\u00f3rase dentro del e sux\u00edrese un cambio de nitr\u00f3xeno cada 2 meses."}
{"id": "374700", "revid": "89787", "url": "https://gl.wikipedia.org/wiki?curid=374700", "title": "Mois\u00e9s Lago Lorenzo", "text": "Mois\u00e9s Lago Lorenzo, nado no Val (Soutomaior) o 20 de xu\u00f1o de 1900 e finado en Fumel (Lot e Garona) en 1996, foi un sindicalista e pol\u00edtico galego.\nTraxectoria.\nMilitante anarquista, en 1927 era membro da xunta da Sociedade de coci\u00f1eiros La Paz de Ferrol. Na ditadura de Primo de Rivera foi un dos organizadores da Federaci\u00f3n de sindicatos \u00fanicos da CNT de Ferrol. En 1930 foi presidente do sindicato de coci\u00f1eiros e ao ano seguinte foi tesoureiro do Comit\u00e9 Rexional da Confederaci\u00f3n e delegado de varios sindicatos no congreso rexional. Foi detido logo da folga xeral de maio de 1933. Co golpe de Estado do 18 de xullo de 1936 fuxiu e permaneceu agochado. O 23 de maio de 1937 sostivo con Lu\u00eds Abella Beade un enfrontamento armado coa forza p\u00fablica na casa de Xuvia onde estban agochados, sendo detido o propietario da casa e posteriormente condenado a morte. O 21 de xullo do 1939 conseguiu embarcar en Ares con outros 26 republicanos na evasi\u00f3n do bou Ram\u00f3n, conseguindo chegar a Francia. Estivo no campo de concentraci\u00f3n de Argel\u00e8s, de onde sa\u00edu o 4 de decembro de 1939 para a 127 compa\u00f1\u00eda de traballadores. Durante a ocupaci\u00f3n alem\u00e1 de Francia uniuse \u00e1 Uni\u00f3n Nacional Espa\u00f1ola e no outono de 1944 participou nas operaci\u00f3ns da invasi\u00f3n do Val de Ar\u00e1n."}
{"id": "374703", "revid": "89787", "url": "https://gl.wikipedia.org/wiki?curid=374703", "title": "Teorema do \u00edndice de Atiyah-Singer", "text": "Na xeometr\u00eda diferencial, o teorema do \u00edndice de Atiyah-Singer afirma que para un operador diferencial el\u00edptico sobre unha variedade compacta, o \u00edndice anal\u00edtico (relacionado coa dimensi\u00f3n do espazo de soluci\u00f3ns) \u00e9 igual ao \u00edndice topol\u00f3xico (definida en termos dalg\u00fans datos topol\u00f3xicos). Incl\u00fae moitos outros importantes teoremas (como o teorema de Riemann-Roch) como casos especiais, e ten aplicaci\u00f3ns en f\u00edsica te\u00f3rica.\nFoi probado por Michael Atiyah e Isadore Singer en 1963.\nHistoria.\nO problema do \u00edndice para operadores diferenciais el\u00edpticos foi proposto por Israel Gelfand en 1960. Notou a invarianza por homotop\u00eda do \u00edndice e buscou unha f\u00f3rmula para el mediante invariante topol\u00f3xicos. Alg\u00fans dos exemplo que o motivaron foron o teorema de Riemann\u2013Roch, a s\u00faa xeneralizaci\u00f3n (teorema de Hirzebruch\u2013Riemann\u2013Roch e o teorema da sinatura de Hirzebruch. Hirzebruch e Borel probaran a integralidade do x\u00e9nero \u00c2 dunha variedade, e Atiyah suxerira que esta integralidade pod\u00eda explicarse se fose o \u00edndice do operador de Dirac, que fora redescuberto por Atiyah e Singer en 1961.\nO teorema de Atiyah\u2013Singer foi anunciado en 1963. A demostraci\u00f3n esbozada no seu anuncio nunca foi publicada por eles, a\u00ednda que aparece no libro . Tam\u00e9n se recolleu no \"S\u00e9minaire Cartan-Schwartz 1963/64\" que tivo lugar en Par\u00eds simultaneamente co seminario liderado por Palais en Princeton. O \u00faltimo relatorio en Par\u00eds f\u00edxoo Aityah sobre variedades con fronteira. A s\u00faa primeira proba publicada substitu\u00edu a teor\u00eda do cobordo coa K-teor\u00eda."}
{"id": "374709", "revid": "23204", "url": "https://gl.wikipedia.org/wiki?curid=374709", "title": "Isadore Singer", "text": "Isadore Manuel Singer, nado en Detroit\u00a0o\u00a024 de abril de 1924 e finado o 11 de febreiro de 2021, foi un matem\u00e1tico estadounidense, profesor no departamento de matem\u00e1ticas\u00a0no MIT, e co\u00f1ecido polo seu traballo con Michael Atiyah no desenvolvemento do teorema de Atiyah-Singer sobre \u00edndices anal\u00edticos.\nTraxectoria.\nNaceu en Detroit e diplomouse na Universidade de M\u00edchigan en 1944. Logo de obter o seu doutoramento\u00a0en 1950\u00a0na Universidade de Chicago, dedicouse ao ensino na UCLA e logo no MIT, onde desenvolveu gran parte da s\u00faa carreira.\nSinger \u00e9 membro da Academia Nacional de Ciencias dos Estados Unidos e da Academia Estadounidense das Artes e as Ciencias.\nEntre os principais premios que recibiu c\u00f3ntanse o Premio B\u00f4cher en 1969, o Premio Leroy Steele no ano 2000, ambos da Sociedade Americana de Matem\u00e1ticas, a medalla Wigner en 1988, a Medalla Nacional de Ciencia dos Estados Unidos en 1983, o Premio Abel, compartido con Michael Atiyah en 2004, e o premio James Rhyne Killian do MIT en 2005."}
{"id": "374720", "revid": "47401", "url": "https://gl.wikipedia.org/wiki?curid=374720", "title": "Teorema de Atiyah-Singer", "text": ""}
{"id": "374727", "revid": "85894", "url": "https://gl.wikipedia.org/wiki?curid=374727", "title": "Cabreiro, Tremoedo, Vilanova de Arousa", "text": "Cabreiro \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 74 habitantes no ano 2016 segundo datos do IGE, dos que 38 eran mulleres e 36 homes, o que representa un leve aumento respecto \u00f3s anos 2010, cando ti\u00f1a 71 veci\u00f1os, e 2005, cando eran 73."}
{"id": "374729", "revid": "85894", "url": "https://gl.wikipedia.org/wiki?curid=374729", "title": "O Couto, Tremoedo, Vilanova de Arousa", "text": "O Couto \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 102 habitantes no ano 2016 segundo datos do IGE, dos que 52 eran mulleres e 50 homes, o que representa un descenso respecto \u00f3s anos 2010, cando ti\u00f1a 125 veci\u00f1os, e 2005, cando eran 119.\nToponimia.\nA orixe do top\u00f3nimo \u00e9 o lat\u00edn , que \u00e9 un \"(lugar) cercado\", para poder defendelo mellor."}
{"id": "374730", "revid": "85894", "url": "https://gl.wikipedia.org/wiki?curid=374730", "title": "Cu\u00ed\u00f1a, Tremoedo, Vilanova de Arousa", "text": "Cu\u00ed\u00f1a \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 48 habitantes no ano 2016 segundo datos do IGE, dos que 27 eran mulleres e 21 homes, o que representa un descenso respecto \u00f3s anos 2010, cando ti\u00f1a 54 veci\u00f1os, e 2005, cando eran 56."}
{"id": "374731", "revid": "85894", "url": "https://gl.wikipedia.org/wiki?curid=374731", "title": "Deiro, Tremoedo, Vilanova de Arousa", "text": "Deiro \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 186 habitantes no ano 2016 segundo datos do IGE, dos que 91 eran mulleres e 95 homes, o que representa un descenso respecto \u00f3s anos 2010, cando ti\u00f1a 210 veci\u00f1os, e 2005, cando eran 209."}
{"id": "374732", "revid": "85894", "url": "https://gl.wikipedia.org/wiki?curid=374732", "title": "Gombra, Tremoedo, Vilanova de Arousa", "text": "Gombra \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 69 habitantes no ano 2016 segundo datos do IGE, dos que 34 eran mulleres e 35 homes, o que representa un descenso respecto \u00f3s anos 2010, cando ti\u00f1a 72 veci\u00f1os, e 2005, cando eran 81."}
{"id": "374733", "revid": "85894", "url": "https://gl.wikipedia.org/wiki?curid=374733", "title": "A Igrexa, Tremoedo, Vilanova de Arousa", "text": "A Igrexa \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 122 habitantes no ano 2016 segundo datos do IGE, dos que 54 eran mulleres e 68 homes, o que representa un descenso respecto \u00f3s anos 2010, cando ti\u00f1a 135 veci\u00f1os, e 2005, cando eran 141.\nToponimia.\nA orixe do top\u00f3nimo \u00e9 o lat\u00edn , o lugar da igrexa."}
{"id": "374734", "revid": "85894", "url": "https://gl.wikipedia.org/wiki?curid=374734", "title": "Mouzos, Tremoedo, Vilanova de Arousa", "text": "Mouzos \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 87 habitantes no ano 2016 segundo datos do IGE, dos que 48 eran mulleres e 39 homes, o que representa un aumento respecto \u00f3 ano 2010, cando ti\u00f1a 82 veci\u00f1os, pero un descenso respecto a 2005, cando eran 91."}
{"id": "374735", "revid": "27155", "url": "https://gl.wikipedia.org/wiki?curid=374735", "title": "Gon\u00f3podo", "text": "Os gon\u00f3podos son ap\u00e9ndices especializados de varios artr\u00f3podos utilizados na reproduci\u00f3n ou na posta de ovos. Facilitan aos machos a transferencia de esperma de macho a femia durante o apareamento.\nNos crust\u00e1ceos e dipl\u00f3podos son patas modificadas. Alg\u00fans est\u00e1n moi decorados con estruturas elaboradas que poden desempe\u00f1ar funci\u00f3ns na competencia esperm\u00e1tica, e poden usarse para diferenciar e identificar especies estreiamente relacionadas.\nXeralmente enc\u00f3ntrans e un ou m\u00e1is pares, en contraposici\u00f3n aos \u00f3rganos reprodutores \u00fanicos (non pareados), como o \"aedeagus\" dos insectos ou o pene dos opili\u00f3ns."}
{"id": "374736", "revid": "85894", "url": "https://gl.wikipedia.org/wiki?curid=374736", "title": "Ra\u00f1as, Tremoedo, Vilanova de Arousa", "text": "Ra\u00f1as \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 61 habitantes no ano 2016 segundo datos do IGE, dos que 28 eran mulleres e 33 homes, o que representa un aumento respecto \u00f3 ano 2010, cando ti\u00f1a 58 veci\u00f1os, pero un descenso respecto a 2005, cando eran 64."}
{"id": "374737", "revid": "56817", "url": "https://gl.wikipedia.org/wiki?curid=374737", "title": "Ra\u00f1as", "text": "Os top\u00f3nimos Ra\u00f1as e As Ra\u00f1as poden referirse a:"}
{"id": "374738", "revid": "19415", "url": "https://gl.wikipedia.org/wiki?curid=374738", "title": "HK-areena", "text": ""}
{"id": "374739", "revid": "1822", "url": "https://gl.wikipedia.org/wiki?curid=374739", "title": "As Ra\u00f1as", "text": ""}
{"id": "374741", "revid": "85894", "url": "https://gl.wikipedia.org/wiki?curid=374741", "title": "San Bartolomeu, Tremoedo, Vilanova de Arousa", "text": "San Bartolomeu \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 63 habitantes no ano 2016 segundo datos do IGE, dos que 31 eran mulleres e 32 homes, o que representa un descenso respecto \u00f3s anos 2010, cando ti\u00f1a 66 veci\u00f1os, e 2005, cando eran 71."}
{"id": "374742", "revid": "85894", "url": "https://gl.wikipedia.org/wiki?curid=374742", "title": "Vilantes, Tremoedo, Vilanova de Arousa", "text": "Vilantes \u00e9 un lugar da parroquia de Tremoedo no concello pontevedr\u00e9s de Vilanova de Arousa, na comarca do Saln\u00e9s. Ti\u00f1a 46 habitantes no ano 2016 segundo datos do IGE, dos que 21 eran mulleres e 25 homes, o que representa un descenso respecto \u00f3 ano 2010, cando ti\u00f1a 49 veci\u00f1os, pero un aumento respecto a 2005, cando eran 36."}
{"id": "374744", "revid": "22795", "url": "https://gl.wikipedia.org/wiki?curid=374744", "title": "Palpigradi", "text": ""}
{"id": "374746", "revid": "89787", "url": "https://gl.wikipedia.org/wiki?curid=374746", "title": "Hyphochytridiomycetes", "text": "Hyphochytriomycota, ou os hifoquitridios, \u00e9 un pequeno grupo de eucariotas uniflaxelados mari\u00f1os do grupo de heterocontos. Viven dun xeito similar aos fungos e producen zoosporas mais, pola contra, te\u00f1en paredes celulares nalgunhas fases do ciclo de vida e por ela absorben nutrientes. Son acu\u00e1ticos e osmotr\u00f3ficos, que se nutren como simbiotrofos de algas ou fungos, ou como sapr\u00f3fitos de insectos e detritos de plantas.\nEste grupo componse de 24 especies en 6 x\u00e9neros. Estiveron clasificando como fungos e protistas ata recentes clasificaci\u00f3ns.\nCaracter\u00edsticas.\nNa s\u00faa fase vexetativa semellan hifas, como as dos fungos. Por\u00e9n, esas hifas que forman non te\u00f1en \u00f3culos. As hifas son de talos rizoidais, que ou s\u00f3 te\u00f1en un talo ou van bifurcando de dous en dous. O seu sistema rizoidal, coa forma de hifas, \u00e9 o que lle d\u00e1 nome ao grupo (co prefixo \"hypho-\").\nAs hifas producen c\u00e9lulas reprodutivas m\u00f3biles, \"zoosporas\". Estas te\u00f1en un flaxelo que vai cara a s\u00faa parte anterior e que ten unha pelame flaxelar, ou \"mastigonemas\". Ese flaxelo das zoosporas, que lle d\u00e1 mobilidade natatoria, caracteriza ao grupo.\nNa parede celular te\u00f1en quitina e celulosa.\nClasificaci\u00f3n.\nEste grupo tense clasificado como filo ou clase, subclase e mesmo orde, e por iso, t\u00e9nselle chamado Hyphochytriomycota, Hyphochytriomycetes (ou Hyphochytrea), Hyphochytriomycetidae (ou Hyphochytridae) e Hyphochytriales, respectivamente. \u00c1s veces empr\u00e9ganse as variantes Hyphochytri\"di\"omycota e Hyphochytri\"di\"omycetes, ben por analox\u00eda con Chytridiomycetes ou por perpetuaci\u00f3n dun erro ortogr\u00e1fico. Malia a todo, a ra\u00edz do nome deste tax\u00f3n \u00e9 \"Hyphochytri-\" (de \"Hyphochytrium\") e non \"Hyphochytridi-\" (de \"Chytridium\")\nNo pasado as clases Hyphochytridiomycetes, Oomycetes e Chytridiomycetes, ao seren entendidos como fungos con flaxelos, esporas e gametos, tiv\u00e9ronse agrupado dentro de Mastigomycotina. Por\u00e9n, agora ese taxon est\u00e1 obsoleto. Chytridiomycetes seguense a considerar como verdadeiros fungos, mais os outros dous subgrupos clasif\u00edcanse no reino de Protista ou no grupo de Stramenopiles.\nHyphochytriomycetes son pseudofungos que est\u00e1 pr\u00f3ximos a Oomycetes. Unha clasificaci\u00f3n deste grupo \u00e9:"}
{"id": "374769", "revid": "85894", "url": "https://gl.wikipedia.org/wiki?curid=374769", "title": "A Xunqueira, Vilanova de Arousa, Vilanova de Arousa", "text": "A Xunqueira \u00e9 un lugar da parroquia de Vilanova de Arousa no concello pontevedr\u00e9s de Vilanova de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374770", "revid": "85894", "url": "https://gl.wikipedia.org/wiki?curid=374770", "title": "Lera, Vilanova de Arousa, Vilanova de Arousa", "text": "Lera \u00e9 un lugar da parroquia de Vilanova de Arousa no concello pontevedr\u00e9s de Vilanova de Arousa, na comarca do Saln\u00e9s, segundo consta no Nomencl\u00e1tor de Galicia . Non obstante, o IGE non rexistra habitantes neste lugar no censo de 2016 , polo que non se poden achegar datos da s\u00faa poboaci\u00f3n."}
{"id": "374772", "revid": "47401", "url": "https://gl.wikipedia.org/wiki?curid=374772", "title": "Nino Vaccarella", "text": "Nino Vaccarella nado en Palermo (Sicilia) o 4 de marzo de 1933 e finado na mesma cidade o 23 de setembro de 2021, foi un piloto italiano de F\u00f3rmula Un.\nOs seus principais logros incl\u00faen ga\u00f1ar as 24 Horas de Le Mans de 1964 e a Targa Florio en 1965, 1971 e 1975, cando xa non era un evento do Campionato do Mundo de Resistencia.\nAndaina nos coches deportivos.\nVaccarella, nado en Sicilia, era co\u00f1ecido por ser un especialista na Targa Florio. Segundo Vic Elford, co\u00f1ec\u00eda os cami\u00f1os de Sicilia como o dorso da s\u00faa man. Compa\u00f1eiro de Umberto Maglioli na Targa Florio de 1960 nun Maserati \"birdcage\", propiedade do equipo Camoradi. Maglioli ga\u00f1ara anteriormente a carreira d\u00faas veces. Vaccarella fora un mestre de escola en Palermo cunha gran paix\u00f3n polo automobilismo. Tomaron a dianteira na tarde do 8 de maio e mantiv\u00e9rona durante tres voltas ata que o coche rompeu. O evento foi ga\u00f1ado por Joakim Bonnier e Hans Herrmann nun pequeno Porsche prateado. Emparellado con Lorenzo Bandini na Targa Florio de 1965 ga\u00f1aron cunha velocidade media de 101 quil\u00f3metros por hora, terminando en 7 horas 1 minuto e 12.4 segundos.\nEn 1966, Vaccarella e Bandini lideraron a maior parte da carreira ata que o seu Ferrari 330 sa\u00eduse da pista logo de sete voltas e quedou demasiado danado para continuar. Mentres axitaba a man para saudar \u00e1 multitude, Vaccarella veu un muro coa inscrici\u00f3n \"Viva Nino\". Maglioli e Vaccarella levaron un Ford GT-40 ao quinto lugar nas 12 Horas de Sebring de 1967. \nA edici\u00f3n do 8 de maio de 1968 do \"Giornale Di Sicilia\" proclamou no seu t\u00edtulo, \"S\u00f3 Vaccarella pod\u00eda facer o milagre\". O significado ti\u00f1a que ver coa gran tarefa do piloto siciliano ao lograr a vitoria na Targa Florio no seu Alfa Romeo de 2.5 litros, chamado \"Tipo 33\". Enfrontouse a catro competidores alem\u00e1ns que pilotaban modelos Porsche 910. Os Porsches arrasaran recentemente nas carreiras de resistencia en Daytona e Sebring. Poucos expertos daban aos catro Alfa Romeos unha oportunidade contra os \"perfectos\" Porsches, pero os sicilianos confiaban na habilidade da conduci\u00f3n de Vaccarella. Vaccarella cualificou oitavo nas 24 Horas de Daytona nun Ferrari 512S. Tam\u00e9n pilotou o Ferrari 512S con motor V12 nun esforzo heroico pero con todo finalmente perdeu en 1970, danando o coche nas etapas finais.\nEsta foi un dunha serie de 11 carreiras de resistencia celebrados en Europa e Norteam\u00e9rica para o campionato mundial de construtores de 1970. Vaccarella e Toine Hezemans ga\u00f1aron a Targa Florio de 1971 nun Alfa Romeo. Cruzaron a li\u00f1a de meta un minuto antes que Andrea de Adamich e Gijs van Lennep, que tam\u00e9n pilotaban un Alfa Romeo. Esta carreira terminou co dominio de Porsche, que terminara primeiro nas anteriores cinco carreiras da Targa Florio. Vaccarella competiu nas 12 Horas de Sebring de 1972 nun dos catro Alfa Romeo 33/3TT da carreira. O seu compa\u00f1eiro de conduci\u00f3n foi Nanni Galli. Clasific\u00e1ronse quintos detr\u00e1s doutro Alfa Romeo de Rolf Stommelen e Peter Revson, que comezou terceiro.\nF\u00f3rmula Un.\nVacarella foi seleccionado para o equipo Ferrari de F\u00f3rmula Un de por Enzo Ferrari. Uniuse a John Surtees, Mike Parkes, Willy Mairesse, Bandini, e Ludovico Scarfiotti. Participou en cinco Grandes Premios do Campionato Mundial, debutando o 10 de setembro de . Non anotou puntos de campionato. Tam\u00e9n participou en varias carreiras da da f\u00f3rmula 1 f\u00f3ra do campionato.\nRexistro de carreiras.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "374773", "revid": "27155", "url": "https://gl.wikipedia.org/wiki?curid=374773", "title": "An\u00e1lise de sangue", "text": "Unha\u00a0an\u00e1lise de sangue \u00e9 un exame de laboratorio realizado nunha mostra que pode ser de sangue completo, plasma ou soro. Usualmente \u00e9 extra\u00edda dunha vea do brazo usando unha xiringa, v\u00eda \"picada de dedo\", tam\u00e9n se pode facer con sangue arterial.\nProp\u00f3sito.\nOs exames de sangue son empregados para determinar estados fisiol\u00f3xicos e bioqu\u00edmicos tales como unha doenza, contido mineral, eficacia de drogas, e funci\u00f3n dos \u00f3rganos.\nA venopunci\u00f3n \u00e9 \u00fatil porque \u00e9 unha maneira relativamente non invasiva para obter c\u00e9lulas, e flu\u00eddo extracelular (plasma) do corpo para a an\u00e1lise. Posto que o sangue fl\u00fae a trav\u00e9s do corpo actuando como un medio para proporcionar os\u00edxeno e nutrientes, e retirando residuos e lev\u00e1ndoos \u00f3s sistemas excretorios para a s\u00faa eliminaci\u00f3n, o estado da circulaci\u00f3n sangu\u00ednea afecta, ou \u00e9 afectado, por moitas condici\u00f3ns m\u00e9dicas. Por estas raz\u00f3ns, os exames de sangue son os m\u00e1is com\u00fans exames m\u00e9dicos realizados.\nA\u00ednda que se adoita usar o termo \"exame de sangue\", a maior\u00eda das probas rutineiras son feitas en plasma ou o soro (f\u00f3ra da maior\u00eda de hematolox\u00eda).\nExtracci\u00f3n.\nOs flebotomistas, os bioqu\u00edmicos diagn\u00f3sticos (BQD), os qu\u00edmicos bacteri\u00f3logos parasit\u00f3logos (QBP), os qu\u00edmicos farmac\u00e9uticos bi\u00f3logos (QFB), pasantes en t\u00e9cnicos en laboratorio cl\u00ednico, m\u00e9dicos internos de pregraduado e as enfermeiras, est\u00e1n a cargo da extracci\u00f3n do sangue do paciente. Por\u00e9n, en circunstancias especiais e situaci\u00f3ns de emerxencia, os param\u00e9dicos e os m\u00e9dicos \u00e1s veces extraen o sangue. Tam\u00e9n, os terapistas respiratorios son adestrados para extraer o sangue arterial para a gasometr\u00eda arterial, a\u00ednda que isto \u00e9 un caso raro.\nTipos de exame de sangue.\nAs probas de laboratorio ou an\u00e1lises cl\u00ednicas miden o sodio, o potasio, o cloro, o bicarbonato, o nitr\u00f3xeno ureico en sangue (BUN), o magnesio, a creatinina, e a glicosa. \u00c1s veces tam\u00e9n incl\u00faen o calcio e outros compo\u00f1entes do sangue.\nAlg\u00fans exames de sangue, tales como a medici\u00f3n da glicosa, colesterol, ou para a detecci\u00f3n de doenzas de transmisi\u00f3n sexual requiren xax\u00fan (ou non consumo de alimentos) de oito a doce horas antes do exame de sangue.\nPara a maior\u00eda dos exames o sangue \u00e9 usualmente obtido da vea do paciente. Por\u00e9n, outros exames de sangue especializados, tales como a gasometr\u00eda arterial, requiren que o sangue sexa extra\u00eddo dunha arteria. A gasometr\u00eda arterial do sangue \u00e9 primariamente usada para monitorear os niveis do di\u00f3xido de carbono relacionados coa funci\u00f3n pulmonar. Por\u00e9n, tam\u00e9n \u00e9 requirido \u00f3 medir os niveis de pH e de bicarbonato do sangue para certas condici\u00f3ns metab\u00f3licas.\nMentres que a proba regular do exame de glicosa \u00e9 tomada en certo punto no tempo, a proba de tolerancia \u00e1 glicosa implica a proba repetida para determinar a taxa na cal a glicosa \u00e9 procesada polo corpo."}
{"id": "374774", "revid": "23204", "url": "https://gl.wikipedia.org/wiki?curid=374774", "title": "Exame de sangue", "text": ""}
{"id": "374775", "revid": "89787", "url": "https://gl.wikipedia.org/wiki?curid=374775", "title": "Palp\u00edgrados", "text": "A dos palp\u00edgrados (\"Palpigradi\") \u00e9 unha pequena orde de ar\u00e1cnidos depredadores que comprende unhas 80 especies.\nCaracter\u00edsticas.\nSon de tama\u00f1o diminuto (non miden m\u00e1is de 3 mm) e \u00e1chanse en todo o mundo, excepto nas zonas polares.\nParecen esquiz\u00f3midos en miniatura porque, como eles, te\u00f1en o opistosoma terminado nun longo flaxelo multiarticulado.\nA s\u00faa cut\u00edcula \u00e9 moi fina, te\u00f1en os quel\u00edceros formados por tres artellos acabados en quelas (pinzas) e os pedipalpos son similares a patas. Carecen de ollos, aparato respiratorio e tubos de Malpighi, e os aparatos circulatorio e reprodutor est\u00e1n moi simplificados.\nOs palp\u00edgrados son endoxeos (solo) ou hipoxeos (covas), h\u00e1bitats onde encontran a humidade que requiren. Alim\u00e9ntanse de pequenos habitantes do solo, como col\u00e9mbolos e \u00e1caros.\nTaxonom\u00eda.\nDescrici\u00f3n.\nA orde foi descrita en 1888 polo aracn\u00f3logo sueco Tord Tamerlan Teodor Thorell na s\u00faa obra:\nEtimolox\u00eda.\nO [[nome cient\u00edfico]] \"Palpigradi\" est\u00e1 formado polos elementos do [[lat\u00edn|lat\u00edn cient\u00edfico]] \"palp-\", derivado do [[lat\u00edn]] \"palpus\", '[[palpo]]' (derivado do verbo \"palpare\", 'palpar', 'tocar') e \"-gradi\", do plural de \"gradus\", 'paso', 'marcha', unbidos cun \"-i-\" epent\u00e9tico para facilitar a pronuncia.\nClasificaci\u00f3n.\nSegundo J. Hallad (2005) e o [[ITIS]] a orde comprende unha [[Familia (biolox\u00eda)|superfamilia]] con d\u00faas [[Familia (biolox\u00eda)|familias]], cun total de seis [[x\u00e9nero (biolox\u00eda)|x\u00e9neros]]:\nV\u00e9xase tam\u00e9n.\nLigaz\u00f3ns externas.\n[[Categor\u00eda:Ar\u00e1cnidos]]"}
{"id": "374776", "revid": "89787", "url": "https://gl.wikipedia.org/wiki?curid=374776", "title": "Cantus Arcticus", "text": "Cantus Arcticus Op. 61, tam\u00e9n co\u00f1ecido como Concerto para paxaros e orquestra, \u00e9 unha composici\u00f3n orquestral do compositor finland\u00e9s Einojuhani Rautavaara escrita en 1972. A obra foi composta por encargo da Universidade de Oulu en 1971 para a primeira cerimonia de doutoramento de dita universidade, e foi estreada o 18 de outubro de 1972 en Oulu (Finlandia) pola Oulu Sinfonia baixo a batuta de Stephen Portman. Escrita en tres movementos tr\u00e1tase dunha das obras m\u00e1is famosas do compositor finland\u00e9s e \u00e9 a s\u00faa obra orquestral m\u00e1is interpretada, as\u00ed como unha das obras m\u00e1is co\u00f1ecidas e queridas da nova m\u00fasica finlandesa.\nSubtitulada \"Concerto para paxaros e orquestra\", incorpora gravaci\u00f3ns en cinta magn\u00e9tica de cantos de paxaros gravados preto do c\u00edrculo polar \u00e1rtico e nos pantanos de Liminka no norte de Finlandia.\nHistoria.\nAntecedentes.\nEinojuhani Rautavaara naceu en Helsinqui en 1928, fillo de Eino e Elsa Rautavaara. Criouse no distrito de Kallio, onde seu pai era organista da igrexa, se ben antes do nacemento de Einojuhani tivera unha destacada carreira como bar\u00edtono, sendo un dos membros fundadores da Suomen Kansallisooppera (\u00d3pera Nacional Finlandesa). Logo de recibir clases de m\u00fasica de xeito intermitente, en 1948 foi admitido na Sibelius-Akatemia, onde estudou composici\u00f3n con Aarre Merikanto, malia que nun principio a s\u00faa intenci\u00f3n era estudar con Selim Palmgren, finalizando os seus estudos no conservatorio finland\u00e9s en 1952.\nEn 1955 a Koussevitzky Foundation outorgoulle a Jean Sibelius unha bolsa de estudos polo seu 90 aniversario para permitir que un novo compositor finland\u00e9s elixido por el estudase nos Estados Unidos. Sibelius escolleu a Rautavaara, que vi\u00f1a de pasar unha tempada en Viena, e que se trasladou a Nova York para estudar na Juilliard School con Vincent Persichetti entre 1955 e 1956. En 1955 chamou a atenci\u00f3n internacional por primeira vez ao ga\u00f1ar a Thor Johnson Composer\u2019s Competition de Cincinnati (Estados Unidos) co seu \"A Requiem in Our Time\" para metais e percusi\u00f3n.\nComposici\u00f3n.\nEn 1971 Rautavaara recibiu o encargo dunha cantata para darlle maior solemnidade \u00e1 celebraci\u00f3n da primeira cerimonia de doutoramento da Universidade de Oulu, do mesmo xeito que en 1880 fixera a Universidade de Breslau, que encargou a Johannes Brahms a s\u00faa \"Akademische Festouvert\u00fcre\".\nSegundo parece, Rautavaara non puxo demasiada ilusi\u00f3n no encargo ao considerar que non ser\u00eda un \u00e9xito duradeiro. Con todo, o coro que deb\u00eda interpretala non pod\u00eda, e logo de deixar a s\u00faa idea de compo\u00f1er unha cantata para coro e orquestra deciciu observar e aceptar o que a natureza lle daba. Deste xeito, o compositor decidiu escribir unha cantata distinta, deixando de lado o academicismo e pasando a facer unha obra experimental, substitu\u00edndo o coro por gravaci\u00f3ns de paxaros, rexistradas maioritariamente nas proximidades de Oulu, creando un concerto para orquestra e paxaros que alternase gravaci\u00f3ns de cantos de paxaros con extensas texturas orquestrais para evocar as vastas extensi\u00f3ns xeadas do \u00c1rtico. Unha vez rexistrados os cantos dos paxaros o compositor non considerou que fose preciso procesalos moito, e no canto diso tentou que fose a orquestra a que xerase a atmosfera crepuscular, mestura de realidade e so\u00f1o, como fondo sobre o que despregar os cantos dos paxaros.\nLogo da s\u00faa estrea, que tivo lugar o 18 de outubro de 1972 na Universidade de Oulu coa Oulu Sinfonia baixo a direcci\u00f3n de Stephen Portman, \"Cantus Arcticus\" converteuse no primeiro \u00e9xito internacional de Rautavaara, sendo interpretada con moita m\u00e1is frecuencia que calquera outra das s\u00faas obras, e en palabras do propio Rautavaara:\nA\u00ednda que probablemente non fora exactamente o que agardaba a Universidade de Oulu.\nCaracter\u00edsticas.\nCaracter\u00edsticas xerais.\nPolas propias caracter\u00edsticas do acto para o que foi composta, a obra non \u00e9 moi longa, tendo unha duraci\u00f3n de entre 15 e 18 minutos.\n\"Cantus Arcticus\" \u00e9 posiblemente o m\u00e1is co\u00f1ecido dos 14 concertos escritos por Rautavaara. Ao contrario dos outros 13 concertos que compuxo ao longo da s\u00faa vida, \"Cantus Arcticus\" non est\u00e1 escrito para instrumento solista, sen\u00f3n que a orquestra toca cunha gravaci\u00f3n dos cantos de aves que habitan o c\u00edrculo polar \u00e1rtico. A pesar deste car\u00e1cter experimental da obra, Rautavaara non se afasta totalmente do sinfonismo posrom\u00e1ntico, a\u00ednda que cun certo estilismo de intenci\u00f3n m\u00edstica. O cat\u00e1logo de Schott Music def\u00ednea como \"c\u00e1lidamente rom\u00e1ntica e coloridamente impresionista\".\nNa obra, a textura orquestral entrel\u00e1zase con contrapunto dos cantos de paxaros rexistrados por Rautavaara, o que resulta nun continuo di\u00e1logo entre a orquestra e as aves, cuxo canto emerxe e desaparece ao longo da obra. Esta continua interacci\u00f3n fai que a m\u00fasica sinxela da orquestra, grazas aos paxaros, adquira unha nova dimensi\u00f3n, \"abr\u00edndose f\u00f3ra das salas de concertos e auditorios \u00e1 natureza ilimitada do norte\". Rautavaara agrega aos cantos das aves tres movementos sombr\u00edos, maxestosos e misteriosos, complement\u00e1ndose ambos os elementos (paxaros e orquestra) e creando un resultado inquedante e inesqueciblemente evocador, nun mundo sonoro misterioso e ex\u00f3tico. A pesar de non tratarse dunha obra program\u00e1tica, \"Cantus arcticus\" evoca v\u00edvidas imaxes da paisaxe finlandesa.\n\"Cantus Arcticus\" \u00e9 considerada \u00e1s veces como unha obra electroac\u00fastica, e como adoita ocorrer en todas estas obras, mestura a \"realidade\" da orquestra ao vivo co \"artificio\" dos sons electr\u00f3nicos (neste caso os cantos de paxaros gravados). O compositor finland\u00e9s Kalevi Aho non concorda con esta visi\u00f3n e non a considera unha obra de m\u00fasica electr\u00f3nica ao tratarse de sons naturais, polo que a encadra na m\u00fasica concreta, a\u00ednda que Rautavaara tam\u00e9n empregou a m\u00fasica aleatoria.\nAho considera que a obra \"cont\u00e9n algunhas invenci\u00f3ns musicais brillantes, como a entrada dos paxaros logo da introduci\u00f3n do vento-madeira.\nOs paxaros na m\u00fasica.\nNesta obra Rautavaara contin\u00faa unha pr\u00e1ctica estendida ao longo da historia da m\u00fasica, a inclusi\u00f3n dos cantos dos paxaros na m\u00fasica. Esta pr\u00e1ctica, iniciada mediante a imitaci\u00f3n dos cantos dos paxaros con diversos instrumentos que se remonta a compositores como Giles Farnaby (ca. 1563-1640) e cuxo maior expo\u00f1ente foi o franc\u00e9s Olivier Messiaen.\nUn dos primeiros exemplos da utilizaci\u00f3n de cantos de paxaros gravados empregados como parte dun concerto ao vivo \u00e9 \"Pini di Roma\", do compositor italiano Ottorino Respighi, onde incorporaba o rexistro en gram\u00f3fono dun reise\u00f1or. Dende ese momento t\u00e9\u00f1ense empregado frecuentemente gravaci\u00f3ns para complementar e realzar a m\u00fasica escrita, sendo con frecuencia parte do proceso de composici\u00f3n, se ben \"Cantus Arcticus\" \u00e9 o exemplo m\u00e1is co\u00f1ecido desta pr\u00e1ctica.\nEstrutura.\nA obra est\u00e1 estruturada en tres movementos:\nInstrumentaci\u00f3n.\nA partitura de Rautavaara require da utilizaci\u00f3n de:\nAmais do elenco orquestral, Rautavaara realizou gravaci\u00f3ns de tres especies de aves que habitan no norte de Finlandia, o carr\u00e1n \u00e1rtico, a laverca cornuda e o cisne.\nEdici\u00f3ns e gravaci\u00f3ns.\n\"Cantus Arcticus\" foi inicialmente editada por Fazer Music en 1972. En 2003, anos despois da absorci\u00f3n de Fazer Music por parte de Warner Music Group en 1993, Fennica Gehrman editou a obra, que tam\u00e9n foi editada por Boosey &amp; Hawkes para numerosos pa\u00edses.\nA obra \u00e9 a segunda obra de Rautavaara m\u00e1is gravada por detr\u00e1s de \"Pelimannit\". Selos como Naxos, Ondine, Finlandia ou BIS te\u00f1en rexistrado a obra da man de destacados directores\u00a0como Leif Segerstam ou Osmo V\u00e4nsk\u00e4 e orquestras como a Sinfonia Lahti ou a Helsingin kaupunginorkesteri."}
{"id": "374779", "revid": "25871", "url": "https://gl.wikipedia.org/wiki?curid=374779", "title": "Esquiz\u00f3midos", "text": "A dos esquiz\u00f3midos (\"Schizomida\") \u00e9 unha orde de ar\u00e1cnidos que incl\u00fae unhas 220 especies.\nDistribu\u00eddos principalmente nas rexi\u00f3ns tropicais. A maior diversidade est\u00e1 na rexi\u00f3n neotropical: en M\u00e9xico viven 21 especies; nas Antillas, 39, e en Am\u00e9rica do Sur, 24.\nO tama\u00f1o dos seus exemplares \u00e9 extremadamente reducido, de menos de 5\u00a0mm de lonxitude, polo cal son escasos nas colecci\u00f3ns e os m\u00e9todos necesarios para obtelos raramente se aplican nas colectas aracnol\u00f3xicas.\nTaxonom\u00eda.\nOs esquiz\u00f3modos comprenden tres familias, unha delas s\u00f3 con esp\u00e9cimes f\u00f3siles:"}
{"id": "374780", "revid": "22795", "url": "https://gl.wikipedia.org/wiki?curid=374780", "title": "Schizomida", "text": ""}
{"id": "374782", "revid": "89787", "url": "https://gl.wikipedia.org/wiki?curid=374782", "title": "Litecoin", "text": "Litecoin (LTC ou \u0141, moeda leve) \u00e9 unha criptomoeda do tipo par con par, que \u00e9 \u00f3 mesmo tempo unha moeda e un sistema de pagos baseada nunha rede de datos totalmente descentralizada, xa que non pos\u00fae ningunha autoridade ou control principal. O seu proxecto foi inspirado no proxecto bitcoin, co cal comparte varios aspectos, diferenci\u00e1ndose no xeito en como se procesan os bloques de datos, que, no caso da moeda \"litecoin\", faise de maneira m\u00e1is sinxela e con menor consumo de recursos."}
{"id": "374785", "revid": "85894", "url": "https://gl.wikipedia.org/wiki?curid=374785", "title": "Lisardo Santos", "text": "Lu\u00eds Lisardo Santos Ares, nado en Sobrado en 1980, \u00e9 un pol\u00edtico galego do PSdeG-PSOE.\nTraxectoria.\nTraballou como distribuidor de produtos agrarios. Antigo militante do BNG, foi o seu candidato \u00e1 alcal\u00eda en 2011 situ\u00e1ndose como principal forza da oposici\u00f3n ao PPdeG de Jacobo Fern\u00e1ndez Garc\u00eda. Nas elecci\u00f3ns municipais de 2015 pasouse con todo o seu equipo ao PSdeG-PSOE e encabezou a s\u00faa candidatura, ga\u00f1ando as elecci\u00f3ns con maior\u00eda simple e sendo elixido alcalde en minor\u00eda. \nEn marzo de 2017 perdeu a alcald\u00eda en favor da independente Mar\u00eda Jes\u00fas Garc\u00eda Souto por unha moci\u00f3n de censura presentada polos ed\u00eds de Todos por Sobrado e o PPdeG. Por\u00e9n, unha nova moci\u00f3n de censura en abril de 2018 levou de novo a alcald\u00eda a mans de Lisardo Santos, tralas desavinzas entre populares e independentes, e que foi apoiada por un novo edil popular que se inscribeu como non adscrito para facilitar a moci\u00f3n. Nas elecci\u00f3ns municipais de 2019 acadou de novo a alcald\u00eda, ao lograr unha ampla maior\u00eda absoluta con 7 ed\u00eds fronte a 2 dos populares, os cales integraron a Garc\u00eda Souto como candidata. Dende febreiro de 2022 forma parte da Executiva Provincial coru\u00f1esa do PSdeG, como secretario adxunto a pol\u00edtica municipal."}
{"id": "374786", "revid": "1888", "url": "https://gl.wikipedia.org/wiki?curid=374786", "title": "Lu\u00eds Lisardo Santos Ares", "text": ""}
{"id": "374787", "revid": "1888", "url": "https://gl.wikipedia.org/wiki?curid=374787", "title": "Lisardo Santos Ares", "text": ""}
{"id": "374788", "revid": "85894", "url": "https://gl.wikipedia.org/wiki?curid=374788", "title": "Mar\u00eda Jes\u00fas Garc\u00eda Souto", "text": "Mar\u00eda Jes\u00fas Garc\u00eda Souto, nada en Sobrado en 1975, \u00e9 unha pol\u00edtica galega do PPdeG.\nTraxectoria.\nXerente do pol\u00edgono de Bergondo. Nas elecci\u00f3ns municipais de 2015 encabezou a candidatura independente Todos Por Sobrado e foi elixida concelleira. Os dous concelleiros electos de Todos por Sobrado non apoiaron a elecci\u00f3n do alcalde Lisardo Santos Ares do PSdeG. En marzo de 2017 presentou unha moci\u00f3n de censura apoiada polo PPdeG e foi elixida alcaldesa de Sobrado. Por\u00e9n, unha nova moci\u00f3n de censura en abril de 2018, levou de novo a alcald\u00eda a mans de Lisardo Santos en abril de 2018., tralas desavinzas entre independentes e populares, e contar os socialistas co apoio dun edil popular que accedera recentemente \u00e1 corporaci\u00f3n e que se inscribeu como non adscrito para facilitala moci\u00f3n.\nPres\u00e9ntase de novo \u00e1 alcald\u00eda nas elecci\u00f3ns municipais de 2019 encabezando a lista do PPdeG. Revalida os 2 concelleiros obtidos como independente, pero non mellora os resultados de 2015, cando o PPdeG perde a maior\u00eda absoluta despois de 16 anos no poder na vila, v\u00e9ndose superada por unha ampla maior\u00eda do socialista Lisardo Santos, que logrou 7 ed\u00eds."}
{"id": "374790", "revid": "25871", "url": "https://gl.wikipedia.org/wiki?curid=374790", "title": "Vaca frisoa", "text": "A vaca frisoa\u00a0ou vaca Holstein\u00a0\u00e9 unha raza vac\u00faa procedente da rexi\u00f3n frisosaxoa (Baixa Saxonia e Schleswig-Holstein en Alema\u00f1a, Frisia e Holanda Setentrional nos Pa\u00edses Baixos), que destaca pola s\u00faa alta produci\u00f3n de leite e carne e a s\u00faa boa adaptabilidade. Estas caracter\u00edsticas fixeron que fose adoptada en gandar\u00edas de numerosos pa\u00edses. De feito, hoxe en d\u00eda \u00e9 a raza m\u00e1is com\u00fan en todo o mundo en granxas para a produci\u00f3n vac\u00faa de leite. Por\u00e9n, o leite producido por esta vaca ten menores contidos en graxa e prote\u00edna ca outras razas vac\u00faas. \nAo naceren pesan arredor de 40 kg. As vacas frisoas chegan a pesar ao redor de 600 kg, mentres que os touros alcanzan os 1000 kg.\nA primeira exportaci\u00f3n de vacas frisoas desde Holanda ata os Estados Unidos foi en 1705, pero as maiores importaci\u00f3ns fix\u00e9ronse entre 1879 e 1887.\nCaracter\u00edsticas raciais.\nAs frisoas te\u00f1en marcas distintivas, xeralmente brancas e negras ou vermellas e brancas, e adoitan exhibir un patr\u00f3n estampado. En raras ocasi\u00f3ns poden mostrar manchas negras e vermellas en combinaci\u00f3n con branco. Estas vacas son famosas pola s\u00faa elevada produci\u00f3n leiteira, cun 3,7% de graxa e un 3,1% de prote\u00edna. O peso corporal dos xatos ao naceren \u00e9 de 40 a 50 kg. Unha frisoa adulta adoita pesar entre 680 e 770 kg, e mide 145-165 cm \u00e1 cruz. As xovencas de fris\u00f3n deben recriarse at\u00e9 os 11-14 meses de idade, cando pesan 317-340 kg ou un 55% do seu peso adulto. Xeralmente os criadores buscan que as xovencas de fris\u00f3n te\u00f1an o seu primeiro parto entre os 21 e os 24 meses de idade cando alcanzan o 80% do seu peso corporal adulto. O per\u00edodo de xestaci\u00f3n est\u00e1 en torno aos 9 meses e medio.\nHistoria.\nArredor do 100 a.C. un grupo de persoas procedentes de Hesse emigraron co seu gando vac\u00fan \u00e1 costa de North Sea cerca da tribo Frisii, ocupando a illa de Batavia, cerca do Rin, Maas, e Waal. Os datos hist\u00f3ricos suxiren que as vacas que os acompa\u00f1aban eran de capa negra, e as vacas Frisoas daquel momento eran brancas ou de capas claras. Os cruces entre ambas pode que deran lugar a fundaci\u00f3n da raza Holstein-Friesian, xa que deste momento en diante as vacas de ambas tribos describ\u00edronse igual nos documentos hist\u00f3ricos. \nA parte do pa\u00eds que bordea North Sea, chamada Frisia, estaba situada entre as provincias de North Hollanda, Friesland e Groningen, e en Alema\u00f1a ata o r\u00edo Ems. As persoas co\u00f1ec\u00edanse polo coidado e cr\u00eda das vacas. Os Frisii, prefer\u00edan pastorear que ir \u00e1 guerra, polo que paaron un imposto de coiros e cornos de boi ao goberno romano, mentres que os batavios proporcionaban soldados e oficiais ao ex\u00e9rcito romano, loitando con \u00e9xito en diversas guerras romanas. Os Frisii criaron a mesma li\u00f1a de vacas sen alteraci\u00f3n durante 2000 anos, excepto cirucunstancias accidentais. En 1282, as inundaci\u00f3ns produciron a Zuiderzee, unha masa de auga que separou as separou as Frisoas en dous grupos. O grupo occidental que ocupou West Friesland, agora parte do norte de Holanda, o oriental que ocupou as provincias de Friesland e Groningen, tam\u00e9n en Holanda. \nOs pasteiros ricos de Holanda son insuperables para a produci\u00f3n de herba, gando e produtos l\u00e1cteos. Entre os s\u00e9culos XIII e XVI, a produci\u00f3n de manteiga e queixo era enorme. Os rexistros hist\u00f3ricos describen os bovinos pesados de 2600 a 3000 libras de peso cada un. \nOs criadores ti\u00f1an como obxectivo producir o maior n\u00famero posible de leite e carne do mesmo animal. A selecci\u00f3n, reproduci\u00f3n e alimentaci\u00f3n lev\u00e1ronse a cabo con grande \u00e9xito. A endogamia non foi tolerada e as familias nunca xurdiron, a\u00ednda que as diferenzas no solo en diferentes localidades produciron diferentes tama\u00f1os e variaci\u00f3ns. "}
{"id": "374791", "revid": "23204", "url": "https://gl.wikipedia.org/wiki?curid=374791", "title": "Vaca Holstein", "text": ""}
{"id": "374794", "revid": "22795", "url": "https://gl.wikipedia.org/wiki?curid=374794", "title": "Ricinulei", "text": ""}
{"id": "374795", "revid": "23204", "url": "https://gl.wikipedia.org/wiki?curid=374795", "title": "Apolinary Wnukowski", "text": "Apolinary Wnukowski, nado o 23 de xullo de 1848 e finado o 21 de maio de 1909, foi un eclesi\u00e1stico cat\u00f3lico latino polaco, bispo de P\u0142ock entre 1904 e 1908, e arcebispo metropolitano de Mahilio\u016d dende 1908 at\u00e9 o seu pasamento.\nTraxectoria.\nNaceu o 23 de xullo de 1848 en Khotyn, ent\u00f3n parte da gobernaci\u00f3n de Besarabia do Imperio Ruso (hoxe na rexi\u00f3n de Chernivtsi, Ucra\u00edna), fillo de Maciej e Anna (de apelido de solteira Wojnarowska). Estudou en Kamianets-Podilskyi e posteriormente ingresou en 1865 no seminario da mesma cidade. Cando o seminario foi abolido polo goberno ruso, trasladouse a Zhit\u00f3mir, e posteriormente \u00e1 Academia Teol\u00f3xica Cat\u00f3lica de San Petersburgo. O 15 de xu\u00f1o de 1872 foi ordenado sacerdote. \u00c1 s\u00faa volta a Zhit\u00f3mir foi profesor no seminario, secretario da curia episcopal e, a partir de 1898, reitor do seminario e p\u00e1rroco da catedral.\nO 24 de abril de 1904 foi nomeado bispo de P\u0142ock. Recibiu a consagraci\u00f3n episcopal o 13 de novembro do mesmo ano, de mans do arcebispo metropolitano de Mahilio\u016d Jerzy J\u00f3zef Szembek, e tendo como co-consagradores principais ao bispo de Vilnius Eduard von der Ropp e ao bispo de Cuiavia-Kalisz Stanis\u0142aw Kazimierz Zdzitowiecki. Como bispo tivo que afrontar o problema dos mariavitas na s\u00faa diocese.\nO 16 de xu\u00f1o de 1908 foi nomeado arcebispo metropolitano de Mahilio\u016d. Finou no cargo o 21 de maio de 1909."}
{"id": "374796", "revid": "1576", "url": "https://gl.wikipedia.org/wiki?curid=374796", "title": "Margarita Carmen Cansino", "text": ""}
{"id": "374798", "revid": "1576", "url": "https://gl.wikipedia.org/wiki?curid=374798", "title": "Frederick Austerlitz", "text": ""}
{"id": "374799", "revid": "1576", "url": "https://gl.wikipedia.org/wiki?curid=374799", "title": "Virginia Katherine McMath", "text": ""}
{"id": "374800", "revid": "1576", "url": "https://gl.wikipedia.org/wiki?curid=374800", "title": "Katharine Houghton Hepburn", "text": ""}
{"id": "374801", "revid": "1576", "url": "https://gl.wikipedia.org/wiki?curid=374801", "title": "Robert Charles Durman Mitchum", "text": ""}
{"id": "374803", "revid": "5863", "url": "https://gl.wikipedia.org/wiki?curid=374803", "title": "Terebintina", "text": ""}
{"id": "374804", "revid": "5863", "url": "https://gl.wikipedia.org/wiki?curid=374804", "title": "Esencia de terebintina", "text": ""}
{"id": "374805", "revid": "73336", "url": "https://gl.wikipedia.org/wiki?curid=374805", "title": "Demetrio V\u00e1zquez Mosquera", "text": "Demetrio V\u00e1zquez Mosquera, nado en Ferrol en 1896 e finado na Coru\u00f1a o 16 de agosto de 1971, foi un empresario, pol\u00edtico e pintor galego.\nTraxectoria.\nCaixeiro da Compa\u00f1\u00eda General de Carbones, foi contador do P\u00f3sito de Marineros de Corcubi\u00f3n (1925). Na II Rep\u00fablica foi elixido concelleiro de Corcubi\u00f3n. Foi deputado provincial polo distrito de Negreira-Corcubi\u00f3n. Cesou como deputado provincial en abril de 1932. En xaneiro de 1933 foi nomeado alcalde de Corcubi\u00f3n. No franquismo foi director da Compa\u00f1\u00eda General de Carbones (1957). Pintor afeccionado, residente na Coru\u00f1a dedicouse \u00e1 pintura e foi presidente da Asociaci\u00f3n de Artistas da Coru\u00f1a de 1957 ata a s\u00faa morte en 1971.\nVida persoal.\nCasou en Pontevedra con Mar\u00eda del Pilar Cabrinetti Fern\u00e1ndez en 1922."}
{"id": "374806", "revid": "624", "url": "https://gl.wikipedia.org/wiki?curid=374806", "title": "Swithhelm de Essex", "text": "Swithhelm\u00a0foi rei de Essex de 660 a 664.\nTraxectoria.\nSwithhelm sucedeu ao rei\u00a0Sigeberht II despois de asasinalo xunto co seu irm\u00e1n Swithfrith, acus\u00e1ndoo de ser demasiado amig\u00e1bel cara aos\u00a0cristi\u00e1ns. En 662, a\u00ednda as\u00ed, Aethelwold, rei de Anglia Oriental, convenceuno para que se convertese.\u00a0Tras\u00a0a s\u00faa morte en 664, suced\u00e9ronno os seus curm\u00e1ns Sighere e Sebbi."}
{"id": "374808", "revid": "22795", "url": "https://gl.wikipedia.org/wiki?curid=374808", "title": "Ricinoididae", "text": ""}
{"id": "374809", "revid": "22795", "url": "https://gl.wikipedia.org/wiki?curid=374809", "title": "Ricin\u00f3ididos", "text": ""}
{"id": "374811", "revid": "1131", "url": "https://gl.wikipedia.org/wiki?curid=374811", "title": "Bego\u00f1a Caama\u00f1o Rascado", "text": ""}
{"id": "374812", "revid": "1576", "url": "https://gl.wikipedia.org/wiki?curid=374812", "title": "Rede de computadores", "text": ""}
{"id": "374813", "revid": "98629", "url": "https://gl.wikipedia.org/wiki?curid=374813", "title": "Ricinuleos", "text": "A dos ricinuleos (\"Ricinulei\") \u00e9 unha orde de ar\u00e1cnidos, que foi considerado durante moito tempo como un dos grupos de invertebrados m\u00e1is escasos.\nApareceron no rexistro f\u00f3sil no carbon\u00edfero.\nDistribuci\u00f3n.\nPor\u00e9n, agora s\u00e1bese que os ricinuleos son localmente abundantes en determinadas rexi\u00f3ns, como no norte de Am\u00e9rica do Sur.\nEn decembro de 2011, describ\u00edranse 58 especies, todas elas pertencentes \u00e1 familia dos \"Ricinoididae\", \u00fanica con esp\u00e9cimes actuamente viventes, 16 das cales se encontran en Suram\u00e9rica, nas zonas m\u00e1is pr\u00f3ximas ao ecuador).\nA maior diversidade para este subcontinente est\u00e1 en Colombia e o Brasil, con catro especies en cada un destes pa\u00edses.\nHistoria natural.\nOs ricinuleos son depredadores de pequenos artr\u00f3podos. S\u00e1bese pouco sobre os seus h\u00e1bitos reprodutivos, pero observouse aos machos transferir un espermat\u00f3foro \u00e1 femia usando o seu terceiro par de patas, modificado para tal efecto. Os ovos son transportados pola nai at\u00e9 que eclosionan as larvas, provistas de seis patas, que logo mudan transform\u00e1ndose en adultos de oito patas. Os \u00e1caros tam\u00e9n te\u00f1en larvas de seis patas.\nOs \"Riricinlei\" viven tipicamente entre a follaxe ca\u00edda no chan das selvas tropicais chuviosas, ou en covas onde a humidade \u00e9 elevada, xa que a necesitan para sobreviviren.\nTaxonom\u00eda.\nDescrici\u00f3n.\nA orde foi descrita en 1876 polo aracn\u00f3logo sueco Tord Tamerlan Teodor Thorell, na s\u00faa obra:\nEtimolox\u00eda.\nO termo do lat\u00edn cient\u00edfico \"Ricinulei\" \u00e9 o diminutivo plural do lat\u00edn \"ricinus\" 'carracha', debido \u00e1 semellanza con estes outrois ar\u00e1cnidos, pero de menor tama\u00f1o ca eles.\nClasificaci\u00f3n.\nA clase comprende unha soa familia actual, a dos ricin\u00f3ididos (\"Ricinoididae\") con tres x\u00e9neros, e d\u00faas familias extintas, as dos \"Poliocheridae\" e os \"Curculioididae\". \nSegundo o ITIS e J. Hallan (2005), a clasificaci\u00f3n actual da orde \u00e9 a seguinte:\nOrde \"Ricinulei\" \nFiloxenia.\nSegundo Giribet \"et al.\" (2002), as relaci\u00f3ns filoxen\u00e9ticas dos \"Ricinulei\" son as seguintes:"}
{"id": "374814", "revid": "839", "url": "https://gl.wikipedia.org/wiki?curid=374814", "title": "Apalinaryj Unuko\u016dski", "text": ""}
{"id": "374815", "revid": "1131", "url": "https://gl.wikipedia.org/wiki?curid=374815", "title": "Eugenio Montes Dom\u00ednguez", "text": ""}
{"id": "374816", "revid": "1131", "url": "https://gl.wikipedia.org/wiki?curid=374816", "title": "Saturnino Montojo D\u00edaz", "text": ""}
{"id": "374817", "revid": "1131", "url": "https://gl.wikipedia.org/wiki?curid=374817", "title": "Patricio Montojo Pasar\u00f3n", "text": ""}
{"id": "374819", "revid": "1131", "url": "https://gl.wikipedia.org/wiki?curid=374819", "title": "Fonte Alvite", "text": "O top\u00f3nimo galego Fonte Alvite pode referirse a:"}
{"id": "374820", "revid": "624", "url": "https://gl.wikipedia.org/wiki?curid=374820", "title": "Sigeberht II de Essex", "text": "Sigeberht II, alcumado\u00a0o Bo\u00a0(\"Bonus\") ou o Bendito (\"Sanctus\"), foi\u00a0rei dos sax\u00f3ns do leste (reinou c. 653 ata o 660 ou 661), sucedendo ao seu parente\u00a0Sigeberht I o Pequeno. A pesar de que se creou un bispado en Essex baixo Melito, o reino recaera no paganismo e ser\u00eda durante o reinado de Sigeberht cando se produciu unha sistem\u00e1tica reconversi\u00f3n.\u00a0A \u00fanica fonte para o seu reinado \u00e9 Beda \"Historia Ecclesiastica\", Libro III, cap\u00edtulo 22.\nTraxectoria.\nFamilia.\n\u00c1 parte de referirse a un estra\u00f1o parentesco, Beda ofrece pouca axuda para determinar as conexi\u00f3ns familiares de Sigeberht. Nunha an\u00e1lise comparativa do material, Barbara Yorke suxire que Sigeberht puido ser fillo de S\u00e6ward e pai de Sigehere.\nPoder e conversi\u00f3n.\nSigeberht atopou un poderoso amigo no norte (\"amicus\") e aliado no rei\u00a0Oswiu de Bernicia (r. 642-670). A afirmaci\u00f3n de Beda de que\u00a0Sigeberht visitaba regularmente a corte berniciana e a natureza xen\u00e9rica da influencia de Oswiu na carreira de Sigeberht, suxire que o equilibrio de poder estaba a favor de Oswiu. Oswiu puido pretender a alianza para axudarlle a resistir m\u00e1is eficazmente contra\u00a0Penda de Mercia, como tam\u00e9n a continuaci\u00f3n da s\u00faa alianza con Peada, fillo de Penda e\u00a0rei dos \u00c1nglos Medios\nO retrato de Beda debe moito ao seu interese na conversi\u00f3n de Anglia Oriental. Pag\u00e1n cando subiu ao trono, Sigeberht foi instado por Oswiu renunciar \u00e1s s\u00faas crenzas e aceptar o cristianismo. Como Peada, el e os seus seguidores foron bautizados polo\u00a0bispo Finan nunha das propiedades de Oswiu chamada \"Ad\u00a0Murum\" (presumibelmente na rexi\u00f3n do Muro de Hadri\u00e1n, posibelmente Walbottle), a 12 millas da costa leste. A cerimonia puido ter lugar en 653 ou 654, antes do ataque de\u00a0Penda.\nA petici\u00f3n de Sigeberht, Oswiu enviou misioneiros a evanxelizar Anglia Oriental. O grupo foi dirixido por\u00a0Cedd, recentemente chamado da s\u00faa misi\u00f3n en Mercia, e outros tres sacerdotes. Os seus esforzos consider\u00e1ronse tan frut\u00edferos que cando Cedd visitou a Finan en Lindisfarne, foi consagrado bispo de Essex. Cedd proseguiu fundando comunidades en \"Tilaburg\" (probablemente East T\u00edlbury) e \"Ithancester\" (case certamente Bradwell-on-Sea). Estas actividades supuxeron unha extensi\u00f3n da autoridade da igrexa de Lindisfarne cara ao sur, o que se ten considerado \"unha oportunista colonizaci\u00f3n berniciana da rexi\u00f3n\".\nAsasinato.\nBeda relata como Sigeberht se converteu nun rei piadoso que practica o perd\u00f3n cristi\u00e1n, pero foi asasinado pola s\u00faa actitude. Os asasinos foron os seus propios parentes (\"propinqui\"), dous irm\u00e1ns que se deixan sen nomear, enfadados co rei \"porque estaba moi disposto a perdoar aos seus inimigos\". Cedd excolmungara a un dos irm\u00e1ns por estar casado f\u00f3ra de lei e prohibiu a calquera entrar na s\u00faa casa ou cear con el. Desatendendo as palabras do bispo, a\u00ednda as\u00ed, Sigeberht aceptou unha invitaci\u00f3n dos irm\u00e1ns para gozar da hospitalidade na s\u00faa casa. Cando se atopou a Cedd na estrada, prostrouse ante o santo e pediulle perd\u00f3n, pero Cedd profetizou que o rei morrer\u00eda na casa pola s\u00faa desobediencia.\u00a0\nAs circunstancias pol\u00edticas suxiren un escenario un pouco diferente. Coa expulsi\u00f3n de Oswiu, o control de Bernicia sobre os asuntos de Essex debilitouse, e por iso, cando o sucesor de Sigeberht, Swithhelm, fillo de Seaxbald, necesitou un candidato para patrocinar o seu bautismo, dirixiuse ao rei de Anglia Oriental. Un cambio de lealdade ou afiliaci\u00f3ns pol\u00edticas entre a elite gobernanta saxoa pode axudar explicar o contexto da morte de Sigeberht. Barbara Yorke mesmo levanta a posibilidade que Swithhelm tivese algo que ver co asasinato e que el e o seu irm\u00e1n Swithfrith fosen os dous irm\u00e1ns do relato de Beda.\nA data da morte de Sigeberht \u00e9 desco\u00f1ecida, a\u00ednda que, como moito, tivo que ocorrer antes de 664, en cuxa data sabemos que Swithhelm estaba morto."}
{"id": "374822", "revid": "85894", "url": "https://gl.wikipedia.org/wiki?curid=374822", "title": "Jos\u00e9 Fabeiro Fern\u00e1ndez", "text": "Jos\u00e9 Fabeiro Fern\u00e1ndez, nado en Muros, foi un avogado e pol\u00edtico galego.\nTraxectoria.\nEstudou a Bacharelato no Instituto de Santiago. Licenciado en Dereito pola Universidade de Santiago de Compostela en 1917. Na II Rep\u00fablica foi elixido concelleiro de Muros. Foi deputado provincial polo distrito de Noia-Muros. Cesou como deputado provincial en abril de 1932.\nVida persoal.\nCasou en Santiago de Compostela con Matilde L\u00f3pez Mir\u00e1s en 1919."}
{"id": "374823", "revid": "1888", "url": "https://gl.wikipedia.org/wiki?curid=374823", "title": "Andr\u00e9s Avelino Montero Villegas", "text": ""}
{"id": "374825", "revid": "23204", "url": "https://gl.wikipedia.org/wiki?curid=374825", "title": "Tord Tamerlan Teodor Thorell", "text": "Tord Tamerlan Teodor Thorell, nado o 3 de maio de 1830 en Gotemburgo, e finado o 22 de decembro de 1901 en Helsingborg, foi un aracn\u00f3logo sueco.\nTraxectoria.\nThorell estudou na Universidade de Uppsala desde 1848 e 1855, gradu\u00e1ndose neste \u00faltimo ano coa defensa sa s\u00faa tese \"Recensio cr\u00edtica Aranearum suecicarum, quas descripserunt Clerckius, Linn\u00e6us, De Geerus\".\nComezou a s\u00faa carreira docente en 1856 impartindo clases de zoolox\u00eda nesta Universidade. En 1859 foi profesor adxunto e, en 1864 obtivo a c\u00e1tedra de zoolox\u00eda, sempre na Universidade de Uppsala.\nEn 1877 problemas de sa\u00fade obrig\u00e1rono a abandonar Suecia e instalarse no sur de Europa.\nPermaneceu durante moito tempo na casa do marqu\u00e9s Giacomo Doria, fundador do \"Museo C\u00edvico de Historia Natural de X\u00e9nova\". Thorell estudou daquela as colecci\u00f3ns aracnol\u00f3xicas deste Museo.\nPol\u00edglota, a s\u00faa gran reputaci\u00f3n en aracnolox\u00eda propiciou frut\u00edferos intercambios con especialistas da s\u00faa \u00e9poca, como o brit\u00e1nico Octavius Pickard-Cambridge (1828-1917) ou o franc\u00e9s Eug\u00e8ne Simon (1848-1924).\nPublicou d\u00faas obras importantes: en 1869, \"On European Spiders\", e en 1870-1873, \"Synonym of European Spiders\", as\u00ed como \"Studi sui Ragni Malesi e Papuani. I. Ragni di Selebes raccolti nel 1874 dal Dott. Odoardo Beccari\" en 1874.\nDescubriu e describiu numerosas novas especies de ar\u00e1cnidos (unhas 1 000, desde 1850 a 1900), e describiu varias novas clases destes animais.\nAbreviatura.\nA abreviatura Thorell empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda.\nHonras.\nOs x\u00e9neros \"Thorellina\" e \"Thorelliola\" foron denominados na s\u00faa honra, as\u00ed como 30 especies de ar\u00e1cnidos:"}
{"id": "374826", "revid": "5863", "url": "https://gl.wikipedia.org/wiki?curid=374826", "title": "Campa\u00f1a de intriga", "text": "A campa\u00f1a de intriga (co\u00f1ecida en ingl\u00e9s como \"teaser\"), tam\u00e9n co\u00f1ecida como campa\u00f1a de prelanzamento, \u00e9 un formato publicitario que funciona como anticipo dunha campa\u00f1a, ofrecendo s\u00f3 un anaco de informaci\u00f3n. \u00c9 unha t\u00e9cnica adoita no lanzamento dun produto ou servizo e pode adoptar diversos formatos como p\u00e1xinas web en desenvolvemento ou anuncios enigm\u00e1ticos nos que nunca se chega a desvelar a identidade do anunciante responsable nin cal \u00e9 o produto ou servizo promocionado. Deste xeito, a mensaxe publicitaria exponse como un enigma, co obxectivo de xerar curiosidade e expectaci\u00f3n nos usuarios e, aproveitando a viralidade propia de Internet, asegurarse repercusi\u00f3n nos medios unha vez que se resolva a historia ou se complete a mensaxe en anuncios posteriores.\nConcepto.\nOs avances de intriga, diferentes dos t\u00edpicos \u00abavances de filmes\u00bb, son usualmente moi curtos en duraci\u00f3n (entre 30-60 segundos) e adoitan conter pouco material real do filme. Os avances de intriga son frecuentes e feitos para filmes moi populares e de alto orzamento. O seu prop\u00f3sito non \u00e9 tanto dicirlle \u00e1 audiencia sobre o contido dun filme, sen\u00f3n facerlle saber que o filme se achega no futuro pr\u00f3ximo, e engadir publicidade \u00f3 vindeiro lanzamento. Os avances de intriga son a mi\u00fado feitos mentres o filme est\u00e1 en produci\u00f3n ou sendo editado e como resultado p\u00f3dese presentar escenas ou versi\u00f3ns alternativas de escenas que non est\u00e1n no filme acabado. Outros (notablemente os filmes de Pixar) te\u00f1en escenas feitas soamente para usalas nos avances. Os avances de intriga de hoxe en d\u00eda son frecuentemente o foco de atenci\u00f3n en Internet e son descargables."}
{"id": "374827", "revid": "23204", "url": "https://gl.wikipedia.org/wiki?curid=374827", "title": "Campa\u00f1a de prelanzamento", "text": ""}
{"id": "374828", "revid": "27155", "url": "https://gl.wikipedia.org/wiki?curid=374828", "title": "15 isodic\u00e9ntrico", "text": "Cromosoma 15 isodic\u00e9ntrico ou idic (15) \u00e9 unha alteraci\u00f3n cromos\u00f3mica ou do cariotipo humano no cromosoma 15. \nEst\u00e1 dentro das chamadas doenzas raras. As persoas con idic (15) tipicamente pos\u00faen 47 cromosomas nas s\u00faas c\u00e9lulas som\u00e1ticas, no canto dos 46 cromosomas que aparecen normalmente no cariotipo humano (23 cromosomas de cada proxenitor). O cromosoma extra componse dunha secci\u00f3n do cromosoma 15, concretamente a rexi\u00f3n 15q11q13 m\u00e1is a porci\u00f3n correspondente \u00f3 centr\u00f3mero. Esta rexi\u00f3n \u00e9, pola s\u00faa gran cantidade de ADN repetitivo, moi susceptible a roturas durante o proceso de gametox\u00e9nese, motivo polo cal a gran maior\u00eda de individuos inician a s\u00faa rexi\u00f3n en 15q11 (rexi\u00f3n proximal \u00f3 centr\u00f3mero) e pode chegar mesmo at\u00e9 15q14 (rexi\u00f3n m\u00e1is arredada \u00f3 mesmo)."}
{"id": "374829", "revid": "23204", "url": "https://gl.wikipedia.org/wiki?curid=374829", "title": "Cromosoma 15 isodic\u00e9ntrico", "text": ""}
{"id": "374830", "revid": "23204", "url": "https://gl.wikipedia.org/wiki?curid=374830", "title": "Idic (15)", "text": ""}
{"id": "374831", "revid": "23204", "url": "https://gl.wikipedia.org/wiki?curid=374831", "title": "Duplicaci\u00f3n invertida 15", "text": ""}
{"id": "374832", "revid": "85894", "url": "https://gl.wikipedia.org/wiki?curid=374832", "title": "Manuel Romero Castro", "text": "Manuel Romero Castro, nado en Fisterra en 1864, foi un fot\u00f3grafo e pol\u00edtico galego.\nTraxectoria.\nAsentouse como fot\u00f3grafo en Corcubi\u00f3n en 1902. En 1910 marchou a Cee e retornou en 1921 a Corcubi\u00f3n para abrir estudio no campo da igrexa. Coa II Rep\u00fablica foi alcalde de Corcubi\u00f3n desde o 17 de abril de 1931 ao 5 de xaneiro de 1933. Coa sublevaci\u00f3n do 18 de xullo de 1936 foi expedientado e multado con 2.500 pesetas.\nVida persoal.\nCasou en Corcubi\u00f3n con Dolores Abella Recam\u00e1n. Foi pai de Mercedes Romero Abella, asasinada polos franquistas en novembro de 1936."}
{"id": "374833", "revid": "89787", "url": "https://gl.wikipedia.org/wiki?curid=374833", "title": "Gonorrea", "text": "A gonorrea, do grego \u03b3\u03bf\u03bd\u03cc\u03c1\u03c1\u03bf\u03b9\u03b1, (gon\u00f3rrhoia: \"fluxo de seme\"), tam\u00e9n denominada blenorraxia, blenorrea e gonococia, \u00e9 unha infecci\u00f3n de transmisi\u00f3n sexual (ITS) provocada pola bacteria \"Neisseria gonorrhoeae\" ou gonococo, cuxo h\u00f3spede espec\u00edfico \u00e9 o ser humano. Afecta principalmente as mucosas do aparello xenital e urinario, pero tam\u00e9n pode afectar a conxuntiva ocular, a farinxe e o recto. As s\u00faas caracter\u00edsticas m\u00e1is habituais son a secreci\u00f3n purulenta pola uretra no home e a consecuencia de infertilidade na muller.\nHistoria.\nA gonorrea reco\u00f1eceuse e describiuse dende a antig\u00fcidade, onde \u00e9 mencionada en papiros exipcios, e s\u00e1bese que no terceiro milenio antes de Cristo xa causaba estragos en Asia. Hip\u00f3crates fixo un diagrama da infecci\u00f3n gonoc\u00f3cica, \u00f3\u00a0disecar a uretra dos homes que estaban infectados por este axente e anotou modificaci\u00f3ns no tecido epitelial, secretaci\u00f3n e unha estenose\u00a0(estreiteza) uretral que con frecuencia acompa\u00f1a \u00e1 doenza non tratada.\nNo ano 130, Galeno instaurou o termo gonorrea, proveniente do grego antigo \u03b3\u03bf\u03bd\u03cc\u03c1\u03c1\u03bf\u03b9\u03b1, (\u00abgon\u00f3rrhoia\u00bb), forma composta de \u03b3\u03cc\u03bd\u03bf\u03c2 (\u00abgonos\u00bb: semente, xenitais) e \u1fe5\u03ad\u03c9, (\u00abrh\u00eao\u00bb: fluxo); \u00e9 dicir, \u00abfluxo de semente\u00bb, ou fluxo seminal, pola impresi\u00f3n err\u00f3nea de considerar \u00e1 secreci\u00f3n purulenta que sae pola uretra como unha espermatorrea.\nA \"Neisseria gonorrhoeae\", organismo causal da enfermidade, foi descuberta polo m\u00e9dico alem\u00e1n Albert Neisser (de a\u00ed o seu nome) en 1879.\nEpidemiolox\u00eda.\nA Organizaci\u00f3n Mundial da Sa\u00fade (OMS), estima que se producen 106 mill\u00f3ns de casos novos no mundo cada ano.\nNos\u00a0Estados Unidos de Am\u00e9rica, a gonorrea foi unha das enfermidades contaxiosas de maior frecuencia dende 1965. Nese pa\u00eds, a incidencia de infecci\u00f3ns causadas por \"N. gonorrhoeae\" \u00e9 de aproximadamente 375 casos por cada 100\u00a0000 habitantes. En M\u00e9xico a incidencia descendeu na segunda metade do s\u00e9culo XX, dende 213 casos por cada 100\u00a0000 habitantes en 1941 a 20 casos sobre o mesmo denominador en 1989. Na d\u00e9cada de 1990, a tendencia en M\u00e9xico mant\u00edvose descendente, cunha incidencia en 1995 e 1996 de 8,8 e 13,7 por cada 100\u00a0000 habitantes, respectivamente.\nPatoxenia.\nOs primeiros lugares que afecta a bacteria son o epitelio columnar da uretra e endoc\u00e9rvix. O recto, a farinxe e a conxuntiva dos ollos tam\u00e9n poden verse infectados. A vulva e a vaxina das mulleres, normalmente, tam\u00e9n son afectadas, posto que est\u00e1n ligadas coas c\u00e9lulas epiteliais. Nas mulleres, o colo uterino\u00a0adoita ser o primeiro sitio infectado."}
{"id": "374834", "revid": "23204", "url": "https://gl.wikipedia.org/wiki?curid=374834", "title": "Blenorraxia", "text": ""}
{"id": "374835", "revid": "23204", "url": "https://gl.wikipedia.org/wiki?curid=374835", "title": "Blenorrea", "text": ""}
{"id": "374836", "revid": "23204", "url": "https://gl.wikipedia.org/wiki?curid=374836", "title": "Gonococia", "text": ""}
{"id": "374837", "revid": "839", "url": "https://gl.wikipedia.org/wiki?curid=374837", "title": "Amil Ximun Nuna", "text": "Amil Ximun Nuna (en ), nado en Al-Qux (Iraq) o 1 de novembro de 1967, \u00e9 un eclesi\u00e1stico cat\u00f3lico caldeo, arcebispo de Mosul entre 2009 e 2015, e dende 2015 arcebispo de San Tom\u00e9 o Ap\u00f3stolo de Sydney.\nTraxectoria.\nNaceu nunha familia asiro-caldea de Al-Qux o 1 de novembro de 1967. Logo de completar a s\u00faa educaci\u00f3n secundaria, en 1985 entrou no Seminario Patriarcal Caldeo e foi ordenado sacerdote o 11 de xaneiro de 1991 en Bagdad.\nEntre 1993 e 1997 foi vigairo parroquial en Al-Qux, e posteriormente p\u00e1rroco at\u00e9 2000, cando marchou a estudar Teolox\u00eda \u00e1 Pontificia Universidade Lateranense. Graduouse en 2005 e volveu a Al-Qux.\nO 5 de maio de 2009 o S\u00ednodo dos Bispos da Igrexa Cat\u00f3lica Caldea elixiu a Nuna como arcebispo de Mosul, e o papa Bieito XVI aceptou a s\u00faa escolla o 13 de novembro de 2009. A s\u00e9 estaba vacante dende o asasinato do seu arcebispo Bulus Farax Rahu en 2008. Amil Nuna recibiu a consagraci\u00f3n episcopal o 8 de xaneiro de 2010 de mans do patriarca de Babilonia Manuel III Dali.\nCoa toma de Mosul e dos territorios da chaira de N\u00ednive polo Estado Isl\u00e1mico, a s\u00faa arquidiocese deixou na pr\u00e1ctica de existir. O 15 de xaneiro de 2015 Nuna foi nomeado arcebispo \"ad personam\" de San Tom\u00e9 o Ap\u00f3stolo de Sydney, con xurisdici\u00f3n sobre todos os caldeos de Ocean\u00eda."}
{"id": "374838", "revid": "98629", "url": "https://gl.wikipedia.org/wiki?curid=374838", "title": "Alucinaci\u00f3n", "text": "Unha alucinaci\u00f3n \u00e9 unha percepci\u00f3n que non corresponde a ning\u00fan est\u00edmulo f\u00edsico externo. Con todo, a persoa sente esa percepci\u00f3n como real. Por iso, a alucinaci\u00f3n \u00e9 considerada como unha pseudo-percepci\u00f3n dada a ausencia dun est\u00edmulo externo. Nese sentido \u00e9 distinta da ilusi\u00f3n, que \u00e9 unha percepci\u00f3n distorsionada dun est\u00edmulo externo efectivamente existente.\nDescrici\u00f3n.\nAs alucinaci\u00f3ns poden ocorrer en calquera modalidade sensorial: visual, auditiva, olfactiva, gustativa, t\u00e1ctil, proprioceptiva, equilibrioceptiva, nociceptiva, termoceptiva ou varias mesturadas.\nJean \u00c9tienne Dominique Esquirol foi o primeiro psiquiatra que empregou o termo co seu significado actual na d\u00e9cada de 1830, a\u00ednda que se empregaba dende o s\u00e9culo XVI para designar a \u00abunha mente que divaga\u00bb.\nEtiolox\u00eda.\nA alucinaci\u00f3n como experiencia \u00e9 de interese para varias ciencias como a neurolox\u00eda, a psicolox\u00eda e a psiquiatr\u00eda. Como tal, a alucinaci\u00f3n \u00e9 unha verba recorrentemente nomeada en trastornos como algunhas variantes da esquizofrenia, a\u00ednda que tecnicamente aparece tam\u00e9n mencionada en experiencias m\u00edstico-relixiosas, e as\u00ed tam\u00e9n como parte do consumo de drogas e estupefacientes do mesmo xeito que a presenza de cancro e tam\u00e9n nos trastornos do so\u00f1o.\nPor exemplo existen as alucinaci\u00f3ns floridas que se asocian usualmente co uso de drogas, \u00f3\u00a0alcoholismo (ver Del\u00edrium tr\u00e9mens) privaci\u00f3n do so\u00f1o ou trastornos neurol\u00f3xicos.\nPor\u00e9n, hai estudos que mostran que as experiencias alucinatorias son com\u00fans na poboaci\u00f3n xeral (nos Estados Unidos). Informouse que preto do 10% da poboaci\u00f3n experimenta alucinaci\u00f3ns leves ou sut\u00eds. Unha enquisa m\u00e1is recente e moito m\u00e1is completa e ampla cun n\u00famero de persoas pr\u00f3ximo a 13.000 revelou que o 39% das persoas afirman experimentar experiencias alucinatorias v\u00edvidas e severas, non necesariamente vinculadas co uso de drogas. As alucinaci\u00f3ns ac\u00fasticas ou auditivas tam\u00e9n existen.\nExisten diferentes aproximaci\u00f3ns te\u00f3ricas \u00e1 causa das alucinaci\u00f3ns. O maior peso t\u00e9\u00f1eno teor\u00edas de orde biol\u00f3xica que postulan deficiencias no funcionamento normal do cerebro e das conexi\u00f3ns sin\u00e1pticas entre c\u00e9lulas ciliadas e os presentes no talo encef\u00e1lico e nos l\u00f3bulos occipital-temporal. P\u00e9nsase que \u00e9 de particular importancia o neurotransmisor dopamina nestas disfunci\u00f3ns."}
{"id": "374839", "revid": "72012", "url": "https://gl.wikipedia.org/wiki?curid=374839", "title": "Delirio", "text": "Un delirio \u00e9 definido polo xeral como unha crenza\u00a0fixada falsa, e \u00e9 usado na linguaxe com\u00fan para describir unha crenza de que \u00e9 falsa ou fantasiosas. En psiquiatr\u00eda, a definici\u00f3n \u00e9 necesariamente m\u00e1is precisa e implica que a crenza \u00e9 psicopatol\u00f3xica (o resultado dunha enfermidade ou proceso enfermo). Como patolox\u00eda, \u00e9 diferente dunha crenza baseada na informaci\u00f3n falsa ou incompleta de informaci\u00f3n ou certos efectos de percepci\u00f3n pode se poder\u00edan chamar con m\u00e1is propiedade como apercepci\u00f3ns ou ilusi\u00f3ns.\nOs delirios ocorren normalmente no contexto de enfermidades mentais ou neurol\u00f3xicas, a\u00ednda que non est\u00e1n ligados a ningunha enfermidade en particular, e p\u00f3dense atopar no contexto de moitos estados do patol\u00f3xica (f\u00edsica e mental). En calquera caso, son de especial importancia no trastornos psic\u00f3ticos e, particularmente, na\u00a0esquizofrenia.\nDefinici\u00f3n psiqui\u00e1trica.\nA\u00ednda que os conceptos non espec\u00edficos da loucura co\u00f1\u00e9cense dende hai alg\u00fans miles de anos, o psiquiatra e fil\u00f3sofo Karl Jaspers foi o primeiro en definir os tres criterios principais para que unha crenza sexa considerada delirante no seu libro \"Psicopatolox\u00eda xeral\". Estes criterios son:\nEstes criterios a\u00ednda se atopan nos diagn\u00f3sticos psiqui\u00e1tricos modernos."}
{"id": "374840", "revid": "65337", "url": "https://gl.wikipedia.org/wiki?curid=374840", "title": "Jos\u00e9 Lloveres Mart\u00ednez", "text": "Jos\u00e9 Lloveres Mart\u00ednez, finado Ferrol en decembro de 1945, foi un m\u00e9dico e pol\u00edtico galego.\nTraxectoria.\nM\u00e9dico-cirurxi\u00e1n, instalou consulta en Ferrol en 1901. Adscrito ao Partido Liberal, foi concelleiro de Ferrol dende 1910. Foi nomeado alcalde de Ferrol en 1916, mant\u00e9ndose no cargo at\u00e9 o cambio de goberno, presentando a dimisi\u00f3n en xu\u00f1o do ano seguinte. Volveu ser elixido alcalde en abril de 1918, e renunciou a cargo en xu\u00f1o de 1920. Foi nomeado alcalde de Ferrol en abril de 1930. Foi presidente do Casino Ferrolano, da Cruz Vermella de Ferrol e do Colexio M\u00e9dico.\nVida persoal.\nCasou con Manuela Montero Blanco en 1904."}
{"id": "374841", "revid": "89787", "url": "https://gl.wikipedia.org/wiki?curid=374841", "title": "Haplogrupo", "text": "Un haplogrupo \u00e9, no estudo da evoluci\u00f3n molecular, un grupo grande de haplotipos, que son series de alelos en lugares espec\u00edficos dun cromosoma.\nEn xen\u00e9tica humana, os haplogrupos m\u00e1is comunmente estudados son os haplogrupos do cromosoma Y (ADN-Y) e os haplogrupos do ADN mitocondrial (ADNmt), os cales poden ser usados para definir poboaci\u00f3ns xen\u00e9ticas. O ADN-Y ten a vantaxe de ser transmitido soamente a trav\u00e9s da li\u00f1a patrilineal, mentres que o ADNmt \u00e9 transmitido soamente a trav\u00e9s da li\u00f1a matrilineal.\nAs clasificaci\u00f3ns dos haplogrupos humanos de calquera clase baseados en marcadores xen\u00e9ticos, especificamente por medio de\npolimorfismos por cambio dun s\u00f3 nucle\u00f3tido, ou SNP polas s\u00faas siglas en ingl\u00e9s, evolucionaron rapidamente nos \u00faltimos anos, conforme se descobren novos marcadores.\nMediante a an\u00e1lise de polimorfismos de restrici\u00f3n encim\u00e1tica (RFLPs) p\u00f3dense atopar estes SNPs: os haplogrupos def\u00ednense en funci\u00f3n da presenza ou ausencia de dianas de corte por encimas de restrici\u00f3n debidas \u00f3s polimorfismos por cambio dun s\u00f3 nucle\u00f3tido. Segundo se se empregan m\u00e1is ou menos encimas para facer o estudo, obteranse an\u00e1lise de restrici\u00f3n de alta ou baixa resoluci\u00f3n, respectivamente."}
{"id": "374842", "revid": "624", "url": "https://gl.wikipedia.org/wiki?curid=374842", "title": "Sighere de Essex", "text": "Sighere\u00a0foi rei conxunto de Essex xunto ao seu primo S\u00e6bbi de 663/4 a aproximadamente 683.\nTraxectoria.\nEra fillo de Sigeberht S\u00e6warding, probabelmente San Sigeberht, pero poida que de\u00a0Sigeberht o Pequeno. S\u00e6bbi sobreviviuno, o cal se hab\u00eda converter en gobernante \u00fanico de Essex \u00e1 s\u00faa morte. Sighere e S\u00e6bbi eran primos do seu predecesor Swithelm. Mentres que Sighere regresou a o\u00a0paganismo, S\u00e6bbi permaneceu\u00a0cristi\u00e1n\u00a0e pronto comezou a rivalidade. Sighere atopou un aliado en Wessex, e S\u00e6bbi en Mercia. Por mor da s\u00faa rivalidade, Wulfhere de Mercia estableceuse como se\u00f1or de Essex e induciu a Sighere para que casase coa s\u00faa sobri\u00f1a\u00a0Osgyth, filla de Frithuwold, sub-rei de Mercia en Surrey. Jaruman, o bispo de Mercia, foi enviado para reconverter ao pobo de Essex ao cristianismo. En 673, Sighere separouse de Osgyth, quen ent\u00f3n buscou a protecci\u00f3n do\u00a0bispo Beaduwine de North Elmham. Sighere morreu aproximadamente en 683, e S\u00e6bbi gobernou Essex en solitario."}
{"id": "374843", "revid": "23204", "url": "https://gl.wikipedia.org/wiki?curid=374843", "title": "Gangrena", "text": "A gangrena (do lat\u00edn \"gangraena\", e este, \u00e1 s\u00faa vez, do grego \u03b3\u03ac\u03b3\u03b3\u03c1\u03b1\u03b9\u03bd\u03b1, [g\u00e1ngraina], que significa 'putrefacci\u00f3n'), \u00e9 un termo en medicina\u00a0humana e veterinaria que se refire \u00e1 morte das c\u00e9lulas da pel pola falta de rego sangu\u00edneo, acompa\u00f1ada dunha decoloraci\u00f3n caracter\u00edstica e perda irreversible deste tecido. Os s\u00edntomas poden inclu\u00edr o cambio da cor da pel a negro ou vermello, entorpecemento, inchazo, dor, deterioraci\u00f3n da pel e frescura. Os p\u00e9s e as mans adoitan ser as partes do corpo m\u00e1is afectadas. Certs tipos de gangrena poden presentar febre or sepse.\nHistoria.\nNos anos previos \u00f3s antibi\u00f3ticos, comunmente empreg\u00e1banse vermes (larvas) de mosca para tratar feridas ou \u00falceras e previr ou deter a expansi\u00f3n da necrose. Esta pr\u00e1ctica bas\u00e9ase en que algunhas especies de vermes consomen s\u00f3 carne morta, sen afectar o tecido vivente circundante. Caeu en desuso dende a aparici\u00f3n dos tratamentos de feridas con antibi\u00f3ticos e enzimas.\nClasificaci\u00f3n.\nA gangrena causada por unha seria infecci\u00f3n bacteriana nunha ferida \u00e9 chamada \"gangrena h\u00famida.\" A gangrena causada por falta de circulaci\u00f3n nunha ferida ou \u00e1rea afectada ch\u00e1mase \"gangrena seca\".\nTam\u00e9n existe a gangrena escumosa/gasosa, que \u00e9 aquela na que o tecido tegumentario -a pel- vai caendo a pedazos, o cal provoca un cheiro desagradable \u00f3 olfacto humano; este tipo de gangrena \u00e9 causada pola bacteria Clostridium perfringens, que xeralmente entra cando hai unha ruptura do tecido (sen importar que o obxecto polo que entrou estea con \u00f3xido ou sen \u00f3xido).\nGangrena seca.\nSe o fluxo sangu\u00edneo \u00e9 interrompido nun sector de tecido e non se produce unha infecci\u00f3n secundaria, o resultado \u00e9 unha gangrena seca. As persoas con diminuci\u00f3n do fluxo sangu\u00edneo perif\u00e9rico, como os diab\u00e9ticos, te\u00f1en maior risco de contraer gangrena seca.\nOs primeiros signos da gangrena seca son unha dor apagada e sensaci\u00f3n de fr\u00edo na \u00e1rea, xunto cunha cor p\u00e1lida na carne. Se se detecta en forma temper\u00e1, o proceso \u00e1s veces pode ser revertido mediante cirurx\u00eda vascular. Por\u00e9n, se a necrose chegou a establecerse, o tecido afectado debe ser eliminado para non sufrir gangrena h\u00famida.\nGangrena h\u00famida.\nA gangrena h\u00famida prod\u00facese principalmente en tecidos e \u00f3rganos naturalmente h\u00famidos como a boca, o intestino, os pulm\u00f3ns, o colo uterino\u00a0e a vulva. As \u00falceras por presi\u00f3n que ocorren en partes do corpo como o sacro, n\u00e1degas e tal\u00f3ns -a\u00ednda que non necesariamente h\u00famidas- tam\u00e9n se clasifican como infecci\u00f3ns de gangrena h\u00famida.\nGangrena gasosa.\nDebido \u00e1 s\u00faa tendencia rapidamente expansiva, \u00e9 considerada unha emerxencia m\u00e9dica. \nA gangrena gasosa prod\u00facese cando unha ferida do tecido brando se contamina con esporas (poden estar en terra ou en feces) de \"Clostridium perfringens\", como ocorre en traumatismos, aborto s\u00e9ptico e feridas de guerra. A r\u00e1pida progresi\u00f3n da gangrena gasosa ocorre pola tendencia do gas a expandirse, abrindo e separando os tecidos, prod\u00facese edema que dificulta a circulaci\u00f3n favorecendo a extensi\u00f3n da infecci\u00f3n anaer\u00f3bica expondo as\u00ed progresivamente m\u00e1is e m\u00e1is tecidos saudables \u00e1 infecci\u00f3n. Consid\u00e9rase unha enfermidade invasora.\nA gangrena gasosa pode causar mionecrose, produci\u00f3n de gas e sepse. A s\u00faa evoluci\u00f3n a toxemia e choque s\u00e9ptico \u00e9 a mi\u00fado moi r\u00e1pida. Pode producir un l\u00edquido f\u00e9tido porque \u00e9 a excreci\u00f3n da carne. S\u00f3 \u00e9 posible ser salvado extirpando o tecido infectado.\nO \"Clostridium perfringens\" ten unha actividade prodixiosamente r\u00e1pida. \u00c9 moi importante lembrar que, cando se produciu unha fractura exposta, deixou nos primeiros momentos de ser emerxencia traumatol\u00f3xica para converterse en urxencia infectol\u00f3xica. \u00c9 urxente lavar con auga e xab\u00f3n a ferida minuciosamente, logo pasar \u00f3 lavado con soluci\u00f3n fisiol\u00f3xica, povidona, antis\u00e9pticos e comezar con tratamento antibi\u00f3tico. \u00c9 importante lavar e desinfectar as feridas rapidamente.\nTratamento.\nO tratamento habitual \u00e9 a cirurx\u00eda de \"desbridamento\" e a escisi\u00f3n con amputaci\u00f3n necesaria en moitos casos. Os antibi\u00f3ticos s\u00f3s non son eficaces porque non penetran abondo nos m\u00fasculos isqu\u00e9micos. Por\u00e9n, admin\u00edstranse antibi\u00f3ticos como un tratamento suplementario \u00e1 cirurx\u00eda. Ademais da cirurx\u00eda e os antibi\u00f3ticos, nalg\u00fans casos t\u00e9ntase a oxixenoterapia hiperb\u00e1rica, que act\u00faa como inhibidor de crecemento e matando as bacterias anaer\u00f3bicas \"Clostridium perfringens\"."}
{"id": "374845", "revid": "624", "url": "https://gl.wikipedia.org/wiki?curid=374845", "title": "Sigehere de Essex", "text": ""}
{"id": "374846", "revid": "89787", "url": "https://gl.wikipedia.org/wiki?curid=374846", "title": "Varicela", "text": "A varicela\u00a0\u00e9 unha doenza infecciosa causada polo virus varicela-z\u00f3ster, pertencente \u00e1 familia dos herpesv\u00edridos, que tam\u00e9n causa o herpes z\u00f3ster. Pres\u00e9ntase principalmente en nenos de entre un e nove anos de idade. A infecci\u00f3n en adolescentes e adultos adoita ser m\u00e1is severa e ten maior risco de complicaci\u00f3ns como a enfermidade pulmonar intersticial. Tras un per\u00edodo longo de latencia (14 a 21 d\u00edas), a enfermidade presenta un per\u00edodo prodr\u00f3mico semellante a un cadro gripal con febre leve ou moderada; logo aparece un exantema macular auto limitado (\u00e1s veces con compromiso de mucosas ou enantema), que evoluciona axi\u00f1a a p\u00e1pulas, logo a ves\u00edculas e finalmente a costras que se desprenden logo dunha ou d\u00faas semanas. Acomp\u00e1\u00f1ase de adenopat\u00edas cervicais. As lesi\u00f3ns d\u00e9rmicas poden producir cicatrices permanentes, deprimidas, hipo ou hiperpigmentadas.\nEpidemiolox\u00eda.\nO virus s\u00f3 se transmite de persoa a persoa, xa por contacto directo coas lesi\u00f3ns cut\u00e1neas ou \u00f3 expulsarse mediante tose ou esbirros. O per\u00edodo de incubaci\u00f3n ata que aparece a enfermidade \u00e9 de d\u00faas a tres semanas. \u00c9 contaxiosa dende dous d\u00edas antes da erupci\u00f3n. Tam\u00e9n pode ser contra\u00edda a partir das lesi\u00f3ns dunha persoa con herpes z\u00f3ster.\nNos tr\u00f3picos, a varicela \u00e9 com\u00fan entre a xente maior e pode ser unha doenza moi seria. Nos adultos, as marcas son m\u00e1is escuras e as cicatrices son m\u00e1is prominentes que nos nenos.\nQuen contrae a enfermidade a partir doutro familiar, adoita presentar formas m\u00e1is graves que os primeiros casos, pode ser por un contacto m\u00e1is intenso e continuado co virus. A varicela \u00e9 moi contaxiosa, de maneira que o 80\u201390% de quen convive con ela a contrae.\nEtiolox\u00eda.\nA varicela \u00e9 unha infecci\u00f3n viral causada por un herpesvirus do x\u00e9nero Varicellovirus e a subfamilia Alphaherpesvirinae. A taxonom\u00eda denominouno virus herpes humano 3 (HHV-3) cuxo \u00fanico reservorio co\u00f1ecido \u00e9 o home. O virus ten un ADN de dobre cadea (dsADN). Todos os virus desta familia rodean o seu ADN cunha c\u00e1pside icosa\u00e9drica cunha \u00e1rea proteica triangular que o recobre. Na poboaci\u00f3n adulta en Europa Central\u00a0\u00f3 redor do 93 ou 96\u00a0% da poboaci\u00f3n ten anticorpos sangu\u00edneos detectables para a varicela."}
{"id": "374847", "revid": "98629", "url": "https://gl.wikipedia.org/wiki?curid=374847", "title": "Sebbi de Essex", "text": "Sebbi(tam\u00e9n co\u00f1ecido como Santo S\u00e6bbi ou Sebba) era fillo de Sexred e Rei conxunto\u00a0de Essex de 664 a aproximadamente 683 xunto co seu primo, Sighere.\u00a0Tras a morte deste, asumiu o trono en solitario at\u00e9\u00a0694.\nTraxectoria.\nSighere e S\u00e6bbi era primos do seu predecesor, Swithelm. En 665 Sighere apostatou\u00a0e volveu ao o\u00a0paganismo, mentres Sebbi seguiu sendo cristi\u00e1n. Sighere atopou un aliado en Wessex, e S\u00e6bbi en Mercia. Por mor da s\u00faa rivalidade, Wulfhere de Mercia estableceuse como se\u00f1or de Essex en 665 e\u00a0enviou a\u00a0Jaruman, bispo de Mercia, a reconverter ao pobo de\u00a0Essex.\nEn 686, C\u00e6dwalla, un sub-rei de Wessex, estableceuse como se\u00f1or de Essex. El e S\u00e6bbi invadiron Kent, expulsaron a\u00a0Eadric, e S\u00e6bbi gobernou sobre Kent occidental. Crese que nesta \u00e9poca,\u00a0S\u00e6bbi fundou a abad\u00eda orixinal de Westminster.\nP\u00e9nsase que S\u00e6bbi abdicou en 694 para ingresar nun mosteiro, e foi sucedido polos seus fillos, Sigeheard e Swaefred, que gobernaron Essex conxuntamente. Outro dos seus fillos, Sw\u00e6fheard, gobernar\u00eda Kent S\u00e6bbi morreu en 695 e foi enterrado na Antiga Catedral do San Paulo\u00a0na Cidade de Londres onde foi reverenciado como santo.\nA tumba de S\u00e6bbi sobreviviu ao incendio de 1087 e os seus restos foron transferidos a un sarc\u00f3fago de m\u00e1rmore negro a mediados do s\u00e9culo XII. Este sarc\u00f3fago foi debuxado por\u00a0Wenceslaus Hollar, e a s\u00faa obra publicada na \"Historia de St Paul\"\u00a0de Dugdale. A tumba foi destru\u00edda no Grande incendio de Londres. Erixiuse unha placa a S\u00e6bbi na catedral de Wren."}
{"id": "374849", "revid": "624", "url": "https://gl.wikipedia.org/wiki?curid=374849", "title": "Saebbi de Essex", "text": ""}
{"id": "374850", "revid": "5863", "url": "https://gl.wikipedia.org/wiki?curid=374850", "title": "Febre aftosa humana", "text": "A febre aftosa humana (tam\u00e9n co\u00f1ecida como exantema v\u00edrico de mans, p\u00e9s e boca ou HFMD polas s\u00faas siglas en ingl\u00e9s) \u00e9 unha leve doenza viral, cuxos s\u00edntomas principais son dor na boca e presenza de pequenas bochas, \u00falceras ou aftas.\u00a0Os dous tipos de virus que a causan son o \"Coxsackie virus\" e o \"Enterovirus.\" Non debe ser confundida coa outra febre aftosa ou glosopeda, que \u00e9 unha afecci\u00f3n do gando e que probablemente \u00e9 moito m\u00e1is co\u00f1ecida polo p\u00fablico.\nEpidemiolox\u00eda.\nAtaca especialmente aos nenos que empezan a andar, a\u00ednda que pode aparecer a calquera idade. Isto ocorre particularmente cando fai calor, normalmente no ver\u00e1n ou a principios do outono.\nAs mulleres embarazadas deben evitar exporse \u00e1 febre aftosa, xa que esta pode causar unha infecci\u00f3n viral m\u00e1is grave no neno que a\u00ednda non naceu e, con ela, posibles defectos de nacemento. Con todo o risco \u00e9 pequeno.\nSignos e s\u00edntomas.\nOs s\u00edntomas da febre aftosa empezan de tres a seis d\u00edas despois de estar exposto a ela e, inicialmente, son:\nPasados un par de d\u00edas, empezan a aparecer bochas pequenas pero de aspecto normal. Estas poden variar de tama\u00f1o, desde 2 a 4 mm. Ditas bochas est\u00e1n rodeadas dunha \u00e1rea pequena de coloraci\u00f3n avermellada.\nAparecen xeralmente:\nTratamento.\nNon existe tratamento espec\u00edfico para a enfermidade de mans, p\u00e9s e boca. S\u00edntomas individuais, como a febre ou a dor das bochas (pel) poden ser aliviados co uso de medicamentos, a\u00ednda que a maior\u00eda das bochas desaparecen sen ulcerarse, romper ou deixar cicatrices. A febre aftosa \u00e9 unha enfermidade viral que ten que seguir o seu curso; moitos doutores non recetan medicamentos, a menos que a infecci\u00f3n sexa severa. \u00c9 usualmente recomendable que ao neno afectado se lle deixe repousar en casa ata que a infecci\u00f3n ceda. Os redutores de febre axudar\u00e1n a controlar as altas temperaturas. Ba\u00f1os mornos tam\u00e9n serven para baixar a temperatura. O \u00fanico medicamento recomendado \u00e9 o paracetamol.\nS\u00f3 unha pequena minor\u00eda dos pacientes require atenci\u00f3n de hospital, principalmente produto de complicaci\u00f3ns neurol\u00f3xicas, tal como a encefalite, a meninxite, os edemas agudos de pulm\u00f3n ou as hemorraxias pulmonares."}
{"id": "374851", "revid": "47401", "url": "https://gl.wikipedia.org/wiki?curid=374851", "title": "Homotop\u00eda", "text": "En topolox\u00eda, e m\u00e1is precisamente en topolox\u00eda alx\u00e9brica, d\u00faas aplicaci\u00f3ns continuas dun espazo topol\u00f3xico noutro ch\u00e1manse homot\u00f3picas (do grego \"homos\" = mesmo e \"topos\" = lugar) se unha delas pode \"deformarse continuamente\" na outra.\nDefinici\u00f3n formal.\nD\u00faas aplicaci\u00f3ns continuas formula_1 dinse homot\u00f3picas se existe outra aplicaci\u00f3n (continua tam\u00e9n) formula_2 tal que:\nUn exemplo importante son as diferentes clases (homot\u00f3picas) de aplicaci\u00f3ns do c\u00edrculo nun espazo formula_5\na estrutura resultante \u00e9 o grupo fundamental.\nSe d\u00faas aplicaci\u00f3ns formula_7 e formula_8 son homot\u00f3picas, escr\u00edbese formula_9; o que significa que esta relaci\u00f3n \u00e9 efectivamente unha relaci\u00f3n de equivalencia sobre o conxunto de aplicaci\u00f3ns continuas de formula_5 en formula_11. As clases de equivalencia denom\u00ednanse clases de homotop\u00eda das aplicaci\u00f3ns.\nTipo homot\u00f3pico.\nDise que dous espazos formula_5, formula_11 te\u00f1en o mesmo tipo homot\u00f3pico se existe un par de aplicaci\u00f3ns formula_14 e formula_15 tales que formula_16 e formula_17 son homot\u00f3picos a formula_18 e formula_19 respectivamente. \nAdoita empregarse o s\u00edmbolo formula_20, para indicar que os obxectos formula_7 e formula_8 son homot\u00f3picos.\nComo exemplos, unha 1-esfera e un toro s\u00f3lido te\u00f1en o mesmo tipo homot\u00f3pico. Un espazo topol\u00f3xico que ten o mesmo tipo homot\u00f3pico que un conxunto unitario dise contr\u00e1ctil."}
{"id": "374852", "revid": "23204", "url": "https://gl.wikipedia.org/wiki?curid=374852", "title": "Aescwine de Essex", "text": "\u00c6scwine, ou Erkenswine, nas xenealox\u00edas reais anglosaxoas est\u00e1 listado como o primeiro rei de Essex.\u00a0Se realmente existiu, debeu facelo durante o s\u00e9culo VI.\nTraxectoria.\nHai moi pouca evidencia dispo\u00f1\u00edbel acerca da s\u00faa existencia. O seu nome \"\u00c6scwine\" primeiro aparece nunha xenealox\u00eda saxoa que se conserva na Biblioteca Brit\u00e1nica Add. MS\u00a023211, presumibelmente de finais do s\u00e9culo IX. Nesta xenealox\u00eda\u00a0dise que foi fillo de\u00a0Offa, fillo de Bedca, fillo de Sigefugl, fillo de Sw\u00e6ppa, fillo de Antsecg, fillo de Gesecg, fillo de Saxnot (deus dos sax\u00f3ns), este \u00faltimo fillo de Od\u00edn.\nA informaci\u00f3n m\u00e1is profunda \u00e9 fornecida por traballos de historiadores que escriben nos s\u00e9culos XII e XIII, por exemplo: Henrique de Huntingdon\u00a0\"Historia Anglorum\", Roger de Wendover \"Flores Historiarum\" e Mateu de Par\u00eds\u00a0\"Chronica Majora.\" Estes, con todo, substit\u00faen o nome \"\u00c6scwine\" por Erkenwine. Segundo estes relatos, Erkenwine foi pai de Sledd.\n\u00a0Roger de Wendover e Mateu de Par\u00eds afirman que Erkenwine fundou o reino de Essex en 527 e reinou desde aquel ano at\u00e9 587, ano da s\u00faa morte e sucesi\u00f3n por parte do seu fillo Sledd.\u00a0\u00a0A extensi\u00f3n do seu reinado parece improb\u00e1bel para ese tempo. Alternativamente, as xenealox\u00edas inclu\u00eddas nos traballos de Guillerme de Malmesbury e Xo\u00e1n de Worcester (\"Chronicon\" B) suxiren que Sledd foi o primeiro rei de Essex e na Biblioteca Brit\u00e1nica Add as xenealox\u00edas suxiren reis m\u00e1is tard\u00edos como Offa, Sigered e Swithred.\u00a0"}
{"id": "374854", "revid": "5312", "url": "https://gl.wikipedia.org/wiki?curid=374854", "title": "Pol\u00edglota", "text": "O termo pol\u00edglota ref\u00edrese a unha persoa versada en varios idiomas, ou a un texto escrito noutros tantos, reserv\u00e1ndose o termo biling\u00fce para aqueles que dominan dous, e triling\u00fce para aqueloutros que dominan tres idiomas.\nUn dos pol\u00edglotas m\u00e1is co\u00f1ecidos \u00e9 o emperador do Sacro Imperio Carlos V, falante nativo de neerland\u00e9s ou flamengo, que nunha ocasi\u00f3n afirmou que se dirix\u00eda ao seu cabalo en alem\u00e1n, que conversaba coas mulleres en italiano e cos homes en franc\u00e9s, e que reservaba o espa\u00f1ol para as s\u00faas conversas con Deus.\nEtimolox\u00eda.\nO termo pol\u00edglota deriva do grego antigo \u03c0\u03bf\u03bb\u03cd\u03b3\u03bb\u03c9\u03c4\u03c4\u03bf\u03c2, \"pol\u00fdgl\u014dttos\", que \u00e1 s\u00faa vez deriva das voces \u03c0\u03bf\u03bb\u03cd\u03c2, \"pol\u00fds\", 'moito' e \u03b3\u03bb\u03ce\u03c3\u03c3\u03b1 ou \u03b3\u03bb\u03ce\u03c4\u03c4\u03b1, \"gl\u1e53ssa\" ou \"gl\u1e53tta\" (variante \u00e1tica de \u03b3\u03bb\u03ce\u03c3\u03c3\u03b1), 'lingua'. O termo \u00fasase desde 1640 como substantivo, e desde 1650 como adxectivo.\nTeor\u00edas.\nExisten numerosas teor\u00edas como explicaci\u00f3n do poliglotismo. Por exemplo, tense reco\u00f1ecido que algu\u00e9n que estea interesado nos idiomas, cun intelecto suficientemente desenvolvido, e que optimiza a s\u00faa t\u00e9cnica de aprendizaxe coa experiencia, ser\u00e1 cada vez m\u00e1is eficiente en cada novo idioma aprendido; polo tanto, tal individuo ser\u00e1 capaz de dominar novos idiomas con menos esforzo que unha persoa media. Ademais, os diferentes idiomas superp\u00f3\u00f1ense nas \u00e1reas de gram\u00e1tica e vocabulario, e isto fai que sexa m\u00e1is f\u00e1cil adquirir idiomas conectados, como as palabras do ingl\u00e9s e do franc\u00e9s.\nUnha teor\u00eda suxire que un aumento brusco nos niveis de testosterona nun beb\u00e9 mentres est\u00e1 no \u00fatero materno pode incrementar a asimetr\u00eda do cerebro, mentres que outros suxeriron que o traballo duro e o tipo correcto de motivaci\u00f3n \u2014que calquera adulto pode aplicar\u2014 son os factores clave do poliglotismo. A neurocient\u00edfica Katrin Amunts estudou o cerebro do pol\u00edglota alem\u00e1n Emil Krebs e determinou que a \u00e1rea do cerebro de Krebs que era respons\u00e1bel dos idiomas \u2014a \u00e1rea de Broca\u2014 estaba organizada dunha maneira diferente en comparaci\u00f3n cos cerebros dos monoling\u00fces."}
{"id": "374855", "revid": "27155", "url": "https://gl.wikipedia.org/wiki?curid=374855", "title": "Influenza A subtipo H5N1", "text": "H5N1 \u00e9 unha cepa altamente pat\u00f3xena de gripe aviaria. A primeira aparici\u00f3n deste tipo de gripe en humanos deuse en 1997 en Hong Kong. A infecci\u00f3n en humanos coincidiu cunha epidemia de gripe aviaria, causada pola mesma cepa, na poboaci\u00f3n de pitos en Hong Kong. O nome \"H5N1\" ref\u00edrese ao tipo dos ant\u00edxenos de superficie presentes no virus: hemaglutinina tipo 5 e neuraminidase tipo 1.\nAs aves son o reservorio natural do virus. Normalmente o virus \u00e9 transportado no intestino das aves, e non son letais. Con todo, esta variante mutou \u00e1 m\u00e1is letal das cepas de virus da gripe existente. As mutaci\u00f3ns son normais e xa pasaron con anterioridade, como a pandemia por gripe causada en 1918 co\u00f1ecida como gripe espa\u00f1ola, unha variante de H1N1\u00a0na que morreron entre 40 e 50 mill\u00f3ns de persoas.\nAt\u00e9 outubro de 2005 s\u00f3 se reportaron ao redor de 200 persoas infectadas polo H5N1, pero a s\u00faa taxa de mortalidade foi moi alta (arriba do 59%). Trece pa\u00edses de Asia e Europa v\u00edronse afectados, e m\u00e1is de 120 mill\u00f3ns de aves morreron, foron sacrificadas ou foron postas en corentena.\nO 26 de decembro de 2005, cient\u00edficos chineses aseguraron que sintetizaran a primeira vacina activa do mundo para aves contra o virus letal H5N1 da gripe aviaria, \u00fatil tam\u00e9n contra a enfermidade de Newcastle.\u00a0Con todo, actualmente non existe ningunha vacina comercial que poida previr o contaxio desta enfermidade.\nA cepa foi chamada HPAI A/H5N1 que significa \"Subtipo H5N1 do virus da influenza aviario tipo A, altamente pat\u00f3xeno\" polas s\u00faas siglas en ingl\u00e9s; este \u00e9 o virus responsable da gripe H5N1 comunmente chamada gripe aviaria. Debido \u00e1 alta letalidade e virulencia do virus HPAI A/H5N1, a s\u00faa presenza end\u00e9mica, o crecente n\u00famero de organismos hospedadores e \u00e1 s\u00faa capacidade de sufrir mutaci\u00f3ns significativas, o virus converteuse na maior ameaza de pandemia a nivel mundial, e destin\u00e1ronse miles de mill\u00f3ns de d\u00f3lares na s\u00faa investigaci\u00f3n e na preparaci\u00f3n para unha eventual pandemia de influenza aviaria altamente pat\u00f3xena.\nO virus HPAI A/H5N1 pertence ao x\u00e9nero \"Influenzavirus A\", e \u00e1 s\u00faa vez \u00e1 familia \"Orthomixoviridae\". \u00c9, por tanto, un virus de 90 a 120\u00a0nm de di\u00e1metro, que pos\u00fae unha envoltura de capa lip\u00eddica derivada da membrana plasm\u00e1tica da c\u00e9lula en que o virus se replica, cunha c\u00e1pside de simetr\u00eda helicoidal que protexe o xenoma de 13.6 quilobases.\nO material xen\u00e9tico componse por unha soa cadea lineal de ARN, de sentido negativo (\u00e9 dicir, de sentido contrario ou complementaria ao ARNm que se sintetizar\u00e1), dividida en 8 segmentos que conte\u00f1en a informaci\u00f3n de 10 xenes. Cada segmento at\u00f3pase protexido por unha nucleoc\u00e1pside, formada estruturalmente por un segmento de ARN, varias mol\u00e9culas de nucleoprote\u00ednas, e o complexo ARN polimerasa m\u00e1is encimas asociadas necesarias para a s\u00edntese do ARNm viral.\nOs xenes, en orde do segmento de ARN en que se atopan, son os seguintes: PB2, PB1, PA, HA, N, NA, M1/M2, e NS1/NS2. \nOs segmentos, \u00e1 s\u00faa vez, organ\u00edzanse segundo o tipo de produto dos xenes: glicoprote\u00ednas de superficie, prote\u00ednas internas e compo\u00f1entes do complexo polimerasa.\nTransmisi\u00f3n e infecci\u00f3n.\nAves infectadas transmiten o H5N1 a trav\u00e9s da saliva, secreci\u00f3ns nasais e fecais. Outras aves poden contaxiarse mediante o contacto directo con estas secreciones ou cando entran en contacto con superficies contaminadas con este material. Debido \u00e1s pr\u00e1cticas migratorias dos portadores do virus H5N1, \u00e9 posible que se diseminara en todo o mundo.\nEpidemias anteriores de gripe aviaria orixin\u00e1ronse tipicamente en condici\u00f3ns de sobrepoboaci\u00f3n do sueste e este asi\u00e1tico, onde humanos, porcos e aves de curral viven en espazos pechados. Nestas condici\u00f3ns un virus pode mutar nun m\u00e1is propicio para infectar humanos.\nA maior\u00eda dos casos de H5N1 foron reportados no sueste e estes asi\u00e1ticos. Unha vez que se detecta unha epidemia, as autoridades locais normalmente ordenan o sacrificio masivo de aves e animais infectados. Se isto \u00e9 levado a cabo con suficiente rapidez, \u00e9 posible evitar unha crise maior. Con todo, a Organizaci\u00f3n Mundial da Sa\u00fade expresou preocupaci\u00f3n porque non todos os pa\u00edses est\u00e1n a reportar epidemias con tanto detalle como deben. China, por exemplo, negou no pasado epidemias de SARS e VIH.\nS\u00edntomas.\nNos humanos, dado que o H5N1 \u00e9 un virus de influenza, os s\u00edntomas poden aparecer como dunha gripe com\u00fan, con febre, tose, garganta reseca e m\u00fasculos adoloridos. Con todo, en casos m\u00e1is severos p\u00f3dense desenvolver pneumon\u00eda\u00a0e problemas do aparello respiratorio, e eventualmente, pode provocar a morte. Para o 5 de xullo de 2013 confirm\u00e1ronse 633 casos de gripe aviaria dos cales xa morreron 377 (setembro de 2013), \u00e9 dicir 59.5%. Pacientes infectados de H5N1 presentaron poucos casos de conxuntivite, a diferenza dos casos humanos do virus H7.\nO \u00faltimo caso reportado de morte polo virus H5N1 deuse no Canad\u00e1 o 3 de xaneiro de 2014."}
{"id": "374858", "revid": "1888", "url": "https://gl.wikipedia.org/wiki?curid=374858", "title": "Antonio Usero Torrente", "text": "Antonio Usero Torrente, nado en Ferrol o 17 de abril de 1879 e finado na mesma cidade o 23 de novembro de 1969, foi un farmac\u00e9utico e pol\u00edtico galego.\nTraxectoria.\nFillo dun oficial de Infanter\u00eda de Mari\u00f1a e irm\u00e1n de Mat\u00edas Usero Torrente. Abandonou os estudos militares para cursar Farmacia por libre na Universidade de Santiago de Compostela. Doutorouse na Universidad Central de Madrid. Foi elixido concelleiro de Ferrol entre 1916 e 1920. Coa ditadura de Primo de Rivera foi nomeado concelleiro e elixido alcalde de Ferrol en marzo de 1924. Durante o seu mandato realizouse a tra\u00edda de augas desde A Fervenza e a rehabilitaci\u00f3n da antiga prisi\u00f3n para destinala a Instituto de Ensinanza Media.\nVisa persoal.\nCasado con Mar\u00eda del Carmen T\u00edscar Casanova, tivo catro fillos e tres fillas: Pilar, Carlota, Mat\u00edas, Antonio (tam\u00e9n farmac\u00e9utico), Mar\u00eda del Carmen, \u00c1ngel (psiquiatra) e Francisco Usero T\u00edscar (farmac\u00e9utico e avogado)."}
{"id": "374859", "revid": "22795", "url": "https://gl.wikipedia.org/wiki?curid=374859", "title": "Poliglotismo", "text": ""}
{"id": "374860", "revid": "54334", "url": "https://gl.wikipedia.org/wiki?curid=374860", "title": "Asistencia sanitaria", "text": "Co\u00f1\u00e9cese como asistencia sanitaria,\u00a0atenci\u00f3n m\u00e9dica, asistencia m\u00e9dica, atenci\u00f3n sanitaria ou atenci\u00f3n de sa\u00fade, ao conxunto de servizos que se proporcionan ao individuo, co fin de promover, protexer e restaurar a s\u00faa sa\u00fade.\nA asistencia sanitaria \u00e9 basicamente un servizo ou un ben econ\u00f3mico intanxible de tal forma que \"o servizo chamado asistencia sanitaria \u00e9 o que presta un axente ou operador especializado para as persoas que senten ou te\u00f1en manifestaci\u00f3ns de alteraci\u00f3ns no seu estado de sa\u00fade e que ademais este servizo pr\u00e9stase baixo unhas determinadas condici\u00f3ns de seguridade e por quen est\u00e1 en posesi\u00f3n dun determinado co\u00f1ecemento, \u00e9 dicir, \u00e9 un servizo especializado e singular que s\u00f3 o poden dar persoas autorizadas ou acreditadas e en centros autorizados\". \"A singularidade do servizo prestado nun centro asistencial v\u00e9n determinada por moitos factores que abarcan desde a s\u00faa cultura at\u00e9 pola grande influencia doutros sectores da econom\u00eda\". \"O tipo de servizo que representa a atenci\u00f3n sanitaria p\u00f3dese diferenciar en base a unha serie de condicionantes, que son por unha banda, o obxecto e a condici\u00f3n de servizo, por outra banda, o motivo de consulta e o tempo previsi\u00f3n da actividade -podendo ser esta asistencia programada ou non programada- e en caso desta \u00faltima modalidade, pode presentarse con requirimento de urxencia ou sen el. Outra distinci\u00f3n do servizo bas\u00e9ase no lugar onde se realiza a atenci\u00f3n, pod\u00e9ndose tratar dunha atenci\u00f3n intramuros, as que se realizan dentro dos centros sanitarios, ou extramuros, as que levan a cabo f\u00f3ra destes, e \u00e1 s\u00faa vez, a atenci\u00f3n intramuros pode ser unha atenci\u00f3n con ingreso hospitalario ou sen ingreso e neste \u00faltimo suposto, con intervenci\u00f3n cir\u00farxica ou terap\u00e9utica invasiva ou sen intervenci\u00f3n algunha. Na modalidade extramuros, f\u00f3ra do hospital, pode requirir estancia e repouso en domicilio \u2013hospitalizaci\u00f3n a domicilio- ou sen este requirimento\".\nCaracter\u00edsticas.\nConsid\u00e9rase como asistencia sanitaria \u00e1 prevenci\u00f3n, tratamento e manexo da enfermidade e a preservaci\u00f3n do benestar mental e f\u00edsico a trav\u00e9s dos servizos ofrecidos polas profesi\u00f3ns de medicamento, farmacia, odontolox\u00eda, obstetricia, enfermar\u00eda e af\u00edns.\nSegundo a Organizaci\u00f3n Mundial da Sa\u00fade, a asistencia sanitaria abarca todos os bens e servizos dese\u00f1ados para promover a sa\u00fade, inclu\u00edndo \"intervenci\u00f3ns preventivas, curativas e paliativas, xa sexan dirixidas a individuos ou a poboaci\u00f3ns\". A provisi\u00f3n organizada de tales servizos pode constitu\u00edr un sistema de asistencia sanitaria.\u00a0Esta pode inclu\u00edr unha organizaci\u00f3n gobernamental tal como, no Reino Unido, o Servizo Nacional de Sa\u00fade ou unha cooperaci\u00f3n entre o Servizo Nacional de Sa\u00fade e Servizos Sociais, tal como ocorre en \"Shared Care\". Antes de que o termo \"asistencia sanitaria\" se fixese popular, os angl\u00f3fonos refer\u00edanse ao medicamento ou ao sector sanitario e falaban do tratamento e a prevenci\u00f3n da enfermidade e a discapacidade.\nSistemas de asistencia sanitaria.\nNa maior\u00eda de pa\u00edses desenvolvidos e en moitos pa\u00edses en desenvolvemento, a asistencia sanitaria \u00e9 provista a todos sen importar a s\u00faa capacidade para pagar. O Servizo Nacional de Sa\u00fade do Reino Unido foi o primeiro sistema de asistencia sanitaria universal provisto polo goberno. Foi estabelecido en 1948 polo goberno Laborista de Clement Attlee.\u00a0Alternativamente, p\u00f3dese prover o aseguramento sanitario obrigatorio fundado polo goberno con honorarios nominais, como ocorre en Italia.\u00a0Outros exemplos son \"Medicare\"\u00a0en Australia, estabelecido na d\u00e9cada de 1970 polo goberno Laborista, e polo mesmo nome \"Medicare\u00a0\"no Canad\u00e1, estabelecido entre 1966 e 1984; ou a Seguridade Social en Espa\u00f1a. A asistencia sanitaria universal contrasta cos sistemas como a asistencia sanitaria de Estados Unidos ou de Sur\u00e1frica, a\u00ednda que Sur\u00e1frica \u00e9 un dos moitos pa\u00edses que tentan reformar a s\u00faa asistencia sanitaria.\nTipos.\nO sistema de asistencia sanitaria p\u00f3dese analizar, en base:\nAo seu financiamento e/ou titularidade:\nEn base \u00e1 relaci\u00f3n do usuario co prestador e/ou asegurador:\nA) Asistencia sanitaria p\u00fablica:\nB) Asistencia sanitaria privada:"}
{"id": "374863", "revid": "1576", "url": "https://gl.wikipedia.org/wiki?curid=374863", "title": "Uropygy", "text": ""}
{"id": "374864", "revid": "85894", "url": "https://gl.wikipedia.org/wiki?curid=374864", "title": "Pacios da Serra, Pacios da Serra, Quiroga", "text": "Pacios da Serra \u00e9 un lugar da parroquia de Pacios da Serra, no concello lugu\u00e9s de Quiroga na comarca hom\u00f3nima. Segundo o IGE, en 2016 ti\u00f1a 18 habitantes (8 homes e 10 mulleres)."}
{"id": "374866", "revid": "85894", "url": "https://gl.wikipedia.org/wiki?curid=374866", "title": "Penas Rubias, Pacios da Serra, Quiroga", "text": "Penas Rubias \u00e9 un lugar da parroquia de Pacios da Serra, no concello lugu\u00e9s de Quiroga na comarca hom\u00f3nima. Segundo o IGE, en 2016 ti\u00f1a 5 habitantes (4 homes e 1 muller)."}
{"id": "374867", "revid": "98629", "url": "https://gl.wikipedia.org/wiki?curid=374867", "title": "Peter Pan Must Die", "text": "Peter Pan Must Die \u00e9 a cuarta novela de polic\u00edas de John Verdon. O seu protagonista \u00e9 Dave Gurney, un detective xubilado de Nova York.\nSinopse.\nPasaron catro meses dende os sucesos do caso de Bo Pastor a as consecuencias foron terribles. Un dos que m\u00e1is sufriron foi Jack Hardwick, que violou a normativa para axudar a Gurney. Agora, Hardwick proponse demostrar a ineptitude dos seus superiores presentando probas que axuden a revisar algunhas condenas de moita sona. Comeza polo caso Spalter, un rico empresario asasinado no funeral da s\u00faa nai."}
{"id": "374868", "revid": "85894", "url": "https://gl.wikipedia.org/wiki?curid=374868", "title": "Leixaz\u00f3s, Pacios da Serra, Quiroga", "text": "Leixaz\u00f3s \u00e9 un lugar da parroquia de Pacios da Serra, no concello lugu\u00e9s de Quiroga na comarca hom\u00f3nima. Segundo o IGE, en 2016 ti\u00f1a 3 habitantes (1 home e 2 mulleres)."}
{"id": "374869", "revid": "54334", "url": "https://gl.wikipedia.org/wiki?curid=374869", "title": "Carlota Corredera", "text": "Elisa Carlota Corredera Llauger, nada en Vigo o 21 de xullo de 1974, \u00e9 unha presentadora, directora, colaboradora de televisi\u00f3n e xornalista galega, m\u00e1is co\u00f1ecida como Carlota Corredera. \u00c9 co\u00f1ecida por dirixir varios programas de La F\u00e1brica de la Tele e por presentar \"S\u00e1lvame Diario\".\nTraxectoria.\nLicenciouse en xornalismo na Universidade de Santiago de Compostela en 1997; a partir dese momento estivo ligada ao xornal \"La voz de Galicia.\" A s\u00faa andaina televisiva comezou en Antena 3, canle na que chegou a ser subdirectora do espazo \"Sabor a ti\", de Ana Rosa Quintana, en 2003.\nDespois pasou a Telecinco para dirixir programas como \"TNT\", \"El laberinto de la memoria\" e \"Hormigas blancas\". En 2009 d\u00e9ronlle a oportunidade de dirixir os espazos de grande audiencia \"S\u00e1lvame Diario\" e \"S\u00e1lvame Deluxe.\" Neste \u00faltimo estivo at\u00e9 2013. En 2013 uniuse como colaboradora de \"Abre los ollos y mira\", e en 2014 comezou a ser presentadora substituta de \"S\u00e1lvame Diario\". Ademais en 2016 colaborou para o mesmo espazo. No ver\u00e1n dese mesmo ano comeza a colaborar tam\u00e9n en \"Hable con ellas\" e presenta o \"docu-reality\" \"Las Campos\".\nA finais de 2016 anunciouse a s\u00faa fichaxe como nova presentadora de \"C\u00e1mbiame\" a partir do 9 de xaneiro de 2017.\nVida persoal.\nCarlota casou o 15 de xu\u00f1o de 2013 con Carlos de la Maza, c\u00e1mara do programa \"S\u00e1lvame Diario\" O 23 de xu\u00f1o de 2015 deu a luz \u00e1 s\u00faa primeira filla, Alba."}
{"id": "374870", "revid": "22795", "url": "https://gl.wikipedia.org/wiki?curid=374870", "title": "Uropygi", "text": ""}
{"id": "374878", "revid": "89787", "url": "https://gl.wikipedia.org/wiki?curid=374878", "title": "Uropixios", "text": "A dos uropixios (\"Uropygi\") \u00e9 unha orde de ar\u00e1cnidos que incl\u00fae case 150 especies, que se distrib\u00faen nas rexi\u00f3ns tropicais e subtropicais do globo, onde viven debaixo das rochas e de troncos de \u00e1rbores.\nTodas as especies actuais incl\u00faense na familia dos \"Thelyphonidae\".\nApareceron no rexistro f\u00f3sil no carbon\u00edfero.\nCaracter\u00edsticas.\nCarecen de gl\u00e1ndulas velenosas pero te\u00f1en gl\u00e1ndulas anais coas que expulsan un l\u00edquido con cheiro a vinagre, inofensivo para os humanos. \nMiden entre 2 e 15 cm. Son de cor caf\u00e9-avermellada ou escuros e presentan un longo flaxelo multiarticulado ao final do corpo. Te\u00f1en h\u00e1bitos nocturnos e son carn\u00edvoros.\nComo os demais ar\u00e1cnidos, os uropixios te\u00f1en o corpo dividido en d\u00faas rexi\u00f3ns ou tagmas, o prosoma (tronco ou cefalot\u00f3rax) e o opistosoma (abdome).\nProsoma.\nDorsalmente presenta un escudo no que se sit\u00faan un par de ollos simples medios, anteriores, e un grupo de tres ocelos laterais; ventralmente presenta tres placas.\nOs quel\u00edceros son pequenos e est\u00e1n compostos de dous artellos, o basal en forma de talo e o distal en forma de u\u00f1a. Os pedipalpos presentan forma de quela moi basta; presentan ornamentaci\u00f3ns chamadas ap\u00f3fises, coas cales o animal tritura o alimento para despois introducilo na boca. Dos catro ap\u00e9ndices ambulatorios (patas), o primeiro \u00e9 m\u00e1is longo e de tipo anteniforme, os seguintes tres son locomotores.\nOpistosoma.\nEst\u00e1 composto por 12 met\u00e1meros ou segmentos, o primeiro forma un pedicelo que se une ao prosoma, o segundo corresponde ao xenital cuberto cun op\u00e9rculo, e lateralmente presenta espir\u00e1culos respiratorios, o met\u00e1mero 12 leva un caracter\u00edstico flaxelo multiarticulado, ademais do ano e os orificios das gl\u00e1ndulas anais que se abren a cada lado do ano, polos que segregan unha substancia l\u00edquida de olor similar ao do vinagre. Este l\u00edquido est\u00e1 composto dun 84 % de \u00e1cido ac\u00e9tico, un 5 % de \u00e1cido c\u00e1prico e un 11 % de auga; de funci\u00f3n tanto defensiva como ofensiva, l\u00e1nzao contra as s\u00faas presas (xeralmente outros artr\u00f3podos), que debilita a cut\u00edcula facilitando as\u00ed a s\u00faa captura coa axuda dos pedipalpos; este l\u00edquido \u00e9 inofensivo para os seres humanos. O pedicelo permite levantar o opistosoma para dirixir o chorro do l\u00edquido. posteriormente as presas son tomadas cos pedipalpos e logo transportadas aos quel\u00edceros. Os uropixios realizan unha predixesti\u00f3n externa (similar \u00e1 de todos os ar\u00e1cnidos).\nO sistema excretor est\u00e1 composto por un par de gl\u00e1ndulas coxais que desembocan baixo o \u00faltimo par de ap\u00e9ndices locomotores; ademais te\u00f1en tubos de Malpighi e nefr\u00f3citos, que se encontran ao redor das filotraqueas.\nH\u00e1bitat.\nO maior n\u00famero de especies de uropixios local\u00edzase nas zonas tropicais e subtropicais, onde a humidade ambiental, relativamente abundante, \u00e9 a adecuada para o perfecto desenvolvemento destas criaturas. Por\u00e9n, \u00e9 pos\u00edbel encontrar algunhas especies tam\u00e9n en zonas m\u00e1is ou menos secas, a\u00ednda que neste caso a s\u00faa actividade desenv\u00f3vese sempre durante as horas nocturnas.\nTaxonom\u00eda.\nDescrici\u00f3n.\nA orde foi descrita en 1883 polo aracn\u00f3logo sueco Tord Tamerlan Teodor Thorell, na s\u00faa obra:\nEtimolox\u00eda.\nO nome cient\u00edfico \"Uropygi\" deriva do grego antigo \u03bf\u1f50\u03c1\u03bf\u03c0\u03cd\u03b3\u03b9\u03bf\u03bd \"ourop\u00fdgion\", voz formada por \u03bf\u1f50\u03c1\u03ac \"our\u00e1\", 'cola', e \u03c0\u03c5\u03b3\u03ae \"pyg\u1e17\", 'traseiro', 'rabadilla', 'ano'. O \"-i-\" final indica substantivo latino plural. Literalmente: 'os de cola traseira'.\nClasificaci\u00f3n.\nSegundo o ITIS a clasificaci\u00f3n da orde \u00e9 a seguinte:\nOrde \"Uropygi\" "}
{"id": "374884", "revid": "22795", "url": "https://gl.wikipedia.org/wiki?curid=374884", "title": "Thelyphonidae", "text": ""}
{"id": "374891", "revid": "23204", "url": "https://gl.wikipedia.org/wiki?curid=374891", "title": "Pedicelo (ar\u00e1cnidos)", "text": "Nalg\u00fans grupos de ar\u00e1cnidos (amblipixios, palp\u00edgrados, ara\u00f1as) ch\u00e1mase pedicelo ou ped\u00edculo ao primeiro segmento do opistosoma, que \u00e9 moi curto e delgado, e une o prosoma ao opistosoma.\nO pedicelo \u00e9 moi flex\u00edbel, o que permite que as ara\u00f1as poidan mover o abdome en todas as direcci\u00f3ns e as\u00ed, por exemplo, facer xirar as sedas sen mover o cefalot\u00f3rax. Esta \"cintura\" \u00e9 o somito prexenital, e se perdeu na maior\u00eda dos membros dos ar\u00e1cnidos (nos escorpi\u00f3ns s\u00f3 se pode ver nos embri\u00f3ns).\nEtimolox\u00eda.\nO termo pedicelo \u00e9 unha adaptaci\u00f3n do lat\u00edn cient\u00edfico \"pedicellus\", relacionado co lat\u00edn \"pediculus\", 'p\u00e9 pequeno' (e 'piollo'), diminutivos ambos os dous de \"p\u0113s, pedis\", 'p\u00e9'."}
{"id": "374892", "revid": "35560", "url": "https://gl.wikipedia.org/wiki?curid=374892", "title": "Saturno I", "text": "Saturno I (denominado no seu momento tam\u00e9n Juno V e Saturno C-1) foi o nome dun foguete dos Estados Unidos que deu comezo \u00e1 familia de foguetes Saturno e que culminuou no Saturno V. Foi o maior foguete dos Estados Unidos ata aquel momento.\nCaracter\u00edsticas.\nO Saturno I foi dese\u00f1ado polo equipo de Wernher von Braun e consist\u00eda nun conxunto de oito tanques procedentes de foguetes Redstone rodeando un tanque dun Jupiter C e propulsado por oito motores H-1. O dese\u00f1o en conxunto de tanques foi apodado humoristicamente como \"Cluster's Last Stand\" (xogo de palabras con \"Custer's Last Stand\", como se denomina \u00e1s veces \u00e1 batalla de Little Bighorn). O foguete foi ideado inicialmente para levar a cabo os primeiros voos circumluares do proxecto Apollo, pero foi desenvolvido tan de xeito temper\u00e1n que non hab\u00eda naves tripuladas dispo\u00f1ibles para ser usadas nel.\nOs foguetes Saturno I clasif\u00edcanse en dous grupos:\nO foguete fixo dez lanzamentos, a maior parte de proba. Varios refinamentos e melloras posteriores diron lugar ao Saturno IB."}
{"id": "374893", "revid": "56817", "url": "https://gl.wikipedia.org/wiki?curid=374893", "title": "Pedicelo (insectos)", "text": "Nos insectos ch\u00e1mase pedicelo ao artello situado entre o escapo e o primeiro artello do flaxelo das antenas aneladas, que carece de musculatura e alberga o \u00f3rgano de Johnston."}
{"id": "374894", "revid": "22795", "url": "https://gl.wikipedia.org/wiki?curid=374894", "title": "Ped\u00edculo", "text": ""}
{"id": "374895", "revid": "89787", "url": "https://gl.wikipedia.org/wiki?curid=374895", "title": "Namecoin", "text": "Namecoin \u00e9 unha criptomoeda que xurdiu coa finalidade de mellorar alg\u00fans dos aspectos do bitcoin, tales coma seguridade, privacidade e resiliencia \u00e1 censura en rede de datos. De feito, tr\u00e1tase dun sistema que emprega o mesmo c\u00f3digo fonte da s\u00faa orixinadora, sendo a primeira descendente (\"altcoin\") do bitcoin."}
{"id": "374899", "revid": "89787", "url": "https://gl.wikipedia.org/wiki?curid=374899", "title": "Estr\u00e9s", "text": "O estr\u00e9s\u00a0(do lat\u00edn \"stringere\" \u2018apertar\u2019 a trav\u00e9s do seu derivado en ingl\u00e9s \"stress\" \u2018fatiga de material\u2019) \u00e9 unha reacci\u00f3n fisiol\u00f3xica do organismo no que entran en xogo diversos mecanismos de defensa para afrontar unha situaci\u00f3n que se percibe como ameazante ou de demanda incrementada. Fisiol\u00f3xica ou biol\u00f3xica \u00e9 a resposta dun organismo a un factor de tensi\u00f3n tales como unha condici\u00f3n ambiental ou un est\u00edmulo. O estr\u00e9s \u00e9 o xeito dun corpo de reaccionar a un desaf\u00edo. De acordo co evento estresante, a maneira do corpo a responder \u00e1 tensi\u00f3n \u00e9 mediante o sistema nervioso simp\u00e1tico de activaci\u00f3n que d\u00e1 lugar \u00e1 resposta de loita ou fuxida. Debido a que o corpo non pode manter este estado durante longos per\u00edodos de tempo, o sistema parasimp\u00e1tico ten tendencia a facer regresar \u00f3 corpo a condici\u00f3ns fisiol\u00f3xicas m\u00e1is normais (homeostase). Nos humanos, a tensi\u00f3n normalmente describe unha condici\u00f3n negativa (\"distr\u00e9s\") ou pola contra unha condici\u00f3n positiva (\"eustr\u00e9s\"), que pode ter un efecto mental, f\u00edsico e mesmo de benestar ou malestar nun ser humano, ou mesmo noutra especie de animal.\nEustr\u00e9s e distr\u00e9s.\nA\u00ednda que case sempre, principalmente nos humanos, a palabra estr\u00e9s adoita posu\u00edr unha connotaci\u00f3n negativa (o oposto quizais ser\u00eda o nirvana budista ou o principio de nirvana de S.Freud) a ciencia distingue dous tipos de estr\u00e9s, tanto en animais como en humanos:"}
{"id": "374903", "revid": "839", "url": "https://gl.wikipedia.org/wiki?curid=374903", "title": "Valeri G\u00e9rgiev", "text": ""}
{"id": "374904", "revid": "89787", "url": "https://gl.wikipedia.org/wiki?curid=374904", "title": "Suplemento diet\u00e9tico", "text": "Os suplementos diet\u00e9ticos (chamados tam\u00e9n \"suplementos nutricionais\", \"complementos nutricionais\", \"suplementos alimenticios\") segundo estableceu nunha lei aprobada polo Congreso dos Estados Unidos en 1994\u00a0son os que:\nOs suplementos diet\u00e9ticos v\u00e9ndense en tendas de comestibles, tendas de produtos diet\u00e9ticos, e en farmacias.\nIndicaci\u00f3ns.\nAlgunhas aplicaci\u00f3ns dos suplementos diet\u00e9ticos te\u00f1en indicaci\u00f3ns terap\u00e9uticas con base cient\u00edfica. Por exemplo, o \u00e1cido f\u00f3lico evita alg\u00fans defectos conx\u00e9nitos, e que un r\u00e9xime de vitaminas e cinc pode retardar o avance da dexeneraci\u00f3n macular asociada \u00e1 idade.\nOutros usos non demostraron cientificamente a s\u00faa eficacia. Por exemplo, unha f\u00f3rmula de herbas que supostamente alivia a dor producida pola artrite; ou a inxesta de vitamina C previr ou tratar un arrefriado, a\u00ednda que os beneficios de tomar grandes cantidades de vitamina C con este prop\u00f3sito non se comprobaron."}
{"id": "374905", "revid": "23204", "url": "https://gl.wikipedia.org/wiki?curid=374905", "title": "Suplementos nutricionais", "text": ""}
{"id": "374906", "revid": "23204", "url": "https://gl.wikipedia.org/wiki?curid=374906", "title": "Complementos nutricionais", "text": ""}
{"id": "374907", "revid": "23204", "url": "https://gl.wikipedia.org/wiki?curid=374907", "title": "Suplementos alimenticios", "text": ""}
{"id": "374908", "revid": "83174", "url": "https://gl.wikipedia.org/wiki?curid=374908", "title": "Abuso de substancias", "text": "O abuso de substancias ref\u00edrese \u00e1 auto-indulxencia no consumo e dependencia dunha droga ou outro qu\u00edmico que leva a efectos que xeran unha deterioraci\u00f3n na sa\u00fade f\u00edsica e mental da persoa que o realiza, ou o benestar doutros.\nEsta afecci\u00f3n caracter\u00edzase por un patr\u00f3n de uso patol\u00f3xico continuo dun medicamento ou estado de drogadicci\u00f3n, que resulta en consecuencias sociais adversas repetidas en relaci\u00f3n co uso de drogas, tales como a incapacidade de cumprir coas obrigaci\u00f3ns laborais, familiares ou escolares, conflitos interpersoais ou problemas legais. A\u00ednda se debate sobre as diferenzas exactas entre o abuso de substancias e a drogodependencia, pero as pr\u00e1cticas est\u00e1ndares distinguen unha da outra \u00f3 definir a dependencia de substancias en termos dos s\u00edntomas fisiol\u00f3xicos e de comportamento do uso de substancias, e \u00f3 abuso de substancias en termos das consecuencias sociais do uso de substancias.\nO abuso de substancias pode levar \u00e1 adicci\u00f3n ou dependencia de substancias. Medicamente, a dependencia fisiol\u00f3xica require do desenvolvemento de tolerancia fisiol\u00f3xica que leva a s\u00edntomas da s\u00edndrome de abstinencia. Tanto o abuso como a dependencia son distintas da adicci\u00f3n, que involucra unha compulsi\u00f3n por continuar usando a substancia malia as consecuencias negativas, e pode involucrar ou non a dependencia fisiol\u00f3xica. A dependencia case sempre implica o abuso, pero o abuso ocorre frecuentemente sen dependencia, particularmente cando unha persoa empeza por abusar no consumo dunha substancia. A dependencia involucra procesos fisiol\u00f3xicos, mentres que o abuso de substancias reflicte unha interacci\u00f3n complexa entre quen abusa de substancias, a substancia da que se abusa e a sociedade."}
{"id": "374909", "revid": "83174", "url": "https://gl.wikipedia.org/wiki?curid=374909", "title": "Drogadicci\u00f3n", "text": "Os termos drogodependencia, drogadicci\u00f3n e farmacodependencia fan referencia \u00e1 adicci\u00f3n xerada pola exposici\u00f3n repetida a unha substancia psicoactiva, droga ou substancia adictiva. No seu glosario m\u00e1is recente, a OMS define a dependencia do alcol e doutras substancias como \u00abunha necesidade de consumir doses repetidas da substancia para atoparse ben ou para non sentirse mal\u00bb. As s\u00faas caracter\u00edsticas son: un desexo invencible ou unha necesidade de consumir droga e de procurala por todos os medios, unha tendencia a aumentar as doses e unha dependencia de orixe ps\u00edquica e \u00e1s veces f\u00edsica por mor dos efectos da droga.\nEquivale, m\u00e1is ou menos, \u00e1 s\u00edndrome de dependencia mencionado na CIE-10 (ICD-10, en ingl\u00e9s). Este termo interc\u00e1mbiase a mi\u00fado co de adicci\u00f3n, a\u00ednda que na actual edici\u00f3n do seu \"Manual diagn\u00f3stico e estat\u00edstico dos trastornos mentais\" (a edici\u00f3n m\u00e1is recente \u00e9 a quinta: DSM-V) a Asociaci\u00f3n Estadounidense de Psiquiatr\u00eda separa claramente os trastornos inducidos por substancias dos trastornos adictivos non relacionados con substancias. As\u00ed pois, a drogodependencia \u00e9 s\u00f3 un dos dous tipos existentes de adicci\u00f3ns."}
{"id": "374911", "revid": "23204", "url": "https://gl.wikipedia.org/wiki?curid=374911", "title": "Drogodependencia", "text": ""}
{"id": "374912", "revid": "23204", "url": "https://gl.wikipedia.org/wiki?curid=374912", "title": "Farmacodependencia", "text": ""}
{"id": "374913", "revid": "55340", "url": "https://gl.wikipedia.org/wiki?curid=374913", "title": "Ralph Ashley", "text": "Ralph Ashley, finado o 7 de abril de 1606 en Worcester, foi un xesu\u00edta ingl\u00e9s, morto como m\u00e1rtir e venerado como beato pola Igrexa cat\u00f3lica.\nTraxectoria.\nDesco\u00f1\u00e9cese a s\u00faa data e lugar de nacemento. O primeiro que se sabe del \u00e9 que traballaba como coci\u00f1eiro no colexio ingl\u00e9s de Douai, que deixou o 28 de abril de 1590 para realizar a mesma tarefa no colexio ingl\u00e9s de Valladolid. Aqu\u00ed ingresou na Compa\u00f1\u00eda de Xes\u00fas como coadxutor, mais ao cabo dun tempo regresou a Inglaterra por mor da s\u00faa mala sa\u00fade.\nCo\u00f1eceu ao padre Oswald Tesimond, quen eloxiou o valor que mostrara Ashley ante os protestantes neerlandeses polos que foran capturados durante a s\u00faa viaxe. Finalmente, Tesimond e Ashley desembarcaron en Inglaterra o 9 de marzo de 1598. En Inglaterra traballou canda o padre Edward Oldcorne.\nOito anos m\u00e1is tarde os dous foron arrestados en Hindlip Hall, preto de Worcester, e foron encerrados na Torre de Londres xunto ao padre Henry Garnet e o coadxutor Nicholas Owen. Os dous irm\u00e1ns coadxutores foron torturados, morrendo Owen durante as torturas. Finalmente, el e Oldcorne foron enviados a Worcester, onde foron xulgados e executados xuntos, o 7 de abril de 1606.\nCulto.\nFoi beatificado polo papa P\u00edo XI o 15 de decembro de 1929. A s\u00faa festa cel\u00e9brase na Igrexa cat\u00f3lica o 7 de abril. No \"Martiroloxio romano\" \u00e9 lembrado do seguinte xeito:"}
{"id": "374917", "revid": "1822", "url": "https://gl.wikipedia.org/wiki?curid=374917", "title": "Traumatismo f\u00edsico", "text": "Un traumatismo \u00e9 unha situaci\u00f3n con dano f\u00edsico\u00a0\u00f3 corpo causado por unha forza externa. O traumatismo pode deberse a accidentes, ca\u00eddas, golpes, armas e outras causas. En medicina, por\u00e9n, identif\u00edcase polo xeral como paciente traumatizado a algu\u00e9n que sufriu feridas serias que pon en risco a s\u00faa vida e que poden resultar en complicaci\u00f3ns secundarias tales como shock, paro respiratorio e morte.\nEn 2013, 4,8 mill\u00f3ns de persoas en todo o mundo morreron por mor dun traumatismos, en comparanza dos 4,3 mill\u00f3ns do ano 1990. M\u00e1is do 30% desas mortes foron provocadas por lesi\u00f3ns relacionadas con medios de transporte. En 2013, 367\u00a0000 nenos menores de cinco anos morreron por traumatismos, supo\u00f1endo unha mellora respecto da cifra de 1990 que roldaba as 766\u00a0000 persoas. \nTraumatismo nos tecidos brandos.\nConsid\u00e9rase unha ferida a perda de continuidade da pel ou das mucosas como consecuencia dun traumatismo, provocando a comunicaci\u00f3n do interior do corpo co exterior.\nAs feridas p\u00f3dense clasificar segundo o axente que as provoca en incisas, punzantes, contusas, con perda de substancia, por racho\u00a0e especiais; e segundo o factor de gravidade pola profundidade, localizaci\u00f3n, extensi\u00f3n, sucias e/ou con corpos estra\u00f1os no seu interior, con hemorraxia e as non tratadas.\nTraumatismos dentais.\nSon lesi\u00f3ns que se producen nos dentes, \u00f3so e demais tecidos de sost\u00e9n, como consecuencia dun impacto f\u00edsico contra os mesmos; a conservaci\u00f3n dos tecidos dentarios constit\u00fae o obxectivo primordial neste caso. Unha seria ameaza a este obxectivo significa a frecuencia cada vez maior de nenos, adolescentes afectados que chega a constitu\u00edr un problema estomatol\u00f3xico com\u00fan que sempre debe ser considerado como unha situaci\u00f3n de urxencia a diagnosticar e tratar de inmediato, de forma r\u00e1pida e certeira polo odont\u00f3logo.\nTraumatismo nas extremidades.\nComo consecuencia da aplicaci\u00f3n dunha forza sobre o esqueleto, de forma directa ou indirecta, p\u00f3dese producir unha lesi\u00f3n nos sistemas \u00f3steo-articulares ou no muscular. Un traumatismo nas extremidades poucas veces orixina unha situaci\u00f3n de risco vital pero, dependendo do seu primeiro tratamento, pode ocasionar discapacidades m\u00e1is ou menos importantes. Para o diagn\u00f3stico hai que recorrer normalmente a radiograf\u00edas, resonancia magn\u00e9tica nuclear, artroscopias e artrocentese.\nTraumatismo no cranio e cara.\nOs traumatismos no cranio e na cara son especialmente importantes, xa que a intensidade do golpe pode afectar o sistema nervioso central (SNC), localizado dentro da cavidade cranial. As\u00ed, despois dun traumatismo cranial, pod\u00e9monos atopar ante unha ferida sinxela da cabeza ou a cara, unha fractura cranial, signos de afectaci\u00f3n cerebral ou varias delas conxuntamente.\nO risco m\u00e1is importante \u00e9 a afectaci\u00f3n do sistema nervioso central, provocando unha destruci\u00f3n das neuronas cerebrais con secuelas permanentes ou que poden causar a morte do accidentado. Sempre que nos atopemos ante un traumatismo cranial debemos sospeitar a posibilidade dunha lesi\u00f3n na columna vertebral.\nTraumatismo na columna vertebral.\nA columna vertebral como conxunto de \u00f3sos non presenta un risco pola fractura dunha v\u00e9rtebra en si mesma, sen\u00f3n pola posible lesi\u00f3n que poida producirse na medula espi\u00f1al.\nA lesi\u00f3n medular implica sempre unha lesi\u00f3n traum\u00e1tica na estrutura m\u00fasculo esquel\u00e9tica, \u00f3sea e nos ligamentos.\nOs traumatismos na rexi\u00f3n cervical (pescozo), con independencia das lesi\u00f3ns \u00f3seas e medulares que poidan existir, poden ter afectadas estruturas brandas, situadas na parte anterior.\nTraumatismo no t\u00f3rax.\nTraumatismos que producen lesi\u00f3ns no t\u00f3rax ou nalg\u00fan dos \u00f3rganos que cont\u00e9n. Os traumatismos tor\u00e1cicos poden comprometer tanto a v\u00eda a\u00e9rea directamente, como as funci\u00f3ns card\u00edaca e respiratoria, e, polo tanto, implican un risco vital para a v\u00edtima.\nSegundo o mecanismo de produci\u00f3n, as lesi\u00f3ns poden ser pechadas, nas que non existe alteraci\u00f3n da pel nin da parede tor\u00e1cica, ou lesi\u00f3ns abertas, nas que a cavidade pleural est\u00e1 perforada, e isto comporta o colapso do pulm\u00f3n e a perda da s\u00faa capacidade coa consecuente dificultade respiratoria.\nTraumatismo no abdome.\nCalquera alteraci\u00f3n que se provoca na cavidade abdominal a consecuencia dun impacto ou agresi\u00f3n externa.\nOs traumatismos abdominais poden comprometer a diferentes \u00f3rganos contidos dentro do abdome que forman parte do aparello dixestivo, a grosos vasos sangu\u00edneos, ao sistema urinario e \u00f3 sistema end\u00f3crino.\nPodemos atoparnos ante lesi\u00f3ns pechadas, nas que non existe alteraci\u00f3n da pel nin da parede abdominal, ou ante lesi\u00f3ns abertas, nas que a parede abdominal foi penetrada por un obxecto."}
{"id": "374921", "revid": "23204", "url": "https://gl.wikipedia.org/wiki?curid=374921", "title": "Dietista", "text": "Un nutricionista, dietista-nutricionista, nutri\u00f3logo, dietista ou diet\u00f3logo \u00e9 un profesional sanitario experto en alimentaci\u00f3n, nutrici\u00f3n e diet\u00e9tica. Enc\u00e1rgase principalmente do tratamento nutricional de doenzas, por exemplo diabetes, malnutrici\u00f3n, insuficiencia renal, obesidade, mal de Crohn, do tratamento con nutrici\u00f3n artificial enteral e parenteral en hospitais, prevenci\u00f3n de patolox\u00edas mediante a alimentaci\u00f3n, participar no tratamento do paciente oncol\u00f3xico etc., ademais de adecuar a alimentaci\u00f3n de cada persoa a calquera situaci\u00f3n fisiol\u00f3xica, como embarazo, lactaci\u00f3n, deporte, etc. Asemade, interv\u00e9n na xesti\u00f3n de control de calidade e seguridade alimentaria, o dese\u00f1o e planificaci\u00f3n de men\u00fas adaptados a patolox\u00edas en hospitais, comedores escolares ou residencias de anci\u00e1ns ou na intervenci\u00f3n e desenvolvemento de actividades e pol\u00edticas relacionadas coa sa\u00fade p\u00fablica.\nA s\u00faa formaci\u00f3n integra co\u00f1ecementos de qu\u00edmica, bioqu\u00edmica, bromatolox\u00eda, nutrici\u00f3n, diet\u00e9tica, dietoterapia, fisiolox\u00eda, fisiopatolox\u00eda, toxicolox\u00eda, microbiolox\u00eda de alimentos, qu\u00edmica e bioqu\u00edmica de alimentos e tecnolox\u00eda de alimentos.\nCon distinta denominaci\u00f3n e estudos en cada pa\u00eds, require xeralmente de titulaci\u00f3n universitaria de catro ou m\u00e1is anos."}
{"id": "374922", "revid": "23204", "url": "https://gl.wikipedia.org/wiki?curid=374922", "title": "Nutricionista", "text": ""}
{"id": "374923", "revid": "23204", "url": "https://gl.wikipedia.org/wiki?curid=374923", "title": "Dietista-nutricionista", "text": ""}
{"id": "374924", "revid": "89787", "url": "https://gl.wikipedia.org/wiki?curid=374924", "title": "Contusi\u00f3n", "text": "Unha contusi\u00f3n \u00e9 un tipo de lesi\u00f3n f\u00edsica non penetrante sobre un corpo humano ou animal causada pola acci\u00f3n de obxectos duros, de superficie obtusa ou roma, que act\u00faan sobre o organismo por intermedio dunha forza m\u00e1is ou menos considerable. Os efectos dun golpe contuso var\u00edan segundo a forza e enerx\u00eda aplicada sobre o organismo dando lugar a unha lesi\u00f3n superficial, como unha equimose, ou lesi\u00f3ns sobre \u00f3rganos e v\u00edsceras que poden comprometer a vida do suxeito, como unha fractura.\nCadro cl\u00ednico.\nOs signos cl\u00e1sicos dunha contusi\u00f3n son a dor, o aumento de capacidade leve ou moderada no lugar do golpe e, ocasionalmente, edema leve. A contusi\u00f3n \u00e9 unha lesi\u00f3n pechada que non afecta \u00e1 pel, polo tanto, non \u00e9 errosiva nin afecta a epiderme\u00a0como no caso dunha ferida cortante ou penetrante. A pel ou os \u00f3rganos poden cambiar de cor por efecto do sangue derramado, formando hematomas e equimose.\nCando a contusi\u00f3n \u00e9 leve, a dor \u00e9 moderada e tard\u00eda, permite continuar o esforzo. Con tratamento, a s\u00faa evoluci\u00f3n \u00e9 favorable. Por tratarse dunha lesi\u00f3n pechada, a contusi\u00f3n non leva risco de contaminaci\u00f3n externa e infecci\u00f3n.\nTratamento.\nEn contusi\u00f3ns pequenas a inflamaci\u00f3n mellora aplicando sinxelamente un pouco de xeo ou compresas fr\u00edas. Se a contusi\u00f3n prov\u00e9n dun golpe m\u00e1is forte, ad\u00f3itase indicar a aplicaci\u00f3n de xeo e elevar a parte afectada e deixala en repouso. Os golpes contusos fortes poden afectar \u00f3rganos s\u00f3lidos, polo que se debe consultar cun especialista en sa\u00fade."}
{"id": "374925", "revid": "89787", "url": "https://gl.wikipedia.org/wiki?curid=374925", "title": "An\u00e1lise de urina", "text": "Un exame xeral dos ouri\u00f1os, tam\u00e9n chamado an\u00e1lise de urina, consiste nunha serie de exames efectuados sobre os ouri\u00f1os, constitu\u00edndo un dos m\u00e9todos m\u00e1is com\u00fans de diagn\u00f3stico m\u00e9dico. Un exame completo consta de varias determinaci\u00f3ns: un exame macrosc\u00f3pico, un exame f\u00edsico-qu\u00edmico, un exame microsc\u00f3pico e, se fose preciso, un urocultivo. A an\u00e1lise f\u00edsica-qu\u00edmico p\u00f3dese efectuar mediante tiras reactivas cuxos resultados se len de acordo \u00f3s cambios de cor.\nAntecedentes.\nXa na antig\u00fcidade era com\u00fan o diagn\u00f3stico de doenzas con base na observaci\u00f3n dos ouri\u00f1os. O m\u00e9todo, denominado uroscopia, baseado na observaci\u00f3n das propiedades organol\u00e9pticas dos ouri\u00f1os foi descrito por Galeno e a s\u00faa aplicaci\u00f3n tivo lugar por moitos s\u00e9culos no contexto da teor\u00eda do catro humores apoiada por Hip\u00f3crates.\nA\u00ednda que a tecnolox\u00eda de an\u00e1lise qu\u00edmica cualitativa e cuantitativa permitiu dende finais do s\u00e9culo XIX a superaci\u00f3n do m\u00e9todo urosc\u00f3pico, as propiedades organol\u00e9pticas, tipicamente cheiro e cor, permiten a\u00ednda un diagn\u00f3stico inmediato de numerosas enfermidades.\nCor.\nOs ouri\u00f1os son de cor amarela clara e en funci\u00f3n da s\u00faa concentraci\u00f3n pode adoptar unha coloraci\u00f3n amarela clara, se est\u00e1 dilu\u00edda, e amarela escura, se est\u00e1 concentrada; por\u00e9n, pode ter unha aparencia turbia se nela existen c\u00e9lulas ou cristais. Se o paciente est\u00e1 a tomar certos medicamentos, os ouri\u00f1os poder\u00edan ser tinguidos por eles."}
{"id": "374926", "revid": "23204", "url": "https://gl.wikipedia.org/wiki?curid=374926", "title": "Exame xeral de ouri\u00f1os", "text": ""}
{"id": "374927", "revid": "23204", "url": "https://gl.wikipedia.org/wiki?curid=374927", "title": "Exame xeral dos ouri\u00f1os", "text": ""}
{"id": "374928", "revid": "23204", "url": "https://gl.wikipedia.org/wiki?curid=374928", "title": "An\u00e1lise dos ouri\u00f1os", "text": ""}
{"id": "374929", "revid": "22795", "url": "https://gl.wikipedia.org/wiki?curid=374929", "title": "Entom\u00f3logo", "text": ""}
{"id": "374930", "revid": "98629", "url": "https://gl.wikipedia.org/wiki?curid=374930", "title": "Hippolyte Lucas", "text": "Pierre Hippolyte Lucas, co\u00f1ecido como Hippolyte Lucas, nado en Par\u00eds o 17 de xaneiro de 1814 e finado na mesma cidade o 5 de xullo de 1899, foi un entom\u00f3logo franc\u00e9s.\nEra irm\u00e1n de Prosper Lucas (1808-1885), m\u00e9dico, cuxos traballos no campo da herdanza biol\u00f3xica foron amplamente consultados no s\u00e9culo XIX, especialmente o seu \"Trait\u00e9 philosophique et physiologique de l'h\u00e9r\u00e9dit\u00e9 naturelle\" (Par\u00eds, 1850).\nTraxectoria.\nFoi naturalista axudante e despois asistente no Museo Nacional de Historia Natural de Francia. Foi membro da \"Soci\u00e9t\u00e9 entomologique de France\".\nDe 1839 a 1842 participou na comisi\u00f3n cient\u00edfica para a exploraci\u00f3n de Alxeria ocup\u00e1ndose, como naturalista, do estudo da fauna entomol\u00f3xica deste pa\u00eds.\nPublicou traballos sobre os ar\u00e1cnidos das Canarias (1838), Creta (1853), o Brasil (1857) e Cuba (1857).\nDescribiu numerosos taxons, especialmente de insectos e ar\u00e1cnidos, entre eles a familia dos \"Thelyphonidae\".\nAbreviatura.\nA abreviatura Lucas empr\u00e9gase para reco\u00f1ecer a Hyppolyte Lucas como autoridade na descrici\u00f3n e taxonom\u00eda en zoolox\u00eda."}
{"id": "374931", "revid": "89787", "url": "https://gl.wikipedia.org/wiki?curid=374931", "title": "Herpes simple", "text": "O herpes simple (do lat\u00edn \"herpes\", e do grego \u1f15\u03c1\u03c0\u03b7\u03c2, \u00abreptar\u00bb) \u00e9 unha doenza infecciosa inflamatoria de tipo v\u00edrico, que se caracteriza pola aparici\u00f3n de lesi\u00f3ns cut\u00e1neas formadas por pequenas ves\u00edculas agrupadas en acio e rodeadas dun aro vermello. \u00c9 causada polo \"virus herpes simplex\", ou \"virus herpes hominis\", de \"tipo I\" (VHS-1) que afecta cara, beizos, boca e parte superior do corpo, e de \"tipo II\" (VHS-2) que se presenta m\u00e1is frecuentemente en xenitais e parte inferior do corpo. No presente, non existe cura definitiva para o herpes. Con todo hai varias formas de tratamento dispo\u00f1ibles para reducir os s\u00edntomas e acelerar o proceso de curaci\u00f3n das lesi\u00f3ns, tras o cal o virus persistir\u00e1 de forma latente no organismo at\u00e9 a reaparici\u00f3n do seguinte episodio activo. Os tipos de \"herpes simple\" d\u00e9bense distinguirse do \"herpes z\u00f3ster\" que \u00e9 unha entidade nosol\u00f3xica totalmente distinta.\nContaxio do herpes.\nO virus do herpes simple pode atoparse nas ves\u00edculas causadas e ser liberados polas mesmas. Polo xeral, unha persoa adoita infectarse co HSV-II durante a relaci\u00f3n sexual con algu\u00e9n que te\u00f1a a infecci\u00f3n por HSV-II xenital. A transmisi\u00f3n pode darse a partir dunha parella sexual infectada que non ten unha ves\u00edcula visible e que non saiba que est\u00e1 infectada (sempre que haxa ves\u00edculas).\nO tipo I s\u00f3 \u00e9 responsable, aproximadamente, do 5 ao 10% dos herpes xenitais, a\u00ednda que ambos os virus poden ser transmitidos por contacto sexual. A infecci\u00f3n inicial de herpes oral ocorre normalmente na nenez e non est\u00e1 clasificada como unha enfermidade de transmisi\u00f3n sexual. O 80% da poboaci\u00f3n adulta \u00e9 candidata a portar o HSV-1 e adoita adquirilo dunha forma non sexual."}
{"id": "374932", "revid": "89787", "url": "https://gl.wikipedia.org/wiki?curid=374932", "title": "Urolox\u00eda", "text": "A urolox\u00eda \u00e9 unha especialidade cir\u00farxica da medicina que estuda o sistema urinario de homes e mulleres e do sistema reprodutor dos homes. Os m\u00e9dicos que pos\u00faen especializaci\u00f3n nesta \u00e1rea son os urol\u00f3logos, sendo adestrados para diagnosticar, tratar e acompa\u00f1ar \u00f3s pacientes con disturbios urol\u00f3xicos. Os \u00f3rganos estudados polos urol\u00f3logos incl\u00faen os riles, ur\u00e9ter, vexiga urinaria, uretra e os \u00f3rganos do sistema reprodutor masculino (test\u00edculos, epid\u00eddimos, conduto deferente, ves\u00edculas seminais, pr\u00f3stata e pene). As gl\u00e1ndulas\u00a0adrenais acabaron entrando na especialidade debido \u00f3 aspecto cir\u00farxico das doenzas tumorais das suprarrenais. Cando ten indicaci\u00f3n cir\u00farxica de tumor suprarrrenal o end\u00f3crino\u00a0dirixe cara \u00f3 ur\u00f3logo.\nNos homes, o sistema urinario est\u00e1 integrado co sistema reprodutor, mentres que nas mulleres o sistema urinario \u00e1brese na vulva. En \u00e1mbolos dous sexos, os sistemas urinario e reprodutor est\u00e1n pr\u00f3ximos, o que fai que os problemas dun sistema xeralmente afecten \u00f3 outro. A urolox\u00eda combina o acompa\u00f1amento de condici\u00f3ns non-cir\u00farxicas como, por exemplo, infecci\u00f3ns do sistema urinario, e de condici\u00f3ns cir\u00farxicas, como a correcci\u00f3n de anomal\u00edas conx\u00e9nitas e o tratamento cir\u00farxico de cancros. Estas anomal\u00edas na rexi\u00f3n xenital son co\u00f1ecidas como disturbios xeniturinarios.\nA urolox\u00eda est\u00e1 relacionada cos \u00e1reas m\u00e9dicas da nefrolox\u00eda, androlox\u00eda, xinecolox\u00eda, proctolox\u00eda e oncolox\u00eda."}
{"id": "374933", "revid": "23204", "url": "https://gl.wikipedia.org/wiki?curid=374933", "title": "Cabalo \u00e1rabe", "text": "O cabalo de raza \u00e1rabe\u00a0(en ) \u00e9 unha raza de cabalo\u00a0que\u00a0debe a s\u00faa reputaci\u00f3n \u00e1 s\u00faa intelixencia, car\u00e1cter forte e resistencia sobresaliente. Cunha cabeza caracter\u00edstica e a cola sempre no alto, o cabalo \u00e1rabe \u00e9 unha das razas de cabalos mellor reco\u00f1ecidas no mundo.\n\u00c9 unha das razas de cabalo m\u00e1is antigas, xa que hai evidencia arqueol\u00f3xicas de hai 3.500 anos de cabalos moi semellantes \u00f3s \u00e1rabes modernos. No transcurso da historia, os cabalos \u00e1rabes do Oriente Medio espall\u00e1ronse polo mundo grazas \u00f3 comercio e as guerras. Tam\u00e9n foron moi empregar para mellorar outras razas \u00f3 engadir velocidade, refinamento, resistencia e boa estrutura \u00f3sea. Hoxe en d\u00eda, as li\u00f1as \u00e1rabes p\u00f3dense atopar en case cada raza moderna de cabalos para montar.\nOs cabalos \u00e1rabes desenvolv\u00e9ronse nun clima des\u00e9rtico e eran valorados polos n\u00f3mades bedu\u00ednos, quen frecuentemente os aloxaban dentro das s\u00faas tendas para cubrilos e protexelos. Esta relaci\u00f3n pr\u00f3xima cos humanos creou unha raza de cabalo con boa disposici\u00f3n, r\u00e1pido para aprender, e disposto a compracer. Pero o cabalo \u00e1rabe tam\u00e9n desenvolveu o car\u00e1cter forte e o estado alerta necesario nun cabalo usado para os asaltos das guerras. Esta combinaci\u00f3n de disposici\u00f3n e sensibilidade require que os donos modernos de cabalos \u00e1rabes traten os seus cabalos con respecto e moita habilidade.\n\"O polifac\u00e9tico \u00e1rabe\" \u00e9 o lema da raza. Os cabalos \u00e1rabes compiten hoxe en moitos campos de actividade ecuestres, o que os fai unha das 10 razas de cabalo m\u00e1is populares no mundo e \u00e1 s\u00faa vez o equino coas mellores caracter\u00edsticas f\u00edsicas do mundo. Os cabalos \u00e1rabes hoxe p\u00f3dense atopar en todo o mundo, inclu\u00edndo Polonia, os\u00a0Estados Unidos, o\u00a0Canad\u00e1, o Reino Unido, Australia, Rep\u00fablica Dominicana, Europa continental, Suram\u00e9rica (especialmente no\u00a0Brasil), e na s\u00faa terra de orixe, o Oriente Medio."}
{"id": "374934", "revid": "23204", "url": "https://gl.wikipedia.org/wiki?curid=374934", "title": "Cabalo de raza \u00e1rabe", "text": ""}
{"id": "374935", "revid": "1888", "url": "https://gl.wikipedia.org/wiki?curid=374935", "title": "Aureliano S\u00e1nchez Calvi\u00f1o", "text": "Aureliano S\u00e1nchez Calvi\u00f1o, finado en Ferrol o 5 de setembro de 1928, foi un pol\u00edtico galego.\nTraxectoria.\nFoi depositario do concello de Ferrol. Militante do Partido Conservador. Foi concelleiro de Ferrol e foi elixido alcalde o 2 de xullo de 1920. Coa ditadura de Primo de Rivera foi cesado como alcalde.\nVida persoal.\nCasou con Teresa Esperante Pereira."}
{"id": "374936", "revid": "56817", "url": "https://gl.wikipedia.org/wiki?curid=374936", "title": "\u00d3rgano de Johnston", "text": "O \u00f3rgano de Johnston \u00e9 un mecanorreceptor dos insectos.\nEnc\u00f3ntrase na base das antenas aneladas (flaxeladas), no pedicelo do segundo artello.\nA presenza deste \u00f3rgano \u00e9 unha caractrer\u00edstica que diferencia os insectos dos outros hex\u00e1podos. Nos mosquitos machos (familia dos \"Culicidae\") este \u00f3rgano permite ao macho captar est\u00edmulos de vibraci\u00f3n producidos pola resoancia das \u00e1s das femias, posibilitando as\u00ed o acercamento de sexos.\nEste \u00f3rgano tam\u00e9n desempe\u00f1a outro tipo de funci\u00f3ns, por exemplo no cortexo en \"Drosophila\", informaci\u00f3n do voo en lagostas e avela\u00ed\u00f1as, ou para a nataci\u00f3n nos cole\u00f3pteros da familia dos \"Gyrinidae\".\nNa abella serve na comunicaci\u00f3n social cando practican a \"danza da abella\" para transmitir a localizaci\u00f3n de fontes de alimento."}
{"id": "374938", "revid": "98629", "url": "https://gl.wikipedia.org/wiki?curid=374938", "title": "Rafael Romero Filgueira", "text": "Rafael Romero Filgueira, nado en Ferrol o 24 de novembro de 1885 e finado na mesma cidade o 15 de abril de 1969, foi un comerciante e pol\u00edtico galego.\nTraxectoria.\nCoa ditadura de Primo de Rivera foi nomeado alcalde de Ferrol. Cesou como alcalde en marzo de 1924. Foi vicec\u00f3nsul da Arxentina en Ferrol. Entre outros cargos foi conselleiro do Banco de Espa\u00f1a en Ferrol, presidente da Xunta de Obras do Porto, Irm\u00e1n m\u00e1is vello do Hospital de Caridad, e vicepresidente da C\u00e1mara Oficial da Propiedad Urbana de Ferrol dende a cal apoiou en 1932 a campa\u00f1a pro-estatuto.\nVida persoal.\nCasou con Mar\u00eda \u00c1lvarez Sisto e tivo 8 fiilos: Rafael, Mar\u00eda, Fernando, Marcelo, Mar\u00eda-Carmen, Ram\u00f3n, Isabel e Eva."}
{"id": "374939", "revid": "25871", "url": "https://gl.wikipedia.org/wiki?curid=374939", "title": "Mecanorreceptor", "text": "Un mecanorreceptor \u00e9 un receptor sensorial que reacciona ante a presi\u00f3n mec\u00e1nica ou as distorsi\u00f3ns, nos que est\u00e1n comprendidos os receptores do tacto, os ac\u00fasticos, os barorreceptores e os receptores da gravidade, cuxos est\u00edmulos son as vibraci\u00f3ns, as presi\u00f3ns e as deformaci\u00f3ns mec\u00e1nicas do medio. \nNa pel humana.\nExisten cinco tipos principais na pel humana sen pelo: os corp\u00fasculos de Pacini, os corp\u00fasculos de Meissner, os corp\u00fasculos de Krause, as terminaci\u00f3ns nerviosas de Merkel e os corp\u00fasculos de Ruffini. Existen tam\u00e9n mecanorreceptores na pel con pelo, e as c\u00e9lulas da c\u00f3clea son de feito os mecanorreceptores m\u00e1is sens\u00edbeis de todos, transducindo as presi\u00f3ns de aire no son.\nSon tam\u00e9n estruturas que corresponden a terminaci\u00f3ns nerviosas libres ou encapsuladas, que act\u00faan como transdutores, \u00e9 dicir, te\u00f1en a capacidade de transformar un est\u00edmulo mec\u00e1nico, qu\u00edmico ou electromagn\u00e9tico nun impulso nervioso.\nMecanismo da sensaci\u00f3n.\nOs mecanorreceptores son neuronas secundarias que responden a est\u00edmulos mec\u00e1nicos disparando potenciais de acci\u00f3n. Na transducci\u00f3n somatosensorial, as neuronas aferentes transmiten a trav\u00e9s de sinapses unha mensaxe ao n\u00facleo da medula espi\u00f1al, onde as neuronas de segunda orde mandan o sinal ao t\u00e1lamo e realizan a sinapse coas neuronas de terceira orde no complexo ventrobasal. As neuronas de terceira orde mandan logo o sinal \u00e1 c\u00f3rtex somatosensorial."}
{"id": "374940", "revid": "92340", "url": "https://gl.wikipedia.org/wiki?curid=374940", "title": "Antonio V\u00e1zquez Permuy", "text": "Antonio V\u00e1zquez Permuy, finado o 21 de agosto de 1942, foi un militar e pol\u00edtico galego.\nTraxectoria.\nContraalmirante en situaci\u00f3n de reserva. Coa sublevaci\u00f3n do 18 de xullo de 1936 o d\u00eda 24 f\u00edxose cargo da Delegaci\u00f3n de Orde P\u00fablico. Foi nomeado alcalde de Ferrol o 6 de agosto de 1936."}
{"id": "374941", "revid": "1410", "url": "https://gl.wikipedia.org/wiki?curid=374941", "title": "Pobo catal\u00e1n", "text": "Os catal\u00e1ns son un pobo\u00a0europeo\u00a0e mediterr\u00e1neo que ten as s\u00faas ra\u00edces nos Pireneos orientais e nos territorios adxacentes. Historicamente, consid\u00e9ranse a si mesmos como catal\u00e1ns, os individuos de fala\u00a0catal\u00e1 que, xeralmente, son orixinarios de calquera dos territorios chamados\u00a0Pa\u00edses Catal\u00e1ns. Dende o s\u00e9culo XVI, estendeuse o uso do xentilicio valenciano, tanto para a lingua como para os habitantes do Pa\u00eds Valenciano, e m\u00e1is tarde para o xentilicio de mallorqu\u00edn para os habitantes de Mallorca, perd\u00e9ndose as\u00ed a unidade do pobo catal\u00e1n e a conciencia de comunidade, especialmente despois da Guerra de Sucesi\u00f3n. A principios do s\u00e9culo XX, o movemento catalanista propuxo a recuperaci\u00f3n da xeneralizaci\u00f3n do xentilicio com\u00fan catal\u00e1n, malia a rexionalizaci\u00f3n do xentilicio no Principado e das d\u00fabidas que xurdiron en grandes sectores das\u00a0Illas Baleares e do Pa\u00eds Valenciano. Academicamente, superouse a pol\u00e9mica sobre o nome da lingua e da literatura com\u00fans (catal\u00e1n), mentres que na esfera pol\u00edtica, certos sectores tentan (especialmente dende a transici\u00f3n \u00e1 democracia) promover a disgregaci\u00f3n. Por\u00e9n, segundo o dicionario da lingua do\u00a0Institut d'estudis Catalans, \"o catal\u00e1n\" \u00e9 a persoa natural dos Pa\u00edses Catal\u00e1ns. Legalmente, os catal\u00e1ns te\u00f1en a cidadan\u00eda ou a nacionalidade espa\u00f1ola ou francesa\u00a0e, polo tanto, tam\u00e9n a cidadan\u00eda europea. Por\u00e9n, a condici\u00f3n pol\u00edtica de catal\u00e1ns s\u00f3 \u00e9 oficialmente reco\u00f1ecida en d\u00faas \u00e1reas: en Catalu\u00f1a, e en Catalu\u00f1a do Norte, onde tam\u00e9n est\u00e1 reco\u00f1ecido o xentilicio\"\u00a0catal\u00e1n\".\nEtimolox\u00eda.\nA palabra catal\u00e1n/-ana \u00e9 o xentilicio de Catalu\u00f1a. A s\u00faa etimolox\u00eda \u00e9 incerta e aberta a interpretaci\u00f3ns. A teor\u00eda m\u00e1is aceptada \u00e9 a que fai referencia o termo \"castl\u00e0\" ou \"catl\u00e0\", unha palabra que gardaria relaci\u00f3n co gobernador dun castelo, en franc\u00e9s \"chastelain\" e \"ch\u00e2telain\", en occitano \"chastelan\" ou \"castelan\" (e segundo alg\u00fans dialectos do sur, pronunciado \"castel\u00e0\"), en espa\u00f1ol \"castellano\". Coa adici\u00f3n do sufixo \"-ia\" dar\u00eda lugar a formas de lat\u00edn de \"Catalu\u00f1a\" e \"Catalaunia\", que significa terra de castelos, segundo esta teor\u00eda, o termo castel\u00e1n ser\u00eda o seu hom\u00f3logo. Outra teor\u00eda suxire que \"Catalunya\" deriva de \"Gotholandia\" \u00e9 dicir, a terra dos godos; de feito, os francos, moitas veces chamaron \u00f3 territorio catal\u00e1n (ou mesmo \u00e1 pen\u00ednsula Ib\u00e9rica) como Gotia. Outras teor\u00edas suxiren que se trata dunm\u00edtico pr\u00edncipe alem\u00e1n, Otger Catal\u00f3, ou da palabra \"laketani\", a tribo que habitaba as terras do que hoxe son os Vall\u00e8s e Barcelon\u00e8s, e que, debido \u00e1 influencia do italiano evolucionou a \"katelans\" e dal\u00ed en \"catal\u00e1n\"."}
{"id": "374942", "revid": "23204", "url": "https://gl.wikipedia.org/wiki?curid=374942", "title": "Catal\u00e1ns", "text": ""}
{"id": "374943", "revid": "89787", "url": "https://gl.wikipedia.org/wiki?curid=374943", "title": "Receptor sensorial", "text": "Os receptores sensoriais son terminaci\u00f3ns nerviosas especializadas ou non, situadas nos \u00f3rganos sensoriais (como a lingua, a pel, o nariz, os ollos, o o\u00eddo, etc.). Son os encargados de captar est\u00edmulos, internos ou externos, para levar a informaci\u00f3n e obter unha resposta xa sexa interna ou externa, e capaces de xerar un impulso nervioso e sensaci\u00f3ns.\nO impulso \u00e9 transportado ao sistema nervioso central e procesado en distintas \u00e1reas dentro do c\u00f3rtex cerebral, para proporcionar ao individuo informaci\u00f3n das condici\u00f3ns ambientais que o rodean e xerar unha resposta apropiada. \u00c9 dicir, os receptores sensoriais son c\u00e9lulas nerviosas especializadas en transformar sinais f\u00edsico-qu\u00edmicas en sinais el\u00e9ctricas, convertendo a enerx\u00eda f\u00edsica nun potencial el\u00e9ctrico mediante un proceso que se denomina transduci\u00f3n de sinais.\nTipos.\nEstas estruturas p\u00f3dense clasificar en:\nExteroreceptores.\nSon aqueles receptores que se sit\u00faan na pel para recoller informaci\u00f3n do medio ambiente que a rodea. Estes poden clasificiarse en diferentes tipos segundo as sensaci\u00f3ns que recollen:\nPropioceptores.\nSon estruturas som\u00e1ticas m\u00e1is profundas. Enc\u00f3ntranse nos m\u00fasculos, nas articulaci\u00f3ns e nos ligamentos."}
{"id": "374947", "revid": "98629", "url": "https://gl.wikipedia.org/wiki?curid=374947", "title": "Vitellaria paradoxa", "text": "Vitellaria paradoxa\u00a0\u00e9 unha especie arb\u00f3rea de at\u00e9 15 metros de altura das sabanas arb\u00f3reas do oeste de \u00c1frica\u00a0da que se tira a co\u00f1ecida coma manteiga de carit\u00e9 ou xea. A verba\u00a0francesa \"karit\u00e9\" v\u00e9n da lingua wolof \"ghariti\", que significa \"\u00e1rbore da manteiga\". Esta \u00e1rbore pode vivir at\u00e9 tres s\u00e9culos e o di\u00e1metro do toro pode acadar o metro.\nTradicionalmente en \u00c1frica Occidental, os seus froitos ch\u00e1manse de noces, estes froitos son drupas carnosas cun \u00f3so de casca fina. Tras a s\u00faa ebulici\u00f3n e esmagado obtense unha graxa vexetal chamada de\u00a0manteiga de carit\u00e9. Esta substancia \u00e9 comest\u00edbel e utilizada tradicionalmente na coci\u00f1a local, tam\u00e9n se utiliza na industria chocolateira como substituto da manteiga de cacao. Composto principalmente de \u00e1cido palm\u00edtico (2-6%); \u00e1cido este\u00e1rico (15-25%); \u00e1cido oleico (60-70%); \u00e1cido linol\u00e9nico (5-15%); \u00e1cido linoleico(&lt;1%). Co\u00f1\u00e9cese sobre todo a esta graxa polas s\u00faas propiedades hidratantes polo que \u00e9 utilizada na composici\u00f3n de numerosos preparados da industria cosm\u00e9tica.\nD\u00e1 os seus primeiros froitos logo de 15 anos. Malia considerar\u00a0que acada a idade adulta cara os trinta anos, xa neste momento p\u00f3dense obter at\u00e9 20 quilos de froitos, \u00e9 dicir 5 quilos de am\u00e9ndoa seca, das cales se obter\u00e1 aproximadamente 1 quilo de manteiga de carit\u00e9. Entre os cincuenta e os cen anos de idade obtense a maior cantidade de froitos, o cal dificulta o seu cultivo.\nEtimolox\u00eda.\nO nome vulgar \"x\u00edyiri\" ou \"x\u00edsu\" (lit. \"\u00e1rbore da xea\") na lingua bambara do Mal\u00ed deu o nome empregado en ingl\u00e9s: \"shea\" (pronunciado coma \u0283i ou \u0283e\u026a). Por\u00e9n na lingua wolof do Senegal ch\u00e1manlle \u00e1 \u00e1rbore de \"ghariti\" que deu orixe \u00e1 verba empregada en franc\u00e9s para a \u00e1rbore e maila manteiga: \"karit\u00e9\". De franc\u00e9s pasou ao espa\u00f1ol (\"karit\u00e9\") e portugu\u00e9s (\"carit\u00e9\"). O dicinario da Real Academia Galega non recolle a\u00ednda esta entrada. En lingua hausa a \u00e1rbore ch\u00e1mase \"Kade\" ou \"Kadanya\".\nAntigamente a \u00e1rbore fora clasificada no x\u00e9nero \"Butyrospermum\", que significa \"semente de manteiga\". O nome espec\u00edfico era \"parkii\" en honra ao explorador escoc\u00e9s Mungo Park, que co\u00f1eceu a \u00e1rbore cando exploraba o Senegal.\nDistribuci\u00f3n e h\u00e1bitat.\nA \u00e1rbore do \"carit\u00e9 \"medra brava en \u00c1frica nas sabanas secas que van dende o Senegal no oeste at\u00e9 o Sud\u00e1n no leste, especialmente en Burkina Faso, Costa do Marfil, Mal\u00ed e o Sud\u00e1n, onde se atopan as \u00e1rbores de mellor calidade, grazas \u00e1 constituci\u00f3n do seu subsolo.\nEn total aparece en 19 pa\u00edses africanos: Ben\u00edn, Burkina Faso, o Camer\u00fan, a Rep\u00fablica Centroafricana, Chad, Etiop\u00eda, Ghana, Guinea Bissau, Costa do Marfil, Mal\u00ed, N\u00edxer, Nixeria, Senegal, Serra Leoa, Sud\u00e1n do Sur, Sud\u00e1n, Togo, Uganda, Rep\u00fablica Democr\u00e1tica do Congo, e na Guinea.\nRestos atopados na vila medieval de Saouga evidencian a produci\u00f3n de manteiga de carit\u00e9 xa no s\u00e9culo XIV..\nA manteiga de \"carit\u00e9 \".\nA recolleita das noces e a fabricaci\u00f3n de manteiga de \"carit\u00e9\" \u00e9 unha actividade que d\u00e1 traballo a moitas mulleres do \u00c1frica Occidental. S\u00f3 en Burkina Faso ded\u00edcanse a esta actividade entre 300.000 e 400.000 mulleres. A elaboraci\u00f3n comeza coa recolleita e a lavadura das am\u00e9ndoas. A seguir esm\u00e1ganse, t\u00f3rranse e p\u00e1sanse por un mu\u00ed\u00f1o para obteren unha pasta marr\u00f3n moi l\u00edquida. Esta b\u00e1tese a man para tiraren a manteiga do resto de compo\u00f1entes na tona do l\u00edquido. A manteiga resultante l\u00e9vase a ebulici\u00f3n e f\u00edltrase varias veces para separar as impurezas at\u00e9 conseguiren un produto limpo de cor mel. A manteiga que se obt\u00e9n para produtos cosm\u00e9ticos presionando en fr\u00edo os cotiled\u00f3n ricos en graxa da am\u00e9ndoa \u00e9 de cor branca marfil.\nA manteiga de\" carit\u00e9 \"cont\u00e9n l\u00e1tex natural. Malia non ser exactamente o mesmo ca o zume da \u00e1rbore do caucho (\"Hevea brasiliensis\"), \u00e9 moi semellante en composici\u00f3n qu\u00edmica. A\u00ednda que as cantidades de l\u00e1tex na manteiga de \"carit\u00e9\" son pequenas pode producir reacci\u00f3ns al\u00e9rxicas. As persoas que sofren de alerxias ao l\u00e1tex deben facer un parche de proba de alerxia antes de usaren calquera produto que conte\u00f1a na s\u00faa composici\u00f3n manteiga de \"carit\u00e9\"."}
{"id": "374948", "revid": "65337", "url": "https://gl.wikipedia.org/wiki?curid=374948", "title": "Peercoin", "text": "Peercoin (PPC ou PPCoin) \u00e9 unha criptomoeda que se executa nunha rede peer-to-peer, cuxo c\u00f3digo fonte bas\u00e9ase no c\u00f3digo de bitcoin, pero para verificar a lexitimidade das s\u00faas unidades de conta, \u00e9 dicir, para comprobar cadans\u00faas moedas virtuais, emprega os sistemas de proba de traballo e proba de participaci\u00f3n. E, \u00f3 contrario doutros sistemas de criptomoedas, prev\u00e9 unha taxa anual de inflaci\u00f3n, que \u00e9 un mecanismo de control polo decrecemento do seu valor, e non pos\u00fae un l\u00edmite r\u00edxido de unidades que poden ser engadidas ao seu total."}
{"id": "374949", "revid": "18868", "url": "https://gl.wikipedia.org/wiki?curid=374949", "title": "Karit\u00e9", "text": ""}
{"id": "374950", "revid": "18868", "url": "https://gl.wikipedia.org/wiki?curid=374950", "title": "Carit\u00e9", "text": ""}
{"id": "374951", "revid": "18868", "url": "https://gl.wikipedia.org/wiki?curid=374951", "title": "Shea", "text": ""}
{"id": "374953", "revid": "1888", "url": "https://gl.wikipedia.org/wiki?curid=374953", "title": "Eduardo Ballester Peris", "text": "Eduardo Ballester Peris, nado en Vinar\u00f2s e finado en Valencia en outubro de 1981, foi un avogado e pol\u00edtico espa\u00f1ol.\nTraxectoria.\nRexistrador da propiedade. Foi nomeado alcalde de Ferrol en 1940. Permaneceu no cargo at\u00e9 1947."}
{"id": "374954", "revid": "98629", "url": "https://gl.wikipedia.org/wiki?curid=374954", "title": "Pobo bret\u00f3n", "text": "Os bret\u00f3ns son un grupo \u00e9tnico que habita na rexi\u00f3n hist\u00f3rica da Breta\u00f1a, en Francia. A s\u00faa orixe como pobo procede dos grupos de brit\u00f3nicos que emigraron dende o suroeste de Gran Breta\u00f1a, inclu\u00edndo Cornualla, para fuxir da invasi\u00f3n dos pobos xerm\u00e1nicos. Tam\u00e9n descenden dos antigos galos e en menor medida dos viquingos. Emigraron en diversas ondas dende o s\u00e9culo III at\u00e9 o IX (a maior\u00eda entre os anos 450 e 600) cara a Arm\u00f3rica, que foi chamada Breta\u00f1a por eles.\nA lingua tradicional deste pobo \u00e9 o bret\u00f3n (\"brezhoneg\"), falado na Baixa Breta\u00f1a (a parte m\u00e1is occidental da pen\u00ednsula). Hoxe, o bret\u00f3n \u00e9 falado por menos de 200\u00a0000 persoas. A outra lingua propia dos bret\u00f3ns \u00e9 o gal\u00f3, unha lingua que s\u00f3 se fala Alta Breta\u00f1a, onde o bret\u00f3n \u00e9 menos dominante. Como unha das linguas brit\u00f3nicas, o bret\u00f3n est\u00e1 estreitamente relacionado co c\u00f3rnico e m\u00e1is forma m\u00e1is distante co gal\u00e9s, mentres que o gal\u00f3 \u00e9 unha lingua de o\u00efl rom\u00e1nica. No presente, a lingua nativa da maior\u00eda dos bret\u00f3ns \u00e9 o franc\u00e9s."}
{"id": "374955", "revid": "23204", "url": "https://gl.wikipedia.org/wiki?curid=374955", "title": "Bret\u00f3ns", "text": ""}
{"id": "374957", "revid": "92340", "url": "https://gl.wikipedia.org/wiki?curid=374957", "title": "Arsenio D\u00edaz del R\u00edo", "text": "Arsenio V\u00edctor D\u00edaz del R\u00edo Arias-Salgado, nado en Cative (Filipinas) o 19 de decembro de 1876 e finado en Ferrol o 15 de abril de 1953, foi un militar e pol\u00edtico galego.\nTraxectoria.\nNaceu en Filipinas onde estaba destinado o seu pai, o inspector xeral do Corpo de Infanter\u00eda de Mari\u00f1a V\u00edctor D\u00edaz del R\u00edo de Castro. Tenente coronel de Infanter\u00eda de Mari\u00f1a. Foi propietario e director da Academia San Jos\u00e9 de preparaci\u00f3n para o ingreso nas academias militares. Cando estala a sublevaci\u00f3n do 18 de xullo de 1936 estaba en Madrid. Logrou fuxir a Francia. Regresou a Ferrol en 1939 e volveu traballar na academia. O 27 de setembro de 1947 foi nomeado alcalde de Ferrol. Permaneceu no posto at\u00e9 o 20 de marzo de 1950."}
{"id": "374958", "revid": "1888", "url": "https://gl.wikipedia.org/wiki?curid=374958", "title": "Francisco Dopico", "text": "Francisco Dopico Gonz\u00e1lez, finado en Ferrol o 10 de xu\u00f1o de 1970, foi un enxe\u00f1eiro e pol\u00edtico galego.\nTraxectoria.\nEnxe\u00f1eiro da Empresa Nacional Baz\u00e1n de Ferrol. Foi nomeado alcalde de Ferrol o 25 de xu\u00f1o de 1950. Cesou no cargo en 1959."}
{"id": "374964", "revid": "61897", "url": "https://gl.wikipedia.org/wiki?curid=374964", "title": "Primeira Guerra P\u00fanica", "text": ""}
{"id": "374975", "revid": "52373", "url": "https://gl.wikipedia.org/wiki?curid=374975", "title": "Antonio Riveira Ponte", "text": "Antonio Riveira Ponte, finado en Vilarmaior o 21 de abril de 1947, foi un pol\u00edtico galego.\nTraxectoria.\nFalanxista. Xefe local do Movimiento de Vilarmaior, foi cesado en novembro de 1941. En abril de 1942 foi multado con 5.000 pesetas pola Fiscal\u00eda Provincial de Taxas por venda de aceite e azucre a prezos abusivos. Foi nomeado alcalde de Vilarmaior nos anos corenta. Foi executado pola IV Agrupaci\u00f3n do Ex\u00e9rcito Guerrilleiro de Galicia o 21 de abril de 1947 en represalia pola morte de Manuel Ponte Pedreira. Foi soterrado no cemiterio da parroquia de Doro\u00f1a onde se celebraron os funerais o 3 de maio."}
{"id": "374978", "revid": "27155", "url": "https://gl.wikipedia.org/wiki?curid=374978", "title": "Fuso neuromuscular", "text": "Os fusos neuromusculares son receptores sensoriais situados no interior do ventre muscular que detectan cambios na lonxitude do m\u00fasculo.\nTransmiten a informaci\u00f3n sobre a lonxitude do m\u00fasculo ao sistema nervioso central a trav\u00e9s de neuronas sensoriais, e esta informaci\u00f3n pode ser procesada no cerebro para determinar a posici\u00f3n das partes do corpo.\nA resposta dos fusos neuromusculares na lonxitude tam\u00e9n ten unha funci\u00f3n importante na regulaci\u00f3n da contracci\u00f3n dos m\u00fasculos, activando as neuronas eferentes ou motoneuronas a trav\u00e9s del reflexo de estiramento para resistir a forza do m\u00fasculo."}
{"id": "374979", "revid": "1888", "url": "https://gl.wikipedia.org/wiki?curid=374979", "title": "Benigno Mart\u00ednez Pi\u00f1\u00f3n", "text": "Benigno Mart\u00ednez Pi\u00f1\u00f3n, nado en Cerdido e finado na Barqueira o 9 de marzo de 1939, foi un sindicalista galego.\nTraxectoria.\nMembro do sindicato \"Coitas Labregas\". Co golpe de Estado do 18 de xullo de 1936 fuxiu e botouse ao monte. Foi morto por disparos da Garda Civil na Barqueira o 9 de marzo de 1939. A guerrilla axustizou o 1 de maio de 1947 ao falanxista Marcos Vali\u00f1o D\u00edaz, acusado de ser o responsable da s\u00faa morte."}
{"id": "374980", "revid": "1888", "url": "https://gl.wikipedia.org/wiki?curid=374980", "title": "Marcos Vali\u00f1o D\u00edaz", "text": "Marcos Vali\u00f1o D\u00edaz, nado en Cerdido cara a 1864 e finado o 1 de maio de 1947, foi un pol\u00edtico galego.\nTraxectoria.\nAo remate da ditadura de Primo de Rivera foi alcalde de Cerdido.. Foi xu\u00edz municipal de Cerdido. Falanxista, a guerrilla axustizouno o 1 de maio de 1947 acusado de ser o responsable da morte de Benigno Mart\u00ednez Pi\u00f1\u00f3n."}
{"id": "374981", "revid": "132", "url": "https://gl.wikipedia.org/wiki?curid=374981", "title": "Intercambio colombino", "text": ""}
{"id": "374983", "revid": "27155", "url": "https://gl.wikipedia.org/wiki?curid=374983", "title": "Pedicelo", "text": "O termo pedicelo pode referirse a:"}
{"id": "374984", "revid": "89787", "url": "https://gl.wikipedia.org/wiki?curid=374984", "title": "Crusader Kings II", "text": "Crusader Kings II \u00e9 un videoxogo de estratexia en tempo real desenvolvido por Paradox Interactive para Microsoft Windows, Linux e Mac OS e lanzado o 14 de febreiro de 2012. Dende o 19 de outubro de 2019 pode ser descargado de forma gratu\u00edta nas diferentes plataformas. Ademais pos\u00fae unha secuela, Crusader Kings III, lanzado o 1 de setembro de 2020.\nAo igual que outros t\u00edtulos de Paradox Interactive, o xogo pon ao xogador ao mando dunha dinast\u00eda hist\u00f3rica no per\u00edodo entre 769 e 1453, co obxectivo de manexar unha serie de mec\u00e1nicas de estratexia complexas que incl\u00faen guerras, conflitos din\u00e1sticos e outros.\nDescrici\u00f3n.\nContr\u00f3lase unha dinast\u00eda no per\u00edodo 769-1453. A trav\u00e9s do uso da guerra, os matrimonios e os asasinatos entre outras acci\u00f3ns, o xogador traballa para levar \u00e1 s\u00faa dinast\u00eda \u00e1 prosperidade. O final est\u00e1 completamente aberto, polo que a definici\u00f3n de prosperidade queda definida polo xogador. O \u00fanico obxectivo final do xogo \u00e9 conseguir cantos m\u00e1is puntos de prestixio sexan posibles para superar a outras dinast\u00edas cristi\u00e1s (as tres m\u00e1is prestixiosas son os Capetos, os Rur\u00edkovich e os Habsburgo) nunha clasificaci\u00f3n ficticia). O xogo acaba cando o teu personaxe morre sen un herdeiro da s\u00faa dinast\u00eda para sucederlle.\nO xogo emprega un sistema de xen\u00e9tica e educaci\u00f3n no que os fillos herdar\u00e1n a maior parte das s\u00faas caracter\u00edsticas, cultura, relixi\u00f3n e habilidades dos seus pais e o seu titor. Isto engade unha estratexia adicional aos matrimonios onde un xogador intentar\u00e1 conseguir os mellores individuos para maximizar a condici\u00f3n da futura sucesi\u00f3n."}
{"id": "374985", "revid": "1093", "url": "https://gl.wikipedia.org/wiki?curid=374985", "title": "Aleksei Alekseevich Abrikosov", "text": ""}
{"id": "374988", "revid": "4817", "url": "https://gl.wikipedia.org/wiki?curid=374988", "title": "Saturn V", "text": ""}
{"id": "374989", "revid": "4817", "url": "https://gl.wikipedia.org/wiki?curid=374989", "title": "Saturn I", "text": ""}
{"id": "374990", "revid": "47401", "url": "https://gl.wikipedia.org/wiki?curid=374990", "title": "Homolox\u00eda (matem\u00e1ticas)", "text": "En matem\u00e1ticas (especialmente en topolox\u00eda alx\u00e9brica e en \u00e1lxebra homol\u00f3xica), unha homolox\u00eda (en grego \"homos \"= id\u00e9ntico) \u00e9 un procedemento xeral para asociar un obxecto matem\u00e1tico dado (por exemplo un espazo topol\u00f3xico ou un grupo) cunha sucesi\u00f3n de grupos abelianos (ou en contextos m\u00e1is xerais m\u00f3dulos ou calquera elemento sobre unha categor\u00eda abeliana), \u00e9 dicir unha acci\u00f3n functorial.\nPara un espazo topol\u00f3xico, os grupos de homolox\u00eda son xeralmente moito m\u00e1is f\u00e1ciles de computar que os grupos de homotop\u00eda, e polo tanto, terase habitualmente un traballo m\u00e1is simple con homolox\u00eda para axudar na clasificaci\u00f3n de espazos.\nA motivaci\u00f3n orixinal de homolox\u00eda era definir e clasificar os buracos dun espazo topol\u00f3xico. Neste caso, os grupos de homolox\u00eda describen buracos do espazo topol\u00f3xico. Cada xerador indica a existencia dun buraco e as propiedades do grupo indican a estrutura do espazo topol\u00f3xico como a dimensi\u00f3n e a orientabilidade.\nDefinici\u00f3n.\nDef\u00ednese o n-\u00e9simo grupo de homolox\u00eda asociado a un complexo de cadeas\nonde formula_2\ncomo o grupo abeliano\nTam\u00e9n se emprega a notaci\u00f3n\nCh\u00e1mase formula_6 os ciclos en formula_7 e ch\u00e1mase formula_8 as fronteiras de formula_7.\nDise que a homolox\u00eda mide a falta de exactitude dun complexo de cadeas en cada un dos seus \"elos\". Por exemplo, de termos un complexo de cadeas curto\nent\u00f3n os seus correspondentes grupos de homolox\u00eda son:"}
{"id": "374993", "revid": "72012", "url": "https://gl.wikipedia.org/wiki?curid=374993", "title": "Marie-F\u00e9lix Hippolyte-Lucas", "text": "Marie-F\u00e9lix Hippolyte-Lucas, nado o 9 de novembro de 1854 en Rochefort (Charente-Maritime) e finado o 17 de abril de 1925 en Bougival (Yvelines), foi un pintor franc\u00e9s.\nTraxectoria.\nEntre 1877 e 1924 as s\u00faass obras foron expostas regularmente no \"Salon des artistes fran\u00e7ais\" onde recibiu numerosas recompensas.\nFoi igualmente premiado nas Exposici\u00f3ns universais de Par\u00eds de 1889 e na de 1900.\nRecibiu o t\u00edtulo de cabaleriro da \"L\u00e9gion d'honneur\"."}
{"id": "374998", "revid": "56817", "url": "https://gl.wikipedia.org/wiki?curid=374998", "title": "Hippolyte Lucas (hom\u00f3nimos)", "text": "O antrop\u00f3nimo Hyppolyte Lucas pode referirse a:"}
{"id": "374999", "revid": "23204", "url": "https://gl.wikipedia.org/wiki?curid=374999", "title": "Empaste", "text": "En odontolox\u00eda, util\u00edzase o termo obturaci\u00f3n dental para definir o que comunmente se co\u00f1ece como \u00abempastar\u00bb e que consiste en limpar a cavidade resultante dunha carie para logo enchela con alg\u00fan material. Este proceso rehabilita as\u00ed a anatom\u00eda dental para unha apropiada est\u00e9tica, funci\u00f3n, mastigaci\u00f3n e oclusi\u00f3n dos dentes cos seus antagonistas e consegue unha boa selaxe que impide que volva producirse a lesi\u00f3n cariosa. Cando se realizan obturaci\u00f3ns complexas, o proceso ch\u00e1mase reconstruci\u00f3n dental.\nMateriais de obturaci\u00f3n.\nAs m\u00e1is com\u00fans son as resinas compostas, a am\u00e1lgama, o ouro cohesivo (en desuso), os ion\u00f3meros de vidro, os comp\u00f3meros e os cementos dentais como o hidr\u00f3xido de calcio, oxifosfato de zinc e eugenol.\u00a0O que normalmente se co\u00f1ece como \u00abempaste\u00bb hoxe en d\u00eda adoita estar realizado con resinas compostas ou, anteriormente, con am\u00e1lgama de prata. Esta \u00faltima caeu en desuso debido principalmente \u00e1 s\u00faa falta de est\u00e9tica e \u00e1 s\u00faa suposta toxicidade a cal non est\u00e1 reco\u00f1ecida pola ADA (Asociaci\u00f3n Dental Americana) nin por practicamente a totalidade de comunidades dentais do mundo; o resto son para obturaci\u00f3ns temporais, mentres se acaba ou desenvolve un tratamento, xeralmente en endodoncia.\nActualmente existen investigaci\u00f3ns en curso que poder\u00edan revolucionar o campo da odontolox\u00eda. Tr\u00e1tase de empastes baseados en hidroxiapatita, o material natural do dente e que prometen unha reparaci\u00f3n perfecta dos dentes danados, substitu\u00edndo o material perdido por outro quimicamente id\u00e9ntico ao natural. Os ensaios cient\u00edficos demostran que os materiais sint\u00e9nticos usados hoxe d\u00eda son t\u00f3xicos en maior ou menor medida, por iso a grande importancia de conseguir materiais de reparaci\u00f3n que se parezan o m\u00e1is posible aos naturais."}
{"id": "375000", "revid": "23204", "url": "https://gl.wikipedia.org/wiki?curid=375000", "title": "Hippolyte Lucas (escritor)", "text": "Hippolyte Julien Joseph Lucas, nado en Rennes o 20 de decembro de 1807, e finado en Par\u00eds o 16 de novembro de 1878, foi un escritor franc\u00e9s.\nTraxectoria.\nPrimeiros anos.\nHippolyte Lucas naceu en 1807, en Rennes, Breta\u00f1a. Seu pai era avogado. A infancia de Hippolyte Lucas foi feliz, e fixo estudos brillantes, comenzando a carreira de dereito na s\u00faa cidade natal, traslad\u00e1ndose a Par\u00eds, en 1826, para terminala. Tras a s\u00faa licenciatura, volveu a Rennes para exercer a s\u00faa profesi\u00f3n de avogado, pero a poes\u00eda xa nacera no seu \u00e1nimo. En 1829, Hippolyte volve a Par\u00eds, onde frecuenta os teatros \u00abcunha constancia heroica\u00bb, segundo Louis Huart, que engade, \u00abo futuro avogado, segundo o costume case invari\u00e1bel dos se\u00f1ores estudantes, non estudaba nada de nada\u00bb.\nCarreira literaria.\nLucas comezou a s\u00faa carrreita literaria na prensa, en \"Le Globe\", e despois colaborou en \"Le National\", en \"Le Charivari\" e en \"Le Si\u00e8cle\". O poeta elex\u00edaco fixo con \u00c9variste Boulay-Paty un drama inspirado sobre Lord Byron, pero foi rexeitado como inrrepresent\u00e1bel no \"Od\u00e9on\". En realidade, o car\u00e1cter de Lucas, a s\u00faa educaci\u00f3n cristi\u00e1, o seu progresismo, os seus gustos cl\u00e1sicos, as s\u00faas elex\u00edas suaves en tons e matices, predispux\u00e9rono ao gran teatro l\u00edrico, pero frecuentou m\u00e1is aos rom\u00e1nticos que aos parnasianos, que o aconsellaron apartarse destes \u00faltimos.\nEn 1830, a revoluci\u00f3n estala. En xullo, desenvolv\u00e9ronse tres d\u00edas de revoltas, os chamados \"tres gloriosos\" nos que os republicanos se levantaron contra Carlos X, que ser\u00eda substitu\u00eddo por Lu\u00eds Filipe. \"O Globo\" converteuse no \u00f3rgano dos sansimonistas; Hippolyte Lucas deixouno e volveu a Rennes.\nLucas tomou parte activa no movemento literario. Cooperou nos anos 1832-1833 na \"Revue de Bretagne\", asinando o primeiro editorial. Chateaubriand, Lamennais, Lamartine, Alfred de Musset, Fontan, Emile Souvestre, Ernest Hello, Brrizeux, Boulay-Paty, \u00c9douard Turquety colaboraron nela. Foi nesta revista na que Hippolyte Lucas popularizou o seu nome polos retratos elegantes, reproducidos por un n\u00famero bastante grande de peri\u00f3dicos.\nEn 1834 volve a Par\u00eds e publica \"Le C\u0153ur et le Monde\", que alcanza un grande \u00e9xito. En 1836, Hippolyte Lucas publicou \"Caract\u00e8res et portraits de Femmes,\" onde foi comparado con La Bruy\u00e8re.\nEn 1842 dedicouse ao teatro, e tivo moitos \u00e9xitos na s\u00faas comedias, dramas, vodeviles e \u00f3peras bufas, asociado a compositores como Adolphe Adam, F\u00e9licien David, Vogel, e outros. Tam\u00e9n se inspirou no teatro cl\u00e1sico ingl\u00e9s e espa\u00f1ol. Shakespeare, Moore, Lope de Vega, Calder\u00f3n e Alarc\u00f3n inspir\u00e1ronlle varias pezas.\nComo historador publicou \"Histoire philosophique et litt\u00e9raire du th\u00e9\u00e2tre fran\u00e7ais\" en 1843 e \"Histoire des guerres civiles\" en 1847.\nHippolyte Lucas presentou a candidatura \u00e1 direcci\u00f3n da Com\u00e9die-Fran\u00e7aise, que foi apoiada pola prensa. Lucas contrib\u00edu poderosamente \u00e1 fundaci\u00f3n da \"Soci\u00e9t\u00e9 des gens de lettres\", e formou parte do seu primeiro comit\u00e9. Foi bibliotecario do Arsenal en 1860. Faleceu en 1878."}
{"id": "375001", "revid": "56817", "url": "https://gl.wikipedia.org/wiki?curid=375001", "title": "Estado vexetativo", "text": "Ch\u00e1mase\u00a0\u201cestado vexetativo persistente\u201d ou \"estado comatoso persistente\" a unha condici\u00f3n cl\u00ednica en que a persoa non d\u00e1 ning\u00fan signo evidente de consciencia de si ou do ambiente, e parece incapaz de interactuar cos demais ou de reaccionar a est\u00edmulos adecuados.\nO diagn\u00f3stico correcto \u00e9 dif\u00edcil e normalmente require unha longa e atenta observaci\u00f3n en centros especializados. Algunhas destas persoas, cunha atenci\u00f3n apropiada e rehabilitaci\u00f3n, son capaces de sa\u00edr do estado vexetativo. Pero moitos outros permanecen nese estado, mesmo durante anos, sen soportes tecnol\u00f3xicos."}
{"id": "375002", "revid": "27155", "url": "https://gl.wikipedia.org/wiki?curid=375002", "title": "Brahman (vaca)", "text": "A raza de gando brahman ten a s\u00faa orixe no gando ceb\u00fa levado orixinariamente aos Estados Unidos de Am\u00e9rica proveniente da India.\nCruzouse extensivamente con \"Bos taurus\", o gando europeo. Ambos son membros da familia dos b\u00f3vidos.\nO brahman caracter\u00edzase por unha chepa no seu lombo e polas s\u00faas orellas brandas longas. As cores m\u00e1is com\u00fans son branco, gris e vermello. O brahman pos\u00fae unha capacidade notable de adaptaci\u00f3n e supervivencia. Pode alimentarse con pastos inadecuados e \u00e9 moi resistente a pestes de insectos, parasitos, enfermidades e a climas extremos.\nO gando brahman pode desprazarse grandes distancias para obter auga. O brahman desenv\u00f3lvese onde outro tipo de gando apenas pode sobrevivir."}
{"id": "375003", "revid": "27155", "url": "https://gl.wikipedia.org/wiki?curid=375003", "title": "Zygomycota", "text": "Zygomycota (antes \"Zygomycetes\", cigomicetos) \u00e9 unha antiga divisi\u00f3n do reino Fungi. Os seus membros est\u00e1n agora clasificados nos filos Mucoromycota e Zoopagomycota. Co\u00f1\u00e9cense aproximadamente 1.060 especies. Os fungos pertencentes ao f\u00edo Zygomycota caracter\u00edzanse por formar cig\u00f3sporas con grosas paredes, de orixe sexual e esporangiosporas non nadadoras, de orixe asexual. O mofo negro do pan (Rhizopus nigricans), un representante ben co\u00f1ecido deste grupo da orde Mucorales, produce masas de hifas sobre pan, froita e outros alimentos deteriorados.O corpo deste fungo, composto de hifas non septadas (cenoc\u00edticas), mostra que a pesar dunha pequena diferenciaci\u00f3n celular entre os fungos, as hifas poden especializarse por varios prop\u00f3sitos. Os fungos da orde Entomoftorales son parasitos das moscas, protisas miniaturas e doutros insectos. Son organismos de nutrici\u00f3n sapr\u00f3fita, alim\u00e9ntanse de restos de plantas e animais do chan. Te\u00f1en esporanxiosporas sinxelas dentro duns recept\u00e1culos; no interior de cada un deles desenv\u00f3lvense unhas estruturas que chegan a independizarse e funcionar como conidios. A orde Zoopagales comprende fungos parasitos de amebas, nem\u00e1todos e artr\u00f3podos.\nEste tipo de fungos producen esporas asexuais dentro dos esporanxios, e durante a reproduci\u00f3n sexual, f\u00f3rmase unha cig\u00f3spora con paredes de resistencia, na que ocorrer\u00e1 a meiose.\nA maior\u00eda dos fungos co\u00f1ecidos como mofo, como os do pan ou a froita, pertencen a esta divisi\u00f3n.\nFiloxenia.\nZygomycota \u00e9 un grao ou grupo parafil\u00e9tico que representa a etapa m\u00e1is temper\u00e1 da evoluci\u00f3n do clado Amastigomycota.\u00a0A s\u00faa\u00a0filoxenia mostra que a maior\u00eda de subfilos tam\u00e9n son parafil\u00e9ticos, resumindo as relaci\u00f3ns a nivel de ordes do seguinte modo:"}
{"id": "375007", "revid": "89787", "url": "https://gl.wikipedia.org/wiki?curid=375007", "title": "Cabalo palomino", "text": "O palomino \u00e9 unha capa equina de cor ocre dourada coas cr\u00edns e cola de cor branca arx\u00e9ntea, caracter\u00edstica das razas americanas. O manto dourado con cr\u00edns e cola brancas \u00e9 unha herdanza que procede do cabalo espa\u00f1ol, que tam\u00e9n est\u00e1 presente esporadicamente no cabalo cuarto de milla e o \"Saddlebred\".\nO xene crema \u00e9 o que ocasiona esta capa. \u00c9 un xene dominante incompleto, o que significa que cando hai un s\u00f3 alelo (heterocigocia) causa a desaparici\u00f3n de preto do 50\u00a0% do pigmento vermello (feomelanina), dilu\u00edndo lixeiramente a capa alaz\u00e1 e orixinando a cor ocre dourado. S\"e\"ndo \u00abe\u00bb o xene de cor vermella e \u00abCr\u00bb o xene crema, a f\u00f3rmula xen\u00e9tica da capa palomino ser\u00e1 \u00ab\"eeCr\"\u00bb.\nCr\u00eda.\nA\u00ednda que non se considera unha raza en sentido estrito, en Estados Unidos \u00e9 un manto moi popular e ten unha asociaci\u00f3n dedicada \u00e1 s\u00faa conservaci\u00f3n, a \"American Palomino Horse Association\", que rexistra os individuos que presentan esta caracter\u00edstica xen\u00e9tica; pero para que un individuo sexa rexistrado debe estar presente nun rexistro de raza como o do cuarto de milla, o cabalo \u00e1rabe, o espa\u00f1ol ou o purosangue."}
{"id": "375008", "revid": "1131", "url": "https://gl.wikipedia.org/wiki?curid=375008", "title": "Lucien Bianchi", "text": "Luciano Bianchi, nado en Mil\u00e1n (Italia) o 10 de novembro de 1934 e finado en Le Mans o 30 de marzo de 1969, foi un piloto italo-belga, que competiu para os equipos Cooper, ENB, UDT Laystall e Scuderia Centro Sud, na F\u00f3rmula Un. participou nun total de 19 carreiras do Campionato do Mundo de F\u00f3rmula Un, anotando seis puntos e o seu mellor resultado foi o terceiro posto no Gran Premio de M\u00f3naco de 1968.\nMorreu nun choque preparando as 24 Horas de Le Mans de 1969.\nTraxectoria.\nTrasladouse a B\u00e9lxica en 1946 cando a\u00ednda era un neno, co seu pai que traballaba como mec\u00e1nico de carreiras, antes da segunda guerra mundial, no departamento de competici\u00f3n de Alfa Romeo. O seu sobri\u00f1o neto, Jules Bianchi, que fixo o seu debut na F\u00f3rmula 1 co equipo Marussia na tempada competindo baixo a bandeira francesa, tam\u00e9n morreu como resultado de lesi\u00f3ns sufridas nun accidente de carreira.\nAndaina nas carreiras.\nA primeira carreira de Lucien Bianchi foi o Alpine Rally en 1951. Ga\u00f1ou o \"Tour de France\" de 1957, 1958 e 1959, as\u00ed como a carreira de coches deportivos Par\u00eds 1000 os seus \u00faltimos dous anos.\nComezou na F\u00f3rmula Un en , a\u00ednda que s\u00f3 con aparici\u00f3ns espor\u00e1dicas ao principio. Pilotou varios coches baixo a bandeira do equipo ENB, inclu\u00edndo un Cooper T51, un Lotus 18 e un Emeryson. Logo dun par de carreiras para o equipo UDT Laystall en , pilotando outro Lotus, volveu a ENB para quen pilotou o seu ENB-Maserati. Finalmente conseguiu un paso m\u00e1is regular na F\u00f3rmula Un en , co equipo de Cooper-BRM, a\u00ednda que o \u00e9xito foi esquivo malia un comezo brillante. Bianchi logrou o seu mellor rendemento na F\u00f3rmula 1, terminando terceiro no Gran Premio de M\u00f3naco de 1968, na s\u00faa primeira carreira con Cooper.\nBianchi tam\u00e9n competiu en carreiras de coches de turismo, autom\u00f3biles deportivos e coches de rally, tendo exitoso en todas as disciplinas, a s\u00faa vitoria m\u00e1is grande foi nas 24 Horas de Le Mans de 1968, ao volante dun Ford GT40 con Pedro Rodr\u00edguez e en Sebring en 1962 con Jo Bonnier. Tam\u00e9n lideraba o London-Sydney Marathon cando oseu Citro\u00ebn DS chocou cun coche que non compet\u00eda.\nMorreu cando o seu Alfa Romeo T33 trompeou e bateu contra un poste de tel\u00e9grafo durante unhas probas no Circu\u00edto de Le Mans en 1969.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375009", "revid": "98629", "url": "https://gl.wikipedia.org/wiki?curid=375009", "title": "Morgan (cabalo)", "text": "Morgan \u00e9 unha das primeiras razas de cabalo desenvolvidas en Estados Unidos. A raza influ\u00edu en moitas outras razas americanas, inclu\u00edndo o Quarter horse, Tennessee Walking Horse e Standardbred Horse. Foron utilizados como cabalos da cabalar\u00eda durante a Guerra Civil estadounidense en ambos os lados do conflito. Durante os s\u00e9culos XIX e XX exportouse a moitos pa\u00edses, inclu\u00edndo Inglaterra, no que influ\u00edu na mellora da Hackney. En 1907 o Departamento de Agricultura dos Estados Unidos estabeleceu a Granxa dos Estados Unidos do cabalo Morgan en Middlebury, Vermont, co fin de perpetuar e mellorar a raza Morgan; a leira foi trasladada m\u00e1is tarde \u00e1 Universidade de Vermont. O primeiro rexistro da raza iniciouse en 1909, e desde ent\u00f3n moitas organizaci\u00f3ns de Estados Unidos, Europa e Ocean\u00eda desenvolv\u00e9rona. Est\u00edmase que hai m\u00e1is de 175.000 cabalos Morgan en todo o mundo desde 2005.\nCaracter\u00edsticas.\nO Morgan \u00e9 unha raza compacta, refinada, polo xeral de cor negra ou casti\u00f1eiro, a pesar de que poden ter moitas cores, inclu\u00edndo diversas variedades de pinto. Util\u00edzanse en moitas disciplinas e son co\u00f1ecidos pola s\u00faa versatilidade. A raza Morgan \u00e9 a t\u00edpica dos estados de Vermont e Massachusetts.\u00a0Populares autores para nenos, inclu\u00edndo Marguerite Henry e Ellen Feld, retrataron \u00e1 raza Morgan nos seus libros, como en \"Henry Justin Morgan ti\u00f1a un cabalo\", e f\u00edxose m\u00e1is tarde unha pel\u00edcula Disney."}
{"id": "375010", "revid": "89787", "url": "https://gl.wikipedia.org/wiki?curid=375010", "title": "Purosangue", "text": "O purosangue \u00e9 unha raza de cabalos desenvolvida no s\u00e9culo XVIII en Inglaterra, cando eguas nais inglesas foron cruzadas con sementais \u00e1rabes, berberiscos e akhal teke importados, para crear corredores de distancia.\nTodos os purosangues ingleses modernos son descendentes dalg\u00fan do tres sementais importados a Inglaterra desde o Oriente Medio a finais do s\u00e9culo XVII e principios do XVIII: o Darley Arabian, o Godolphin Arabian, tam\u00e9n co\u00f1ecido como o Goldophin Barb, e o Byerly Turk (a primeira parte do nome destes sementais ref\u00edrese ao seu propietario brit\u00e1nico, mentres que a segunda parte \u00e9 un indicador da orixe do cabalo). Estudando o ADN mitocondrial, s\u00e1bese que a orixe das eguas \u00e9 bastante cosmopolita, a\u00ednda que a contribuci\u00f3n brit\u00e1nica e irlandesa \u00e9 a m\u00e1is importante. A xen\u00e9tica parece indicar que as eguas brit\u00e1nicas e irlandesas supo\u00f1en o 61%, as provenientes de Oriente Medio o 31% e as da pen\u00ednsula ar\u00e1biga tan s\u00f3 o 8% restante.\nHistoria.\nO primeiro purosangue nas colonias americanas foi Bulle Rock, importado por Samuel Gist do Condado de Hanover, Virxinia, en 1730.\nNo Reino Unido, o rexistro destes cabalos \u00e9 mantido polo Jockey Club. Unha organizaci\u00f3n diferente pero co mesmo nome mant\u00e9n os rexistros en Estados Unidos. Hai rexistros oficiais de Jockey Clubs en 65 pa\u00edses. O primeiro rexistro de purosangues, ou \u201cStud Book\u201d, foi creado por un home en Inglaterra no s\u00e9culo XVIII, e crese que foi esta a primeira invenci\u00f3n do seu tipo.\nCaracter\u00edsticas.\nA pesar de que os purosangues son primariamente criados para correr, tam\u00e9n poden ser utilizados para equitaci\u00f3n e outros adestramentos combinados debido \u00e1 s\u00faa condici\u00f3n atl\u00e9tica.\nUn purosangue t\u00edpico mide 16 palmos (64 polgadas/1,63 metros) de altura, e pode ser casta\u00f1o, negro puro, alaz\u00e1n ou tordo en canto \u00e1 s\u00faa pelame. A cara e a parte inferior das s\u00faas patas poden ter manchas brancas, pero a cor branca xeralmente non aparece noutras partes do corpo (a\u00ednda que alg\u00fans xenes relativos \u00e1 cor, usualmente atopados en exemplares alazanes, traen como consecuencia alg\u00fans pelos ou manchas brancas).\nO purosangue \u00e9 criado principalmente para correr ao galope e cunha montura. Existen variaci\u00f3ns en canto ao seu tama\u00f1o e conformaci\u00f3n (a estrutura e aparencia do cabalo), e os compradores de potenciais cabalos de carreira selecci\u00f3nanos segundo a s\u00faa conformaci\u00f3n, o seu \u201cpapel\u201d (o seu pedigree e campa\u00f1a de pista dos seus devanceiros tal como aparece no cat\u00e1logo de vendas) e a s\u00faa sa\u00fade. Os compradores de \u201csprinters\u201d (cabalos que correr\u00e1n distancias curtas, at\u00e9 a milla), xeralmente seleccionan cabalos m\u00e1is musculares; aqueles interesados en adestrar para as distancias \u201ccl\u00e1sicas\u201d sobre a milla xeralmente seleccionan exemplares m\u00e1is grandes, con patas m\u00e1is longas. Algunhas familias de purosangue son co\u00f1ecidas como de sprinters ou de fondistas, algunhas para correr en area e outras para correr en grama, como usualmente at\u00f3panse en Europa. Os compradores xeralmente seleccionan exemplares grandes (Man Ou'War, Secretariat, Dr. Fager e Forego foron cabalos grandes), a\u00ednda que con todo un n\u00famero importante de bos cabalos foron pequenos (War Admiral, Round Table, Seabiscuit, Northern Dancer, e m\u00e1is recentemente Dalakhani e Smarty Jones).\nMoitos expertos na adquisici\u00f3n de purosangues tentan predicir o potencial dun poldro determinado observando o seu balance estrutural de maneira xeral, o atl\u00e9tico e a s\u00faa disposici\u00f3n ao cami\u00f1ar, a intelixencia que mostran e a correcta conformaci\u00f3n das s\u00faas patas. Os compradores de cabalos m\u00e1is caros con frecuencia contratan expertos veterinarios para que examinen e inf\u00f3rmenlles da condici\u00f3n do aparello respiratorio dun cabalo, a sa\u00fade da s\u00faa estrutura \u00f3sea e o tama\u00f1o do seu coraz\u00f3n.\nOs exemplares nados no hemisferio norte tecnicamente cumpren un ano m\u00e1is de idade o 1 de xaneiro; mentres que aqueles nados no hemisferio sur fano o 1 de xullo. Estas datas artificiais foron estabelecidas para permitir a estandarizaci\u00f3n dos cabalos de carreira en diferentes grupos de idade.\nAproximadamente 35.000 poldros nacen e son rexistrados cada ano nos Estados Unidos.\u00a0A maior cantidade de poldros nacen en Kentucky, Florida e California."}
{"id": "375011", "revid": "72012", "url": "https://gl.wikipedia.org/wiki?curid=375011", "title": "Zig\u00f3pteros", "text": "Os zig\u00f3pteros ou cig\u00f3pteros (Zygoptera) son unha suborde\u00a0da orde Odonata, que comprende os cabalos do demo. Difer\u00e9ncianse doutros odonatos porque as s\u00faas \u00e1s en descanso al\u00ed\u00f1anse xunto ao abdome, os dous pares de \u00e1s son iguais e os ollos est\u00e1n considerablemente separados.\nCaracter\u00edsticas.\nOs zig\u00f3pteros, como o resto de odonatos, son hemimet\u00e1bolos (metamorfose incompleta) e o seu estadio ninfal \u00e9 acu\u00e1tico. A femia pon ovos na auga, \u00e1s veces na vexetaci\u00f3n mergullada, ou no alto en \u00e1rbores, en cavidades que reciben auga de choiva. As ninfas son carn\u00edvoras, comendo larvas de mosquitos, \"Daphnia\", e outros organismos acu\u00e1ticos.\nAs branquias das ninfas son grandes e externas, ao final do abdome.\u00a0Despois dun tempo importante na metamorfose, o adulto emerxe e come moscas, mosquitos, e outros insectos pequenos.\u00a0Algunhas especies tropicais grandes alim\u00e9ntanse de ara\u00f1as."}
{"id": "375012", "revid": "5863", "url": "https://gl.wikipedia.org/wiki?curid=375012", "title": "Bruce Johnstone", "text": "Bruce Johnstone nado como William Bruce Gordon Johnstoneen Durban o 30 de xaneiro de 1937 e finado o 3 de marzo de 2022, foi un piloto de carreiras de Sur\u00e1frica. Participou nun Gran Premio do Campionato Mundial de F\u00f3rmula 1, o 29 de decembro de 1962. Non logrou ning\u00fan punto de campionato.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375013", "revid": "98629", "url": "https://gl.wikipedia.org/wiki?curid=375013", "title": "Mosca tse-tse", "text": "Glossina \u00e9 un x\u00e9nero de moscas hemat\u00f3fagas africanas, co\u00f1ecidas vulgarmente como moscas tse-tse. \u00c9 o \u00fanico x\u00e9nero da familia Glossinidae. Co\u00f1\u00e9cense 23 especies (ou at\u00e9 31 segundo outras clasificaci\u00f3ns) e diversas subespecies. Son vectores biol\u00f3xicos que transmiten o axente pat\u00f3xeno \"Trypanosoma brucei\", un protozoo que causa a nagana nos animais e a enfermidade do so\u00f1o ou tripanosomiasis africana no home.\nAs moscas tse-tse actuais existen desde polo menos 34 mill\u00f3ns de anos. Recuper\u00e1ronse e identific\u00e1ronse f\u00f3siles do xacemento fosil\u00edfero de Florissant en Colorado datados con esa antig\u00fcidade.\nCaracter\u00edsticas.\nAs moscas tse-tse son vagamente similares a outras moscas com\u00fans, como a mosca dom\u00e9stica, pero poden ser distinguidas por catro caracter\u00edsticas da s\u00faa anatom\u00eda, d\u00faas das cales son f\u00e1ciles de observar:\nEspecies.\nO x\u00e9nero \"Glossina\" subdiv\u00eddese xeralmente en tres grupos de especies, sobre a base da s\u00faa distribuci\u00f3n xeogr\u00e1fica, comportamento e morfolog\u00eda:\nAt\u00f3panse en \u00c1frica en selvas onde tam\u00e9n se atopa a malaria, outro tipo de enfermidade transmitida a trav\u00e9s de mosquitos."}
{"id": "375014", "revid": "89787", "url": "https://gl.wikipedia.org/wiki?curid=375014", "title": "Apocynaceae", "text": "As Apocynaceae son unha familia das dicotiled\u00f3neas\u00a0que incl\u00fae \u00e1rbores, arbustos, herbas, ou lianas.\u00a0Moitas especies son grandes \u00e1rbores que se atopan na selva tropical, e a maior\u00eda son de procedencia dos tr\u00f3picos e os subtr\u00f3picos.\nAlgunhas son herbas perennes da zona t\u00e9peda. Estas plantas te\u00f1en saiba leitosa e moitas especies son velenosas se se inxiren\nTaxonom\u00eda.\nA familia, no seu sentido actual, est\u00e1 dividida en 366 x\u00e9neros aceptados (dos 585 descritos a familia Asclepiadaceae esta agora inclu\u00edda na de Apocynaceae.) que incl\u00faen unhas 4500-5500 especies aceptadas\nHai cinco subfamilias:\nDistribuci\u00f3n.\nAs especies desta familia distrib\u00faense primordialmente nas rexi\u00f3ns tropicais:\nCaracter\u00edsticas.\nAs follas son simples, normalmente decusadas, ou verticiladas; carecendo de est\u00edpulas. As flores son normalmente espectaculares, sim\u00e9tricamente radiais (actinomorfica), reunidas en inflorescencias cimosas ou racemosas (raramente en fasc\u00edculos ou solitarias). Son hermafroditas, con (c\u00e1liz de 5 l\u00f3bulos) ou sen s\u00e9palos. As inflorescencias son terminais ou axiales. Os estames est\u00e1n insertos no interior do tubo da corola. O ovario est\u00e1 normalmente situado na parte superior.\nA froita \u00e9 unha drupa, ou baga, unha c\u00e1psula ou un fol\u00edculo.\nFitoqu\u00edmica.\nAs apocin\u00e1ceas te\u00f1en as seguintes caracter\u00edsticas fitoqu\u00edmicas: Presentan na maior\u00eda das veces alcaloides carbol\u00ednicos e outros alcaloides ind\u00f3licos. Detect\u00e1ronse iridoides nalg\u00fans x\u00e9neros (\"Plumeria\", \"Rauwolfia\" e \"Allamanda\") Tam\u00e9n presentan proantocianidinas, cianidina e delfinidina.\u00a0Poden presentar kaempferol e/ou quercetina.\u00a0Atopouse \u00e1cido urs\u00f3lico. Os azucres son transportados como sacarosa ou como oligosac\u00e1ridos.\u00a0A fisiolox\u00eda C3 reportouse en \"Apocynum\", \"Nerium\", \"Pachypodium\", \"Plumeria\" e \"Rhazya.\" O metabolismo CAM foi reportado directamente en \"Carissa\" (non-suculenta) e \"Pachypodium\".\nUsos.\nAlgunhas plantas desta familia tiveron unha importancia econ\u00f3mica no pasado.\nOs \"x\u00e9neros\" \"Carpodinus\", \"Landolphia\", \"Hancornia\", \"Funtumia\" e \"Mascarenhasia\" foron unha fonte secundaria de caucho.\nO mollo leitoso da Namibia \"Pachypodium\" foi usado como veleno para impregnar as puntas das frechas.\nOs x\u00e9neros seguintes son plantas ornamentais: \"Amsonia\" (estrela azul), \"Nerium\"\u00a0(adelfa), \"Vinca\" (pervinca), \"Carissa\", \"Allamanda\" (trompeta dourada), \"Plumeria\" (frangipani), \"Thevetia\" (noz afortunada), \"Mandevilla\" (flor da sabana).\n\"Rauvolfia cafra\" \u00e9 a \"\u00e1rbore da Quinina\", de Sur\u00e1frica. \"Rauvolfia serpentina\" ou \"ra\u00edz de serpe\" da India fornece os alcaloides reserpina e rescinamina.\nAlg\u00fans son fontes de drogas, tales como glicosida, relacionado co funcionamento do coraz\u00f3n: \"Acokanthera\", \"Apocynum\", \"C\u00e9rbera\", \"Nerium\", \"Thevetia\" e \"Strophanthus\".\nO x\u00e9nero \"Apocynum\" usouse como fonte de fibras polos\u00a0nativos americanos."}
{"id": "375020", "revid": "56817", "url": "https://gl.wikipedia.org/wiki?curid=375020", "title": "Escapo (artr\u00f3podos)", "text": "Nas antenas dos insectos difer\u00e9ncianse tres partes: escapo (o primeiro artello), pedicelo (o seguiente artello, m\u00e1is curto) e o flaxelo, o resto da antena.\n\u00c9 dicir, o escapo \u00e9 artello proximal das antenas flaxeladas (aneladas), que est\u00e1 situado entre a cabeza e o pedicelo. Adoita estar engrosado e cont\u00e9n a musculatura antenal."}
{"id": "375029", "revid": "56817", "url": "https://gl.wikipedia.org/wiki?curid=375029", "title": "Escapo (bot\u00e1nica)", "text": "En bot\u00e1nica, o escapo, \u00e1s veces denominado escapo floral, \u00e9 o caule que est\u00e1 desprovisto de follas e que presenta as flores no \u00e1pice.\nOs escapos son frecuentes nas monocotiled\u00f3neas (clase das \"Liliopsida\"), en cuxo caso o escapo nace dun rizoma ou dun bulbo.\nAs familias m\u00e1is representativas en canto \u00e1 formaci\u00f3n do escapo floral son asd das \"Amaryllidaceae\", \"Balsaminaceae\", \"Liliaceae\", \"Papaveraceae\", \"Droseraceae\", \"Violaceae\" e \"Bromeliaceae\".\nO termo foi proposto por Linneo na s\u00faa obra \"Philosophia Botanica\".\nUsos culinarios.\nOs escapos de ceboli\u00f1os, \"Allium tuberosum\" (cebola silvestre e/ou allo silvestre) e allos p\u00f3dense utilizar como alimento.\nEtimolox\u00eda.\nO termo escapo deriva do lat\u00edn \"scapus\", 'caule das plantas'."}
{"id": "375031", "revid": "865", "url": "https://gl.wikipedia.org/wiki?curid=375031", "title": "Equinox", "text": "O termo equinox pode referirse a:"}
{"id": "375032", "revid": "56817", "url": "https://gl.wikipedia.org/wiki?curid=375032", "title": "Escapo (hom\u00f3nimos)", "text": "En biolox\u00eda, o termo escapo pode referirse a:"}
{"id": "375033", "revid": "22795", "url": "https://gl.wikipedia.org/wiki?curid=375033", "title": "Escapo floral", "text": ""}
{"id": "375044", "revid": "1131", "url": "https://gl.wikipedia.org/wiki?curid=375044", "title": "Magdalena Aguinaga Alfonso", "text": "Magdalena Aguinaga Alfonso, nada en Pamplona o 15 de outubro de 1953, \u00e9 unha profesora e investigadora literaria. Residiu e traballou en Galicia e no Canad\u00e1. \nTraxectoria.\n\u00c9 doutora en literatura espa\u00f1ola pola Universidade de Santiago de Compostela desde 1993 cunha tese sobre Jos\u00e9 Mar\u00eda de Pereda e catedr\u00e1tica de lingua castel\u00e1 e profesora de ensino secundario en diversos institutos de Galicia e Pamplona. Li\u00f1as de investigaci\u00f3n: autores do realismo espa\u00f1ol e literatura espa\u00f1ola do s\u00e9culo XX. Publicou arredor de setenta artigos en revistas especializadas e participou en numerosas conferencias nacionais e internacionais. \nDe 2000 a 2006 traballou no Canad\u00e1 como asesora t\u00e9cnica do Ministerio de Educaci\u00f3n e Ciencia de Espa\u00f1a na York University de Toronto e como consultora de espa\u00f1ol no Curriculum Branch do Goberno de Educaci\u00f3n de Edmonton (Alberta).\nPertenceu \u00e1 Sociedad de Literatura Espa\u00f1ola del siglo XIX, \u00e1 Sociedad Espa\u00f1ola de Literatura General y Comparada, \u00e1 Asociaci\u00f3n Internacional de Hispanistas e, na s\u00faa etapa no Canad\u00e1, \u00e1 Asociaci\u00f3n Canadense de Hispanistas.\nPublicaci\u00f3ns.\nEntre outras, \u00e9 autora das seguintes publicaci\u00f3ns, todas en lingua castel\u00e1:"}
{"id": "375048", "revid": "1093", "url": "https://gl.wikipedia.org/wiki?curid=375048", "title": "Francisco Dopico Gonz\u00e1lez", "text": ""}
{"id": "375050", "revid": "1093", "url": "https://gl.wikipedia.org/wiki?curid=375050", "title": "Xavier Est\u00e9vez", "text": "Polo nome de Xavier Est\u00e9vez podemos referirnos a:"}
{"id": "375051", "revid": "1093", "url": "https://gl.wikipedia.org/wiki?curid=375051", "title": "Die unendliche Geschichte", "text": ""}
{"id": "375052", "revid": "1888", "url": "https://gl.wikipedia.org/wiki?curid=375052", "title": "Florentino Men\u00e9ndez Palacio", "text": ""}
{"id": "375053", "revid": "5863", "url": "https://gl.wikipedia.org/wiki?curid=375053", "title": "Gald\u00f3s", "text": ""}
{"id": "375054", "revid": "5863", "url": "https://gl.wikipedia.org/wiki?curid=375054", "title": "Magdalena Aguinaga", "text": ""}
{"id": "375055", "revid": "5863", "url": "https://gl.wikipedia.org/wiki?curid=375055", "title": "Cervantes Virtual", "text": ""}
{"id": "375056", "revid": "5863", "url": "https://gl.wikipedia.org/wiki?curid=375056", "title": "Cervantesvirtual.com", "text": ""}
{"id": "375057", "revid": "89787", "url": "https://gl.wikipedia.org/wiki?curid=375057", "title": "Psicose", "text": "A psicose \u00e9 un termo xen\u00e9rico empregado en psiquiatr\u00eda e psican\u00e1lise para referirse a un estado mental descrito como unha escisi\u00f3n ou perda de contacto coa realidade. As persoas que experimentan psicoses poden presentar alucinaci\u00f3ns ou delirios e poden exhibir cambios na s\u00faa personalidade e pensamento desorganizado. Estes s\u00edntomas poden ser acompa\u00f1ados por un comportamento infrecuente ou estra\u00f1o, as\u00ed como por dificultade para interactuar socialmente e incapacidade para levar a cabo actividades da vida diaria. O termo \"psicose\" \u00e9 moi amplo e pode inclu\u00edr dende experiencias aberrantes relativamente normais at\u00e9 expresi\u00f3ns catat\u00f3nicas de esquizofrenia e trastorno bipolar.\nUnha ampla variedade de elementos do sistema nervioso, tanto org\u00e1nicos como funcionais, poden causar unha reacci\u00f3n psic\u00f3tica. Isto levou \u00e1 crenza de que a psicose \u00e9 como a \u00abfebre\u00bb das enfermidades mentais, un indicador serio pero non espec\u00edfico. Por\u00e9n, moitas persoas te\u00f1en experiencias infrecuentes e de distorsi\u00f3n da realidade nalg\u00fan momento das s\u00faas vidas, sen volverse discapacitadas ou nin sequera angustiadas por estas experiencias.\nComo resultado, certa corrente de investigadores argumenta que a psicose non est\u00e1 fundamentalmente separada dunha conciencia normal, sen\u00f3n m\u00e1is ben \u00e9 un continuum con conciencia normal. Dende esta perspectiva, as persoas que son diagnosticadas clinicamente como psic\u00f3ticas poden estar a ter simplemente experiencias particularmente intensas ou angustiantes."}
{"id": "375058", "revid": "1410", "url": "https://gl.wikipedia.org/wiki?curid=375058", "title": "Trastorno por estr\u00e9s postraum\u00e1tico", "text": "O trastorno por estr\u00e9s postraum\u00e1tico\u00a0ou TEPT \u00e9 un trastorno mental clasificado dentro do grupo dos trastornos relacionados con traumas e factores de estr\u00e9s (Dsm 5) como unha agresi\u00f3n sexual, a guerra, un accidente de tr\u00e1fico, ou calquera outra ameaza da vida das persoas. Caracter\u00edzase pola aparici\u00f3n de s\u00edntomas espec\u00edficos trala exposici\u00f3n a un acontecemento estresante, extremadamente traum\u00e1tico, que involucra un dano f\u00edsico ou \u00e9 de natureza extraordinariamente ameazadora ou catastr\u00f3fica para o individuo. Os s\u00edntomas poden inclu\u00edr trastornos de pensamento e emocionais, ou so\u00f1os relacionados cos eventos que causaron o trauma, as\u00ed como evasi\u00f3n da realidade e un incremento da reacci\u00f3n de loita ou fuxida. Estes s\u00edntomas adoitan durar m\u00e1is dun mes despois do evento. Os nenos son menos propensos a amosar distr\u00e9s pero poden expresar os seus recordos a trav\u00e9s do xogo. Unha persoa con TEPT ten un alto risco de suicidio e de autolesi\u00f3ns intencionadas."}
{"id": "375059", "revid": "23204", "url": "https://gl.wikipedia.org/wiki?curid=375059", "title": "TEPT", "text": ""}
{"id": "375060", "revid": "23204", "url": "https://gl.wikipedia.org/wiki?curid=375060", "title": "Trastorno depresivo maior", "text": "O trastorno depresivo maior (MDD polas s\u00faas siglas en ingl\u00e9s) tam\u00e9n co\u00f1ecido como depresi\u00f3n cl\u00ednica, depresi\u00f3n maior, depresi\u00f3n unipolar ou trastorno unipolar depresivo; ou como depresi\u00f3n recorrente no caso de presentarse repetidos episodios) \u00e9 unha enfermidade mental que se caracteriza por un estado de \u00e1nimo invasivo e persistente acompa\u00f1ado dunha baixa autoestima e unha perda de interese ou de pracer (anhedonia) en actividades que normalmente se considerar\u00edan entretidas. O termo \u201cdepresi\u00f3n\u201d \u00e9 empregado de moitas formas diferentes. \u00c9 comunmente utilizado para referirse a esta s\u00edndrome, pero pode referirse, tanto a outros diversos estados de \u00e1nimo ou a un estado de \u00e1nimo en espec\u00edfico. O trastorno depresivo maior \u00e9 unha condici\u00f3n que afecta de maneira adversa aos familiares, compa\u00f1eiros de traballo ou de estudo, \u00f3s h\u00e1bitos de so\u00f1o e alimentaci\u00f3n e a sa\u00fade en xeral. Entre o 2 e o 7% dos adultos con depresi\u00f3n maior morren por suicidio, e at\u00e9 un 60% das persoas que morren por suicidio te\u00f1en depresi\u00f3n ou outro trastorno do estado de \u00e1nimo.\nO diagn\u00f3stico do trastorno depresivo bas\u00e9ase nas experiencias do paciente, no comportamento reportado por amigos ou familiares e unha avaliaci\u00f3n do estado mental. Non existe unha proba de laboratorio que diagnostique o trastorno de depresi\u00f3n maior; con todo, os m\u00e9dicos xeralmente solicitan probas que revelen condici\u00f3ns f\u00edsicas que poidan provocar s\u00edntomas similares. Comunmente, as persoas que padecen deste trastorno comezan a mostrar s\u00edntomas entre os 20 e 30 anos, con maior presenza entre os 30 e os 40 anos.\nAs persoas son tratadas con antidepresivos e, en moitos casos, reciben asistencia, particularmente terapia cognitiva condutual. O tratamento por medio de medicamentos parece ser efectivo, por\u00e9n, en ocasi\u00f3ns o efecto vese reflectido unicamente en pacientes que padecen de depresi\u00f3n severa. A hospitalizaci\u00f3n chega a ser necesaria en casos asociados con auto-neglixencia ou cando hai certo nivel de risco de dano a si mesmo ou a outras persoas. A terapia electroconvulsiva poder\u00eda ser outra alternativa para tratar o trastorno depresivo maior. O desenvolvemento do trastorno var\u00eda amplamente, dende un episodio de semanas, at\u00e9 unha enfermidade cr\u00f3nica. Os individuos deprimidos te\u00f1en unha menor esperanza de vida que aqueles sen depresi\u00f3n, isto relaci\u00f3nase de gran maneira coa susceptibilidad a padecer enfermidades m\u00e9dicas. Non est\u00e1 claro se a medicaci\u00f3n afecta \u00f3 risco de cometer suicidio. Todo tipo de pacientes, tanto actuais como aqueles que padeceron a enfermidade nalg\u00fan punto, poden resultar estigmatizados."}
{"id": "375062", "revid": "1131", "url": "https://gl.wikipedia.org/wiki?curid=375062", "title": "Santa Olaia de Esgos", "text": ""}
{"id": "375063", "revid": "1888", "url": "https://gl.wikipedia.org/wiki?curid=375063", "title": "Jaime Quintanilla Ulla", "text": ""}
{"id": "375064", "revid": "1888", "url": "https://gl.wikipedia.org/wiki?curid=375064", "title": "Jos\u00e9 Alfonso Couce Doce", "text": ""}
{"id": "375065", "revid": "1888", "url": "https://gl.wikipedia.org/wiki?curid=375065", "title": "Francisco Caama\u00f1o Gonz\u00e1lez", "text": "Francisco Caama\u00f1o Gonz\u00e1lez, nado en Muros en 1908 e finado en Ferrol o 20 de abril de 2004, foi un pol\u00edtico galego.\nTraxectoria.\nMilitar, foi oficial de Intendencia da Armada. Estivo destinado en C\u00e1diz, Cartaxena, Madrid e Ferrol. Nos anos setenta foi presidente da Caixa de Aforros e Monte de Piedade de Ferrol. O 25 de abril de 1977 foi designado alcalde de Ferrol. Permaneceu no cargo at\u00e9 1979, cando o deixou por raz\u00f3ns de sa\u00fade. Asemade, foi presidente do Racing Club de Ferrol entre 1953 e 1957. Finou en Ferrol o 20 de abril de 2004.\nVida persoal.\nCasou en Ferrol e foi pai de Mar\u00eda Dolores, Isabel, Pilar, Francisco, Vicente e Juan Caama\u00f1o Cebreiro."}
{"id": "375066", "revid": "1888", "url": "https://gl.wikipedia.org/wiki?curid=375066", "title": "Juan Caama\u00f1o Cebreiro", "text": ""}
{"id": "375067", "revid": "98629", "url": "https://gl.wikipedia.org/wiki?curid=375067", "title": "Vsevolod Roshko", "text": "Vsevolod Leonidovich Roshko (en , co\u00f1ecido en ), nado o 23 de maio de 1917 en Moscova (Imperio Ruso) e finado o 13 de decembro de 1984 en Xerusal\u00e9n (Israel), foi un sacerdote cat\u00f3lico ruso, historiador da Igrexa, misioneiro, participante do apostolado ruso, e activista na di\u00e1spora rusa.\nTraxectoria.\nNado nunha familia nobre, descendente do boiardo Dimitrie Cantemir, Vsevolod Roshko foi bautizado na Igrexa ortodoxa rusa, a\u00ednda que tanto o seu irm\u00e1n Georgii como el mesmo se converter\u00edan m\u00e1is tarde en sacerdotes cat\u00f3licos. O seu t\u00edo paterno, Vladimir Aleksandrovich Roshko, serviu como oficial no ex\u00e9rcito de Crimea-Azov, participando no movemento branco en 1919, e sendo torturado polos bolxeviques en Mykolaiv.\nDespois de 1917 a s\u00faa familia exiliouse ao Xap\u00f3n, en 1918 traslad\u00e1ronse aos Estados Unidos de Am\u00e9rica, e en 1920 novamente a Europa. A partir de 1923 viviron en Par\u00eds, onde Vsevolod graduouse en 1936 da escola secundaria e matriculouse na universidade. Como o seu irm\u00e1n m\u00e1is vello, Vsevolod converteuse ao catolicismo e entrou na Orde dos Predicadores, a\u00ednda que non chegou a facer os votos. M\u00e1is tarde ingresou nos Pequenos Irm\u00e1ns de Xes\u00fas do beato Charles de Foucauld.\nEn 1946 foi ordenado sacerdote en Roma e pasou a atender aos refuxiados rusos en Italia. Posteriormente foi trasladado a Bos Aires, onde exerceu o seu ministerio na Parroquia dos Santos Pedro e Paulo e na Igrexa da Transfiguraci\u00f3n, hoxe parte do ordinariato para os fieis de rito oriental da Arxentina.\nEn 1949 foi enviado \u00e1 comunidade cat\u00f3lica rusa de Santiago de Chile, e m\u00e1is adiante \u00e1 misi\u00f3n cat\u00f3lica rusa de Dillingham (Alasca). Neste destino Roshko dedicouse ao estudo en profundidade da vida e obra do misioneiro ruso Xerm\u00e1n de Alasca. En 1964 trasladouse a Israel, onde exerceu de subdirector dunha casa para a acollida de peregrinos pobres, a \"Casa de Abraham\", baixo a xurisdici\u00f3n da Igrexa cat\u00f3lica greco-melquita."}
{"id": "375072", "revid": "89787", "url": "https://gl.wikipedia.org/wiki?curid=375072", "title": "Uropodio", "text": "En zoolox\u00eda o termo uropodio, \u00e1s veces citado como ur\u00f3podo, ref\u00edrese a determinados ap\u00e9ndices do \u00faltimo segmento abdominal do corpo de numerosos crust\u00e1ceos e dalgunhas larvas de certos insectos.\nEtimolox\u00eda.\nO termo ur\u00f3podo \u00e9 unha voz do Vocabulario Cient\u00edfico Internacional (que se adapta \u00e1s normas de cada idioma particular) formada polos elementos do lat\u00edn cient\u00edfico \"uro-\" e \"-podo\" (\"sic\"), tirados das palabras do grego antigo \u03bf\u1f50\u03c1\u03ac \"our\u00e1\", \"cola\" (de animal), e \u03c0\u03bf\u03cd\u03c2, \u03c0\u03bf\u03b4\u03cc\u03c2 \"po\u00fas, pod\u00f3s\", \"p\u00e9\", \"perna\", \"pata\", respectivamente.\nNos crust\u00e1ceos.\nNos crust\u00e1ceos malacostr\u00e1ceos os ur\u00f3podos son cada un dos dous \u00faltimos ap\u00e9ndices abdominais, situados a continuaci\u00f3n do pleon, dirixidos cara a atr\u00e1s e diferentes dos ple\u00f3podos, de forma laminar na maior\u00eda dos grupos.\nFunci\u00f3n.\nO telson, xunto cos ur\u00f3podos, presenta forma de abano, polo que denomina tam\u00e9n \"abano caudal\". En ocasi\u00f3ns, os ur\u00f3podos poden traballar en conxunto co telson, utilizando estes ap\u00e9ndices para axudar nos seus desprazamentos (nataci\u00f3n), xa que cun movemento brusco do abdome, o telson e os ur\u00f3podos, conseguen propulsarse rapidamente cara a atr\u00e1s. Tam\u00e9n se usan para a protecci\u00f3n dos ovos da femia.\nNos cangrexos ermit\u00e1ns, os ur\u00f3podos serven como elementos de retenci\u00f3n, e en case todos os braqui\u00faros e nalg\u00fans \"Lithodidae\", os ur\u00f3podos reabs\u00f3rbense na idade adulta.\nFormas.\nOs ur\u00f3podos son tipicamente birr\u00e1meos (\u00e9 dicir, est\u00e1n divididos en d\u00faas partes chamandas \"ramas\"), e consisten basicamente nun ped\u00fanculo que se divide en d\u00faas ramas (endopodito e exopodito), unidos por unha sutura transversal co\u00f1ecida como \"di\u00e9rese\". O exopodito adoita ser m\u00e1is grande que o endopodito.\nOs anf\u00edpodos xeralmente te\u00f1en tres pares de ur\u00f3podos.\nNa maior\u00eda dos \"Peracarida\", \"Bathynellacea\" e \"Cumacea\", os ur\u00f3podos te\u00f1en forma de bast\u00f3n.\nOs ur\u00f3podos est\u00e1n formados por catro pezas:\nPresenza na especies.\nTodos os dec\u00e1podos (coa excepci\u00f3n da maior\u00eda dos braqui\u00faros) presentan ur\u00f3podos: a infraorde dos \"Palinura\", a suborde dos \"Dendrobranchiata\", a infraorde dos \"Stenopodidea\", a infraorde dos \"Caridea\", a infraorde dos \"Astacidea\", a infraorde dos \"Thalassinidea\", etc.\nNos insectos.\nTam\u00e9n reciben o nome de ur\u00f3podo cada unha das d\u00faas ap\u00f3fises caudais, semellantes a cercos, que aparecen no \u00faltimo segmento abdominal dalgunhas larvas de insectos, denominadas \"larvas oligop\u00f3dicas\"."}
{"id": "375073", "revid": "5933472", "url": "https://gl.wikipedia.org/wiki?curid=375073", "title": "Joaqu\u00edn Gonz\u00e1lez-Llanos Galvache", "text": "Joaqu\u00edn Gonz\u00e1lez-Llanos Galvache, finado en Ferrol o 3 de novembro de 2008, foi un enxe\u00f1eiro e pol\u00edtico galego.\nTraxectoria.\nFillo de Jos\u00e9 Mar\u00eda Gonz\u00e1lez-Llanos Caruncho, creador e presidente de ASTANO. Enxe\u00f1eiro naval, foi director adxunto de Astano xunto ao seu irm\u00e1n, o tam\u00e9n enxe\u00f1eiro naval Ignacio Gonz\u00e1lez-Llanos Galvache. En 1974 foi designado alcalde de Ferrol. Permaneceu no cargo at\u00e9 1977.\nVida persoal.\nCasou con M\u00aa del Pilar Navarro Garc\u00eda-Berm\u00fadez."}
{"id": "375074", "revid": "85894", "url": "https://gl.wikipedia.org/wiki?curid=375074", "title": "Rogelio Cenalmor Ramos", "text": "Rogelio Cenalmor Ramos, nado en Ferrol en 1921 e finado na mesma cidade o 24 de decembro de 1990, foi un avogado e pol\u00edtico galego.\nTraxectoria.\nFoi procurador en Cortes elixido en representaci\u00f3n dos Municipios da provincia da Coru\u00f1a (1961-1964). En 1963 foi designado alcalde de Ferrol. Permaneceu no cargo at\u00e9 1974. Foi candidato ao Senado por Alianza Popular nas elecci\u00f3ns xerais de 1977."}
{"id": "375076", "revid": "23204", "url": "https://gl.wikipedia.org/wiki?curid=375076", "title": "Neurose", "text": "O termo neurose foi proposto polo m\u00e9dico escoc\u00e9s William Cullen en 1769 en referencia aos trastornos sensoriais e motores causados por enfermidades do sistema nervioso. En psicolox\u00eda cl\u00ednica, o termo \u00fasase para referirse a trastornos mentais que distorsionan o pensamento racional e o funcionamento social, familiar e laboral adecuado das persoas.\nExiste unha confusi\u00f3n xeneralizada sobre o termo \"neurose.\" Por unha banda apl\u00edcase, como s\u00edntoma, a un conxunto heterox\u00e9neo de trastornos mentais que participan de mecanismos inadaptativos ligados \u00e1 ansiedade.\u00a0Por outra banda, o seu uso popular (como sin\u00f3nimo de obsesi\u00f3n, excentricidade ou nerviosismo) provocou a s\u00faa extensi\u00f3n a terreos non estritamente ligados \u00e1 enfermidade mental.\nO termo neurose foi abandonado pola psicolox\u00eda cient\u00edfica e a psiquiatr\u00eda, substitu\u00edndose por trastornos.\nXeneralidades.\nO termo cl\u00e1sico fai referencia a un trastorno mental sen evidencia de lesi\u00f3n org\u00e1nica que se caracteriza pola presenza dun nivel elevado de angustia e unha hipertrofia disruptiva dos mecanismos compensadores da mesma. O suxeito mant\u00e9n un adecuado nivel de introspecci\u00f3n e conexi\u00f3n coa realidade, pero presenta a necesidade de desenvolver condutas repetitivas e en moitos casos inadaptativas con obxecto de diminu\u00edr o nivel de tensi\u00f3n.\u00a0Tr\u00e1tase, en realidade, dun trazo caracterial que acompa\u00f1a ao suxeito durante toda a s\u00faa vida, de gravidade moi variable, desde graos leves e controlables at\u00e9 situaci\u00f3ns gravemente incapacitantes que poden chegar a precisar hospitalizaci\u00f3n.\nOs psicanalistas afirman que, para protexerse da angustia, as persoas recorren a mecanismos de defensa como a represi\u00f3n, a proxecci\u00f3n, a negaci\u00f3n, a intelectualizaci\u00f3n\u00a0e o desprazamento, entre outros. Cando se observan patr\u00f3ns cr\u00f3nicos de mala adaptaci\u00f3n que simulen unha neurose, \u00e9 posible que se trate dun trastorno de personalidade.\u00a0Para identificar a neurose, existen distintas probas psicol\u00f3xicas.\nHistoria.\nA orixe do termo neurose at\u00f3pase a finais do s\u00e9culo XVIII a\u00ednda que o seu m\u00e1ximo uso circunscr\u00edbese ao XIX, en plena eclosi\u00f3n da especialidade psiqui\u00e1trica, sendo empregado orixinalmente para describir calquera trastorno do sistema nervioso.\nO m\u00e9dico escoc\u00e9s William Cullen publica en 1769 a s\u00faa obra \"Synopsis nosologiae methodicae\", refer\u00edndose co termo neurose a un trastorno xeral do sistema nervioso, sen febre nin outras lesi\u00f3ns org\u00e1nicas demostrables, e capaz de alterar as capacidades sensitivas e motoras do individuo, mestur\u00e1ndose neste concepto patolox\u00edas tan dispares como mareos e desmaios, o t\u00e9tanos, a rabia, as crises hist\u00e9ricas, a melancol\u00eda (posteriormente denominada depresi\u00f3n) ou a teima.\nSigmund Freud desenvolveu diversos traballos en relaci\u00f3n coa histeria e os trastornos obsesivos, publicados entre 1892 e 1899, sentando as bases psicox\u00e9nicas do que el denominou psiconeurose.\u00a0A partir dos seus traballos elaborouse unha clasificaci\u00f3n, xa en desuso, que distingu\u00eda varios tipos de neurose (en funci\u00f3n da expresi\u00f3n final dos s\u00edntomas provocados polo s\u00edntoma nuclear da angustia): Neurose de angustia, neurose f\u00f3bica, neurose obsesivo-compulsiva, neurose depresiva, neurose neurast\u00e9nica, neurose de despersonalizaci\u00f3n, neurose hipocondr\u00edaca\u00a0e neurose hist\u00e9rica.\nO principal interese de Freud centrouse no que denominou neurose de angustia, descrita ao redor dun estado de elevada excitabilidade do paciente expresada como \"espera angustiosa\" sobre a que o suxeito elabora expectativas funestas de futuro baseadas en simbolismos (determinado son significa que un familiar acaba de morrer, un xesto inapropiado carrexar\u00e1 mala sorte etc.). Para Freud o paciente pos\u00fae un caudal de angustia que permanentemente se vai depositando en forma de medos, fobias, ataques de angustia (taquicardia, taquipnea, sudaci\u00f3n) etc.\nNo seu escrito \"A moral sexual \"cultural\" e a nerviosidade moderna\" Freud define as\u00ed \u00e1 persoa neur\u00f3tica:\nEn 1909 Pierre Janet publica \"As neurose\", obra na que establece o concepto de \"enfermidade funcional\" fronte ao modelo anat\u00f3mico-fisiol\u00f3xico. Desenvolve as\u00ed o paradigma m\u00e9dico que basea o dano non na alteraci\u00f3n f\u00edsica do \u00f3rgano, sen\u00f3n na s\u00faa funci\u00f3n. As funci\u00f3ns superiores, adaptativas, provocan cando ven alteradas ou diminu\u00eddas, un estado \"neurast\u00e9nico\" (ou de \"nerviosismo\") no que se sobreexpresan outros estados inferiores como a axitaci\u00f3n ou a histeria.\nAspectos cl\u00ednicos.\nO termo neurose foi abandonado pola psicolox\u00eda cient\u00edfica e a psiquiatr\u00eda.\u00a0Concretamente, a OMS (CIE-10) e a A.P.A. (DSM-IV-TR) cambiaron a nomenclatura internacional para referirse a estes cadros cl\u00ednicos como trastornos, entre os que se incl\u00faen:\nA neurose e a arte.\nA partir dos traballos de Sigmund Freud e Carl Gustav Jung sobre a utilidade do simbolismo na revelaci\u00f3n do inconsciente desenvolv\u00e9ronse m\u00faltiples teses sobre a influencia da psicopatolox\u00eda (e especialmente as neurose) na actividade creativa ou art\u00edstica. Para Jung o artista \"desvelaba\" arquetipos axudando ao observador do fen\u00f3meno art\u00edstico a comprender o universo. E a trav\u00e9s desa propiedade elaborou toda unha estratexia terap\u00e9utica baseada no valor simb\u00f3lico do proceso art\u00edstico (capaz de revelar os procesos ps\u00edquicos do paciente e de axudar Vao terapeuta). A escola psicanal\u00edtica posterior seguiu profundando nesta li\u00f1a terap\u00e9utica."}
{"id": "375079", "revid": "75439", "url": "https://gl.wikipedia.org/wiki?curid=375079", "title": "Pulso arterial", "text": "En medicina, o pulso arterial dunha persoa \u00e9 a pulsaci\u00f3n provocada pola expansi\u00f3n das s\u00faas arterias como consecuencia da circulaci\u00f3n do sangue bombeado polo coraz\u00f3n. Obtense polo xeral en partes do corpo onde as arterias se atopan m\u00e1is pr\u00f3ximas \u00e1 pel, como nos pulsos ou o pescozo e mesmo nas tempas.\nMedici\u00f3n do pulso.\nO pulso m\u00eddese manualmente cos dedos \u00edndice e medio. Cando se palpa a arteria car\u00f3tide, a femoral ou a braquial tense que ser moi coidadoso, xa que non hai unha superficie s\u00f3lida como tal para poder detectalo. A t\u00e9cnica consiste en situar os dedos preto dunha arteria e premer suavemente contra unha estrutura interna firme, normalmente un \u00f3so, para poder sentir o pulso. D\u00e9bense usar os 3 dedos, o \u00edndice para oclu\u00edr a pasaxe do sangue desde proximal, o anular para oclu\u00edlo ao lado distal pondo en evidencia co medio que non haxa unha conexi\u00f3n an\u00f3mala cubito-radial.\nObservaci\u00f3ns.\nO pulso non se debe tomar co dedo polgar. As arterias que ve\u00f1en do antebrazo (radial e cubital) \u00fanense e forman o arco palmar; deste arco saen as ramas que van irrigar as falanxes (dedos da man), cada falanxe ten unha arteria a cada lado, pero o dedo polgar s\u00f3 ten unha arteria chamada arteria principal do polgar, a cal lle pasa pola s\u00faa li\u00f1a media. Se se toma o pulso co polgar, p\u00f3dese confundir o pulso que se quere tomar co propio pulso desta falanxe.\nPuntos de pulso com\u00fans.\nA facilidade para palpar o pulso v\u00e9n determinada pola presi\u00f3n sangu\u00ednea do paciente. Se a s\u00faa presi\u00f3n sist\u00f3lica est\u00e1 por baixo de 90\u00a0mmHg o pulso radial non ser\u00e1 palpable. Por baixo de 80 mmHg non o ser\u00e1 o braquial. Por baixo de 60\u00a0mmHg o pulso car\u00f3tide non ser\u00e1 palpable. Dado que a presi\u00f3n sist\u00f3lica raramente cae tan baixo, a falta de pulso car\u00f3tide adoita indicar a morte. Con todo, co\u00f1\u00e9cese de casos de pacientes con certas feridas, enfermidades ou outros problemas m\u00e9dicos que estaban conscientes e carec\u00edan de pulso palpable.\nFrecuencia card\u00edaca.\nPodemos dicir que o pulso se define como a onda de sangue creada pola contracci\u00f3n do ventr\u00edculo esquerdo do coraz\u00f3n e \u00e9 \u00fatil para estimar a frecuencia card\u00edaca. A frecuencia card\u00edaca normal \u00e9:\nCando a frecuencia card\u00edaca se atopa f\u00f3ra dos rangos normais temos:\nO normal \u00e9 que o tempo entre pulso e pulso sexa relativamente constante, se \u00e9 irregular constit\u00fae unha arritmia. A caracter\u00edstica da secuencia das pulsaci\u00f3ns \u00e9 denominada ritmicidade.\nActividade f\u00edsica e o pulso.\nNun individuo o pulso pode variar durante o d\u00eda, segundo as actividades que se atope realizando. As pulsaci\u00f3ns aumentan cando se produce unha actividade f\u00edsica extenuante; isto \u00e9 porque o corpo demanda un maior consumo de enerx\u00eda, e a enerx\u00eda prod\u00facese sobre a base dos alimentos e o os\u00edxeno, o coraz\u00f3n \u00e9 o que transporta isto a trav\u00e9s das pulsaci\u00f3ns, e para transportarse a cada c\u00e9lula do corpo polo sangue, \u00e9 necesario incrementar as pulsaci\u00f3ns; pola contra, cando a persoa se atopa en estado de repouso (durmindo), a frecuencia pode diminu\u00edr considerablemente por baixo dos l\u00edmites normais."}
{"id": "375081", "revid": "25871", "url": "https://gl.wikipedia.org/wiki?curid=375081", "title": "Brassica oleracea gongylodes", "text": "Brassica oleracea gongylodes,\u00a0ou col ravo, \u00e9 unha planta da familia das cruc\u00edferas. Denominada no norte de Europa moi frecuentemente como Kohlrabi (xerm. \"kohl\" + \"rab\u00ed\"). \u00c9 unha variedade de col con gran parte \u00e1 inchume que pos\u00fae a s\u00faa carne, de forma case esf\u00e9rica (xocosamente comparada co Sputnik pola s\u00faa similitude na forma).\nO \"Kohlrabi\" foi creado por selecci\u00f3n artificial para ser unha planta de crecemento de tipo meristema, a s\u00faa orixe na natureza \u00e9 un cruzamento da planta salvaxe da col silvestre\u00a0e o ravo branco salvaxe.\nCaracter\u00edsticas.\nTr\u00e1tase dunha planta con grandes capacidades de cultivo de car\u00e1cter bienal. Acompa\u00f1a facilmente aos cultivos de cebolas, florece desde os meses de maio a agosto e pos\u00fae unhas flores hermafroditas. A parte comestible da planta \u00e9 unha especie de bulbo (en realidade \u00e9 unha especie de talo inmaturo engrosado, a versi\u00f3n madura \u00e9 de textura madeira) en forma esf\u00e9rica cos troncos sa\u00edndo de forma ostensible, o tama\u00f1o da parte comestible adoita ser de 5\u00a0cm de di\u00e1metro, a\u00ednda que \u00e9 variable, podendo chegar di\u00e1metros m\u00e1is grandes, denominados superschmeltz/xigante (todas elas adoitan ter calidade para ser comestible). A cor pode oscilar desde o verde claro (m\u00e1is habitual), at\u00e9 o violeta (a cor violeta \u00e9 superficial, no seu interior adoita ter unha carne amarela). Os talos adoitan chegar a crecer de 3 a 5 dm de longo cunha folla ampla (comestible, pero que a mi\u00fado se refuga).\nContido nutricional.\n\"Brassica oleracea gongylodes\" p\u00f3dese comer tanto cru como cocido (non m\u00e1is dun cuarto de hora). Adoita ter un alto contido de elementos nutritivos como o selenio, vitamina B, \u00e1cido f\u00f3lico, vitamina C, potasio, magnesio e cobre\u00a0que adoitan achegar unha enerx\u00eda de 24 kcal/100 g.\nUsos.\nO principal uso da planta \u00e9 culinario, adoita atoparse con relativa facilidade nas verduler\u00edas e nas coci\u00f1as de Alema\u00f1a, Austria e de Su\u00edza. A\u00ednda que en menor medida pode verse nos Pa\u00edses Baixos e Suecia. Sexa como sexa, por regra xeral ad\u00f3itase cortar en dados alargados dun cent\u00edmetro de grosor e \u00e9 un ingrediente que forma parte das sopas ou das ensaladas tras ser cocido (non m\u00e1is dun cuarto de hora).\nAs follas son comestibles, cr\u00faas en ensaladas, adoitan cocerse \u00e1s veces e servirse como unha col.\nNos Estados Unidos empr\u00e9gase principalmente como alimento para a gandar\u00eda, ad\u00f3itase empregar por ser das hortalizas de achegue m\u00e1is importante en carbohidratos, chegando a 6,5 g por cada 100 g de \"Kohlrabi\" comestible. Existe no entanto en Hamburg Township, M\u00edchigan a cidade se autodenominado como a \"capital mundial do \"Kohlrabi\"\" na que se celebra anualmente un festival que chegou a acoller a 600 persoas.\nAlimentos que se combinan con \"Brassica oleracea gongylodes\".\nExisten alg\u00fans alimentos que se poden combinar con \"Brassica oleracea gongylodes\" para elaborar sopas, salsas ou ensaladas."}
{"id": "375088", "revid": "22570", "url": "https://gl.wikipedia.org/wiki?curid=375088", "title": "Enterro", "text": "Enterro def\u00ednese como a acci\u00f3n de enterrar un cad\u00e1ver. En consecuencia, calquera outro destino que se dea aos cad\u00e1veres (sepulcro, nicho ou cremaci\u00f3n) non entrar\u00e1 dentro do concepto estrito de enterro.\nAspectos xur\u00eddicos.\nXuridicamente, este voc\u00e1bulo non ten outro interese que o derivado da prohibici\u00f3n do enterramento sen que se cumpriron determinados requisitos estabelecidos, xa sexa polas autoridades sanitarias ou polas municipais, tales como transcurso de determinado n\u00famero de horas desde o falecemento at\u00e9 o enterro, necesidade do certificado m\u00e9dico de defunci\u00f3n e autorizaci\u00f3n que expida o encargado do Rexistro Civil ou do organismo oficial a quen corresponda esa funci\u00f3n.\nEnterros no islam.\nA incineraci\u00f3n do cad\u00e1ver non \u00e9 aprobada por ningunha escola xur\u00eddica isl\u00e1mica.\u00a0As b\u00f3vedas, mesquitas-tumbas, tumbas monumentais son desaprobadas no islam. As\u00ed mesmo, enterrar a un musulm\u00e1n con cadaleito ou con elementos de valor \u00e9 reprobable. A tumba para os musulm\u00e1ns \u00e9 unha morada funcional, nela prot\u00e9xese ao cad\u00e1ver de toda agresi\u00f3n externa. Trasl\u00e1danse os restos at\u00e9 o bordo da tumba, faise unha oraci\u00f3n, ret\u00edrase do cadaleito o cad\u00e1ver amortaxado e proc\u00e9dese ao enterro propiamente dito.\nEnterros no cristianismo.\nA\u00ednda que a Igrexa cat\u00f3lica acepta a incineraci\u00f3n, prefire, con todo, o enterro, debido a que o enterro fai memoria da sepultura de Xes\u00fas e da s\u00faa sa\u00edda da tumba. Desde 1963, a Igrexa cat\u00f3lica autoriza a incineraci\u00f3n, a condici\u00f3n de que o defunto non tome esta decisi\u00f3n por motivos contrarios \u00e1 fe cristi\u00e1. O rito funeral cristi\u00e1n permanece id\u00e9ntico: a cerimonia relixiosa -centrada na resurrecci\u00f3n do corpo- ten lugar na igrexa sempre en presenza do corpo do defunto. Cando o corpo incin\u00e9rase, proponse tam\u00e9n un tempo de oraci\u00f3n no crematorio, e a Igrexa pide que a urna sexa depositada nun lugar de acollida definitivo.\nEnterros no xuda\u00edsmo.\nOs familiares e amigos pr\u00f3ximos do falecido te\u00f1en ao seu cargo os coidados do corpo e o seu lavado (\"Tahar\u00e1\"), os preparativos para o enterro, conseguir a mortaxa mortuoria, o caix\u00f3n e a documentaci\u00f3n legal, as\u00ed como ocuparse do velorio e do propio enterro. Nestes deberes relixiosos, son secundados por persoas que a Comunidade destina para esa tarefa.\nA postergaci\u00f3n do enterro at\u00e9 o d\u00eda seguinte s\u00f3 \u00e9 permitido se o seu obxectivo \u00e9 honrar ao falecido, ou agardar a chegada de parentes pr\u00f3ximos que ve\u00f1en de pa\u00edses distantes, ou por causa de Shabat, dun Iom Tov, ou a fin de enterralo na Terra de Israel.\nPrimeiro, a Jevr\u00e1 Kadish\u00e1 debe realizar a preparaci\u00f3n ritual do corpo, co\u00f1ecida como Tahar\u00e1 (purificaci\u00f3n). Esta consiste en lavar o corpo e logo verter sobre el un fluxo de auga en s\u00edmbolo de purificaci\u00f3n. O respecto polo defunto e pola dignidade humana esixen que os restos descansen nun estado de profunda limpeza f\u00edsica.\nDespois da Tahar\u00e1 v\u00edstese ao defunto cos Tajrijim (\"mortaxas brancas\") e, para un home, col\u00f3case sobre os tajrijim o Talit (manto de oraci\u00f3ns) que usou en vida. As mortaxas sinalan a igualdade absoluta que existe entre todos os seres humanos no momento da morte. A lei xud\u00eda prohibe os enterros en mausoleos e as cremaci\u00f3ns. Afaise colocar unha pequena pedra ou terra sobre a sepultura e despedirse do morto antes de retirarse."}
{"id": "375091", "revid": "72012", "url": "https://gl.wikipedia.org/wiki?curid=375091", "title": "Pechblenda", "text": "A pechblenda \u00e9 unha variedade masiva e probablemente impura de uraninita. Recibe o seu nome segundo o alem\u00e1n \"Pechblende\" (Pech = brea; \"blenden\" = lucir, brillar, cegar), que fai referencia ao aspecto do mineral.\nAparencia.\nA pechblenda \u00e1s veces pode ser de cor verde ou pardo; adoita ser botroidal banderada. Pertence \u00e1 variedade das masivas. A perchblenda ten un po amarelo que \u00e9 moi radioactivo e que se debe ter en conta xa que se desprende facilmente. Se non hai luz ou \u00e9 de noite vense sa\u00edr luces amarelas ou brancas pequenas, sa\u00edndo do mineral de uraninita, que son part\u00edculas inestables do mineral, xa que a uraninita non ten mol\u00e9culas estables e isto \u00e9 o que a fai tan radioactiva. Por tanto as mol\u00e9culas de uranio radioactivas, saen despedidas en varias direcci\u00f3ns sen ningunha orde, atravesando calquera cousa a excepci\u00f3n do chumbo e espesas paredes de cemento. \nDespois de 24\u00a0000 anos, o mineral ac\u00e1base por desintegrar e queda un po negro ou gris que a\u00ednda pode ser lixeiramente radioactivo. Na natureza pode estar en forma de po ou de pedras secundarias de uranio, tipo monacita, xenotima, fergunsonita, samarskita, columbita, pirocloro e outros minerais continentes como radio e t\u00e1ntalo, niobio e manganeso. Tam\u00e9n en forma de mineral de galena, que \u00e9 chumbo.\nNa natureza non se atopa s\u00f3 en xacementos de uraninita, sen\u00f3n que tam\u00e9n nos de cobre, chumbo, \u00f3xidos de uranio, arenito, ferro ou granito.\nAt\u00e9 se atopou perchblenda con turquesa ou outros minerais raros de atopar en minas de uranio.\nAt\u00f3pase en.\nAt\u00f3pase en granitos, sienitas, pegmatitas e en fil\u00f3ns hidrotermales de sulfuros.\nTam\u00e9n se atopa en arenitos alterados e en flu\u00eddos ricos en uranio e vanadio, e en conglomerados antigos\nDatos f\u00edsicos.\nF\u00f3rmula qu\u00edmica: UO2\nDensidade: 6,5 - 10,95 g/ml (8,72 g/ml de media)\nDureza na escala de Mohs: 5 - 6\nCor: Pardo verdoso\nCor da raia en placa de porcelana: pardo - negro\nOpacidade: opaco\nPropiedades clave\u00a0: mineral moi radioactivo\nForma cristalina: c\u00fabico; \u00e1s veces amorfo ou granulado\nXacementos.\nHai dep\u00f3sitos importantes en Jachymov (Rep\u00fablica Checa), Kasolo (Rep\u00fablica Democr\u00e1tica do Congo) e no Canad\u00e1. Existen tam\u00e9n dep\u00f3sitos sedimentarios en Witwatersrand (Sur\u00e1frica), Elliot Lake e Ontario (Canad\u00e1), tam\u00e9n nalg\u00fans lugares de Espa\u00f1a e Rusia.\nPrecauci\u00f3ns.\n\u00c9 altamente radioactiva; por iso debe ser manipulada con luvas, m\u00e1scara para non respirar o po que desprende o mineral e que pode causar cancro, e unha caixa de chumbo onde gardar o mineral, xa que os minerais de uranio emiten radiaci\u00f3n constantemente. O chumbo det\u00e9n en parte a radiaci\u00f3n (nunca se elimina, soamente se aten\u00faa, xa que a transmisi\u00f3n de radiaci\u00f3n \u00e9 un fen\u00f3meno probabil\u00edstico).\nImportancia econ\u00f3mica e hist\u00f3rica.\nA pechblenda \u00e9 un dos principais minerais de uranio. \nCon ela descubriu a radioactividade o f\u00edsico franc\u00e9s Henri Becquerel, en 1896. Logo Marie Curie descubriu nela o radio como un dos produtos da degradaci\u00f3n radioactiva do uranio (para obter un decigramo de radio foron necesarias varias toneladas de pechblenda, dentro da investigaci\u00f3n de Curie). Tempo despois en 1898 o matrimonio Curie (Marie Curie e Pierre Curie) descubriu o Polonio (nomeado as\u00ed en honra \u00e1 terra natal de Marie) tras eliminar o Radio e o Uranio da pechblenda, volveuse mesmo m\u00e1is radioactiva que con estes dous elementos, e unha vez separado con Bismuto queda o Polonio."}
{"id": "375093", "revid": "23204", "url": "https://gl.wikipedia.org/wiki?curid=375093", "title": "Artes esc\u00e9nicas", "text": "As artes esc\u00e9nicas son as artes destinadas ao estudo e/ou pr\u00e1ctica de calquera tipo de obra esc\u00e9nica ou escenificaci\u00f3n. Toda forma de expresi\u00f3n capaz de inscribirse na escena: o teatro, a danza, a m\u00fasica\u00a0(especialmente a \u00f3pera, o ballet, a zarzuela, o teatro\u00a0musical, o cabar\u00e9, o \"music hall\", os concertos ou recitais, etc.) e, en xeral, calquera manifestaci\u00f3n do denominado mundo do espect\u00e1culo (\"show business\" -far\u00e1ndula-) ou que leve a cabo nalg\u00fan tipo de espazo esc\u00e9nico, habitualmente nas salas de espect\u00e1culos, pero tam\u00e9n en calquera espazo arquitect\u00f3nico ou urban\u00edstico constru\u00eddo especialmente ou habilitado ocasionalmente para realizar calquera tipo de espect\u00e1culo en vivo, como ocorre cos espect\u00e1culos ambulantes (como o circo, o gui\u00f3n, os tradicionais c\u00f3micos da legua e comedia da arte ou o actual teatro rueiro).\u00a0Outras expresi\u00f3ns, como desfiles, procesi\u00f3ns de Semana Santa e multitude de ritos relixiosos, festas populares, ou entroidos, te\u00f1en unha clara dimensi\u00f3n esc\u00e9nica.\nAs artes esc\u00e9nicas a mi\u00fado te\u00f1en como obxectivo expresar as emoci\u00f3ns e sentimentos propios.\nEspazo esc\u00e9nico.\nO espazo das artes esc\u00e9nicas, \u00e1 parte de notables diferenzas producidas polos distintos conceptos que do espect\u00e1culo e todo o referido a este mundo, tiv\u00e9ronse que cambiar ao longo da historia, mant\u00e9n inalterable unha certa disposici\u00f3n de \u00e1mbitos dependendo da utilizaci\u00f3n que deles se faga. Isto fai referencia a aquelas zonas que van albergar os dous elementos esenciais para que o espect\u00e1culo se produza: os actores e o p\u00fablico.\nOrixe e funci\u00f3n relixiosa.\nO teatro sacro \u00e9 tan antigo como o propio teatro, pois pode considerarse a s\u00faa causa de aparici\u00f3n. Xunto cos ol\u00edmpicos e os demais Xogos Panhel\u00e9nicos (p\u00edticos, \u00edstmicos e nemeos) o teatro grego naceu como unha m\u00e1is das competici\u00f3ns sacras musicais e po\u00e9ticas (como en Roma ser\u00edan os xogos florais). O considerado fundador do teatro, Tespis, foino por ser o primeiro ga\u00f1ador dun destes certames: as Dionisias de Atenas (536 a. C.). O teatro adquiriu enseguida, especialmente nas traxedias, unha evidente funci\u00f3n ritual e espiritual. Destacaba a s\u00faa funci\u00f3n purificadora (a \"catarse\") ademais da transmisi\u00f3n de altos valores morais; e de informar os espectadores de cal era o seu papel como homes e cidad\u00e1ns dentro dos \"polis\" e do \"cosmos\" xunto aos demais homes e os deuses, e convid\u00e1balle a identificarse cos heroes conducidos polo seu destino a unha misi\u00f3n transcendente.\nAs civilizaci\u00f3ns asi\u00e1ticas desenvolveron artes esc\u00e9nicas tam\u00e9n con profundos sentidos relixiosos e sociais, entre os que a reproduci\u00f3n e vivencia dos mitos alcanzaba a maior importancia (teatro chin\u00e9s, teatro xapon\u00e9s, cultura de Indonesia, teatro de Bal\u00ed -ketchak, representaci\u00f3n colectiva do Ramayana de alt\u00edsima forza expresiva-)\nO teatro sacro cristi\u00e1n, precedente inmediato do teatro cl\u00e1sico europeo do Renacemento e o Barroco, xurdiu na Idade Media (drama lit\u00farxico, auto sacramental, misterio (teatro), moralidade (teatro)); e xunto coa m\u00fasica sacra tivo nas igrexas e catedrais o contexto esc\u00e9nico para o que foi concibido."}
{"id": "375095", "revid": "56817", "url": "https://gl.wikipedia.org/wiki?curid=375095", "title": "Actuaci\u00f3n", "text": "A actuaci\u00f3n \u00e9 o traballo realizado por un actor\u00a0ou actriz\u00a0ao representar a un personaxe nunha obra teatral, cinematogr\u00e1fica ou doutro tipo.\nNo actor, devandito proceso comeza desde unha interiorizaci\u00f3n para co\u00f1ecer o principio de devandito personaxe e traelo desde o m\u00e1is profundo e transformalo nun personaxe integrado. A actuaci\u00f3n \u00e9 descrita como acci\u00f3ns feitas por un personaxe dentro da representaci\u00f3n teatral. A\u00ednda que devanditas acci\u00f3ns son aut\u00e9nticas, deber\u00edan polo menos estar cargadas dunha intenci\u00f3n que permita que o observador se estimule e logre recibir a mensaxe na s\u00faa totalidade. O actor \u00e9 quen executa a acci\u00f3n.\nEvoluci\u00f3n.\nRecentes investigaci\u00f3ns chegaron \u00e1 conclusi\u00f3n de que as primeiras manifestaci\u00f3ns do canto da actuaci\u00f3n xorden en Grecia, cando se realizaban ritos en que os sacerdotes encarnaban aos deuses para explicar ao pobo o significado dos seus ensinos e ordes.\nO primeiro actor do que se ten co\u00f1ecemento escrito foi o grego Tespis, que actuou no Teatro de Dioniso de Atenas no ano 534\u00a0a.\u00a0C. No escenario, Tespis falou en primeira persoa, interpretando desta maneira a un personaxe. Naquel ent\u00f3n xa se narraron historias ante unha audiencia, pero sempre en terceira persoa e ademais, de forma cantada.\nA profesionalizaci\u00f3n da actuaci\u00f3n iniciouse en Europa no s\u00e9culo XVI, en Italia, coas primeiras compa\u00f1\u00edas profesionais de Comedia da arte; en Inglaterra, coas compa\u00f1\u00edas protexidas pola nobreza en tempos da Ra\u00ed\u00f1a Isabel (como o Lord Chamberlain's Men, a compa\u00f1\u00eda de Shakespeare, que logo pasou a chamarse King's Men); en Francia, coa Com\u00e9die Fran\u00e7aise.\nAt\u00e9 o s\u00e9culo XVII os actores unicamente pod\u00edan ser homes.\u00a0Consider\u00e1base algo de mal gusto que unha muller actuase nun escenario. As\u00ed, na \u00e9poca de Shakespeare os papeis femininos eran interpretados por homes ou por raparigos novos. Foi nos teatros de Venecia onde se produciu o cambio que permitiu \u00e1s mulleres realizar interpretaci\u00f3ns teatrais."}
{"id": "375097", "revid": "56817", "url": "https://gl.wikipedia.org/wiki?curid=375097", "title": "Espectador", "text": "O espectador ou audiencia \u00e9 quen aprecia unha obra ou asiste a un espect\u00e1culo.\u00a0Por definici\u00f3n \u00e9 o suxeito que o autor dunha obra constr\u00fae para que a aprecie. O papel do espectador est\u00e1 predefinido segundo a vontade do autor, con todo o suxeito que na realidade percibe a obra pode non axustarse ao que o autor da obra esperaba.\nNo teatro en particular, o espectador reviste unha importancia fundamental non s\u00f3 como destinatario da representaci\u00f3n sen\u00f3n tam\u00e9n pola comunicaci\u00f3n privilexiada que se establece entre el e o actor en escena.\nNun espect\u00e1culo en vivo, a condici\u00f3n \u00f3ptima para o \u00e9xito do mesmo \u00e9 a empat\u00eda entre o que act\u00faa e o que mira, facendo que a persoa do p\u00fablico participe na narraci\u00f3n.\nSegundo Peter Brook, o espectador \u00e9 unha do tres \"cordas\" que o actor debe sempre manter equilibradas. Inclinarse a favor do espectador fai preponderante o aspecto de \"exhibici\u00f3n\" da representaci\u00f3n teatral mentres unha escasa atenci\u00f3n ao destinatario da representaci\u00f3n pode chegar a facela d\u00e9bil e privada de sentido, se non na elaboraci\u00f3n privada de quen o executa.\nO teatro do s\u00e9culo XX modificou profundamente a concepci\u00f3n cl\u00e1sica do espectador. Visto no pasado como un elemento pasivo, importante s\u00f3 porque era necesario para unha representaci\u00f3n (da que constit\u00fae o destinatario), varios directores e autores subli\u00f1aron en cambio a importancia do mesmo como elemento activo.\nO espectador no teatro.\nA evoluci\u00f3n do concepto de espectador no espect\u00e1culo en vivo desenvolveuse \u00e1 vez que o cambio da dramaturxia e do modo de pensar o teatro e por tanto tam\u00e9n do espazo esc\u00e9nico: se at\u00e9 o s\u00e9culo XIX o escenario encarnaba unha situaci\u00f3n distinta da realidade para tentar imitala, no s\u00e9culo XX os actores e os espectadores re\u00fanense a mi\u00fado no mesmo espazo, como no \"Apocalypsis Cum Figuris\" de Jerzy Grotowsky, que neutraliza a separaci\u00f3n do espazo introducindo ao espectador na representaci\u00f3n ou nalgunhas obras de Pirandello que fai iniciar a representaci\u00f3n no vest\u00edbulo cando o p\u00fablico espera para entrar na sala ou moitas veces participan do evento en primeira persoa (exemplo son alg\u00fans espect\u00e1culos do Circo do Sol que levan aos espectadores a responder preguntas directas dos actores).\nNo teatro de variedades, no cabar\u00e9\u00a0e o caf\u00e9 cantante, o espectador \u00e9 de vital importancia para a representaci\u00f3n porque a mi\u00fado decide o resultado mesmo do espect\u00e1culo: libre de asubiar, rir, gritar, desvinculado dos l\u00edmites impostos polo rigoroso respecto \"\u00e1 platea\", modifica sensiblemente o desenvolvemento dun evento, volv\u00e9ndose parte activa do mesmo.\n\"El Espectador\", de Ortega.\nJos\u00e9 Ortega y Gasset escribiu unha gran cantidade de artigos, reunidos posteriormente nun oito tomos, publicados entre 1916 e 1934, co t\u00edtulo \"El\u00a0Espectador\"."}
{"id": "375100", "revid": "23204", "url": "https://gl.wikipedia.org/wiki?curid=375100", "title": "Febre amarela", "text": "A febre amarela (tam\u00e9n chamada a \"praga americana\"), \u00e9 unha doenza\u00a0viral aguda e infecciosa causada polo \"virus da febre amarela\", que pertence \u00e1 familia dos Flaviviridae, e do x\u00e9nero \"Flavivirus\" \"amaril.\" \u00c9 unha causa importante de enfermidade hemorr\u00e1xica\u00a0en moitos pa\u00edses de \u00c1frica e a zona norte de Suram\u00e9rica que orixina 30\u00a0000 mortes cada ano. Nesas rexi\u00f3ns \u00e9 unha enfermidade end\u00e9mica. Existe unha vacina efectiva pero non se co\u00f1ece cura polo que cando persoas non vacinadas contr\u00e1ena s\u00f3 se lles pode proporcionar tratamento sintom\u00e1tico. A palabra \"amarelo\" do nome ref\u00edrese \u00f3s signos de ictericia que afectan a alg\u00fans pacientes.\nEpidemiolox\u00eda.\nA febre amarela s\u00f3 ocorre no presente en \u00c1frica, Suram\u00e9rica e o Caribe. A maior\u00eda dos gromos en Suram\u00e9rica ocorren entre persoas que traballan nas selvas tropicais chuviosas, convert\u00e9ndose por iso, nesas localidades, nunha enfermidade ocupacional.\n\u00c9 transmitida pola picadura do mosquito \"Aedes aegypti\" e outros mosquitos dos x\u00e9neros \"Aedes\", \"Haemagogus\" e \"Sabethes\", que se atopan xeralmente a menos de 1.300 metros sobre o nivel do mar, pero \"Aedes\" foron achados ocasionalmente at\u00e9 os 2.200\u00a0msnm, nas zonas tropicais de Am\u00e9rica e \u00c1frica. Na febre amarela de transmisi\u00f3n urbana hai que lembrar que \"Aedes aegypti\" abunda en zonas h\u00famidas \u00f3 redor da auga estancada limpa, e s\u00f3 pica durante o d\u00eda.\nA doenza pode permanecer localmente desco\u00f1ecida en humanos por extensos per\u00edodos e de s\u00fapeto brotar nun modo epid\u00e9mico. En Centroam\u00e9rica, Venezuela e Trindade, tales epidemias deb\u00e9ronse \u00e1 forma da enfermidade (febre amarela selv\u00e1tica), que permanece viva na poboaci\u00f3n de monos ouveadores e \u00e9 transmitida polo mosquito \"Haemagogus\", o cal vive precisamente no dosel forestal das selvas chuviosas. O virus pasa \u00f3s humanos cando as selvas altas son talladas. Os obreiros forestais poden ent\u00f3n transmitir a enfermidade a outros, iniciando as\u00ed unha epidemia.\nO per\u00edodo de incubaci\u00f3n sit\u00faase entre os 3 e os 7 d\u00edas. A duraci\u00f3n da enfermidade en caso de curaci\u00f3n \u00e9 dunha a d\u00faas semanas.\nTras o per\u00edodo de incubaci\u00f3n cabe distinguir d\u00faas formas cl\u00ednicas: a leve e a grave ou cl\u00e1sica."}
{"id": "375110", "revid": "89787", "url": "https://gl.wikipedia.org/wiki?curid=375110", "title": "Tose ferina", "text": "A tose ferina \u00e9 unha doenza infecciosa aguda moi contaxiosa das v\u00edas respiratorias altas causada pola bacteria gramnegativa \"Bordetella pertussis\". Caracter\u00edzase pola inflamaci\u00f3n traqueobronquial e accesos t\u00edpicos de tose violenta e espasm\u00f3dica con sensaci\u00f3n de asfixia que rematan cun ru\u00eddo estridente durante a inspiraci\u00f3n (estridor inspiratorio). \"B. parapertussis\" e outros microorganismos causan unha doenza semellante pero m\u00e1is leve \u00e1 que se denomina s\u00edndrome coqueluchoide. Este termo pref\u00edrese cando o diagn\u00f3stico \u00e9 exclusivamente cl\u00ednico e a enfermidade pode deberse a outros axentes virales ou bacterianos.\nAs complicaci\u00f3ns poden inclu\u00edr compromiso do sistema nervioso e o miocardio. A aparici\u00f3n da tose ferina \u00e9 posible a calquera idade pero os m\u00e1is afectados son os nenos menores de cinco anos. A infecci\u00f3n dif\u00fandese durante a primavera e o ver\u00e1n. A\u00ednda que nos pa\u00edses desenvolvidos a incidencia desta enfermidade \u00e9 moi baixa grazas \u00e1 vacinaci\u00f3n, en todo o mundo hai entre 30 e 50 mill\u00f3ns de casos de tose ferina e m\u00e1is de 300.000 mortes anuais. En xeral, malia a alta cobertura coas vacinas DPT e DTaP, a tose ferina \u00e9 unha das principais causas de morte prevenible por vacinaci\u00f3n en todo o mundo. A maior parte das mortes ocorren entre os nenos pequenos non vacinados ou cunha vacinaci\u00f3n incompleta: a protecci\u00f3n completa contra a tose ferina require tres doses da vacina. A tose ferina consid\u00e9rase end\u00e9mica, con ciclos de tres a cinco anos de incremento da enfermidade.\nO noventa por cento de todos os casos prod\u00facense nos pa\u00edses en v\u00edas de desenvolvemento. Canad\u00e1 \u00e9 o \u00fanico pa\u00eds desenvolvido no que a tose ferina \u00e9 end\u00e9mica."}
{"id": "375113", "revid": "98629", "url": "https://gl.wikipedia.org/wiki?curid=375113", "title": "Assassin's Creed (filme)", "text": "Assassin's Creed \u00e9 un filme estadounidense dirixido por Justin Kurzel que se estreou en 2016. Bas\u00e9ase na franqu\u00eda de videoxogos hom\u00f3nima. O filme foi escrito por Michael Lesslie, Adam Cooper e Bill Collage, e est\u00e1 protagonizado por Michael Fassbender (que tam\u00e9n \u00e9 co-produtor), Marion Cotillard, Jeremy Irons, Brendan Gleeson, Charlotte Rampling e Michael K. Williams.\nEst\u00e1 ambientado no mesmo universo que o videoxogo pero conta unha historia orixinal que expande a mitolox\u00eda da saga, e que ten lugar durante a Inquisici\u00f3n espa\u00f1ola. A rodaxe comezou en agosto de 2015 e rematou en xaneiro de 2016.\n\"Assassin's Creed\" foi estreado o 21 de decembro de 2016 nos Estados Unidos e en Francia, recibindo polo xeral cr\u00edticas negativas e recadando $241 mill\u00f3ns en todo o mundo."}
{"id": "375115", "revid": "85894", "url": "https://gl.wikipedia.org/wiki?curid=375115", "title": "Outeiro, Outeiro, Quiroga", "text": "Outeiro \u00e9 un lugar da parroquia de Outeiro, no concello lugu\u00e9s de Quiroga na comarca hom\u00f3nima. Segundo o IGE, en 2016 ti\u00f1a 15 habitantes (9 homes e 6 mulleres).\nToponimia.\nA orixe do top\u00f3nimo \u00e9 o lat\u00edn , que \u00e9 unha parte alta ou elevaci\u00f3n do terreo."}
{"id": "375116", "revid": "85894", "url": "https://gl.wikipedia.org/wiki?curid=375116", "title": "A Cruz de Outeiro, Outeiro, Quiroga", "text": "A Cruz de Outeiro \u00e9 un lugar da parroquia de Outeiro, no concello lugu\u00e9s de Quiroga na comarca hom\u00f3nima. Segundo o IGE, en 2016 ti\u00f1a 13 habitantes (7 homes e 6 mulleres)."}
{"id": "375117", "revid": "98629", "url": "https://gl.wikipedia.org/wiki?curid=375117", "title": "Devil (filme de 2010)", "text": "Devil (tam\u00e9n co\u00f1ecido como The Night Chronicles: Devil) \u00e9 un filme estadounidense de terror psicol\u00f3xico dirixido por John Erick Dowdle que se estreou no ano 2010."}
{"id": "375120", "revid": "92340", "url": "https://gl.wikipedia.org/wiki?curid=375120", "title": "Julio Pisos Solmo", "text": "Julio Pisos Solmo, finado en Ferrol o 28 de xu\u00f1o de 2012, foi un empresario e pol\u00edtico galego.\nTraxectoria.\nEmpresario de ideas socialistas. Foi elixido alcalde de Ferrol logo da dimisi\u00f3n de Francisco Caama\u00f1o Gonz\u00e1lez. Permaneceu no cargo at\u00e9 as primeiras elecci\u00f3ns democr\u00e1ticas."}
{"id": "375121", "revid": "56817", "url": "https://gl.wikipedia.org/wiki?curid=375121", "title": "Jos\u00e9 Velo Lorenzo", "text": "Jos\u00e9 Velo Lorenzo foi un pol\u00edtico galego.\nTraxectoria.\nFoi concelleiro de Ferrol. Foi nomeado alcalde de Ferrol en xaneiro de 1918. Renunciou a cargo en abril de 1918."}
{"id": "375122", "revid": "98629", "url": "https://gl.wikipedia.org/wiki?curid=375122", "title": "Ernie Pieterse", "text": "Ernest \"Ernie\" Pieterse nado o 4 de xullo de 1938 \u00e9 un expiloto de carreiras de Sur\u00e1frica. Participou en tres Grandes Premios do Campionato Mundial de F\u00f3rmula 1, debutou o 29 de decembro de 1962. Non logrou ning\u00fan punto de campionato.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\". "}
{"id": "375123", "revid": "56817", "url": "https://gl.wikipedia.org/wiki?curid=375123", "title": "Jos\u00e9 Fraga de Castro", "text": "Jos\u00e9 Fraga de Castro, finado en Ferrol o 18 de decembro de 1932, foi un avogado e pol\u00edtico galego.\nTraxectoria.\nAdscrito ao Partido Conservador. Foi concelleiro de Ferrol. Foi nomeado alcalde de Ferrol o 1 de setembro de 1915. Volveu ser nomeado alcalde a finais de xu\u00f1o de 1917.Cesou no cargo a finais de 1917.\nVida persoal.\nCasou con Mar\u00eda Fraga Labora."}
{"id": "375125", "revid": "23204", "url": "https://gl.wikipedia.org/wiki?curid=375125", "title": "Jos\u00e9 Vicente Barbosa du Bocage", "text": "Jos\u00e9 Vicente Barbosa du Bocage, nado o 2 de maio de 1823 en Funchal, Madeira, e finado o 3 de novembro de 1907 en Lisboa foi un zo\u00f3logo e pol\u00edtico portugu\u00e9s.\nTraxectoria.\nDe 1839 a 1846, Bocage estudou na Universidade de Co\u00edmbra. Ao licenciarse, desde 1851 foi profesor da c\u00e1tedra de zoolox\u00eda da Escola Polit\u00e9cnica de Lisboa (m\u00e1is tarde, Facultade de Ciencias da Universidade de Lisboa), onde ensinou durante m\u00e1is de 30 anos.\nEn 1858 tam\u00e9n foi nomeado director cient\u00edfico e comisario de zoolox\u00eda do Museo de Historia Natural da Escola Polit\u00e9cnica (e despois, conservador de zoolox\u00eda no Museo de Historia Natural de Lisboa).\nO seu traballo no Museo consistiu na adquisici\u00f3n, descrici\u00f3n e coordinaci\u00f3n das colecci\u00f3ns, moitas delas chegadas das colonias portuguesas en \u00c1frica, como Angola, Mozambique etc., enviados por not\u00e1beis naturalistas tales como Jos\u00e9 Alberto de Oliveira Anchieta (1832\u20131897). Para eses prop\u00f3sitos, Bocage estandarizou os procedementos para recolectar, preparar e enviar esp\u00e9cimes ao Museo, no seu texto \"Instruc\u00e7\u00f5es Practicas sobre o Modo de Colligir, Preparar e Remetter Productos Zool\u00f3gicos para o Museu de Lisboa\" (1862).\nEn 1860 tivo \u00e9xito no se empe\u00f1o de volver a ter algunhas colecci\u00f3ns que foran retiradas do Museo durante a invasi\u00f3n napole\u00f3nica de Portugal, que inclu\u00edan mostras de alto valor recollidas polo naturalista franc\u00e9s \u00c9tienne Geoffroy Saint-Hilaire (1772\u20131844) no Brasil.\nEn 1875 foi elixido vicepresidente da Academia Real das Ci\u00eancias de Lisboa.\nBocage publicou m\u00e1is de 200 artigos taxon\u00f3micos acerca de mam\u00edferos, aves, r\u00e9ptiles, anfibios, peixes e moitas outras. Foi o respons\u00e1bel de identificar moitas novas especies, que el designou co nome do naturalista que os encontrou. (Por exemplo, ducias de novas especies recibiron o epiteto de \"anchietae\", na honra do seu colega).\nRetirouse das actividades educativas e cient\u00edficas en 1880, a\u00ednda que se mantivo como director do Museo, at\u00e9 que dedicou a s\u00faa vida restante \u00e1 pol\u00edtica.\nNa pol\u00edtica.\nNa d\u00e9cada de 1880, despois de retirarse como profesor, foi ministro da Mari\u00f1a e das posesi\u00f3ns de Ultramar, e m\u00e1is tarde, desde 1883 a 1886, Ministro de Asuntos Exteriores de Portugal.\nAbreviatura.\nA abreviatura Bocage empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "375128", "revid": "98629", "url": "https://gl.wikipedia.org/wiki?curid=375128", "title": "John Campbell-Jones", "text": "Michael John Churchill Campbell-Jones, nado en Leatherhead (Surrey) o 21 de xaneiro de 1930 e finado en Camden o 24 de marzo de 2020, foi un expiloto de F\u00f3rmula 1 de Inglaterra. Participou en dous Grandes Premios do Campionato do Mundo, debutou o 17 de xu\u00f1o de 1962. Non logrou puntos de campionato. Tam\u00e9n participou en numerosas carreiras de F\u00f3rmula Un f\u00f3ra do campionato.\nTraxectoria.\nLogo dun certo \u00e9xito en carreiras de coches deportivos en 1958, Campbell-Jones entrou na F\u00f3rmula 2 mentres que compet\u00eda en carreiras menores de F\u00f3rmula 1. En 1962 uniuse ao equipo Emeryson pero con pouco \u00e9xito. A s\u00faa estrea no Campionato do Mundo foi no Gran Premio de B\u00e9lxica de 1962, onde a caixa de cambios do Emeryson fallou na pr\u00e1ctica. Correu nun Lotus prestado e retirouse por un fallo na caixa de cambios, a\u00ednda que clasificouse d\u00e9cimo primeeiro. Con todo, conseguiu algunhas posici\u00f3ns menores en carreiras menores de F\u00f3rmula Un ese ano. No Solitude Grand Prix de 1962 (f\u00f3ra de campionato) tivo un accidente na pr\u00e1ctica e resultou gravemente queimado.\nEn , trasladouse ao equipo Tim Parnell que corr\u00eda con coches Lola, pero esforzouse outra vez na s\u00faa unica participaci\u00f3n no Campionato, finalizou 13\u00ba no Gran Premio do Reino Unido de 1963. Logo desa tempada, Campbell-Jones desapareceu da escena.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375133", "revid": "5989427", "url": "https://gl.wikipedia.org/wiki?curid=375133", "title": "Emilio Ant\u00f3n Ibole\u00f3n", "text": "Emilio Ant\u00f3n Ibole\u00f3n, nado en Ferrol o 9 de maio de 1853 e finado en Ferrol o 25 de febreiro de 1919, foi un comerciante e pol\u00edtico galego.\nTraxectoria.\nFillo dunha familia ferrol\u00e1 formada en Cuba e vinculada a negocios navieiros e industrias e \u00e1 Armada. Graduado en Comercio no St. Joseph's Commercial College de Dumfries (Escocia). Comerciante, foi presidente da C\u00e1mara de Comercio de Ferrol. Foi nomeado alcalde de Ferrol en marzo de 1899. Volveu ser alcalde en 1900 e 1903. Volveu ser nomeado alcalde en 1910 e 1912. Presentou a s\u00faa renuncia en xu\u00f1o de 1913. Foi vicec\u00f3nsul do Reino Unido en Ferrol."}
{"id": "375138", "revid": "98629", "url": "https://gl.wikipedia.org/wiki?curid=375138", "title": "Wolfgang Seidel", "text": "\"Wolfgang Seidel\" nado o 4 de xullo de 1926 en Dresden e finado o 1 de marzo de 1987 en M\u00fanic foi un piloto de Alema\u00f1a. Participou no Campionato Mundial de F\u00f3rmula 1, debutou o 2 de agosto de 1953. Non anotou puntos de campionato.\nSeidel a mi\u00fado corr\u00eda en autos co seu propio nome, ou baixo a bandeira Scuderia Colonia. Logo de non lograr cualificar no Gran Premio de Alema\u00f1a de 1962 debido a s\u00faa lentitude, Seidel entrou nunha discusi\u00f3n cos comisarios do Automobilclub von Deutschland. Combinado con algunhas d\u00fabidas sobre o nivel de preparaci\u00f3n dos seus coches, retirouselle a licenza de competencia, e puxo os seus dous coches \u00e1 venda. Malia non ter licenza, Seidel competiu na carreira f\u00f3ra de campionato do Gran Premio de M\u00e9xico de 1962 uns meses m\u00e1is tarde.\nMorreu en 1987 dun ataque do coraz\u00f3n.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375139", "revid": "1888", "url": "https://gl.wikipedia.org/wiki?curid=375139", "title": "Vicente Fern\u00e1ndez L\u00f3pez", "text": "Vicente Fern\u00e1ndez L\u00f3pez, finado en Ferrol en febreiro de 1915, foi un pol\u00edtico galego.\nTraxectoria.\nAdscrito ao Partido Liberal, foi concelleiro de Ferrol. Foi nomeado alcalde de Ferrol en outubro de 1905. Permaneceu no cargo at\u00e9 marzo de 1907."}
{"id": "375140", "revid": "5863", "url": "https://gl.wikipedia.org/wiki?curid=375140", "title": "Justo Gayoso", "text": "Justo Gayoso L\u00f3pez, finado en Ferrol o 1 de abril de 1913, foi un escritor e pol\u00edtico galego.\nTraxectoria.\nFoi o primeiro presidente do hospicio de Ferrol (1852). Foi alcalde de Ferrol e presidente da Deputaci\u00f3n da Coru\u00f1a. Colaborou en \"El Eco Ferrolano\".\nVida persoal.\nCasou con Juana Caama\u00f1o."}
{"id": "375141", "revid": "1888", "url": "https://gl.wikipedia.org/wiki?curid=375141", "title": "Justo Gayoso L\u00f3pez", "text": ""}
{"id": "375142", "revid": "98629", "url": "https://gl.wikipedia.org/wiki?curid=375142", "title": "Radioterapia", "text": "A radioterapia, abreviada a mi\u00fado como RT ou RTx, \u00e9 un tipo de terapia que usa radiaci\u00f3n ionizante, que xeralmente forma parte do tratamento do cancro para controlar ou matar as c\u00e9lulas malignas, que normalmente se administra por medio dun acelerador de part\u00edculas lineal. A radioterapia pode ser curativa en varios tipos de cancro se est\u00e1n localizados nunha \u00e1rea do corpo. Pode utilizarse tam\u00e9n como parte dunha terapia adxuvante, para impedir a reaparici\u00f3n do tumor despois da cirurx\u00eda ou eliminar un tumor primario maligno (por exemplo, nos estadios iniciais do cancro de mama). A radioterapia \u00e9 sin\u00e9rxica coa quimioterapia, e pode usarse tanto antes coma durante ou despois da quimioterapia en cancros susceptibles. A subespecialidade da oncolox\u00eda que se ocupa da radioterapia \u00e9 a oncolox\u00eda radioter\u00e1pica ou radiooncolox\u00eda.\nA radioterapia apl\u00edcase normalmente para o tratamento de tumores cancerosos debido \u00e1 s\u00faa capacidade de controlar o crecemento celular. A radiaci\u00f3n ionizante funciona danando o ADN das c\u00e9lulas do tecido canceroso o que orixina a morte celular. Para preservar os tecidos normais ou sans, como a pel ou \u00f3rganos a trav\u00e9s dos cales debe pasar a radiaci\u00f3n para chegar ao tumor, ap\u00fantanse os raios de radiaci\u00f3n con forma determinada desde diversos \u00e1ngulos de exposici\u00f3n para que se intersecten no tumor, o que concentra na zona do tumor unha dose absorbida moito m\u00e1is grande que nos tecidos sans que o rodean. Ademais do propio tumor, o campo de radiaci\u00f3n pode tam\u00e9n inclu\u00edr os ganglios linf\u00e1ticos drenantes se est\u00e1n cl\u00ednica ou radioloxicamente implicados no tumor, ou se se pensa que hai risco de que haxa un espallamento subcl\u00ednico do tumor maligno. C\u00f3mpre inclu\u00edr unha zona marxinal de tecido normal arredor do tumor para non depender das incertezas sobre a disposici\u00f3n exacta diaria e o movemento interno do tumor. Estas incertezas poden ser causadas polo movemento interno (por exemplo, o da respiraci\u00f3n e o enchido da vexiga) e o movemento de marcas externa na pel (usadas como gu\u00eda) en relaci\u00f3n \u00e1 posici\u00f3n dos tumores.\nA oncolox\u00eda radioter\u00e1pica \u00e9 a especialidade m\u00e9dica que trata da dose de radiaci\u00f3n prescrita, e \u00e9 diferente da radiolox\u00eda, que \u00e9 o uso da radiaci\u00f3n para a obtenci\u00f3n de imaxes m\u00e9dicas e o diagn\u00f3stico m\u00e9dico. O onc\u00f3logo radioter\u00e1pico pode prescribir a radiaci\u00f3n para intentar curar (uso \"curativo\") ou como terapia adxuvante. Pode tam\u00e9n utilizarse como tratamento paliativo (no que non \u00e9 posible a curaci\u00f3n e o que se pretende \u00e9 o control local da doenza ou o alivio simtom\u00e1ticol) ou como tratamento terap\u00e9utico (no que a terapia beneficia a supervivencia e pode ser curativo). Tam\u00e9n \u00e9 com\u00fan combinar a radioterapia coa cirurx\u00eda, quimioterapia, terapia hormonal, inmunoterapia ou algunha combinaci\u00f3n das catro. Os tipos m\u00e1is com\u00fans de cancros poden ser tratados dun modo ou outro con radioterapia.\nO tipo de tratamento a aplicar (curativo, adxuvante, terap\u00e9utico neoadxuvante ou paliativo) depender\u00e1 do tipo de tumor, a s\u00faa localizaci\u00f3n e estadio no que se encontra, e do estado de sa\u00fade xeral do paciente. A irradiaci\u00f3n corporal total \u00e9 a t\u00e9cnica de radioterapia usada para preparar o corpo para recibir un trasplante de medula \u00f3sea. A braquiterapia, na cal se sit\u00faa unha fonte radioactiva dentro ou preto da \u00e1rea que c\u00f3mpre tratar, \u00e9 outra forma de radioterapia que minimiza a exposici\u00f3n dos tecidos sans durante os procedementos para tratar cancros de mama, pr\u00f3stata e outros \u00f3rganos. A radioterapia ten varias aplicaci\u00f3ns en condici\u00f3ns non malignas, como o tratamento da neuralxia do trix\u00e9mino, neuromas ac\u00fasticos, enfermidade ocular tiroide grave, pterixio, sinovite vilonodular pigmentada e a prevenci\u00f3n do crecemento de cicatrices queloides, restenose vascular e a osificaci\u00f3n heterot\u00f3pica. O uso da radioterapia en condici\u00f3ns non malignas est\u00e1 limitado parcialmente pola prevenci\u00f3n que se ten ante o risco de aparici\u00f3n de cancros inducidos pola propia radiaci\u00f3n.\nUsos m\u00e9dicos.\nOs diferentes tipos de cancro responden \u00e1 radioterapia de diferentes modos.\nA resposta do cancro \u00e1 radiaci\u00f3n descr\u00edbese pola s\u00faa radiosensibilidade.\nAs c\u00e9lulas cancerosas radiosensibles morren rapidamente ao sometelas a doses moderadas de radiaci\u00f3n. Entre estas est\u00e1n as das leucemias, a maior\u00eda dos linfomas e tumores de c\u00e9lula xerminal.\nA maior\u00eda dos cancros epiteliais son s\u00f3 moderadamente radiosensibles e c\u00f3mpre utilizar con eles unha dose significativamente m\u00e1is alta de radiaci\u00f3n (60-70\u00a0Gy) para conseguir unha curaci\u00f3n radical.\nAlg\u00fans tipos de cancros son notablemente radiorresistentes, \u00e9 dicir, necesitar\u00edan doses moito maiores de radicaci\u00f3n para que se consiga unha curaci\u00f3n radical das que poden ser seguras na pr\u00e1ctica cl\u00ednica. O cancro de c\u00e9lula renal e o melanoma son xeralmente considerados radiorresistentes, pero a radioterapia segue sendo unha opci\u00f3n paliativa para moitos pacientes con melanoma metast\u00e1tico. A combinaci\u00f3n da radioterapia coa inmunoterapia \u00e9 unha \u00e1rea activa de investigaci\u00f3n e parece ser prometedora para o tratamento do melanoma e outros cancros.\n\u00c9 importante distinguir a radiosensibilidade dun determinado tumor, a cal ata certo punto \u00e9 unha medida de laboratorio, da \"curabilidade\" pola radiacion para un cancro na pr\u00e1ctica cl\u00ednica. Por exemplo, as leucemias xeralmente non son curables con radioterapia, porque est\u00e1n diseminadas polo corpo. O linfoma pode ser totalmente curable se est\u00e1 localizado nunha \u00e1rea do corpo. De xeito similar, moitos dos tumores com\u00fans moderadamente radiosensibles son tratados rutineiramente con doses curativas de radioterapia se est\u00e1n nun estadio inicial. Por exemplo: o cancro de pel non melanoma, cancro de cabeza e pescozo, cancro de mama, cancro de c\u00e9lula pulmonar non pequena, cancro cervical, cancro anal, cancro de pr\u00f3stata. Os cancros metast\u00e1ticos son normalmente incurables con radioterapia porque non \u00e9 posible tratar todo o corpo.\nAntes do tratamento faise xeralmente un escaneo de tomograf\u00eda computadorizada para identificar o tumor e as estruturas circundantes normais. Ao paciente f\u00e1nselle pequenas marcas na pel para que sirvan de gu\u00eda para delimitar os campos de tratamento. A colocaci\u00f3n do paciente \u00e9 esencial neste estadio xa que o paciente debe ser situado sempre en id\u00e9ntica posici\u00f3n durante o tratamento. Ide\u00e1ronse moitos aparellos para colocar os pacientes para este prop\u00f3sito, inclu\u00edndo m\u00e1scaras e cox\u00edns que poden ser moldeados ao paciente.\nA resposta dun tumor \u00e1 radioterapia est\u00e1 tam\u00e9n relacionada co seu tama\u00f1o. Debido \u00e1s complexidades da radiobiolox\u00eda, os tumores moi grandes responden peor \u00e1 radiaci\u00f3n que os menores ou microsc\u00f3picos. Util\u00edzanse varias estratexias para superar este efecto. A t\u00e9cnica m\u00e1is com\u00fan \u00e9 a resecci\u00f3n cir\u00farxica antes da radioterapia. Isto faise m\u00e1is frecuentemente nos cancros de mama nos que se fai unha extirpaci\u00f3n local ampla ou mastectom\u00eda seguida dunha radioterapia adxuvante. Outro m\u00e9todo \u00e9 facer diminu\u00edr o tumor mediante quimioterapia neoadxuvante antes dunha radioterapia radical. Unha terceira t\u00e9cnica \u00e9 potenciar a radiosensibilidade do cancro administrando certos f\u00e1rmacos durante o curso da radioterapia. Exemplos de f\u00e1rmacos radiosensibilizadores son: Cisplatin, Nimorazole e Cetuximab.\nO efecto da radioterapia sobre o control do cancro foi limitado aos primeiros cinco anos despois da cirurx\u00eda, especialmente para o cancro de mama. A diferenza entre a recorrencia do cancro de mama en pacientes que reciben radioterapia comparada coa observada nos que non, d\u00e1se principalmente nos primeiros 2 ou 3 anos e xa non hai diferenzas despois dos 5 anos. Isto expl\u00edcase en detalle aqu\u00ed.\nEfectos secundarios.\nA radioterapia \u00e9 en si mesma indolora. Moitos tratamentos de baixa dose paliativos (por exemplo, a radioterapia de met\u00e1stases \u00f3seas) causan efectos secundarios m\u00ednimos ou ning\u00fans, a\u00ednda que pode experimentarse un ataque de dor a curto prazo nos d\u00edas posteriores a un tratamento debido a que o edema orixinado comprime os nervios na zona tratada. Poden usarse doses maiores que causan diversos efectos secundarios durante o tratamento (efectos secundarios agudos), nos meses ou anos posteriores ao tratamento (efectos secundarios a longo prazo), ou despois dun retratamento (efectos secundarios acumulativos). A naturea, gravidade e duraci\u00f3n dos efectos secundarios depende do \u00f3rgano que recibe a radiaci\u00f3n, o tratamento (tipo de radiaci\u00f3n, dose, fraccionamento, quimioterapia concorrente) e do paciente.\nA maior\u00eda dos efectos secundarios son predicibles e esperados. Os efectos secundarios causados pola radiaci\u00f3n est\u00e1n xeralmente limitados \u00e1 \u00e1rea do corpo do paciente que est\u00e1 en tratamento. Dependen da dose; por exemplo as doses m\u00e1is altas de radiaci\u00f3n na cabeza e pescozo poden asociarse con complicaci\u00f3ns cardiovasculares, disfunci\u00f3ns tiroides e do eixe hipofisario. A moderna radioterapia pretende reducir os efectos secundarios ao m\u00ednimo e axudar o paciente a comprender e afrontar os efectos colaterais que sexan inevitables.\nOs principais efectos secundarios son fatiga e irritaci\u00f3n da pel, similar a unha queimadura solar lixeira ou moderada. A fatiga adoita producirse durante a parte media do per\u00edodo de tratamento e pode durar semanas despois de rematado o tratamento. A pel irritada cura, pero pode non quedar tan el\u00e1stica coma estaba antes.\nEfectos secundarios tard\u00edos.\nOs efectos laterais tard\u00edos aparecen meses ou anos despois do tratamento e est\u00e1n xeralmente limitados \u00e1 \u00e1rea que foi tratada. Xeralmente d\u00e9bense a danos nos vasos sanguineos e c\u00e9lulas do tecido conectivo. Moitos efectos laterais tard\u00edos red\u00facense polo tratamento fraccionado en pequenas zonas.\nEfectos secundarios acumulativos.\nOs efectos acumulativos deste proceso non deber\u00edan confundirse con efectos a longo prazo. Cando os efectos a curto prazo desapareceron e os efectos a longo prazo son subcl\u00ednicos, a reirradiaci\u00f3n pode ser a\u00ednda problem\u00e1tica.\nEfectos sobre a reproduci\u00f3n.\nDurante as primeiras d\u00faas semanas despois da fecundaci\u00f3n, a radioterapia \u00e9 letal pero non teratox\u00e9nica. As altas doses de radiaci\u00f3n durante o embarazo inducen anomal\u00edas conx\u00e9nitas, restrici\u00f3n do crecemento intrauterino e discapacidade intelectual e pode haber un aumento do risco de leucemia infantil e outros tumores nos fillos.\nEn var\u00f3ns que previamente sufriron unha radioterapia, parece que non hoai un aumento dos defectos xen\u00e9ticos ou malformaci\u00f3ns conx\u00e9nitas nos fillos que te\u00f1an despois da radioterapia. Por\u00e9n, o uso das tecnolox\u00edas de reproduci\u00f3n asistida e t\u00e9cnicas de micromanipulaci\u00f3n poder\u00eda incrementar este risco.\nEfectos sobre o sistema hipofisario.\nDespois dunha radioterapia de neoplasmas da sela e parasela, tumores cerebrais extraselares, tumores de cabeza e pescozo, e despois da irradiaci\u00f3n de todo o corpo para tumores malignos sist\u00e9micos desenv\u00f3lvese normalmente un hipopituitarismo. O hipopituitarismo inducido por radiaci\u00f3n afecta principalmente \u00e1 hormona do crecemento e as hormonas gonadais. En contraste, as deficiencias en hormona adrenocorticotropa (ACTH) e hormona estimulante da tiroide (TSH) son as menos com\u00fans entre persoas con hipopituitarismo inducido pola radiaci\u00f3n. Os cambios na secreci\u00f3n de prolactina son xeralmente lixeiros e as deficiencias en vasopresina parecen ser moi raras como consecuencia da radiaci\u00f3n.\nAccidentes na radioterapia.\nHai procedementos rigorosos para minimizar o risco de sobreexposici\u00f3n accidental dos pacientes \u00e1 radioterapia. Por\u00e9n, ocasionalmente poden producirse erros. En Espa\u00f1a o maior accidente de radioterapia tivo lugar en 1990 en Zaragoza ao non repararse correctamente unha m\u00e1quina de radioterapia, o que afectou a 27 pacientes dos cales morreron 15 por esa causa. Nos Estados Unidos a m\u00e1quina de radioterapia Therac-25 foi responsable de polo menos seis accidentes entre 1985 e 1987, nos que os pacientes recibiron unha dose de radiaci\u00f3n ata cen veces superior \u00e1 pretendida; d\u00faas persoas morreron directamente por sobredoses de radiaci\u00f3n. De 2005 a 2010, un hospital de Missouri sobreexpuxo a 76 pacientes (a maior\u00eda con cancro de cerebro) durante un per\u00edodo de cinco anos porque se instalou e axustou incorrectamente un novo equipo de radiaci\u00f3n. A\u00ednda que os erros m\u00e9dicos son excepcionalmente raros, os onc\u00f3logos radioter\u00e1picos, f\u00edsicos m\u00e9dicos e outros membros do equipo de tratamento de radioterapia intentan eliminalos. ASTRO lanzou unha iniciativa de seguridade chamada Target Safely, que, entre outras cousas, pretende rexistrar os erros que se produzan en todo o pa\u00eds para que os doutores poidan aprender de cada erro cometido e impedir que volvan a ocorrer. ASTRO tam\u00e9n publicou nos Estados Unidos unha lista de cuesti\u00f3ns para que os pacientes pregunten aos seus m\u00e9dicos sobre a seguridade da radiaci\u00f3n para ter a certeza de que todos os tratamentos son todo o seguros que \u00e9 posible. A IAEA presentou informaci\u00f3n sobre a prevenci\u00f3n destes accidentes e os principais casos habidos en distintos pa\u00edses, que afectaron aos Estados Unidos, Espa\u00f1a, Reino Unido, Canad\u00e1, Polonia, Costa Rica e Panam\u00e1.\nUso en doenzas non cancerosas.\nA radioterapia \u00fasase para tratar os estadios iniciais da doenza de Dupuytren e a doenza de Ledderhose. Cando a enfermidade de Dupuytren est\u00e1 localizada no estadio de n\u00f3dulos e cordas ou os dedos est\u00e1n no m\u00ednimo estadio de deformaci\u00f3n de menos de 10 graos, ent\u00f3n a radioterapia \u00fasase para impedir que a doenza siga progresando. A radioterapia \u00fasase tam\u00e9n despois da cirurx\u00eda nalg\u00fans casos para impedir que a doenza contin\u00fae avanzando. Util\u00edzanse normalmente doses baixas de radiaci\u00f3n de 3 unidades gray durante cinco d\u00edas, cun descanso de tres meses seguido doutra fase de 3 grays de radiaci\u00f3n durante outros cinco d\u00edas.\nT\u00e9cnica.\nMecanismo de acci\u00f3n.\nA radioterapia funciona orixinando danos no ADN das c\u00e9lulas cancerosas. Estes danos no ADN son causados por dous posibles tipos de enerx\u00eda: a dos fot\u00f3ns e a das part\u00edculas cargadas. Estes danos poden ser ionizaci\u00f3ns directas ou indirectas dos \u00e1tomos que constit\u00faen \u00e1 cadea do ADN. A ionizaci\u00f3n indirecta ocorre como resultado da ionizaci\u00f3n da auga, formando radicais libres, notablemente radicais hidroxilo, que despois danan o ADN.\nNa terapia fot\u00f3nica, a maior\u00eda dos efectos da radiaci\u00f3n prod\u00facese polos radicais libres. As c\u00e9lulas te\u00f1en mecanismos para reparar os danos no ADN de febra simple e os danos de dobre febra no ADN. Por\u00e9n, as roturas do ADN de dobre febra son moito m\u00e1is dif\u00edciles de reparar, e poden conducir a anormalidades cromos\u00f3micas e deleci\u00f3ns xen\u00e9ticas. As roturas no ADN de dobre febra incrementan a probabilidade de que as c\u00e9lulas sufran morte celular. As c\u00e9lulas cancerosas son xeralmente menos diferenciadas e m\u00e1is similares a c\u00e9lulas nai; reprod\u00facense m\u00e1is que a maior\u00eda das c\u00e9lulas diferenciadas saudables, e te\u00f1en unha capacidade menor de reparar danos subletais. Os danos no ADN de febra simple pasan \u00e1s c\u00e9lulas fillas mediante a divisi\u00f3n celular; estes danos no ADN das c\u00e9lulas cancerosas acum\u00falanse, caus\u00e1ndolles a morte ou que se reproduzan m\u00e1is lentamente.\nUnha das maiores limitaci\u00f3ns da terapia de radiaci\u00f3n fot\u00f3nica \u00e9 que as c\u00e9lulas de tumores s\u00f3lidos se fan deficientes en ox\u00edxeno, o que acaba por beneficialas. Os tumores s\u00f3lidos poden chegar a ter un consumo de ox\u00edxeno que supera o que subministra o seu rego sangu\u00edneo, causando un estado baixo en ox\u00edxeno chamado hipoxia. O ox\u00edxeno \u00e9 un potente radiosensibilizador, que incrementa a efectividade dunha dose de radiaci\u00f3n ao formar radicais libres que danan o ADN. As c\u00e9lulas tumorais nun ambiente hip\u00f3xico poden ser de 2 a 3 veces m\u00e1is resistentes aos danos por radiaci\u00f3n que as que est\u00e1n nun ambiente con nivel normal de ox\u00edxeno. Moitas das investigaci\u00f3ns realizadas estiveron enfocadas a superar a hipoxia, entre elas estaban o uso de tanques de ox\u00edxeno de alta presi\u00f3n, a terapia de hipertermia (terapia de calor que dilata os vasos sangu\u00edneos no sitio do tumor), substitutos do sangue que levan m\u00e1is ox\u00edxeno, f\u00e1rmacos radiosensibilizadores de c\u00e9lulas hip\u00f3xicas como misonidazole e metronidazol, e citotoxinas hip\u00f3xicas (velenos para os tecidos), como a tirapazamina. Novas estratexias de investigaci\u00f3n que est\u00e1n empezando a aplicarse son investigaci\u00f3ns precl\u00ednicas e cl\u00ednicas sobre o uso dun composto que mellora a difusi\u00f3n do ox\u00edxeno como o crocetinato trans sodio (TSC) usado como radiosensibilizador.\nAs part\u00edculas cargadas como prot\u00f3ns e i\u00f3ns de boro, carbono e neon poden causar danos directos ao ADN da c\u00e9lula cancerosa por medio de alta transferencia de enerx\u00eda linear e te\u00f1en un efecto antitumor independente da cantidade de ox\u00edxeno que reciba o tumor porque estas part\u00edculas act\u00faan principalmente por transferencia de enerx\u00eda directa xeralmente causando roturas de dobre febra no ADN. Debido \u00e1 s\u00faa masa relativamene grande, os prot\u00f3ns e outras part\u00edculas cargadas te\u00f1en pouca dispersi\u00f3n lateral no tecido, xa que o raio non se ensancha moito, permanece enfocado sobre a zona do tumor, e proporciona s\u00f3 pequenas doses de efectos colaterais aos tecidos circundantes. Tam\u00e9n enfocan con m\u00e1is precisi\u00f3n o tumor usando o efecto pico de Bragg. A terapia de prot\u00f3ns \u00e9 un bo exemplo dos diferentes efectos de terapia de radiaci\u00f3n modulada pola intensidade (TRMI ou, en ingl\u00e9s, IMRT) fronte \u00e1 terapia de part\u00edculas cargadas. Este procedemento reduce os danos ao tecido san situado entre a fonte de radiaci\u00f3n das part\u00edculas cargadas e o tumor e establece un rango finito para os danos no tecido despois de que a radiaci\u00f3n alcanzou o tumor. En contraste, o uso de part\u00edculas non cargadas na terapia de radiaci\u00f3n modulada pola intensidade causa que a s\u00faa enerx\u00eda dane as c\u00e9lulas sans cando xa est\u00e1n sa\u00edndo do corpo. Este dano durante a sa\u00edda non \u00e9 terap\u00e9utico, pode incrementar os efectos colaterais do tratamento e aumenta a probabilidade de induci\u00f3n dun cancro secundario. Esta diferenza \u00e9 moi importante en casos nos que a estreita proximidade doutros \u00f3rganos fai que calquera ionizaci\u00f3n desviada sexa moi dani\u00f1a (exemplo: cancros de cabeza e pescozo). Esta exposici\u00f3n aos raios X \u00e9 especialmente mala para os nenos, debido a que os seus corpos est\u00e1n en crecemento, e pasan a ter un 30% de probabilidades de padecer un segundo tumor maligno pasados 5 anos despois da radioterapia inicial.\nDose.\nA cantidade de radiaci\u00f3n utilizada na terapia de radiaci\u00f3n fot\u00f3nica m\u00eddese en unidades gray (Gy), e var\u00eda dependendo do tipo e estadio do cancro que est\u00e1 sendo tratado. Para casos con prop\u00f3sito curativo, a dose t\u00edpica para un tumor epitelial s\u00f3lido vai de 60 a 80\u00a0Gy, mentres que os linfomas son tratados con de 20 a 40\u00a0Gy.\nAs doses preventivas (adxuvantes) est\u00e1n normalmente entre 45 e 60\u00a0Gy en fracci\u00f3ns de 1,8\u20132\u00a0Gy (para cancros de mama, cabeza e pescozo). Os onc\u00f3logos radioter\u00e1picos consideran moitos outros factores cando seleccionan unha dose, inclu\u00edndo se o paciente est\u00e1 recibindo quimioterapia, comorbideces do paciente, se a radioterapia est\u00e1 sendo administrada antes ou despois da cirurx\u00eda e o grao de \u00e9xito da cirurx\u00eda.\nOs par\u00e1metros de administraci\u00f3n dunha dose prescrita determ\u00ednanse durante o plan de tratamento (parte da dosimetr\u00eda). O plan de tratamento realizase xeralmente en computadoras usando software de planificaci\u00f3n do tratamento especializado. Dependendo do m\u00e9todo de administraci\u00f3n da radiaci\u00f3n, poden usarse varios \u00e1ngulos de incidencia ou fontes para sumar a dose necesaia total. O planificador tratar\u00e1 de dese\u00f1ar un plan que administre unha dose de prescrici\u00f3n uniforme ao tumor e minimice a dose aos tecidos sans que o rodean.\nNa radioterapia, as distribuci\u00f3ns de doses tridimensionais aval\u00edanse a mi\u00fado usando unha t\u00e9cnica de dosimetr\u00eda chamada dosimetr\u00eda de xel.\n\"Esta secci\u00f3n s\u00f3 se aplica \u00e1 radioterapia fot\u00f3nica, a\u00ednda que se poden fraccionar tam\u00e9n outros tipos de radioterapia.\"\nA dose total administrada \u00e9 fraccionada (distribu\u00edda de forma espazada no tempo) por varias importantes raz\u00f3ns. O fraccionamento permite que que as c\u00e9lulas normais te\u00f1an tempo de recuperarse, mentres que as c\u00e9lulas tumorais son xeralmente menos eficientes \u00e1 hora de repararse no tempo entre as fracci\u00f3ns do tratamento. O fraccionamento permite tam\u00e9n que as c\u00e9lulas do tumor que estaban nunha fase relativamente radiorresistente do ciclo celular durante un tratamento pasen a unha fase sensible do ciclo antes de que se administre a seguinte fracci\u00f3n. De xeito similar, as c\u00e9lulas tumorais que eran cronicamente ou agudamente hip\u00f3xicas (e, por tanto, m\u00e1is radiorresistentes) poden reoxixenarse entre as fracci\u00f3ns, aumentando a morte de c\u00e9lulas do tumor.\nOs r\u00e9ximes de fraccionamento son individualizados en distintos centros de radioterapia e mesmo entre distintos doutores. En Europa, Norteam\u00e9rica e Australia, un programa t\u00edpico de fraccionamento para adultos \u00e9 de 1,8 a 2\u00a0Gy por d\u00eda, cinco d\u00edas \u00e1 semana. Nalg\u00fans tipos de cancro, a prolongaci\u00f3n do programa de fraccionamento durante demasiado tempo pode permitir que o tumor empece a repoboarse, e para estes tipos de tumores, entre os que est\u00e1n os cancros de cabeza e pescozo e o de c\u00e9lulas escamosas cervicais, \u00e9 preferible completar o tratamento radioactivo nun certo per\u00edodo de tempo. Para nenos, un fraccionamento t\u00edpico pode ser de 1,5 a 1,8\u00a0Gy por d\u00eda, xa que fracci\u00f3ns m\u00e1is pequenas est\u00e1n asociadas cunha reduci\u00f3n da incidencia e da gravidade dos efectos secundarios a longo prazo nos tecidos normais.\nNalg\u00fans casos, util\u00edzanse d\u00faas fracci\u00f3ns ao d\u00eda preto do final dun curso de tratamento. Este programa, co\u00f1ecido como r\u00e9xime de hiperfraccionamento, util\u00edzase en tumores que se rexeneran m\u00e1is rapidamente cando son m\u00e1is pequenos. En especial, os tumores de cabeza e pescozo mostran este comportamento.\nOs pacientes que reciben radiaci\u00f3n paliativa para tratar met\u00e1stases \u00f3seas dolorosas non complicadas non deber\u00edan recibir m\u00e1is dunha soa fracci\u00f3n de radiaci\u00f3n. Un s\u00f3 tratamento proporciona un resultado en canto ao alivio da dor e da morbilidade comparable ao dos tratamentos multifraccionados, e para pacientes cunha esperanza de vida limitada, \u00e9 mellor un s\u00f3 tratamento para mellorar o seu benestar.\nUn programa de fraccionamento que se est\u00e1 a utilizar cada vez m\u00e1is e segue sendo estudado \u00e9 o hipofraccionamento. Este \u00e9 un tratamento da radiaci\u00f3n no cal a dose total de radiaci\u00f3n est\u00e1 dividida en grandes doses. As doses t\u00edpicas var\u00edan significativamente co tipo de cancro, desde 2,2\u00a0Gy/fracci\u00f3n a 20\u00a0Gy/fracci\u00f3n. A l\u00f3xica detr\u00e1s do hipofraccionamento \u00e9 diminu\u00edr as posibilidades de que o cancro se volva a reproducir non d\u00e1ndolle \u00e1s c\u00e9lulas tempo dabondo para reproducirse e tam\u00e9n aproveitar a sensibilidade \u00e1 radiaci\u00f3n biol\u00f3xica especial dalg\u00fans tumores. Un tipo comunmente tratado onde hai boas evidencias a favor de aplicar este tratamento \u00e9 o cancro de mama. Os tratamentos de curso curto hipofraccionados durante de 3 a 4 semanas por exemplo a 40\u00a0Gy en 15 fracci\u00f3ns ou a 42,5\u00a0Gy en 16 fracci\u00f3ns, mostraron ser tan efectivos coma os tratamentos m\u00e1is dilatados no tempo de 5 a 6 semanas tanto no control do cancro coma na cosmese ou est\u00e9tica (ensaio UK START e ensaios no Canad\u00e1).\nUn dos programas de fraccionamento alternativos mellor co\u00f1ecidos \u00e9 o chamado \"Continuous Hyperfractionated Accelerated Radiation therapy\" (CHART, Radioterapia Acelerada Hiperfraccionada Continua). A CHART, usada para tratar o cancro de pulm\u00f3n, consta de tres fracci\u00f3ns m\u00e1is pequenas ao d\u00eda. A\u00ednda que tivo un \u00e9xito razoable, a decisi\u00f3n de utilizar a CHART pode crear tensi\u00f3n nos departamentos de radioterapia.\nOutro programa de fraccionamento alternativo cada vez m\u00e1is co\u00f1ecido, usado para tratar o cancro de mama, \u00e9 o chamado \"Accelerated Partial Breast Irradiation\" (APBI, Irradiaci\u00f3n da Mama Parcial Acelerada). A APBI pode realizarse con braquiterapia ou con radiaci\u00f3n con raios externos. A APBI sup\u00f3n normalmente usar d\u00faas fracci\u00f3ns de dose alta ao d\u00eda durante cinco d\u00edas, a diferenza da irradiaci\u00f3n de toda a mama, na cal se administra unha soa fracci\u00f3n m\u00e1is pequena cinco veces \u00e1 semana durante un per\u00edodo de seis a sete semanas. Un exemplo de APBI no que se administra a dose enteira nunha soa fracci\u00f3n \u00e9 TARGIT (\"TARGeted Introperative radiation therapy\", Radioterapia Intraoperativa dirixida a diana).\nOs implantes poden fraccionarse en per\u00edodos de minutos ou horas, ou poden ser \"sementes\" permanentes que liberan lentamente radiaci\u00f3n ata que quedan inactivas.\nTipos.\nHistoricamente, as tres principais divisi\u00f3ns que se distingu\u00edan na radioterapia son: radioterapia de raios externos (ou teleterapia), braquiterapia (ou terapia de fonte de radiaci\u00f3n selada) e terapia de radiois\u00f3topos sist\u00e9mica (ou radioterapia de fonte non selada). As diferenzas te\u00f1en que ver coa posici\u00f3n da fonte de radiaci\u00f3n: externa se est\u00e1 f\u00f3ra do corpo, a braquiterapia usa fontes radioactivas seladas que son situadas con precisi\u00f3n na \u00e1rea do tratamento, e os radiois\u00f3topos sist\u00e9micos admin\u00edstranse por infusi\u00f3n ou inxesti\u00f3n oral. A braquiterapia pode utilizar fontes radioactivas colocadas de forma temporal ou permanente. As fontes temporais son colocadas normalmente por medio dunha t\u00e9cnica chamada cargado posterior (\"afterloading\"). Nesta t\u00e9cnica sit\u00faase cirurxicamente un tubo oco ou aplicador no \u00f3rgano que vai ser tratado, e as fontes son cargadas no aplicador despois de que este se implanta. Isto minimiza a exposici\u00f3n \u00e1 radiaci\u00f3n do persoal sanitario. A terapia de part\u00edculas \u00e9 un caso especial de terapia de radiaci\u00f3n de raios externos na que as part\u00edculas son prot\u00f3ns ou i\u00f3ns m\u00e1is pesados. A radioterapia intraoperativa \u00e9 un tipo especial de radioterapia que se administra inmediatamente despois da extirpaci\u00f3n cir\u00farxica dun cancro. Este m\u00e9todo foi empregado no cancro de mama (\u00e9 o denominado \"TARGeted Introperative radiation therapy\" ou TARGIT), tumores cerebrais e cancros rectais.\nRadioterapia de raios externos.\n\"As seguintes tres secci\u00f3ns ref\u00edrense ao tratamento usando raios X.\"\nRadioterapia de raios externos convencional.\nA radioterapia de raios externos convencional (2DXRT) \u00e9 administrada por medio de raios bidimensionais usando unidades de terapia de raios X de quilovoltaxe ou aceleradores lineais m\u00e9dicos que xeran raios X de alta enerx\u00eda. A radioterapia de raios externos convencional consta principalmente dun s\u00f3 raio de radiaci\u00f3n administrado ao paciente desde varias direcci\u00f3ns: a mi\u00fado desde a fronte ou o dorso e desde ambos os lados. \"Convencional\" aqu\u00ed fai referencia a que o modo de tratamento est\u00e1 \"planeado\" ou \"simulado\" nunha m\u00e1quina de raios X de diagn\u00f3stico especialmente calibrada chamada simulador, porque esta recrea as acci\u00f3ns do acelerador lineal e os axustes usualmente ben establecidos dos raios da radiaci\u00f3n para conseguir o \"plan\" desexado. O obxectivo da simulaci\u00f3n \u00e9 dirixir de forma precisa ou localizar o volume que debe ser tratado. Esta t\u00e9cnica est\u00e1 ben establecida e \u00e9 xeralmente r\u00e1pida e fiable. O problema \u00e9 que alg\u00fans tratamentos a doses altas poden ser limitados pola capacidade de toxicidade da radiaci\u00f3n sobre os tecidos sans, que est\u00e1n pr\u00f3ximos o volume tumoral diana. Un exemplo dese problema obs\u00e9rvase na radiaci\u00f3n da gl\u00e1ndula prost\u00e1tica, na que a sensibildade do recto adxacente limita a dose que se pode prescribir con seguridade usando unha planificaci\u00f3n de radioterapia de raios externos convencional, polo que a dose pode que non se consiga controlar facilmente o tumor. Antes da invenci\u00f3n da tomograf\u00eda computadorizada, os m\u00e9dicos e f\u00edsicos ti\u00f1an co\u00f1ecementos limitados sobre a verdadeira dose de radiaci\u00f3n administrada tanto ao tecido canceroso coma ao san. Por esta raz\u00f3n, a radioterapia tridimensional conformal estase facendo o procedemento est\u00e1ndar para o tratamento de tumores situados en certas localizaci\u00f3ns. M\u00e1is recentemente util\u00edzanse outras formas de obter imaxes como as imaxes por resonancia magn\u00e9tica, tomograf\u00eda de emisi\u00f3n de positr\u00f3ns, tomograf\u00eda computadorizada de emisi\u00f3n monofot\u00f3nica (SPECT, en ingl\u00e9s, de \"Single-photon emission computed tomography\") e ultras\u00f3ns.\nRadiaci\u00f3n estereot\u00e1ctica.\nA radiaci\u00f3n estereot\u00e1ctica \u00e9 un tipo especializado de terapia de radiaci\u00f3n de raios externos. Utiliza raios de radiaci\u00f3n enfocados dirixidos a un tumor ben definido usando escaneos de imaxes extremadamente detalladas. Os onc\u00f3logos radioter\u00e1picos realizan tratamentos estereot\u00e1cticos, a mi\u00fado coa axuda dun neurocirurxi\u00e1n para tumores de cerebro ou medula espi\u00f1al.\nHai dous tipos de radiaci\u00f3n estereot\u00e1cticas. Na radiocirurx\u00eda estereot\u00e1ctica os m\u00e9dicos usan un s\u00f3 ou varios tratamentos de radiaci\u00f3n estereot\u00e1cticos do cerebro ou medula espi\u00f1al. A radioterapia de corpo estereot\u00e1ctica ref\u00edrese a un ou varios tratamentos de radiaci\u00f3n estereot\u00e1cticos noutras partes do corpo, como os pulm\u00f3ns.\nAlg\u00fans m\u00e9dicos din que unha vantaxe dos tratamentos estereot\u00e1cticos \u00e9 que administran a cantidade correcta de radiaci\u00f3n ao cancro nun per\u00edodo m\u00e1is curto de tempo que os tatamentos tradicionais, o cal adoita durar de 6 a 11 semanas. Os tratamentos admin\u00edstranse con extrema precisi\u00f3n, o cal deber\u00eda limitar o efecto da radiaci\u00f3n nos tecidos sans. Un problema cos tratamentos estereot\u00e1cticos \u00e9 que son s\u00f3 axeitados para certos pequenos tumores.\nOs nomes dos tratamentos estereot\u00e1cticos que son utilizados poden ser confusos porque moitos hospitais chaman os tratamentos co nome dos fabricantes en vez de chamalos cos nomes xerais de radiocirurx\u00eda estereot\u00e1ctica ou radioterapia estereot\u00e1ctica do corpo. Os nomes de marca destes tratamentos son por exemplo Axesse, Cyberknife, Gamma Knife, Novalis, Primatom, Synergy, X-Knife, TomoTherapy, Trilogy e Truebeam. Esta lista cambia a medida que os fabricantes de equipamento contin\u00faan con novos desenvolvementos de tecnolox\u00edas especializadas para tratar os cancros.\nSimulaci\u00f3n virtual e radioterapia tridimensional conformal.\nA planificaci\u00f3n do tratamento de radioterapia viuse revolucionado pola capacidade de delinear os l\u00edmites do tumor e das estruturas adxacentes normais en tres dimensi\u00f3ns usando tomograf\u00eda computadorizada especializada e esc\u00e1neres de imaxes por resonancia magn\u00e9tica e software de planificaci\u00f3n.\nA simulaci\u00f3n virtual, que \u00e9 a forma m\u00e1is b\u00e1sica de planificaci\u00f3n, permite facer unha localizaci\u00f3n m\u00e1is precisa dos raios de radiaci\u00f3n da que \u00e9 posible facer usando os raios X convencionais, nos que as estruturas de tecidos brandos adoitan ser dif\u00edciles de estimar e os tecidos normais dif\u00edciles de protexer.\nUnha mellora da simlaci\u00f3n virtual \u00e9 a radioterapia tridimensional conformal (3DCRT), na cal o perfil de cada raio de radiaci\u00f3n ten a forma axeitada para o perfil da diana a partir do visi\u00f3n do ollo do raio usando un colimador multifollas e un n\u00famero variable de raios (de a\u00ed o de \"conformal\" ou concordante coa forma do tumor). Cando o volume do tratamento \u00e9 concordante coa forma do tumor, a toxicidade relativa da radiaci\u00f3n para os tecidos circundantes normais \u00e9 reducida, o que permite administrar unha dose m\u00e1is alta de radiaci\u00f3n ao tumor do que permiten as t\u00e9cnicas convencionais.\nRadioterapia modulada pola intensidade.\nA radioterapia modulada pola intensidade (RTMI ou IMRT) \u00e9 un tipo avanzado de radiaci\u00f3n de alta precisi\u00f3n que \u00e9 a seguinte xeraci\u00f3n da radioterapia tridimensional conformal (3DCRT). A radioterapia modulada pola intensidade tam\u00e9n mellora a capacidade de facer concordar o volume que vai ser tratado con formas c\u00f3ncavas do tumor, por exemplo cando o tumor est\u00e1 rodeando unha estrutura vulnerable como a medula espi\u00f1al ou un \u00f3rgano principal ou vaso sangu\u00edneo. Os aceleradores de raios X controlados por computador distrib\u00faen as doses de radiaci\u00f3n precisas en tumores malignos ou \u00e1reas espec\u00edficas dentro do tumor. O patr\u00f3n de administraci\u00f3n da radiaci\u00f3n determ\u00ednase usando aplicaci\u00f3ns inform\u00e1ticas espec\u00edficas para realizar unha optimizaci\u00f3n e unha simulaci\u00f3n do tratamento (planificaci\u00f3n do tratamento). A dose de radiaci\u00f3n concorda coa forma tridimensional do tumor, xa que se controla ou modula a intensidade do raio de radiaci\u00f3n. A intensidade da dose de radiaci\u00f3n \u00e9 elevada preto do volume dun tumor groso mentres que a radiaci\u00f3n entre os tecidos veci\u00f1os normais est\u00e1 diminu\u00edda ou evitada completamente. Isto ten como resultado que se fai diana mellor no tumor, dimin\u00faen os efectos laterais e mell\u00f3rase o resultado do tratamento en comparaci\u00f3n incluso coa radioterapia tridimensional conformal.\nA radioterapia tridimensional conformal a\u00ednda se usa moi frecuentemente para tratar moitas partes do corpo pero o uso da radioterapia modulada pola intensidade \u00e9 cada vez maior en partes do corpo m\u00e1is complicadas como o SNC, cabeza e pescozo, pr\u00f3stata, mama e pulm\u00f3n. Desafortunadamente, esta nova t\u00e9cnica est\u00e1 limitada pola s\u00faa necesidade de tempo adicional para que o persoal m\u00e9dico experimentado prepare o tratamento. Isto d\u00e9bese a que os doutores deben delinear manualmente os tumores imaxe por imaxe de tomograf\u00eda computadorizada en todo o lugar onde est\u00e1 a enfermidade, o cal leva moito m\u00e1is tempo que a preparaci\u00f3n da radioterapia tridimensional conformal. Despois, os f\u00edsicos m\u00e9dicos e os dosimetristas deben dedicarse a crear un plan de tratamento viable. Ademais, a tecnolox\u00eda da radioterapia modulada pola intensidade s\u00f3 se empezou a usar comercialmente desde finais da d\u00e9cada de 1990 incluso nos centros m\u00e1is avanzados, polo que os onc\u00f3logos radioter\u00e1picos que non aprenderon o seu uso como parte dos seus programas formativos hospitalarios deben atopar medios adicionais educativos antes de aplicar esta t\u00e9cnica.\nAs probas da mellora na supervivencia de ambas as t\u00e9cnicas con respecto \u00e1 terapia de radiaci\u00f3n convencional (2DXRT) son crecentes para moitas localizaci\u00f3ns de tumores, pero xa se acepta xeralmente a s\u00faa capacidade de reducir a toxicidade. Este \u00e9 o caso especialmente dos cancros de cabeza e pescozo, como se observou nunha serie de ensaios cl\u00ednicos fundamentais realizados polo profesor Christopher Nutting do Royal Marsden Hospital. Ambas as t\u00e9cnicas permiten o aumento da dose, o que potencialmente incrementa a s\u00faa utilidade. O que m\u00e1is preocupaci\u00f3n causou, especialmente na radioterapia modulada pola intensidade, foi o incremento da exposici\u00f3n dos tecidos normais \u00e1 radiaci\u00f3n e a consecuente posibilidade de aparici\u00f3n posterior dun tumor maligno secundario. Un exceso de confianza na exactitude das imaxes obtidas pode incrementar a posibilidade de que pasen desapercibidas lesi\u00f3ns que son invisibles nos escaneos de planificaci\u00f3n (e, por tanto, non foron inclu\u00eddas no plan de tratamento) ou que haxa movementos entre ou durante o tratamento (por exemplo, movementos debido \u00e1 respiraci\u00f3n ou unha inmobilizaci\u00f3n adecuada do paciente). Estanse a desenvolver novas t\u00e9cnicas para controlar mellor esta incerteza, como por exemplo a obtenci\u00f3n de imaxes en tempo real combinadas co axuste en tempo real dos raios terap\u00e9uticos. Esta nova tecnolox\u00eda denom\u00ednase radioterapia guiada por imaxes ou radioterapia tetradimensional.\nOutra t\u00e9cnica \u00e9 o rastreo e localizaci\u00f3n en tempo real dun ou m\u00e1is pequenos dispositivos el\u00e9ctricos que se implantan previamente dentro ou preto do tumor. Hai varios tipos de dispositivos m\u00e9dicos implantables que se usan para este prop\u00f3sito. Pode ser un transpondedor magn\u00e9tico que \u00e9 sensible ao campo magn\u00e9tico xerado por varias bobinas transmisoras, e despois transmite as medici\u00f3ns ao sistema de posicionamento para determinar a localizaci\u00f3n. O dispositivo implantable pode ser tam\u00e9n un pequeno transmisor sen cable que env\u00eda un sinal de radiofrecuencia que despois ser\u00e1 recibido por un conxunto de sensores e usado para a localizaci\u00f3n e rastreo en tempo real da posici\u00f3n do tumor.\nTerapia de arco modulada volum\u00e9trica.\nA terapia de arco modulada volum\u00e9trica (TAMV ou VMAT) \u00e9 unha nova t\u00e9cnica de radiaci\u00f3n, que pode conseguir distribuci\u00f3ns de doses moi concordantes sobre a cobertura do volume diana e perservar \u00e1 vez os tecidos normais. A especificidade desta t\u00e9cnica \u00e9 modificar os tres par\u00e1metros durante o tratamento. Esta t\u00e9cnica administra radiaci\u00f3n por medio dun sistema de guindastre p\u00f3rtico rotante (xeralmente campos rotantes de 360\u00b0 cun ou m\u00e1is arcos), cambiando a velocidade e a forma do raio cun colimador multifolla (sistema de movemento de \"fiestra deslizante\") e a taxa de sa\u00edda de fluencia (taxa de dose) do acelerador lineal m\u00e9dico. Ten tam\u00e9n o potencial de proporcionar vantaxes adicionais no tratamento do paciente, como un tempo de administraci\u00f3n de radiaci\u00f3n reducido comparado coa radioterapia modulada pola intensidade de campo est\u00e1tico.\nTerapia de part\u00edculas.\nNa terapia de part\u00edculas (un exemplo \u00e9 a terapia de prot\u00f3ns), l\u00e1nzanse part\u00edculas ionizantes enerx\u00e9ticas (prot\u00f3ns ou i\u00f3ns de carbono) contra o tumor diana. A dose increm\u00e9ntase mentres a part\u00edcula penetra no tecido ata un m\u00e1ximo (o pico de Bragg) que aparece case ao final do rango das part\u00edculas, e despois cae case ata cero. A vantaxe deste perfil de deposici\u00f3n de enerx\u00eda \u00e9 que se deposita menos enerx\u00eda nos tecidos sans de arredor do tecido diana.\nTerapia Auger.\nA terapia Auger utiliza unha dose moi alta de radiaci\u00f3n ionizante in situ que produce modificaci\u00f3ns moleculares a escala at\u00f3mica. A terapia Auger difer\u00e9nciase da terapia de radiaci\u00f3n convencional en varios aspectos; non depende de n\u00facleos radioactivos para causar danos por radiaci\u00f3n a nivel celular, sen\u00f3n da emisi\u00f3n de gran n\u00famero de electr\u00f3ns de alta enerx\u00eda (por efecto Auger), nin necesita usar moitos raios externos desde diferentes direcci\u00f3ns para administrar unha dose \u00e1 \u00e1rea diana, e d\u00e1 unha dose reducida f\u00f3ra das localizaci\u00f3ns dos tecidos/\u00f3rganos diana. As mol\u00e9culas terap\u00e9uticas Auger funcionan a moi curta distancia e deben entrar nas s\u00faas dianas celulares para ser m\u00e1is efectivas, e son pequenas mol\u00e9culas con capacidade de entrar nas c\u00e9lulas de interese e unirse a compo\u00f1entes subcelulares espec\u00edficos, as cales conte\u00f1en un ou m\u00e1is \u00e1tomos pesados capaces de emitir electr\u00f3ns Auger por decadencia radioactiva ou excitaci\u00f3n externa. A administraci\u00f3n in situ dunha dose moi alta a nivel molecular usando a terapia Auger pretende facer modificaci\u00f3ns moleculares que implican roturas moleculares e rearranxos moleculares e tam\u00e9n cambios nas funci\u00f3ns metab\u00f3licas celulares relacionadas con ditas estruturas moleculares.\nBraquiterapia.\nA braquiterapia (radioterapia interna) admin\u00edstrase situando a(s) fonte(s) de radiaci\u00f3n dentro ou nas proximidades da \u00e1rea que hai que tratar. A braquiterapia util\u00edzase comunmente como un tratamento efectivo dos cancros cervicais, de pr\u00f3stata, de mama, e de pel, e pode utilizarse tam\u00e9n para tratar tumores en moitos outras partes do corpo. Igual que coa radiaci\u00f3n estereot\u00e1ctica, os tratamentos de braquiterapia son co\u00f1ecidos con frecuencia polos nomes das marcas dos fabricantes dos aparellos. Por exemplo, nomes de marcas para os tratamentos de braquierapia do cancro de mama son SAVI, MammoSite e Contura, e para o cancro de pr\u00f3stata, Proxcelan, TheraSeed e I-Seed.\nNa braquiterapia as fontes de radiaci\u00f3n son colocadas de forma precisa directamente no sitio onde est\u00e1 o tumor canceroso. Isto significa que a irradiaci\u00f3n s\u00f3 afecta a unha \u00e1rea moi localizada, e a exposici\u00f3n \u00e1 radiaci\u00f3n dos tecidos sans que est\u00e1n m\u00e1is lonxe da fonte de radiaci\u00f3n \u00e9 reducida. Estas caracter\u00edsticas da braquiterapia proporcionan vantaxes sobre a radioterapia externa, xa que o tumor pode ser tratado con doses altas de radiaci\u00f3n localizada, mentres que se reduce a probabilidade de danos innecesarios aos tecidos sans de arredor. Un curso de tratamento de braquiterapia adoita poder completarse en menos tempo que con outras t\u00e9cnicas de radioterapia. Isto pode axudar a reducir a posibilidade de que as c\u00e9lulas cancerosas sobrevivan divid\u00edndose e crecendo nos intervalos entre cada dose de radioterapia.\nComo exemplo da natureza localizada da braquiterapia do cancro de mama, o dispositivo SAVI administra a dose de radiaci\u00f3n por medio de moitos cat\u00e9teres, cada un dos cales pode ser controlado individualmente. Esta estratexia dimin\u00fae a exposici\u00f3n dos tecidos sans e os efectos secundarios resultantes, comparada tanto coa radioterapia de raios externos coma cos vellos m\u00e9todos de braquiterapia da mama.\nRadioterapia intraoperativa.\nA radioterapia intraoperativa (RTIO ou IORT) aplica niveis terap\u00e9uticos de radiaci\u00f3n a unha \u00e1rea diana, como un tumor canceroso no momento en que a \u00e1rea queda exposta durante unha operaci\u00f3n de cirurx\u00eda. O obxectivo da radioterapia intraoperativa \u00e9 mellorar o control do tumor local e as taxas de supervivencia de pacientes con diversos tipos de cancro.\nFundamentos.\nA radioterapia intraoperativa fundam\u00e9ntase en administrar unha alta dose de radiaci\u00f3n con precisi\u00f3n sobre a \u00e1rea diana cunha exposici\u00f3n m\u00ednima dos tecidos veci\u00f1os, os cales son desprazados ou protexidos durante a radioterapia intraoperativa. As t\u00e9cnicas de radiaci\u00f3n convencionais como a radioterapia de raios externos despois da extirpaci\u00f3n cir\u00farxica do tumor te\u00f1en varios inconvenientes: Frecuentemente non se acerta a dar na capa do tumor onde se deber\u00eda aplicar a dose m\u00e1is alta debido \u00e1 complexa localizaci\u00f3n da cavidade da ferida cir\u00farxica incluso cando se usa unha planificaci\u00f3n de radioterapia moderna. Adicionalmente, o retardo habitual entre a extirpaci\u00f3n do tumor e a radioterapia de raios externos pode permitir que se repoboe o tumor de c\u00e9lulas cancerosas. Estes efectos dani\u00f1os potenciais poden evitarse administrando a radiaci\u00f3n con m\u00e1is precisi\u00f3n aos tecidos diana o que conduce \u00e1 inmediata eliminaci\u00f3n das c\u00e9lulas tumorais residuais. Outro aspecto \u00e9 que o flu\u00eddo na ferida cir\u00farxica ten un efecto estimulante sobre as c\u00e9lulas tumorais. A radioterapia intraoperativa inhibe os efectos estimulantes do flu\u00eddo da ferida.\nA radioterapia intraoperativa no cancro de mama.\nA maior experiencia coa radioterapia intraoperativa e as mellores probas do seu potencial son as obtidas no cancro de mama, no que foron xa tratados un n\u00famero substancial de pacientes usando, por exemplo, a t\u00e9cnica TARGIT (\"TARGeted Intraoperative radioTherapy\"). En 2013 presentouse o resultado en 5 anos da recorrencia local e supervivencia global do ensaio TARGIT-A de radioterapia intraoperativa TARGIT para cancro de mama , publicados na revista \"Lancet\".\nNo ensaio participaron 3\u00a0451 pacientes de 33 centros de 11 pa\u00edses.\nA an\u00e1lise dos datos encontrou que\nA conclusi\u00f3n foi que a TARGIT concorrente con lumpectom\u00eda dentro dunha estratexia adaptada ao risco deber\u00eda considerarse como unha opci\u00f3n para pacientes elixibles con cancro de mama seleccinados coidadosamente segundo o protocolo do ensaio TARGIT-A, como unha alternativa \u00e1 radioterapia de raios externos posoperatoria. Os resultados da TARGIT de radioterapia intrraoperativa TARGIT IORT para o cancro de mama disc\u00fatense nun podcast dos ensaios TARGIT-A e ELIOT na p\u00e1xina web de Lancet. (documento completo de radioterapia intraoperativa TARGIT) .\nTerapia de radiois\u00f3topos.\nA terapia de radiois\u00f3topos sist\u00e9mica \u00e9 unha forma de terapia dirixida a diana. A selecci\u00f3n da diana pode facerse debido a que as propiedades qu\u00edmicas de is\u00f3topos como o radioiodo, que \u00e9 absorbido especificamente pola gl\u00e1ndula tiroide unhas mil veces m\u00e1is que outros \u00f3rganos do corpo. Tam\u00e9n se pode seleccionar a diana unindo o radiois\u00f3topo a outra mol\u00e9cula ou anticorpo para que o gu\u00ede cara ao tecido diana. Os radiois\u00f3topos son administrados por infusi\u00f3n no torrente sangu\u00edneo ou por inxesti\u00f3n. Exemplos son a infusi\u00f3n de metaiodobencilguanidina (MIBG) para tratar o neuroblastoma, a de iodo-131 oral para tratar o cancro de tiroide ou a tirotoxicose, e do lutecio-177 unido a hormonas e do itrio-90 para tratar tumores neuroend\u00f3crinos (terapia de radion\u00faclido de receptor p\u00e9ptido).\nOutro exemplo \u00e9 a inxecci\u00f3n de microsferas de resina e cristal de itrio-90 radioactivo na arteria hep\u00e1tica para radioembolizar tumores de f\u00edgado ou met\u00e1stases de f\u00edgado. Estas microsferas util\u00edzanse para unha estratexia de tratamento chamada terapia de radiaci\u00f3n interna selectiva. As microsferas son de aproximadamente 30\u00a0\u00b5m de di\u00e1metro (aproximadamente un terzo do di\u00e1metro dun cabelo humano) e son administrados directamente na arteria que subministra sangue ao tumor. Estes tratamentos empezan introducindo un cat\u00e9ter pola arteria femoral da perna, lev\u00e1ndoo ata a diana desexada e administrando o tratamento. O rego sangu\u00edneo do tumor transportar\u00e1 as microsferas directamente ao tumor permitindo unha estratexia m\u00e1is selectiva que a quimioterapia sist\u00e9mica tradicional. Hai actualmente dous tipos de microsferas para estes tratamentos: SIR-Spheres e TheraSphere.\nUn dos usos principais da terapia de radiois\u00f3topos sist\u00e9mica \u00e9 no tratamento de met\u00e1stases \u00f3seas orixinadas a partir dun cancro. Os radiois\u00f3topos viaxan selectivamente a \u00e1reas do \u00f3so danadas, e non afectan ao \u00f3so normal non danado. Os is\u00f3topos que normalmente se usan no tratamento das met\u00e1stases \u00f3seas son o estroncio-89 e o samario (153Sm) lexidronam.\nEn 2002, a FDA dos Estados Unidos aprobou o uso do ibritumomab tiuxetan (Zevalin), que \u00e9 un anticorpo monoclonal anti-CD20 conxugado ao itrio-90.\nEn 2003, a FDA aprobou o r\u00e9xime tositumomab/iodo (131I) tositumomab (Bexxar), que \u00e9 unha combinaci\u00f3n dun iodo-131 etiquetado e un anticorpo monoclonal anti-CD20 non etiquetado.\nEstes medicamentos foron os primeiros axentes do que se co\u00f1ece como radioinmunoterapia, e foron aprobados para o tratamento do linfoma non de Hodgkins refractario.\nConter a respiraci\u00f3n con inspiraci\u00f3ns profundas.\nConter a respiraci\u00f3n con inspiraci\u00f3ns profundas (DIBH, do ingl\u00e9s \"Deep inspiration breath-hold\") \u00e9 un m\u00e9todo de administrar radioterapia \u00e1 vez que se limita a exposici\u00f3n \u00e1 radiaci\u00f3n do coraz\u00f3n e pulm\u00f3ns. Util\u00edzase principalmente para tratar cancro de mama esquerda. A t\u00e9cnica implica que o paciente conte\u00f1a a respiraci\u00f3n durante o tratamento. Hai dous m\u00e9todos b\u00e1sicos de realizar a DIBH: conter a respiraci\u00f3n con respiraci\u00f3n libre e conter a respiraci\u00f3n con inspiraci\u00f3ns profundas monitorizadas cun espir\u00f3metro.\nHistoria.\nA medicina leva utilizando a radioterapia como tratamento para o cancro desde hai m\u00e1is de 100 anos, e as primeiras aplicaci\u00f3ns datan dos tempos do descubrimento dos raios X en 1895 feito por Wilhelm R\u00f6ntgen. En 1896 est\u00e1 documentada a s\u00faa utilizaci\u00f3n para tratar o cancro.\nO campo da radioterapia empezou a crecer na primeira d\u00e9cada do s\u00e9culo XX, principalmente debido aos traballos innovadores da premio Nobel Marie Curie (1867\u20131934), que descubriu os elementos radioactivos polonio e radio en 1898. Isto deu comezo a unha nova era no tratamento e investigaci\u00f3n m\u00e9dica. Ao longo da d\u00e9cada de 1920 non se co\u00f1ec\u00edan os perigos da exposici\u00f3n \u00e1 radiaci\u00f3n e utiliz\u00e1base pouca protecci\u00f3n. Cr\u00edase que o radio ti\u00f1a poderes curativos e a radioterapia aplic\u00e1base no tratamento de moitas doenzas.\nAntes da Segunda guerra mundial as \u00fanicas fontes pr\u00e1cticas de radiaci\u00f3n para a radioterapia eran o radio e a s\u00faa \"emanaci\u00f3n\", o gas radon e o tubo de raios X. A radioterapia de raios externos (teleterapia) empezou co comezo do s\u00e9culo XX usando m\u00e1quinas de raios X de voltaxe relativamente baixa (&lt;150\u00a0kV). Atopouse que mentres que os tumores superficiais pod\u00edan ser tratados con raios X de baixa voltaxe, compr\u00eda utilizar raios de maior enerx\u00eda penetrantes para chegar a tumores que estaban no interior do corpo, polo que era necesaria unha maior voltaxe. Os raios X de ortovoltaxe, que usaban voltaxes no tubo de 200 a 500\u00a0kV, empezaron a utilizarse durante a d\u00e9cada de 1920. Para conseguir chegar aos tumores situados m\u00e1is profundamente no corpo sen expo\u00f1er a pel e tecidos que estaban diante a doses perigosas de radiaci\u00f3n eran necesarios raios con enerx\u00edas de 1\u00a0MV ou m\u00e1is, a chamada radiaci\u00f3n \"megavoltio\". A produci\u00f3n de raios X de megavoltios requir\u00eda voltaxes no tubo de raios X de 3 a 5 mill\u00f3ns de voltios, para o que eran necesarias instalaci\u00f3ns caras. As unidades de raios X de megavoltaxe empezaron a constru\u00edrse a finais da d\u00e9cada de 1930, mais debido ao seu custo s\u00f3 dispo\u00f1\u00edan delas unhas poucas instituci\u00f3ns. Unha das primeiras foi a que se instalou no hospital de St. Bartholomew en Londres en 1937 e utilizouse ata 1960, que usaba un tubo de raios X de algo m\u00e1is de 9 metros de longo e un peso de 10 toneladas. O elemento qu\u00edmico radio produc\u00eda raios gamma de megavoltios, pero era extremadamente caro e raro debido \u00e1 s\u00faa baixa presenza nos minerais. En 1937 a subministraci\u00f3n total mundial de radio para radioterapia era soamente de 50 gramos, que daquela custaban o equivalente a uns 50 mill\u00f3ns de d\u00f3lares de 2005.\nA invenci\u00f3n do reactor nuclear no Proxecto Manhattan durante a Segunda guerra mundial fixo posible a produci\u00f3n artificial de radiois\u00f3topos para a radioterapia. A terapia de coblato, e as m\u00e1quinas de teleterapia que usaban raios gamma de megavoltios emitidos polo cobalto-60, un radiois\u00f3topo producido irradiando o metal cobalto ordinario nun reactor, revolucionaron este campo entre as d\u00e9cadas de 1950 e inicios da de 1980. As m\u00e1quinas de cobalto eran relativamente baratas, robustas e doadas de usar, a\u00ednda que debido aos seus 5,27 anos de vida media o cobalto ti\u00f1a que ser substitu\u00eddo cada 5 anos aproximadamente.\nOs aceleradores de part\u00edculas lineais m\u00e9dicos, desenvolvidos desde a d\u00e9cada de 1940, empezaron a substitu\u00edr as unidades de raios X e cobalto na d\u00e9cada de 1980 e estas terapias vellas est\u00e1n agora en declive. O primeiro acelerador de part\u00edculas m\u00e9dico utilizouse no hospital Hammersmith de Londres en 1953. Os aceleradores lineais poden producir altas enerx\u00edas, te\u00f1en raios m\u00e1is colimados e non producen residuos radioactivos cos seus problemas engadidos de eliminaci\u00f3n como os que producen as terapias de radiois\u00f3topos.\nCoa invenci\u00f3n feita por Godfrey Hounsfield da tomograf\u00eda computadorizada en 1971, f\u00edxose posible a planificaci\u00f3n tridimensional, o que causou un cambio desde a administraci\u00f3n de radiaci\u00f3n en 2-D a 3-D. A tomograf\u00eda computadorizada permitiu aos m\u00e9dicos determinar m\u00e1is axeitadamente a distribuci\u00f3n da dose usando imaxes de tomograf\u00eda axial da anatom\u00eda do paciente. A chegada de novas tecnolox\u00edas para obter imaxes do corpo, como as imaxes por resonancia magn\u00e9tica na d\u00e9cada de 1970 e a tomograf\u00eda por emisi\u00f3n de positr\u00f3ns na d\u00e9cada de 1980, fixo que a radioterapia pasase dos 3-D conformais \u00e1 terapia de radiaci\u00f3n modulada pola intensidade e \u00e1 tomoterapia de radioterapia guiada por imaxes. Estes avances permitiron aos onc\u00f3logos radioter\u00e1picos ver mellor os tumores diana a tratar, o que tivo como resultado uns mellores resultados do tratamento, mellor preservaci\u00f3n dos \u00f3rganos e menores efectos secundarios."}
{"id": "375143", "revid": "23204", "url": "https://gl.wikipedia.org/wiki?curid=375143", "title": "Jos\u00e9 Alberto de Oliveira Anchieta", "text": "Jos\u00e9 Alberto de Oliveira Anchieta, nado o 9 de outubro de 1832 en Lisboa, e finado o 14 de setembro de 1897 en Caconda, Angola, foi un explorador e naturalista portugu\u00e9s.\nTraxectoria.\nAnchieta naceu en 1832 en Lisboa, e comezou os seus estudos de matem\u00e1ticas na Universidade de Co\u00edmbra. Debido \u00e1 s\u00faa tenaz independencia e ao seu car\u00e1cter exc\u00e9ntrico, por\u00e9n, non se adaptou ben \u00e1 universidade e trasladouse \u00e1 Escola Polit\u00e9cnica de Lisboa.\nEn 1857 un dos seus amigos m\u00e1is achegados trasladouse a Cabo Verde, colonia portuguesa no oc\u00e9ano Atl\u00e1ntico ao oeste de \u00c1frica e Anchieta foi a reunirse con el. Al\u00ed pasou o seu tempo estudando a flora e a fauna da illa de Santo Ant\u00e3o, a m\u00e1is oriental do arquip\u00e9lago, e finalmente terminou axudando aos seus habitantes como \"m\u00e9dico afeccionado\" (el ti\u00f1a estudado alg\u00fans medicamentos). Unha epidemia de c\u00f3lera matou a maior\u00eda dos habitantes da illa, e el case morreu tam\u00e9n, pero puido volver a Portugal despois de dous anos.\nDespois, de acordo co que el cr\u00eda que era a s\u00faa vocaci\u00f3n, estudou medicina en Lisboa, Londres e Par\u00eds, pero non puido completar a carreira e volveu a \u00c1frica, esta vez a Angola, a maior das colonias da \u00c1frica Occidental Portuguesa, en 1865, xa casado, e a s\u00faa esposa acompa\u00f1ouno. Permaneceu na rexi\u00f3n de Benguela, establecendo un laboratorio dentro das ru\u00ednas dunha igrexa, dedic\u00e1ndose \u00e1 exploraci\u00f3n e \u00e1 recollida de animais, at\u00e9 que, en 1867, o goberno portugu\u00e9s o contratou como naturalista, a\u00ednda que o m\u00e1is prob\u00e1bel \u00e9 que Anchieta fora recrutado como axente secreto e informador.\nAnchieta viviu en Angola at\u00e9 1897, data da s\u00faa morte. Tivo \u00e9xito como explorador do interior e como naturalista e, despois de estudar e recoller numerosas novas especies animais e plantas, regresou a Portugal. A\u00ednda que a maior\u00eda das s\u00faas colecci\u00f3ns se perderon cando a s\u00faa canoa naufragou nun r\u00edo, doou o que quedaba ao Museo de Historia Natural da Escola Polit\u00e9cnica lisboeta, onde os esp\u00e9cimes foron examinados e catalogados por zo\u00f3logos e bot\u00e1nicos, particularmente por Jos\u00e9 Vicente Barbosa du Bocage.\nMoitas das especies de mam\u00edferos, aves, r\u00e9ptiles, anfibios, e peixes descritos por el eran desco\u00f1ecidos at\u00e9 a data e as\u00ed foron nomeados \"anchietae\" na s\u00faa honra por Bocage e outros.\nAnchieta foi o m\u00e1is importante explorador de Angola no s\u00e9culo XIX. Era curiosa a s\u00faa biblioteca, non s\u00f3 porque \"As mil e unha noites\" cohabitaban con obras cient\u00edficas, entre elas, nas que fundamentou o seu traballo, como \"Ornithologie d'Angola\" e \"Herp\u00e9thologie d'Angola et du Congo\", de J. V. Barboza du Bocage.\nPublicou alg\u00fans artigos, pero non foi iso o que o caracterizou. Desde o punto de vista cient\u00edfico, non era un naturalista de gabinete, sen\u00f3n un naturalista de campo, un explorador, polo tanto eran outros os que escrib\u00edan, el sobre todo l\u00eda, non publicaba.\nEn total, segundo Bocage, Anchieta foi o respons\u00e1bel de identificar 25 novas especies de mam\u00edferos, 46 de aves e 46 r\u00e9ptiles e anfibios. Non lle importaba moito escribir artigos cient\u00edficos, por\u00e9n deixou esta tarefa aos seus colegas de Lisboa, cos que manti\u00f1a correspondencia."}
{"id": "375144", "revid": "85894", "url": "https://gl.wikipedia.org/wiki?curid=375144", "title": "Caconda", "text": "Caconda \u00e9 unha cidade e un concello da provincia da Hu\u00edla, en Angola.\nXeograf\u00eda.\nO concello, creado en 1857, ten unha extensi\u00f3n de 4 715\u00a0km\u00b2 e unha poboaci\u00f3n de 186 098 habitants (estimaci\u00f3n de 2006), distribu\u00eddos nas comunas de Caconda, Uaba, Cusse, Gungui e Sede.\nLocalizada na rexi\u00f3n de Plano Alto, a 237\u00a0km ao norte de Lubango, a capital provincial, e aproximadamente a 700\u00a0km ao sur de Luanda, a capital do pa\u00eds.\nCaconda ten un clima subtropical de terras altas, clima temperado con inverno seco e ver\u00e1n suave (Cwb na clasificaci\u00f3n clim\u00e1tica de K\u00f6ppen).\nHistoria.\nCoa colonizaci\u00f3n portuguesa, o territorio da actual provicia da Hu\u00edla foi inclu\u00eddo no territorio de Benguela. No s\u00e9culo XIX, Caconda era o punto m\u00e1is avanzado no territorio colonial de Portugal en \u00c1frica.\nPor un decreto lei aprobado en abril de 1849, o territorio foi integrado no distrito de Mo\u00e7amedes (agora chamado Narnibe). Un dos principais municipios da provincia \u00e9 Caconda.\nCaconda ten un lugar na historia da zoolox\u00eda, porque foi al\u00ed onde o grande explorador e naturalista portugu\u00e9s Jos\u00e9 Alberto de Oliveira Anchieta (1833\u20131897) levou a cabo a maior parte do seu traballo, e nesa localidde morrreu en 1897, cando regresaba dunha expedici\u00f3n.\nA rexi\u00f3n de Caconda viuse severamente afectada pola guerra civil angolana. \u00c9 unha zona extremadamente pobre, e moitas familias viven da agricultura de subsistencia, e rexistra unha taxa de desnutrici\u00f3n do 20 %. Un gran n\u00famero de persoas foi desprazado durante a guerra civil. O programa de axuda das Naci\u00f3ns Unidas e o Programa Mundial de Alimentos foron esenciais para facer fronte \u00e1 cat\u00e1strofe humanitaria.\nCultura.\nOs principais monumentos de Caconda son os restos da fortaleza portuguesa de Caconda e a igrexa constru\u00edda en 1956.\nNos \u00faltimos anos o goberno est\u00e1 a financiar programas para o desenvolvemento rural e combater a fame. O alcalde Cacondas, Ad\u00e3o Sebasti\u00e3o C\u00e9sar, anunciuou en abril de 2014 a construci\u00f3n da Biblioteca Municipal, cun orzamento 20 mill\u00f3ns de kwanzas (uns 150 000 euros). O edificio ofrece un espazo para 2 000 libros e unha sala de ordenadores. A ministra de cultura Rosa Cruz e Silva xa hab\u00eda prometera durante a s\u00faa visita a entrega a Caconda de 1 000 libros polo seu Ministerio."}
{"id": "375160", "revid": "98629", "url": "https://gl.wikipedia.org/wiki?curid=375160", "title": "Martellus Bennett", "text": "Martellus Demond Bennett, nado o 10 de marzo de 1987 en San Diego (California), \u00e9 un ex xogador profesional estadounidense de f\u00fatbol americano que xogaba na posici\u00f3n de tight end na National Football League (NFL). O seu maior \u00e9xito foi a Super Bowl LI conseguido cos New England Patriots. Tras formarse no f\u00fatbol americano universitario na Texas A&amp;M, foi seleccionado na segunda rolda no draft da NFL de 2008 polos Dallas Cowboys. Al\u00e9n do equipo de Massachusetts, Bennett tam\u00e9n xogou para os New York Giants, os Chicago Bears e os Green Bay Packers. Bennett \u00e9 tam\u00e9n escritor de contos infantiles. O seu irm\u00e1n m\u00e1is vello, Michael Bennett, \u00e9 tam\u00e9n xogador profesional de f\u00fatbol americano."}
{"id": "375163", "revid": "89787", "url": "https://gl.wikipedia.org/wiki?curid=375163", "title": "Clemente Biondetti", "text": "Clemente Biondetti nado o 18 de agosto de 1898 e finado o 24 de febreiro de 1955, foi un piloto de carreiras italiano. Biondetti naceu nunha familia da clase obreira, Biondetti correu as motocicletas antes de pasar aos autom\u00f3biles onde tivo m\u00e1is \u00e9xito.\nBiograf\u00eda.\nNado en Buddus\u00f2, Sarde\u00f1a, nunha familia de clase traballadora, Biondetti comezou a s\u00faa andaina nas carreiras en motocicletas en 1923, pero en 1927 decidiuse polos autom\u00f3biles. En 1931 a s\u00faa actuaci\u00f3n valeulle un punto de Gran Premio correndo co equipo de f\u00e1brica deMaserati.\nOs seus \u00e9xitos en circu\u00edtos foron m\u00ednimos, pero foi un dos mellores nas carreiras de resistencia. Pilotando un Alfa Romeo 8C 2900b, Clemente Biondetti ga\u00f1ou a Mille Miglia de 1938 para o coches deportivos e na Coppa Ciano terminou segundo na clase voiturette e terceiro na clasificaci\u00f3n xeral. En 1939, ga\u00f1ou a Coppa Acerbo na clase voiturette e logrou o segundo lugar no Gran Premio de Su\u00edza. A s\u00faa participaci\u00f3n nas carreiras det\u00edvose despois do estalido da segunda guerra mundial en 1940. No momento en que retomou a s\u00faa participaci\u00f3n nas carreiras logo da guerra, xa ti\u00f1a 49 anos. Con todo, dominou as carreiras de resistencia italianas, logrando \u00e1 vitoria na Mille Miglia durante tres anos consecutivos de 1947 a 1949 e a Targa Florio en 1948 e 1949. Ga\u00f1ou m\u00e1is Mille Miglias que calquera outro piloto na historia.\nClemente Biondetti participou nun Gran Premio do Campionato Mundial de F\u00f3rmula 1, o Gran Premio de Italia de 1950. Conducindo un autom\u00f3bil h\u00edbrido auto-constru\u00eddo, os problemas do motor obrig\u00e1rono a retirarse da carreira polo que non puido anotar ning\u00fan punto do campionato. A Biondetti encant\u00e1banlle os coches de carreiras e seguiu competindo en autos deportivos e carreiras de resistencia, obtendo un segundo lugar nun Ferrari nas 12 Horas de Pescara en 1952 contra pilotos moito m\u00e1is novos. Logo de sufrir de cancro durante varios anos, viuse obrigado a retirarse en 1954. Sucumbiu ao cancro o 24 de febreiro de 1955 en Florencia.\nRexistro de carreiras.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375165", "revid": "56817", "url": "https://gl.wikipedia.org/wiki?curid=375165", "title": "Stranger Things (\u00e1lbum)", "text": "Stranger Things \u00e9 o terceiro \u00e1lbum da banda brit\u00e1nica de indie rock Yuck, publicado o 26 de febreiro de 2016 a trav\u00e9s do selo Mam\u00e9 Records. O disco foi gravado durante un per\u00edodo de varios meses no ano 2015 na casa do l\u00edder Max Bloom en Londres. \"Stranger Things\" foi autoproducido polo grupo. A edici\u00f3n do \u00e1lbum foi precedida por tres sinxelos: \"Hold Me Closer\", \"Hearts in Motion\" e \"Cannonball\"."}
{"id": "375166", "revid": "865", "url": "https://gl.wikipedia.org/wiki?curid=375166", "title": "Wild Flag", "text": "Wild Flag foi un supergrupo estadounidense de indie rock/post-punk baseado en Portland, Oreg\u00f3n e Washington, D.C. O grupo estaba composto por Carrie Brownstein (voces, guitarra), Mary Timony (voces, guitarra), Rebecca Cole (teclado, coros) e Janet Weiss (bater\u00eda e coros), que eran ex-membros das bandas Sleater-Kinney, Helium e The Minders."}
{"id": "375167", "revid": "98629", "url": "https://gl.wikipedia.org/wiki?curid=375167", "title": "IBoy", "text": "iBoy\u00a0\u00e9 un filme brit\u00e1nico de\u00a0ciencia ficci\u00f3n\u00a0producido por\u00a0Netflix\u00a0que se estreou no 2017. Est\u00e1\u00a0protagonizando Bill Milner e Maisie Williams, e bas\u00e9ase no libro hom\u00f3nimo de\u00a0Kevin Brooks."}
{"id": "375168", "revid": "5863", "url": "https://gl.wikipedia.org/wiki?curid=375168", "title": "Rodrigo \u00c1lvarez Pardo", "text": "Rodrigo \u00c1lvarez Pardo, nado en Pontedeume cara a 1884 e finado no mesmo concello o 10 de agosto de 1936, foi un avogado e pol\u00edtico galego.\nTraxectoria.\nFillo de Ram\u00f3n \u00c1lvarez Gonz\u00e1lez. Participou no movemento agrarista nos anos dez. Foi fiscal municipal de Pontedeume (1910) e secretario do Concello de Ares. Na Segunda Rep\u00fablica foi militante de Izquierda Republicana. Co golpe de Estado do 18 de xullo de 1936 foi detido e paseado en Pontedeume o 10 de agosto de 1936. Logo da s\u00faa morte foille incoado expediente de responsabilidades pol\u00edticas, sendo sancionado con 200 pesetas. O 7 de marzo de 1948 a guerrilla axustizou ao falanxista Jos\u00e9 Manuel Otero Castro, acusado de ser o responsable da s\u00faa morte.\nVida persoal.\nCasou con Mar\u00eda D\u00edaz Dom\u00ednguez en 1926."}
{"id": "375169", "revid": "98629", "url": "https://gl.wikipedia.org/wiki?curid=375169", "title": "Jo Vonlanthen", "text": "Joseph Vonlanthen, nado o 31 de maio de 1942 en Sankt Ursen, \u00e9 un expiloto de Su\u00edza. Participou nun Gran Premio do Campionato Mundial de F\u00f3rmula 1, o 17 de agosto de 1975, pilotando un Williams. Retirouse cun fallo no motor, non anotando puntos de campionato.\nVonlanthen comezou na F\u00f3rmula Vee, antes de progresar \u00e1 F\u00f3rmula 3, onde ga\u00f1ou o Campionato su\u00edzo de F\u00f3rmula 3. Atopouse con m\u00e1is dificultades nan F\u00f3rmula 2, pero conseguiu asegurar un asento con Frank Williams no Gran Premio de Su\u00edza de 1975 unha carreira fora do campionato, onde terminou 14\u00ba. Tam\u00e9n fixo unha aparici\u00f3n no campionato do mundo no Gran Premio de Austria de 1975. Vonlanthen foi afortunado de comezar esta carreira, xa que s\u00f3 se lle permitiu comezar cando Wilson Fittipaldi sufriu unha lesi\u00f3n na pr\u00e1ctica que lle impediu ocupar o seu lugar na grella.\nPosteriormente regresou \u00e1 F\u00f3rmula 2 antes de desaparecer dos niveis m\u00e1is altos do deporte.\nRexistro de carreiras.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375170", "revid": "45576", "url": "https://gl.wikipedia.org/wiki?curid=375170", "title": "Circu\u00edto de ACI Vallelunga", "text": ""}
{"id": "375171", "revid": "72012", "url": "https://gl.wikipedia.org/wiki?curid=375171", "title": "Kohlrabi", "text": ""}
{"id": "375172", "revid": "72012", "url": "https://gl.wikipedia.org/wiki?curid=375172", "title": "Col ravo", "text": ""}
{"id": "375174", "revid": "5749", "url": "https://gl.wikipedia.org/wiki?curid=375174", "title": "Max de Terra", "text": "Max de Terra nado en Z\u00faric o 6 de outubro de 1918 e finado tam\u00e9n en Z\u00faric o 29 de decembro de 1982, foi un piloto de carreiras de Su\u00edza. Participou en dous Grandes Premios do Campionato do Mundo de F\u00f3rmula 1, debutou o 18 de maio de 1952. Non logrou ning\u00fan punto de campionato.\nFormou parte da \u00c9curie Espadon.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375176", "revid": "72012", "url": "https://gl.wikipedia.org/wiki?curid=375176", "title": "D\u00eda da mentira", "text": ""}
{"id": "375178", "revid": "624", "url": "https://gl.wikipedia.org/wiki?curid=375178", "title": "Sigeric I de Essex", "text": ""}
{"id": "375179", "revid": "45576", "url": "https://gl.wikipedia.org/wiki?curid=375179", "title": "\u00c9curie Espadon", "text": ""}
{"id": "375180", "revid": "23204", "url": "https://gl.wikipedia.org/wiki?curid=375180", "title": "Sigeheard de Essex", "text": "Sigeheard foi rei de Essex xunto co seu irm\u00e1n, Swaefred, desde 694 a 709, tras suceder ao seu pai S\u00e6bbi.\nTraxectoria.\nEn 705, afast\u00e1ronse do rei Ine de Wessex por amparar os seus rivais ao trono. No S\u00ednodo de Brentford, estiveron de acordo en desterrar os rivais de Essex a cambio de que o rei Ine prometese non atacar Essex. A cronolox\u00eda exacta dos derradeiros anos do seu goberno \u00e9 incerta. Non se sabe se gobernaron xuntos at\u00e9 709 ou se Swaefred morreu antes desa data.\nSigeheard xunto con Cenred de Mercia confirmou a compra de Fulham a Tyrhtel (Thyrtell), bispo de Hereford por Waldhere (\"Waldherus\"), bispo de Londres (documento S1785).\nEn 709, Offa, o fillo de Sigeheard foi brevemente gobernante conxunto de Essex e sucedeunos como gobernante de Essex, pero m\u00e1is tarde abdicou e viaxou co rei Cenred de Mercia a Roma."}
{"id": "375182", "revid": "5863", "url": "https://gl.wikipedia.org/wiki?curid=375182", "title": "Boston, Massachusetts", "text": ""}
{"id": "375184", "revid": "56817", "url": "https://gl.wikipedia.org/wiki?curid=375184", "title": "Philip Fotheringham-Parker", "text": "Philip Fotheringham-Parker nado o 22 de setembro de 1907 en Beckenham, Kent e finado o 15 de outubro de 1981 en Beckley, East Sussex, foi un piloto de competici\u00f3n de Inglaterra. Participou no Gran Premio do Reino Unido de 1951 pilotando un Maserati 4CL, pero retirouse da carreira logo dun problema cun tubo de aceite, non anotou ning\u00fan punto do campionato. M\u00e1is tarde ese ano, ga\u00f1ou o Gran Premio de Escocia de 1951, unha carreira menor da F\u00f3rmula Un en Winfield con este coche.\nFotheringham-Parker competiu na carreiras das 24 Horas de Le Mans de 1953, compartindo un Allard co propio Sidney Allard, pero o equipo retirouse logo de disputar apenas catro voltas. Tam\u00e9n tomou parte no Rally de Montecarlo de 1954 cun Ford Zephyr.\nResultados Completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375185", "revid": "51526", "url": "https://gl.wikipedia.org/wiki?curid=375185", "title": "Violencia contra as mulleres", "text": "A violencia contra as mulleres \u00e9, de xeito colectivo, actos violentos cometidos contra as mulleres. Este tipo de violencia \u00e9 exercida contra a muller explicitamente por ser muller. A Declaraci\u00f3n sobre a eliminaci\u00f3n da violencia contra a muller da Asemblea Xeral das Naci\u00f3ns Unidas afirma que:\nKofi Annan, secretario xeral das Naci\u00f3ns Unidas, declarou nun informe de 2006 publicado na web do Fondo de Desenvolvemento das Naci\u00f3ns Unidas para a Muller (UNIFEM) que:\nA violencia contra as mulleres pode encaixar en varias categor\u00edas amplas. Algunhas das formas de violencia son a violaci\u00f3n, a violencia dom\u00e9stica, o acoso sexual, infanticidio feminino, selecci\u00f3n prenatal do sexo, os asasinatos de honor, a violencia do dote, a mutilaci\u00f3n xenital feminina, a lapidaci\u00f3n, a desfiguraci\u00f3n, a escravitude sexual, a trata de mulleres, a prostituci\u00f3n, a pornograf\u00eda, a xestaci\u00f3n por substituci\u00f3n, o matrimonio por secuestro, forzado e concertado, as propias imposici\u00f3ns do x\u00e9nero (submisi\u00f3n, subordinaci\u00f3n, pasividade, debilidade...), entre outras.\nA Organizaci\u00f3n Mundial da Sa\u00fade (OMS), na s\u00faa investigaci\u00f3n da violencia contra as mulleres, analizou e categorizou as diferentes formas da violencia contra as mulleres en todos os estadios da vida dende antes do nacemento \u00e1 velleira.\nNos \u00faltimos anos, houbo unha tendencia de achegamento \u00e1 violencia contra as mulleres a nivel internacional, mediante ferramentas como convenci\u00f3ns; ou, na Uni\u00f3n Europea, a trav\u00e9s de directivas, como a directiva en contra do acoso sexual e a directiva en contra do tr\u00e1fico de persoas."}
{"id": "375189", "revid": "1505", "url": "https://gl.wikipedia.org/wiki?curid=375189", "title": "Coreograf\u00eda", "text": "A coreograf\u00eda (literalmente \u00abescritura da danza\u00bb, tam\u00e9n chamada composici\u00f3n), do grego \"\u03c7\u03bf\u03c1\u03b5\u03af\u03b1\" (danza circular, corea) e \"\u03b3\u03c1\u03b1\u03c6\u03ae\" (escritura), \u00e9 a arte de crear estruturas nas que suceden movementos. O termo composici\u00f3n tam\u00e9n pode referirse \u00e1 navegaci\u00f3n ou conexi\u00f3n destas estruturas de movementos. A estrutura de movementos pode ser considerada como a coreograf\u00eda. As persoas que crean a coreograf\u00eda son chamados core\u00f3grafos.\nA\u00ednda que \u00e9 usado principalmente en relaci\u00f3n coa danza, o termo coreograf\u00eda pode ser aplicado en varios escenarios, entre eles:\nTipos de coreograf\u00eda.\nPara facer unha coreograf\u00eda neces\u00edtase facer unha planigraf\u00eda, consistente en plasmar os movementos dos artistas nun papel; a planigraf\u00eda normalmente faia o core\u00f3grafo, xa que con este material pode dirixir a un grupo grande de persoas no escenario."}
{"id": "375191", "revid": "22570", "url": "https://gl.wikipedia.org/wiki?curid=375191", "title": "Ludwig Fischer", "text": "Ludwig Fischer nado o 17 de decembo de 1915 en Straubing e finado o 8 de marzo de 1991 en Bad Reichenhall, foi un piloto de carreiras de Alema\u00f1a, que correu con \u00e9xito ao longo da d\u00e9cada de 1950 e principios da de 1960, principalmente na F\u00f3rmula 2, pero tam\u00e9n nas subidas a monta\u00f1a e F\u00f3rmula J\u00fanior.\nA s\u00faa \u00fanica participaci\u00f3n no Campionato do Mundo de F\u00f3rmula Un foi no Gran Premio de Alema\u00f1a de 1952 nun AFM-BMW privado, pero non comezou a carreira malia que os 32 participantes (Fischer foi o 31 m\u00e1is r\u00e1pido) considerouse que estaban cualificados.\nResultados completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375192", "revid": "61897", "url": "https://gl.wikipedia.org/wiki?curid=375192", "title": "Xestaci\u00f3n subrogada", "text": ""}
{"id": "375193", "revid": "98629", "url": "https://gl.wikipedia.org/wiki?curid=375193", "title": "O cazador de so\u00f1os", "text": "O cazador de so\u00f1os (en ) \u00e9 un filme estadounidense de ciencia ficci\u00f3n e terror dirixido por Lawrence Kasdan e co-escrito por Kasdan e William Goldman que se estreou no 2003. \u00c9 unha adaptaci\u00f3n da novela de Stephen King \"Dreamcatcher\". Est\u00e1 protagonizado por Damian Lewis, Thomas Jane, Jason Lee e Timothy Olyphant que interpretan a catro amigos que se enfrontan a unha invasi\u00f3n de aliens parasitos."}
{"id": "375194", "revid": "109216", "url": "https://gl.wikipedia.org/wiki?curid=375194", "title": "Peter Hirt", "text": "Peter Hirt nado o 30 de marzo de 1910 e finado o 28 de xu\u00f1o de 1992, foi un piloto de carreiras de Su\u00edza. participou en cinco Grandes Premio do Campionato do Mundo de F\u00f3rmula 1, debutou o 27 de maio de 1951. Non logrou ning\u00fan punte de campionato.\nFormou parte da \u00c9curie Espadon.\nResultados completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375195", "revid": "23204", "url": "https://gl.wikipedia.org/wiki?curid=375195", "title": "Dreamcatcher (filme de 2003)", "text": ""}
{"id": "375197", "revid": "109216", "url": "https://gl.wikipedia.org/wiki?curid=375197", "title": "Rudolf Schoeller", "text": "Rudolf Schoeller nado o 27 de abril de 1902 en D\u00fcren, Alema\u00f1a e finado o 7 de marzo de 1978 en Grabs) foi un piloto de carreiras de Su\u00edza. participou nun \u00fanico Gran Premio do Campionato do Mundo de F\u00f3rmula 1, o 3 de agosto de 1952. Retirouse da carreira con problemas nos amortecedores, e non logrou ning\u00fan punto de campionato.\nFormou parte da \u00c9curie Espadon.\nResultados completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375210", "revid": "109216", "url": "https://gl.wikipedia.org/wiki?curid=375210", "title": "Charles de Tornaco", "text": "Charles de Tornaco nado o 7 de xu\u00f1o de 1927 en Bruxelas e finado o 18 de setembro de 1953 foi un piloto de carreiras de B\u00e9lxica. participou en 4 Grandes Premios do Campionato do Mundo de F\u00f3rmula 1, debutou o 22 de xu\u00f1o de 1952. Non logrou ning\u00fan punto de campionato.\nDe Tornaco foi o cofundador da \u00c9curie Belgique, que m\u00e1is tarde se converteu en \u00c9curie Francorchamps, e a maior parte da s\u00faa andaina nas carreiras foi con este equipo, pilotando Ferraris. Na pr\u00e1ctica para o Gran Premio de Modena en 1953, de Tornaco volcou o seu coche e sufriu graves feridas na cabeza e pescozo. Non hab\u00eda instalaci\u00f3ns m\u00e9dicas adecuadas, e morreu cami\u00f1o do hospital nun coche berlina privado.\nResultados completos na F\u00f3rmula Un.\n() As carreiras en letra grosa indican pole position; as carreiras en \"cursiva\" indican \"volta r\u00e1pida\"."}
{"id": "375211", "revid": "1888", "url": "https://gl.wikipedia.org/wiki?curid=375211", "title": "Domingo Antonio Fern\u00e1ndez P\u00e9rez", "text": "Domingo Antonio Fern\u00e1ndez P\u00e9rez, finado en Pontedeume o 7 de xullo de 1947, foi un sacerdote galego.\nTraxectoria.\nCura p\u00e1rroco de Santa Mari\u00f1a de Taboada (Monfero) dende 1940. Pertenc\u00eda a Falange. Logo doutros intentos frustrados, foi axustizado pola guerrilla na Veiga (Pontedeume) o 7 de xullo de 1947. Ti\u00f1a 39 anos. Xunto ao cad\u00e1ver atop\u00e1ronse varios exemplares de \"Mundo Obrero\" e un escrito co texto: \"Pag\u00f3 este como pag\u00f3 el fascista Jos\u00e9 Otero Castro, asesino de Rodrigo \u00c1lvarez. Ej\u00e9rcito Guerrillero.\""}
{"id": "375213", "revid": "1888", "url": "https://gl.wikipedia.org/wiki?curid=375213", "title": "Carlos Allegue Caruncho", "text": ""}
{"id": "375223", "revid": "5863", "url": "https://gl.wikipedia.org/wiki?curid=375223", "title": "Jos\u00e9 de la Hermida y Castro", "text": ""}
{"id": "375225", "revid": "98629", "url": "https://gl.wikipedia.org/wiki?curid=375225", "title": "Ways to Live Forever (filme)", "text": "Ways to Live Forever \u00e9 un filme brit\u00e1nico-espa\u00f1ol dirixido por Gustavo Ron que se estreou no ano 2010. Bas\u00e9ase na novela hom\u00f3nima escrita por Sally Nicholls. Est\u00e1 protagonizado por Robbie Kay, Alex Etel, Ben Chaplin, Emilia Fox e Greta Scacchi. Foi producido por Life&amp;Soul Productions, El Capitan Pictures e Formato Producciones. Foi distribu\u00eddo por Karma en Espa\u00f1a, World Wide Motion Pictures Corporation en Am\u00e9rica do Norte e InTandem para o resto do mundo."}
{"id": "375226", "revid": "23204", "url": "https://gl.wikipedia.org/wiki?curid=375226", "title": "Pobo mats\u00e9s", "text": "Os mats\u00e9s (tam\u00e9n chamados \"mayoruna\") son un pobo ind\u00edxena que habita na selva amaz\u00f3nica, na fronteira entre o Brasil e o Per\u00fa. Est\u00edmase que a s\u00faa poboaci\u00f3n rolda as 3\u00a0300 persone (censo do 2006 e do 2007). As s\u00faas terras at\u00f3panse entre o r\u00edo Javari e o Galvez.\nAproximadamente a totalidade da poboaci\u00f3n mats\u00e9s fala a lingua mats\u00e9s, que pertence \u00e1 familia ling\u00fc\u00edstica pano."}
{"id": "375227", "revid": "23204", "url": "https://gl.wikipedia.org/wiki?curid=375227", "title": "Pobo mayoruna", "text": ""}
{"id": "375228", "revid": "23204", "url": "https://gl.wikipedia.org/wiki?curid=375228", "title": "Mats\u00e9s", "text": ""}
{"id": "375230", "revid": "1131", "url": "https://gl.wikipedia.org/wiki?curid=375230", "title": "Igrexa de San Fiz de Cangas", "text": "A igrexa de San Fiz de Cangas, \u00e9 un templo relixioso situado na parroquia de San Fiz de Cangas, no concello lugu\u00e9s de Pant\u00f3n. \u00c9 o \u00fanico que queda dun mosteiro de orixe visig\u00f3tica. Como mosteiro de monxas bieitas aparece citado en documentos dos anos 1180 e 1119; en 1289 recibe doaz\u00f3n de dona Urraca I\u00e1\u00f1ez e, no ano 1515, \u00e9 anexionado \u00f3 mosteiro compostel\u00e1n de San Paio de Antealtares.\nArquitectura.\nA igrexa \u00e9 de arquitectura rom\u00e1nica do s\u00e9culo XII, con elementos de transici\u00f3n. A planta exteriormente aparenta ser de cruz latina, pero ten unha soa nave con tres \u00e1bsidas poligonais, ante as cales se cruza outra nave.\nA porta principal presenta un arco lixeiramente apuntado, e o seu t\u00edmpano vai decorado cuns relevos que representan o Sol e a L\u00faa cunha cruz grega no centro, baixo os cales repres\u00e9ntase unha estrela de oito puntas e uns rect\u00e1ngulos conc\u00e9ntricos.\nA estrutura orixinal da igrexa foi modificada no s\u00e9culo XVII \u00f3 suprimirse a \u00e1bsida lateral esquerda para albergar no seu lugar a capela de Torrenovais, da Casa de Espasantes, na que foi colocado o sepulcro de don Rodrigo L\u00f3pez de Quiroga, cabaleiro de Santiago e comendador de Anguera; o sepulcro \u00e9 de arcosolio, coa figura orante do defunto."}
{"id": "375231", "revid": "102241", "url": "https://gl.wikipedia.org/wiki?curid=375231", "title": "Lingua mats\u00e9s", "text": "A lingua mats\u00e9s (tam\u00e9n chamada mayoruna) \u00e9 unha lingua pano falada na conca do Amazonas do Per\u00fa e do Brasil. \u00c9 falada por arredor de 2000 membros do pobo mats\u00e9s (Fleck 2006). A lingua ten boa sa\u00fade e \u00e9 falada por membros de t\u00f3dalas idades nas comunidades mats\u00e9s.\nOs principais dialectos son o mats\u00e9s peruano, o mats\u00e9s brasileiro e o extinto paud usunkid."}
{"id": "375232", "revid": "23204", "url": "https://gl.wikipedia.org/wiki?curid=375232", "title": "Lingua mayoruna", "text": ""}
{"id": "375234", "revid": "56817", "url": "https://gl.wikipedia.org/wiki?curid=375234", "title": "Temperatura ambiente", "text": "A temperatura ambiente \u00e9 a que est\u00e1 comprendida entre as temperaturas que a xente prefire para lugares pechados. Representa o rango no cal o aire non sente nin moi fr\u00edo nin quente cando se usa roupa de entrecasa. Este rango est\u00e1 entre 15\u00a0\u00b0C (59\u00a0\u00b0F) e 30\u00a0\u00b0C (86\u00a0\u00b0F) e \u00e9 o rango para regular a temperatura que ofrecen os dispositivos de control clim\u00e1tico.\nUso cient\u00edfico.\nA temperatura normal do medio ambiente en lugares c\u00e1lidos \u00e9 usualmente tomada de 20 a 22 graos Celsius (293 ou 298 Kelvin, 68 ou 77 graos Fahrenheit). Por conveniencia num\u00e9rica, 300\u00a0K (26.85\u00a0\u00b0C, 80.33\u00a0\u00b0F) \u00e9 utilizado ocasionalmente, sen ser especificada como \"temperatura ambiente\".\u00a0Con todo, a temperatura ambiente non \u00e9 un termo cient\u00edfico uniformemente definido, a diferenza da Temperatura e Presi\u00f3n Est\u00e1ndar, ou TPE, que ten definici\u00f3ns lixeiramente diferentes."}
{"id": "375236", "revid": "22795", "url": "https://gl.wikipedia.org/wiki?curid=375236", "title": "Cryptobranchoidea", "text": ""}
{"id": "375237", "revid": "22795", "url": "https://gl.wikipedia.org/wiki?curid=375237", "title": "Salamandroidea", "text": ""}
{"id": "375239", "revid": "22795", "url": "https://gl.wikipedia.org/wiki?curid=375239", "title": "Sirenoidea", "text": ""}
{"id": "375242", "revid": "5863", "url": "https://gl.wikipedia.org/wiki?curid=375242", "title": "Biblioteca t\u00e9cnica nacional de Praga", "text": "A Biblioteca t\u00e9cnica nacional de Praga ou simplemente Biblioteca t\u00e9cnica nacional (en checo: \"N\u00e1rodn\u00ed Technick\u00e1 Knihovna\") at\u00f3pase en Technick\u00e1 6 en Praga, Rep\u00fablica Checa e tam\u00e9n alberga a Biblioteca Municipal. A antiga sede da Biblioteca Nacional T\u00e9cnica foi o Clementinum, da que todos os libros e materiais foron trasladados \u00e1 nova biblioteca despois da finalizaci\u00f3n da construci\u00f3n. O edificio foi dese\u00f1ado polos arquitectos Roman Brychta, Hal\u00ed\u0159 Ad\u00e1n, Hofmeister Ond\u0159ej e Petr Lle\u0161ek de Projektil Architekti despois de ga\u00f1ar o primeiro premio nun concurso de arquitectura celebrado no ano 2000. A construci\u00f3n comezou a en 2006 e terminouse en xaneiro de 2009. A biblioteca abriu as s\u00faas portas ao p\u00fablico oficialmente o 9 de setembro\u00a0de 2009."}
{"id": "375244", "revid": "1131", "url": "https://gl.wikipedia.org/wiki?curid=375244", "title": "National Portrait Gallery", "text": "A National Portrait Gallery (en galego: Galer\u00eda Nacional de Retratos) \u00e9 un dos museos m\u00e1is famosos de Londres.\u00a0Non debe confundirse coa National Portrait Gallery de Washington, Estados Unidos.\nA s\u00faa colecci\u00f3n est\u00e1 formada por retratos de personaxes destacados da historia; o edificio est\u00e1 constru\u00eddo xusto detr\u00e1s da National Gallery.\nA colecci\u00f3n.\nFoi fundada en 1856 co esp\u00edrito victoriano do idealismo e a educaci\u00f3n a trav\u00e9s do exemplo; o obxectivo da colecci\u00f3n era reunir retratos dos grandes e poderosos de Gran Breta\u00f1a para que inspirasen a outros. A colecci\u00f3n incl\u00fae fotograf\u00edas e pinturas, ademais de caricaturas, debuxos e esculturas. A National Portrait Gallery alberga, entre outros retratos famosos, o \"Retrato Chandos\", posiblemente a imaxe m\u00e1is co\u00f1ecida de William Shakespeare.\nNon todos os retratos son excepcionais artisticamente, como si o son os de Anton van Dyck ou os autorretratos de William Hogarth, Sir Joshua Reynolds e outros artistas brit\u00e1nicos importantes. Outros, como un retrato de grupo dos participantes na conferencia de Somerset House de 1604, son importantes ao ser un documento hist\u00f3rico. As\u00ed, a mi\u00fado, o valor dun traballo como curiosidade ou documento \u00e9 maior que o seu valor art\u00edstico, como no caso do retrato anaf\u00f3rmico de Eduardo VI\u00a0de William Scrots, ou unha escultura da\u00a0Ra\u00ed\u00f1a Vitoria e o Pr\u00edncipe Alberte\u00a0con roupa medieval.\nNun principio, para que o retrato se inclu\u00edse na colecci\u00f3n, o personaxe deb\u00eda morrer. Na actualidade esta norma non se cumpre, e p\u00f3dense ver retratos do xogador de f\u00fatbol Bobby Charlton, do pr\u00edncipe Carlos de Inglaterra ou a s\u00faa nai a ra\u00ed\u00f1a Isabel II.\nA Galer\u00eda mudouse ao seu edificio actual, ao norte de Trafalgar Square, en 1896. O edificio foi dese\u00f1ado por Ewan Christian nun estilo neo-renacentista, e constru\u00eddo por Shilliote &amp; Son; foi ampliado en d\u00faas ocasi\u00f3ns. A primeira ampliaci\u00f3n foi inaugurada por Lord Duveen en 1933, e tr\u00e1tase dunha \u00e1 que percorre Orange Street; a segunda ampliaci\u00f3n abriu en 2000 e foi realizada por Christopher Ondaatje. A \u00e1 Ondaatje ocupa un espazo situado entre os edificios do s\u00e9culo XIX da National Gallery e o edificio da National Portrait Gallery, e \u00e9 notable pola s\u00faa escaleira mec\u00e1nica de dous pisos que leva aos visitantes \u00e1 parte m\u00e1is antiga da colecci\u00f3n, os retratos dos Tudor.\nEn xaneiro\u00a0de 2008, a Galer\u00eda recibiu a maior doaz\u00f3n da s\u00faa historia, 5 000 000 de libras, feita polo millonario estadounidense Randy Lerner.\nActualmente a colecci\u00f3n da National Portrait Gallery est\u00e1 composta por uns 10\u00a0000 obxectos, entre cadros, esculturas, caricaturas e debuxos."}
{"id": "375245", "revid": "23204", "url": "https://gl.wikipedia.org/wiki?curid=375245", "title": "Pobo quechua", "text": "Os quechuas son un pobo ind\u00edxena de Am\u00e9rica do Sur que fala algunha das linguas quechuas. A maior\u00eda dos falantes de quechua vive no Per\u00fa, en Ecuador, en Bolivia, na Arxentina e en Colombia. O dialecto quechua m\u00e1is com\u00fan \u00e9 o quechua sure\u00f1o, os kichwa de Ecuador falan o kichwa; en Colombia, o pobo inga fala o inga kichwa.\nA verba quechua para o seu falante \u00e9 runa ou nuna (\"persoa\"); o plural \u00e9 runakuna ou nunakuna (\"xente\")."}
{"id": "375246", "revid": "23204", "url": "https://gl.wikipedia.org/wiki?curid=375246", "title": "Quechuas", "text": ""}
{"id": "375248", "revid": "5863", "url": "https://gl.wikipedia.org/wiki?curid=375248", "title": "Biblioteca Nacional de Grecia", "text": "A Biblioteca Nacional de Grecia (en grego: \"\u0395\u03b8\u03bd\u03b9\u03ba\u03ae \u0392\u03b9\u03b2\u03bb\u03b9\u03bf\u03b8\u03ae\u03ba\u03b7 \u03c4\u03b7\u03c2 \u0395\u03bb\u03bb\u03ac\u03b4\u03bf\u03c2\") foi fundada en 1832 e sit\u00faase en Atenas.\u00a0O edificio desta instituci\u00f3n, de estilo neocl\u00e1sico, foi dese\u00f1ado polo arquitecto dan\u00e9s Theophil von Hansen, como parte dunha trilox\u00eda que tam\u00e9n inclu\u00edu a Academia e a antiga Universidade de Atenas. \u00c9 p\u00fablica e o seu director \u00e9 Aikater\u00edni Kordo\u00fali."}
{"id": "375249", "revid": "98629", "url": "https://gl.wikipedia.org/wiki?curid=375249", "title": "Ahuna Mons", "text": "Ahuna Mons \u00e9 a monta\u00f1a m\u00e1is grande do planeta anano Ceres. Proxectase sobre un terreo de forma lisa, non \u00e9 un accidente xeol\u00f3xico de impacto, e semella se-la \u00fanica monta\u00f1a do seu tipo en Ceres. Raias brillantes percorren de arriba a abaixo as s\u00faas ladeiras; pensase que esas trazas brillantes est\u00e1n compostas por sales, esa composici\u00f3n ser\u00eda semellante \u00e1 das machas brillantes de Ceres, e probablemente son \u00f3 resultado da actividade criovolc\u00e1nica do interior de Ceres. Recibiu o seu nome en referencia \u00f3 festival da recollida da colleita do pobo Sumi Naga, no nordeste da India.\nDescubrimento.\nA monta\u00f1a foi descuberta grazas \u00e1s imaxes captadas pola Dawn en \u00f3rbita en torno a Ceres, no 2015. Est\u00edmase que ten unha altura media de preto de 4\u00a0km e unha altura m\u00e1xima de preto de 5\u00a0km, visto dende a ladeira m\u00e1is longa; ten uns 20\u00a0km de ancho na base.\nOrixe.\nTense proposto que Ahuna Mons se formou coma un cumio criovolc\u00e1nico. Ser\u00eda pois, o criovolc\u00e1n m\u00e1is preto do sol, descuberto at\u00e9 o de agora no Sistema Solar. Est\u00e1 m\u00e1is ou menos nas ant\u00edpodas da maior conca de impacto de Ceres, que \u00e9 o cr\u00e1ter Kerwan, con 280\u00a0km de ancho. A enerx\u00eda s\u00edsmica do impacto que formou o cr\u00e1ter Kerwan p\u00faidose enfocar no lado oposto de Ceres, fracturando as capas exteriores da zona e facilitando as\u00ed o movemento do magma criovolc\u00e1nico de alta viscosidade (que consistir\u00eda en xeo de auga enlamado e abrandado polo seu contido en sales) que estaba sendo empurrado cara a superficie do planeta anano. O reconto de cr\u00e1teres suxire que a formaci\u00f3n da monta\u00f1a continuou nos \u00faltimos varios centos de mill\u00f3ns de anos, facendo desta unha caracter\u00edstica xeol\u00f3xica relativamente nova."}
{"id": "375252", "revid": "98629", "url": "https://gl.wikipedia.org/wiki?curid=375252", "title": "Convento da Purificaci\u00f3n da Sagrada Virxe Mar\u00eda", "text": "O convento da Purificaci\u00f3n da Sagrada Virxe Mar\u00eda, tam\u00e9n chamado convento de San Marti\u00f1o de Pant\u00f3n, \u00e9 un edificio relixioso situado na parroquia de Pant\u00f3n, no concello do mesmo nome. At\u00f3pase \u00f3 car\u00f3n da igrexa parroquial.\nHistoria.\nEn 1569 o p\u00e1rroco de Santa Mar\u00eda de R\u00edo, Alfonso Ares legou no seu testamento a casa patrucial, chamada de Ferreir\u00f3s, sita en San Marti\u00f1o de Pant\u00f3n, con t\u00f3dolos mobles e inmobles dos que era ou puidese ser dono, para edificar un convento que sirva de acougo e albergue a relixiosos da orde de San Domingos. O seu prop\u00f3sito de formar un convento foi informado favorablemente polas xerarqu\u00edas diocesana e dominica, e presentouse \u00f3 Cap\u00edtulo Provincial, celebrado en Valladolid o 7 de maio de 1569. Al\u00ed os capitulares ordenaron a s\u00faa execuci\u00f3n, \u00e9 dicir axuntalos relixiosos precisos e mandalos a Pant\u00f3n. Contaba co n\u00famero m\u00ednimo de relixiosos esixido polas constituci\u00f3ns dominicas: doce freires e un prior..\nNun principio o seu que facer estar\u00eda centrado primordialmente en levantala casa ou adecentela vella, e en atender a parroquia. Organizar\u00edan misi\u00f3ns e quizais abriran estudo de Gram\u00e1tica e de Artes.\nO convento ti\u00f1a categor\u00eda de vicariado; logo \u00f3 final, acadou o de priorado. Alg\u00fans dos vicarios foron frei Pedro Fern\u00e1ndez (1603), frei Nicolao de Aveda\u00f1o (1605), frei Pedro D\u00edaz (1611-1613), frei Xo\u00e1n de Huerta (1617) e frei Xusto de Oviedo (\u00faltimo vicario do convento).\nA estad\u00eda dos dominicos en Pant\u00f3n foi breve. A partir de 1617 comezan a xestionar o traslado a Monforte de Lemos, o que encaixaba moi ben cos af\u00e1ns expansionistas da orde dominica. A raz\u00f3n principal para o traslado ser\u00eda por motivos econ\u00f3micos \u00f3 ser as s\u00faas posesi\u00f3ns m\u00e1is ben limitadas. De xestionar o cambio encargouse o prior frei Xusto de Oviedo, que viaxou a Roma para acadar o permiso de abandono de Pant\u00f3n e fixaci\u00f3n da comunidade en Monforte de Lemos, o que obtivo mediante a bula do papa Gregorio XV o 12 de marzo de 1621.\nO priorado quedou convertido nunha simple reitoral. Nela viviu un frade dominico como encargado da parroquia e da administraci\u00f3n dos bens, agora de San Xacinto de Monforte de Lemos.\nFoi adquirido recentemente por un empresario de Pant\u00f3n residente nas Canarias, onde pos\u00fae unha cadea de hoteis."}
{"id": "375253", "revid": "22795", "url": "https://gl.wikipedia.org/wiki?curid=375253", "title": "Herpet\u00f3logo", "text": ""}
{"id": "375254", "revid": "23204", "url": "https://gl.wikipedia.org/wiki?curid=375254", "title": "Sirenoideos", "text": "A dos sirenoideos (\"Sirenoidea\") son unha pequena suborde (para alg\u00fans autores un clado) de anfibios caudados que comprende tan s\u00f3 catro especies reunidas nuha \u00fanica familia, a dos sir\u00e9nidos (\"Sirenidae\"), e repartidas en dous x\u00e9neros con d\u00faas especies cada un, que vive no sueste dos Estados Unidos e o nordeste de M\u00e9xico.\nCaracter\u00edsticas.\nExhiben corpos alongados adaptados a unha vida completamente acu\u00e1tica, carecen de dentes pedicelados, extremidades reducidas (carecendo das posteriores) e pedomorfismo, ao reter as branquias na etapa adulta, o sistema da li\u00f1a lateral e unha alimentaci\u00f3n por succi\u00f3n (a\u00ednda que pos\u00faen unha mand\u00edbula m\u00f3bil).\nTaxonom\u00eda.\nUnha posici\u00f3n sistem\u00e1tica dubidosa.\nOs primeiros estudos moleculares posicionaban este taxon como o grupo irm\u00e1n das salam\u00e1ntigas (e por iso alg\u00fans autores incl\u00faeno na suborde dos salamandroideos), pero an\u00e1lises posteriores de secuencias de xenes nucleares suxer\u00edan o clado \"Cryptobranchoidea\" (\"Cryptobranchidae\" e \"Hynobiidae\") como o m\u00e1is basal.\nPor outra parte, Zhang &amp; Wake (2009) volveron a situar os \"Sirenidae\" de acordo coa posici\u00f3n dos primeiros estudos, confirmando, ademais, o clado conformado por aqueles grupos con fecundaci\u00f3n interna, polo que a fecundaci\u00f3n externa (presente en \"Sirenidae\", \"Cryptobranchidae\" e \"Hynobiidae\") ser\u00eda un car\u00e1cter plesiom\u00f3rfico.\nDescrici\u00f3n.\nEsta nova suborde foi descrita en 2005 polo herpet\u00f3logo franc\u00e9s Alain Dubois.\nClasificaci\u00f3n.\nSuborde \"Sirenoidea\"\nFiloxenia.\nAs relaci\u00f3ns filoxen\u00e9ticas entre os x\u00e9neros e as especies da familia dos sir\u00e9nidos son as seguintes:\nO Cladograma est\u00e1 baseado en Moler &amp; Kezer (1993) e Frost \"et al.\" (2006). "}
{"id": "375255", "revid": "22795", "url": "https://gl.wikipedia.org/wiki?curid=375255", "title": "Sirenidae", "text": ""}
{"id": "375256", "revid": "22795", "url": "https://gl.wikipedia.org/wiki?curid=375256", "title": "Sir\u00e9nidos", "text": ""}
{"id": "375259", "revid": "387", "url": "https://gl.wikipedia.org/wiki?curid=375259", "title": "Dawn (sonda espacial)", "text": ""}
{"id": "375260", "revid": "23204", "url": "https://gl.wikipedia.org/wiki?curid=375260", "title": "Alain Dubois", "text": "Alain Dubois, nado o 4 de xu\u00f1o de 1948, \u00e9 un herpet\u00f3logo franc\u00e9s.\nTraxectoria.\n\"Docteur d'Etat\" (Doutor de Estado) en zoolox\u00eda, \u00e9 profesor de zoolox\u00eda e foi director do \"Laboratoire reptiles-amphibiens\" (Laboratorio de herpetolox\u00eda) do Museo Nacional de Historia Natural de Francia (MNHN) de Par\u00eds.\nEspecialista na sistem\u00e1tica de anfibios, da nomenclatura e taxonom\u00eda zool\u00f3xica e de terminolox\u00eda biol\u00f3xica. Foi director do laboratorio de Herpetolox\u00eda da MNHN. Foi xefe de redacci\u00f3n das revistas \"Amphibia Reptilia\" e \"Alytes\",xefe de redacci\u00f3n de \"Bionomina\" e editor de nomenclatura de \"Zootaxa\".\nAlain Dubois est\u00e1 especializado no estudo dos anfibios actuais e \u00e9 co\u00f1ecido por ser o autor de not\u00e1beis traballos sobre a s\u00faa taxonom\u00eda, a s\u00faa evoluci\u00f3n e a s\u00faa bioxeograf\u00eda.\n\u00c9 tam\u00e9n autor de traballos sobre a noci\u00f3n de x\u00e9nero en biolox\u00eda como \"Le genre en zoologie: essai de syst\u00e9matique th\u00e9orique\" (1988). Foi un dos membros fundadores da \"Soci\u00e9t\u00e9 Fran\u00e7aise de Syst\u00e9matique\" (Sociedade Francesa de Sistem\u00e1tica).\nA el d\u00e9bese a descrici\u00f3n dunha nova suborde de urodelos, a dos sirenoideos (\"Sirenoidea\"), a\u00ednda non aceptada por todos os autores.\nNa actualidade \u00e9 coordinador de grupo e especialista taxon\u00f3mico en Fauna Europaea.\nAbreviatura.\nA abreviatura Dubois empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "375262", "revid": "72012", "url": "https://gl.wikipedia.org/wiki?curid=375262", "title": "Plesiomorf\u00eda", "text": "En biolox\u00eda sistem\u00e1tica e, en particular, en clad\u00edstica, o termo plesiomorf\u00eda ref\u00edrese ao estado ancestral ou primitivo dun car\u00e1cter.\nO concepto oponse ao de apomorf\u00eda, que \u00e9 o estado derivado de dito car\u00e1cter.\nPor exemplo, o quiridio (mans e p\u00e9s con cinco dedos) \u00e9 a condici\u00f3n ancestral das extremidades dos primitivos tetr\u00e1podos e \u00e9, por tanto, unha plesiomorf\u00eda.\nA partir de dita condici\u00f3n primitiva, xurdiron diversos estados apom\u00f3rficos, como as extremidades cun s\u00f3 dedo dos cabalos, as aletas dos cet\u00e1ceos ou a atrofia das patas nas serpentes.\nAs plesiomorf\u00edas non deben utilizarse para definir grupos monofil\u00e9ticos (clados). O feito de compartiren un ou m\u00e1is caracteres plesiom\u00f3rficos non xustifica a creaci\u00f3n de taxons.\nAs\u00ed, durante d\u00e9cadas, os animais dibl\u00e1sticos (cnidarios e cten\u00f3foros) agrup\u00e1ronse no filo celent\u00e9reos polo feio de posu\u00edr s\u00f3 d\u00faas follas embrionarias, ectoderma e endoderma; pero consid\u00e9rase que esta \u00e9 a condici\u00f3n ancestral dos primitivos eumetazoos e, non existindo ning\u00fan car\u00e1cter apom\u00f3rfico que re\u00fana a cnidarios e cten\u00f3foros, \u00e9 inadecuado formar un taxon con ambos os grupos sobre esa base.\nA aparici\u00f3n dunha terceira folla embrionaria (o mesoderma) \u00e9 unha apomorf\u00eda (novidade evolutiva) e, por tanto, si se xustifica agrupar a todos os animais tribl\u00e1sticos (con mesodermo, ademais de ectoderma a endoderma).\nEtimolox\u00eda.\nO termo plesiomorf\u00eda est\u00e1 formado polos elementos do lat\u00edn cient\u00edfico \"plesio-\" e \"-morf\u00eda\", tirados das voces do grego antigo \u03c0\u03bb\u03b7\u03c3\u03af\u03bf\u03c2 \"pl\u0113sios\", \"veci\u00f1o\", e \u03bc\u03bf\u03c1\u03c6\u03ae \"morph\u1e17\", \"forma\"."}
{"id": "375263", "revid": "25871", "url": "https://gl.wikipedia.org/wiki?curid=375263", "title": "Peterhead", "text": "Peterhead (, ) \u00e9 unha vila de Aberdeenshire, Escocia. \u00c9 a localidade m\u00e1is poboada de Aberdeenshire (administraci\u00f3n municipal \u00e1 que non pertence a cidade de Aberdeen), cunha poboaci\u00f3n de 18.537 habitantes segundo o censo de 2011.\nPeterhead constit\u00fae o asentamento m\u00e1is ao leste de Escocia coa excepci\u00f3n das illas do Mar do Norte.\nHistoria.\nPeterhead foi fundada por pescadores. En 1593 a construci\u00f3n do primeiro porto, Port Henry, animou o desenvolvemento de Peterhead como porto pesqueiro e estabeleceuno como base para o comercio."}
{"id": "375264", "revid": "1576", "url": "https://gl.wikipedia.org/wiki?curid=375264", "title": "Triturus", "text": "Triturus \u00e9 un x\u00e9nero de anfibios caudados da familia dos salam\u00e1ndridos, composto por unha serie de especies presentes en toda Europa coa excepci\u00f3n da maior parte de Escandinavia, e na parte occidental de Rusia, Asia Menor ao longo da costa do mar Negro e na costa sur do mar Caspio.\nEnc\u00f3ntranse en corpos de auga, como estanques pouco profundos, lagoas e regatos, e tam\u00e9n en augas profundas tranquilas, e en zonas terrestres, como p\u00e1ramos, pantanos e bosques.\nEspecies deste x\u00e9nero us\u00e1ronse como indicadoras debido a que a s\u00faa presenza ou ausencia pode indicar a sa\u00fade do ambiente, por exemplo, o pH da auga e a presenza de contaminantes."}
{"id": "375265", "revid": "1888", "url": "https://gl.wikipedia.org/wiki?curid=375265", "title": "Germ\u00e1n Darriba Cabezal", "text": "Germ\u00e1n Darriba Cabezal, nado na Coru\u00f1a en novembro de 1919 e finado en Bergondo o 29 de decembro de 1947, foi un mec\u00e1nico e guerrilleiro antifranquista galego.\nTraxectoria.\nMec\u00e1nico de profesi\u00f3n. Prestou os seus servizos como soldado no Grupo de Sanidade Militar n\u00ba 8 e pertenceu \u00e1 Divisi\u00f3n Azul. Ao regreso empregouse como pe\u00f3n na F\u00e1brica de Armas da Coru\u00f1a (1943-1947). O 15 de setembro de 1947 botouse ao monte e enrolouse no Ex\u00e9rcito Guerrilleiro de Galicia. Foi abatido pola Garda Civil en Vixoi (Bergondo) o 29 de decembro de 1947."}
{"id": "375266", "revid": "23204", "url": "https://gl.wikipedia.org/wiki?curid=375266", "title": "Andr\u00e9 Marie Constant Dum\u00e9ril", "text": "Andr\u00e9 Marie Constant Dum\u00e9ril, nado en Amiens o 1 de xaneiro de 1774 e finado en Par\u00eds o 14 de agosto de 1860, foi un zo\u00f3logo e naturalista franc\u00e9s.\nFoi profesor de anatom\u00eda no Museo Nacional de Historia Natural de Francia desde 1801 a 1812, cando se fixo profesor de herpetolox\u00eda e ictiolox\u00eda.\nTraxectoria.\nAndr\u00e9 Marie Constant Dum\u00e9ril foi doutor moi novo, aos 19 anos, na Escola M\u00e9dica de Rouen. En 1800 deixou Par\u00eds e colaborou no bosquexado das lecci\u00f3ns da anatom\u00eda comparada de Georges Cuvier.\nSubstitu\u00edu a Cuvier na Escola Central do Pante\u00f3n de Par\u00eds, xunto co seu colega Alexandre Brongniart. En 1801, impartiu cursos na Escola M\u00e9dica de Par\u00eds.\nBaixo a \"Restauraci\u00f3n\" que seguiu \u00e1 Revoluci\u00f3n de 1848 foi elixido membro da Academia de Ciencias Francesa. En 1803 sucedeu a Lac\u00e9p\u00e8de como profesor de herpetolox\u00eda e ictiolox\u00eda do Museo Nacional de Historia Natural de Francia, a\u00ednda que asumiu este cargo, s\u00f3 oficialmente, en 1825, \u00e1 morte de Lac\u00e9p\u00e8de.\nEn 1806 publicou \"Zoologie analytique\", que comprend\u00eda todo o reino animal e mostraba as relaci\u00f3ns entre os diferentes x\u00e9neros, a\u00ednda que non das especies.\nEn 1832 o seu axudante Gabriel Bibron (1806-1848), asumiu a tarefa de describir as especies para unha nova versi\u00f3n estendida de \"Zoologie analytique\", mentres que Nicolaus Michael Oppel (1782-1820) o axudou cunha revisi\u00f3n da sistem\u00e1tica.\nDespois da prematura e inesperada morte de Bibron, Auguste Dum\u00e9ril, fillo de Andr\u00e9, substitu\u00edno. Pero a morte de Bibron demorou, durante dez anos, a publicaci\u00f3n do novo traballo. En 1851, os dous Dum\u00e9ril, padre e fillo, publicaron o \"Catalogue m\u00e9thodique de la collection des reptiles\" (a\u00ednda que o fillo, Auguste Dum\u00e9ril, era ao parecer o verdadeiro autor). E en 1853, Andr\u00e9 Dum\u00e9ril, xa s\u00f3, publicou \"Prodrome de la classification des reptiles ophidiens\". Neste libro prop\u00f3n unha clasificaci\u00f3n de todas as serpentes en sete volumes.\nAndr\u00e9 Dum\u00e9ril descubriu unha colecci\u00f3n de peixes no \u00e1tico da casa de Georges-Louis Leclerc, conde de Buffon describindo estas especies que foran recolectadas por Philibert Commerson case 70 anos antes.\nUn dos seus traballos m\u00e1is importantes, \"l\u2019Erp\u00e9tologie g\u00e9n\u00e9ral ou Histoire naturelle compl\u00e8te des reptiles\", foi publicado en nove volumes entre 1834 e 1854. Nel descr\u00edbense 1 393 especies con todo detalle, e especif\u00edcase a s\u00faa anatom\u00eda e fisiolox\u00eda, acompa\u00f1adas da oportuna bibliograf\u00eda. Debe salientarse, por\u00e9n, que Dum\u00e9ril mantivo aos anfibios entre os r\u00e9ptiles a pesar dos traballos de Alexandre Brongniart ou de Pierre Andr\u00e9 Latreille, e dos descubrimentos anat\u00f3micos de Karl Ernst von Baer (1792-1876) ou de Johannes Peter M\u00fcller (1801-1858).\nAndr\u00e9 Dum\u00e9ril estivo interesado durante toda a s\u00faa vida, ademais de na herpetolox\u00eda, nos insectos, e publicou varias memorias de entomolox\u00eda. O seu traballo entomol\u00f3xico principal \u00e9 \"Entomologie analytique\", publicado en dous volumes en 1860.\nCo seu fillo Auguste creou os primeiros \"vivarium\" para r\u00e9ptiles do \"Jardin des Plantes\". Dum\u00e9ril sempre considerou as observaci\u00f3ns na conduta animal de importancia taxon\u00f3mica.\nDespois de 1853 comezou a delegar funci\u00f3ns no seu fillo, retir\u00e1ndose completamente en 1857. Foi nomeado Comandante da Lexi\u00f3n de Honor dous meses antes da s\u00faa morte, en agosto de 1860.\nHonores.\nAlgunhas especies nomeadas na s\u00faa honra:\nAbreviatura.\nA abreviatura Dum\u00e9ril empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "375305", "revid": "4817", "url": "https://gl.wikipedia.org/wiki?curid=375305", "title": "Saturno 1", "text": ""}
{"id": "375306", "revid": "4817", "url": "https://gl.wikipedia.org/wiki?curid=375306", "title": "Saturn 1", "text": ""}
{"id": "375307", "revid": "35560", "url": "https://gl.wikipedia.org/wiki?curid=375307", "title": "Saturno IB", "text": "Saturno IB foi o nome dun foguete dos Estados Unidos derivado do Saturno I e que usouse tanto de maneira independente como parte do Saturno V.\nCaracter\u00edsticas.\nO Saturno IB foi unha mellora do Saturno I, usando ao mesmo tempo unha segunda etapa Saturno IVB mellorada. Usouse para facer probas das naves Apolo e do m\u00f3dulo lunar, as\u00ed como para enviar tripulaci\u00f3ns \u00e1 estaci\u00f3n espacial Skylab.\nA parte superior do foguete foi modificada para soportar o maior peso e di\u00e1metro do novo Saturno IVB. As aletas aerodin\u00e1micas foron redese\u00f1adas debido \u00e1 maior lonxitude e peso do foguete e varios cambios na estrutura aforraron 9000\u00a0kg de peso. Co Saturno IB puid\u00e9ronse usar os mesmos procedementos de fabricaci\u00f3n e probas que co Saturno I, co que se aforrou en tempo e di\u00f1eiro.\nO foguete fixo nove lanzamentos (dous deles suborbitais), todos exitosos."}
{"id": "375309", "revid": "56817", "url": "https://gl.wikipedia.org/wiki?curid=375309", "title": "La Di Da Di", "text": "La Di Da Di \u00e9 o terceiro \u00e1lbum da banda estadounidense de rock experimental Battles, publicado o 18 de setembro de 2015 a trav\u00e9s do selo Warp Records."}
{"id": "375310", "revid": "865", "url": "https://gl.wikipedia.org/wiki?curid=375310", "title": "Mirror (\u00e1lbum)", "text": "Mirror \u00e9 un mini-\u00e1lbum da banda estadounidense de dance-punk The Rapture, publicado o 26 de xaneiro de 1999 a trav\u00e9s do selo Gravity Records."}
{"id": "375311", "revid": "1888", "url": "https://gl.wikipedia.org/wiki?curid=375311", "title": "Jos\u00e9 Luis Sucasas Fern\u00e1ndez", "text": ""}
{"id": "375312", "revid": "865", "url": "https://gl.wikipedia.org/wiki?curid=375312", "title": "Marquee Moon", "text": "Marquee Moon \u00e9 o \u00e1lbum de estrea da banda estadounidense de rock Television, publicado o 8 de febreiro de 1977 a trav\u00e9s do selo Elektra Records. Nos anos anteriores ao disco o grupo convert\u00e9rase nunha prominente peza da escena musical de Nova York e xerara o interese de bo n\u00famero de selos discogr\u00e1ficos. Television ensaiu intensamente na preparaci\u00f3n de \"Marquee Moon\" e, tras asinar con Elektra Records, gravou o traballo no estudio A &amp; R Recording en setembro de 1976. Foi producido polo l\u00edder da banda Tom Verlaine e o enxe\u00f1eiro Andy Johns.\nEn xullo de 2016 a publicaci\u00f3n dixital Paste colocouno no posto 1 da s\u00faa lista dos 50 mellores \u00e1lbums de post-punk.\nListaxe de canci\u00f3ns.\nTodos os temas compostos por Tom Verlaine ag\u00e1s onde se indique."}
{"id": "375313", "revid": "98629", "url": "https://gl.wikipedia.org/wiki?curid=375313", "title": "Investigaci\u00f3n operativa", "text": "A investigaci\u00f3n operativa (IO) \u00e9 unha rama interdisciplinar da matem\u00e1tica aplicada que fai uso de modelos matem\u00e1ticos, estat\u00edsticos e de algoritmos na axuda \u00e1 toma de decisi\u00f3n. Empr\u00e9gase sobre todo para analizar sistemas complexos do mundo real, tipicamente co obxectivo de mellorar ou optimizar a actuaci\u00f3n.\nA IO non \u00e9 unha ciencia en si, mais si a aplicaci\u00f3n da ciencia \u00e1 soluci\u00f3n de problemas de xerencia e administrativos, e c\u00e9ntrase no desempe\u00f1o de sistemas organizados como un todo, en vez das s\u00faas partes tomadas separadamente..\nHistoria.\nA investigaci\u00f3n operativa naceu no teatro de operaci\u00f3ns da segunda guerra mundial, cando os aliados se viran confrontados con problemas (de natureza lox\u00edstica e de t\u00e1ctica e estratexia militar) de gran dimensi\u00f3n e complexidade. Cre\u00e1ronse grupos multidisciplinares de cient\u00edficos nos que se inclu\u00edan matem\u00e1ticos, f\u00edsicos e enxe\u00f1eiros, ademais doutros orixinarios das ciencias sociais para apoiar os comandos operativos na resoluci\u00f3n deses problemas. Aplicaron o m\u00e9todo cient\u00edfico aos problemas que lles foron colocados e crearon modelos matem\u00e1ticos, apoiados en datos e feitos, que lles permitisen entender os problemas en estudo e ensaiar e avaliar o resultado hipot\u00e9tico de estratexias ou decisi\u00f3ns alternativas.\nCo fin do conflito e o \u00e9xito obtido, os grupos de cient\u00edficos trasladaron a nova metodolox\u00eda na abordaxe de problemas para as empresas, confrontadas con problemas de decisi\u00f3ns de gran complexidade derivados do crecemento econ\u00f3mico que se seguiu. Coa evoluci\u00f3n observada na inform\u00e1tica cre\u00e1ronse condici\u00f3ns de concreci\u00f3n algor\u00edtmica e velocidade de procesamento adaptados \u00e1 imaxinaci\u00f3n dos profesionais da investigaci\u00f3n operativa, e a microinform\u00e1tica permitiu relacionar directamente os sistemas de informaci\u00f3n cos decisores.\nFases.\nA resoluci\u00f3n dun problema, polo m\u00e9todo da investigaci\u00f3n operativa, segue as seguintes fases:\nPrincipais modelos de IO.\nOs analistas de IO empregan varios tipos de modelos. Os principais pres\u00e9ntanse a seguir.\nProgramaci\u00f3n linear.\nA programaci\u00f3n linear consiste en m\u00e9todos para resolver problemas de optimizaci\u00f3n dunha funci\u00f3n obxectivo linear, suxeita a restrici\u00f3ns (desigualdades) tam\u00e9n lineares.\nExemplo:\nProgramaci\u00f3n enteira.\nA programaci\u00f3n enteira \u00e9 un modelo de programaci\u00f3n linear no cal as variables de decisi\u00f3n son enteiras.\nAo contrario da PL, que pode encontrar a soluci\u00f3n \u00f3ptima nun tempo razoable, normalmente os problemas de Programaci\u00f3n Enteira son considerados NP-dif\u00edcil. Se as variables foren binarias, ou sexa, asumiren soamente os valores 0 (cero) ou 1, temos un caso especial da PE, que tam\u00e9n \u00e9 NP-dif\u00edcil.\nModelos de optimizaci\u00f3n en redes.\nEmpr\u00e9ganse representaci\u00f3ns de redes para problemas de diversas \u00e1reas, tales como redes de trasporte, de comunicaci\u00f3n, de enerx\u00eda, de produci\u00f3n, de distribuci\u00f3n, de planificaci\u00f3n de proxectos, de xesti\u00f3n de recursos, de planificaci\u00f3n financeira etc.\nUnha rede \u00e9 formalmente representada por un grafo formula_1, onde formula_2 \u00e9 o conxunto de n\u00f3s (v\u00e9rtices) e formula_3 \u00e9 o conxunto de arcos, tales que cada arco conecta dous n\u00f3s distinguidos. Cando se fai necesario definir sentido de cada arco, a rede \u00e9 representada por digrafo (grafo orientado).\nExemplos de problemas de optimizaci\u00f3n en redes: \nProgramaci\u00f3n din\u00e1mica.\nA programaci\u00f3n din\u00e1mica, como o m\u00e9todo de dividir e conquistar, resolve problemas combinando as soluci\u00f3ns para subproblemas. Os algoritmos de divisi\u00f3n e conquista parten o problema en subproblemas, resolven os subproblemas de forma recursiva, e axi\u00f1a, combinan s\u00faas soluci\u00f3ns para resolver o problema orixinal. En contrapartida, a programaci\u00f3n din\u00e1mica apl\u00edcase cando os subproblemas se sobrepo\u00f1en, isto \u00e9, cando os subproblemas comparten subproblemas. Neste contexto, un algoritmo de divisi\u00f3n e conquista fai m\u00e1is traballo do que \u00e9 preciso, resolvendo repetidamente os subproblemas com\u00fans.\nUn algoritmo de programaci\u00f3n din\u00e1mica resolve cada subproblema s\u00f3 unha vez e, axi\u00f1a, salva a s\u00faa resposta nunha t\u00e1boa, evitando as\u00ed o esforzo de recalcular a resposta cada vez que resolve cada subproblema.\nProgramaci\u00f3n non linear.\nA programaci\u00f3n non linear apl\u00edcase cando o modelo de programaci\u00f3n matem\u00e1tica ten funci\u00f3n obxectivo e/ou restrici\u00f3ns non lineares.\nSexan \"n\", \"m\", \"p\" enteiros positivos. Sexa \"X\" un subconxunto de \u211dn. Sexan \"f\", \"gi\", e \"hj\" funci\u00f3ns reais en \"X\".\nUn problema de minimizaci\u00f3n non linear \u00e9 un problema de optimizaci\u00f3n na forma:\nOs m\u00e9todos para resoluci\u00f3n de problemas de programaci\u00f3n non linear poden ser divididos en dous grupos:\nSimulaci\u00f3n discreta.\nA simulaci\u00f3n de eventos discretos (SED) modela a operaci\u00f3n dun sistema como unha secuencia de eventos discretos no tempo. Cada evento ocorre nun determinado instante de tempo e marca unha mudanza de estado no sistema. Entre eventos consecutivos, consid\u00e9rase que o sistema non sofre mudanza ningunha, as\u00ed, a simulaci\u00f3n pode saltar directamente do instante de ocorrencia dun evento para o pr\u00f3ximo.\nUnha t\u00e9cnica co\u00f1ecida para execuci\u00f3n de simulaci\u00f3ns de eventos discretos \u00e9 o \"m\u00e9todo das tres fases\". Nesta abordaxe, a primeira fase sempre avanza o reloxo para o pr\u00f3ximo evento a ocorrer, respectando a orde cronol\u00f3xica de eventos (chamados de eventos do tipo A). A segunda fase \u00e9 a execuci\u00f3n de todos os eventos que incondicionalmente ocorren no instante actual (chamados de eventos do tipo B). A terceira fase \u00e9 a execuci\u00f3n de todos os eventos que condicionalmente ocorren no tempo actual (chamados eventos do tipo C).\nSimulaci\u00f3n de Monte Carlo.\nDes\u00edgnase por m\u00e9todo de Monte Carlo (MMC) calquera m\u00e9todo dunha clase de m\u00e9todos estat\u00edsticos que se basean en mostraxes aleatorias masivas para obter resultados num\u00e9ricos, isto \u00e9, repetindo sucesivas simulaci\u00f3ns un elevado n\u00famero de veces, para calcular probabilidades heuristicamente, tal como se, de feito, se rexistrasen os resultados reais en xogos de casino (de a\u00ed o nome). Este tipo de m\u00e9todo \u00e9 utilizado en simulaci\u00f3ns estoc\u00e1sticas con diversas aplicaci\u00f3ns en \u00e1reas como a f\u00edsica, a matem\u00e1tica e a biolox\u00eda. O m\u00e9todo de Monte Carlo ten sido utilizado como forma de obter aproximaci\u00f3ns num\u00e9ricas de funci\u00f3ns complexas nas que non \u00e9 viable, ou mesmo \u00e9 imposible, obter unha soluci\u00f3n anal\u00edtica ou, polo menos, determin\u00edstica.\nTeor\u00eda de xogos.\nOs modelos de decisi\u00f3n poden ser considerados como un procedemento de toma de decisi\u00f3n en situaci\u00f3ns non competitivas, no sentido de non envolver directamente outras persoas ou organizaci\u00f3ns. Os estados ou os escenarios que ir\u00e1n acontecer envolven riscos ou incertezas referentes \u00e1 previsi\u00f3n do mercado, influencia do clima etc. O tomador de decisi\u00f3n escolle unha das alternativas de decisi\u00f3n existentes. O decisor ten co\u00f1ecemento dos escenarios posibles e dos riscos embutidos neses escenarios. Unha situaci\u00f3n competitiva ou de conflito acontece cando un estado ou escenario ocorre causado pola decisi\u00f3n tomada por outro participante.\nA an\u00e1lise dos problemas de decisi\u00f3n en situaci\u00f3ns nas cales existen conflitos pode ser efectuada con uso da teor\u00eda de xogos, formulada por Von Neumann e Morgenstern en 1935."}
{"id": "375314", "revid": "865", "url": "https://gl.wikipedia.org/wiki?curid=375314", "title": "Protomartyr", "text": "Protomartyr \u00e9 unha banda estadounidense de post-punk formada en 2008 en Detroit, M\u00edchigan. Est\u00e1 composta por Joe Casey na voz, Greg Ahee na guitarra, Alex Leonard na bater\u00eda, Scott Davidson no baixo e Kelley Deal na guitarra, teclados e voces.. Ata a data o grupo leva publicados catro \u00e1lbums de estudio.\nHistoria.\nAntes de Protomartyr, Greg Ahee e Alex Leonard actuaban como un d\u00fao chamado Butt Babies. Ao pouco tempo un\u00eduselles Joe Casey, que comezou actuando como vocalista nos concertos de Butt Babies. Kevin Boyer de Tyvek uniuse como baixista e segundo guitarrista de Protomartyr por un curto per\u00edodo de tempo antes de deixar a banda debido a problemas de horarios co seu outro grupo. Cando Scott Davidson uniuse \u00e1 banda como baixista Butt Babies transformar\u00edase en Protomartyr.\nA banda publicou o seu \u00e1lbum de estrea, \"No Passion All Technique\", no ano 2012 a trav\u00e9s do selo Urinal Cake Records. No mesmo ano publicar\u00edan tam\u00e9n o sinxelo \"Colpi Proibiti\" a trav\u00e9s de X! Records. O seu seguinte \u00e1lbum de estudio, \"Under Color of Official Right\", lanzouse en abril de 2014 polo selo Hardly Art. Un terceiro \u00e1lbum de estudio, \"The Agent Intellect\", apareceu en outubro de 2015. O \u00e1lbum tivo moi boas cr\u00edticas, sendo valorado cun 85/100 na p\u00e1xina Metacritic, e entrando nas listas do mellor do ano en The A.V. Club, Chicago Tribune, Rolling Stone, Metacritic, Spin, e Consequence of Sound.\nProtomartyr asinou con Domino Records no ano 2017 e publicou o seu cuarto \u00e1lbum de estudio, \"Relatives in Descent\", co selo en setembro dese ano.\nO 15 de xu\u00f1o de 2018 Protomartyr publicou Consolation E\u200b.\u200bP., un EP de catro temas coa colaboraci\u00f3n de Kelley Deal (The Breeders) e Mike Montgomery (R- Ring, Alpine). Esta foi a segunda colaboraci\u00f3n de Deal coa banda, tras o sinxelo de 2015 \"Blues Festival\". Tras seguir traballando con Protomartyr nos anos seguintes, a guitarrista finalmente pasar\u00eda a ser oficialmente membro do grupo a finais de 2022.\nEn marzo de 2019 Joe Casey estimou que o quinto \u00e1lbum do grupo estar\u00eda listo \"a finais de 2019/inicios de 2020\". A gravaci\u00f3n do disco rematou no mes de xullo de 2019. O disco, titulado \"Ultimate Success Today\", deber\u00eda ter sa\u00eddo en maio de 2020, pero o seu lanzamento foi adiado ata o mes de xullo por mor da pandemia de COVID-19.\nEn marzo de 2023 Protomartyr anunciou o lanzamento do seu sexto \u00e1lbum de estudio, \"Formal Growth in the Desert\", o 2 de xu\u00f1o dese ano a trav\u00e9s do selo Domino Records. Ao mesmo tempo a banda anunciou unha xira polos Estados Unidos, Canad\u00e1 e Europa. A publicaci\u00f3n do disco estivo precedida polos sinxelos \"Make Way\", \"Elimination Dance\" e \"Polacrilex Kid\".\nEstilo musical.\nA m\u00fasica da banda foi etiquetada como post-punk e punk rock. Josh Terry de Consequence of Sound dixo que o grupo \"mestura a atmosfera depresiva do post-punk brit\u00e1nico dos 70 coa sensibilidade cr\u00faa dos seus antepasados garage rock da Motor City\". O son da banda foi comparado ao doutros grupos de post-punk como Wire, The Fall, Pere Ubu, The Constantines e Iceage, ademais de compararse ao de grupos locais, destacando Tyvek. O vocalista Joe Casey tam\u00e9n expresou aprecio por Pere Ubu e The Fall.\nA voz bar\u00edtona de Casey tam\u00e9n foi comparada coas de Ian Curtis de Joy Division, Mark E. Smith de The Fall e Nick Cave."}
{"id": "375315", "revid": "1131", "url": "https://gl.wikipedia.org/wiki?curid=375315", "title": "San Fiz de Cangas", "text": ""}
{"id": "375316", "revid": "47401", "url": "https://gl.wikipedia.org/wiki?curid=375316", "title": "Investigaci\u00f3n de operaci\u00f3ns", "text": ""}
{"id": "375317", "revid": "17467", "url": "https://gl.wikipedia.org/wiki?curid=375317", "title": "Convento dominico de San Marti\u00f1o de Pant\u00f3n", "text": ""}
{"id": "375318", "revid": "25871", "url": "https://gl.wikipedia.org/wiki?curid=375318", "title": "Chastity Belt", "text": "Chastity Belt \u00e9 unha banda de indie rock/indie pop estadounidense formada en 2010 e procedente de Walla Walla, Washington. O grupo est\u00e1 composto por Julia Shapiro, Lydia Lund, Annie Truscott e Gretchen Grimm. Chastity Belt toca unha mestura de rock alternativo, rock and roll, noise pop e pop. A banda leva publicados dous \u00e1lbums de estudio, \"No Regerts\" (2013), e \"Time to Go Home\" (2015).\nHistoria.\nO grupo formouse en Walla Walla, Washington, no ano 2010 mentres os seus membros estudaban no Whitman College, coa l\u00edder da banda Childbirth Julia Shapiro como vocalista principal e guitarrista, e coa guitarrista principal Lydia Lund, a baixista Annie Truscott e a bater\u00eda Gretchen Grimm. Chastity Belt toma un achegamento humor\u00edstico aos estereotipos e costumes femininos nas s\u00faas letras, desafiando as normas de x\u00e9nero e a feminidade como unha construci\u00f3n.\nA banda editou o seu primeiro \u00e1lbum de estudio, \"No Regerts\", o 13 de agosto de 2013 a trav\u00e9s de Help Yourself Records. O seu segundo \u00e1lbum de estudio, \"Time to Go Home\", foi publicado o 24 de marzo de 2015 polo selo Hardly Art, recibindo cr\u00edticas positivas. O seu terceiro \u00e1lbum de estudio, \"I Used to Spend So Much Time Alone\", apareceu o 2 de xu\u00f1o de 2017, tam\u00e9n a trav\u00e9s de Hardly Art. \nTras un breve descanso en 2018, o grupo anunciou o 10 de xu\u00f1o de 2019 que o seu cuarto \u00e1lbum publicar\u00edase co nome de \"Chastity Belt\" o d\u00eda 20 de setembro. O sinxelo \"Ann's Jam\" lanzouse xunto co anuncio. Escribindo para a revista \"The Fader\", Alex Robert Ross chamouno \"o \u00e1lbum m\u00e1is exuberante e con son m\u00e1is l\u00fagubre do cuarteto ata o momento\". Tras o seu lanzamento, Abby Jones de \"Pitchfork\" descriu o \u00e1lbum como \"o m\u00e1is enso\u00f1ador e tranquilo\" dos seus traballos."}
{"id": "375324", "revid": "865", "url": "https://gl.wikipedia.org/wiki?curid=375324", "title": "Sunn O)))", "text": "Sunn O))) \u00e9 unha banda estadounidense de metal experimental procedente de Seattle, Washington e formada no ano 1998. O grupo \u00e9 co\u00f1ecido polo seu son extremadamente pesado que mestura distintos x\u00e9neros como drone, doom metal, black metal, dark ambient e noise rock e polos seus atronadores concertos. Apoiada por un amplo grupo de colaboradores, a banda foi creada por dous membros principais: Stephen O'Malley (tam\u00e9n en Khanate e Burning Witch) e Greg Anderson (de Goatsnake e Engine Kid)."}
{"id": "375325", "revid": "89787", "url": "https://gl.wikipedia.org/wiki?curid=375325", "title": "Alexander Grothendieck", "text": "Alexander Grothendieck, nado en\u00a0Berl\u00edn, Estado Libre de Prusia\u00a0o\u00a028 de marzo de 1928\u00a0e finado en\u00a0Saint-Girons, Ari\u00e8ge\u00a0o\u00a013 de novembro de 2014,\u00a0foi un matem\u00e1tico ap\u00e1trida, nacionalizado franc\u00e9s nos anos 1980. Durante a segunda metade do s\u00e9culo XX levou a cabo un extraordinario proceso de unificaci\u00f3n da aritm\u00e9tica, a xeometr\u00eda alx\u00e9brica e a topolox\u00eda, dando grande impulso ao desenvolvemento destas tres ramas fundamentais da matem\u00e1tica. \u00c9 considerado por moitos o matem\u00e1tico m\u00e1is importante do s\u00e9culo XX.\nTraxectoria.\nAntecedentes familiares.\nO seu pai, Aleksandr Petr\u00f3vich Shapiro ou Sasha Shapiro, nado en\u00a0Novoz\u00fdbkov\u00a0o\u00a06 de agosto de 1890\u00a0e finado en\u00a0Auschwitz\u00a0en\u00a01942, foi un xudeu anarquista ruso. Foi condenado \u00e1 morte polo r\u00e9xime tsarista en 1907, pero se lle cambiou a pena pola cadea perpetua por mor da s\u00faa mocidade. Liberado pola revoluci\u00f3n de 1917, foi condenado \u00e1 morte polo r\u00e9xime comunista; emigrou clandestinamente a Berl\u00edn, onde co\u00f1eceu en medios anarquistas a xornalista ocasional Hanka Grothendieck, nada en\u00a0Hamburgo\u00a0o\u00a021 de agosto de 1900\u00a0e finada en\u00a0Montpellier\u00a0o\u00a016 de decembro de 1957. Estes feitos n\u00e1rranse na s\u00faa novela autobiogr\u00e1fica in\u00e9dita \"Eine Frau\" at\u00e9 a concepci\u00f3n do \u00fanico fillo que tivo con Shapiro: Alexander Grothendieck.\nEntre os anos 1934\u00a0e 1939, Grothendieck viviu en Hamburgo cunha familia adoptiva, mentres os seus pais estaban en Francia e participaron na guerra civil espa\u00f1ola xunto aos anarquistas.\u00a0En 1939 reuniuse coa s\u00faa nai Hanka en Francia. En 1940, ao ser alem\u00e1n, foi internado no campo de Rieucros xunto coa s\u00faa nai, e estudou no pr\u00f3ximo Instituto de Mende. Mentres, o seu pai foi internado no campo de Le Vernet e deportado polos nazis en 1942 a Auschwitz \u2014figura co nome de Alexandre Tanaroff na lista de v\u00edtimas do Holocausto\u2014.\nEn 1942 Grothendieck foi acollido na Guespy, fogar infantil do Socorro Su\u00edzo para refuxiados en Le Chambon-sur-Lignon, e terminou o Bacharelato no Coll\u00e8ge C\u00e9v\u00e9nol.\nPrimeiros traballos.\nEntre 1945\u00a0e 1948, Alexandre Grothendieck estudou matem\u00e1ticas na Universidade de Montpellier e de al\u00ed marchou a Par\u00eds, onde asistiu ao seminario de Henri Cartan.\u00a0Laurent Schwartz dirixiu a s\u00faa tese doutoral sobre an\u00e1lise funcional en Nancy.\u00a0Posteriormente Grothendieck entrou a formar parte do grupo Bourbaki.\u00a0Nese grupo interesouse por saber cales han de ser os conceptos naturais que sirvan de base \u00e1 xeometr\u00eda.\u00a0Entre 1957 e 1962 expuxo no Seminario Bourbaki unha renovaci\u00f3n total dos fundamentos da xeometr\u00eda alx\u00e9brica , e en 1958 introduciu a K-teor\u00eda.\u00a0Dentro dese traballo enunciou e demostrou o teorema de Riemann-Roch-Grothendieck, resultado que lle dar\u00eda fama mundial como matem\u00e1tico.\nTraballos de madurez.\nEn 1959 cr\u00e9ase en Bures-sur-Yvette, preto de Par\u00eds, o IHES e ofrec\u00e9uselle a praza de matem\u00e1ticas. Al\u00ed desenvolveu un traballo intenso at\u00e9 1970 renovando a xeometr\u00eda alx\u00e9brica de punta a cabo. Os seus \"\u00c9l\u00e9ments de g\u00e9om\u00e9trie alg\u00e9brique\" (\"Elementos de xeometr\u00eda alx\u00e9brica\"), dos que chegou a escribir 4 volumes dos 12 previstos, e a serie de sete \"S\u00e9minaire de G\u00e9om\u00e9trie Alg\u00e9brique\" (\"Seminarios de Xeometr\u00eda Alx\u00e9brica\") realizan unha s\u00edntese coa aritm\u00e9tica e a topolox\u00eda ao redor dos dous conceptos cruciais de \u00abesquema\u00bb e \u00abtopos\u00bb (un dos m\u00e1is vastos labores de fundamentos xamais realizada en matem\u00e1ticas). Inspiraci\u00f3n central desta etapa foron as conxecturas de Weil, que en gran parte demostra, terminando o labor o seu alumno m\u00e1is brillante Pierre Deligne.\u00a0En 1966, no Congreso Internacional de Matem\u00e1ticas de Moscova, ao que non acudiu en rexeitamento da Uni\u00f3n Sovi\u00e9tica, recibiu a Medalla Fields.\u00a0Nestes anos tam\u00e9n desentra\u00f1ou (a\u00ednda que non publica) a teor\u00eda de motivos, fant\u00e1stica visi\u00f3n dunha uni\u00f3n m\u00e1is \u00edntima da aritm\u00e9tica e a xeometr\u00eda que a\u00ednda permanece sen demostrar en gran parte, e expuxo nas chamadas \u00abconxecturas est\u00e1ndar\u00bb os principios que permitir\u00edan desenvolver a teor\u00eda de motivos.\nPosici\u00f3ns pol\u00edticas e \u00faltimos anos.\nEn 1970 abondonou o IHES, porque esta instituci\u00f3n aceptaba fondos de instituci\u00f3ns militares, e m\u00f3vese en ambientes pacifistas e ecoloxistas.\u00a0Ante o estancamento espiritual que lle sup\u00f3n a s\u00faa absorbente dedicaci\u00f3n \u00e1s matem\u00e1ticas, abandonou tam\u00e9n todas as actividades matem\u00e1ticas tradicionais.\nEn 1972 pasou a ser profesor na Universidade de Montpellier, dando clases na s\u00faa Facultade de Ciencias e continuando as s\u00faas investigaci\u00f3ns matem\u00e1ticas f\u00f3ra dos \u00abcircu\u00edtos oficiais\u00bb. En 1984 solicitou unha praza no CNRS, para o que escribiu a memoria \"Esquisse d'un Programme\", esbozo dos temas matem\u00e1ticos que estudou nos \u00faltimos anos e dun programa para continualos no futuro. Nesta \u00e9poca escribiu miles de p\u00e1xinas con meditaci\u00f3ns matem\u00e1ticas e non matem\u00e1ticas, destacando entre estas \u00faltimas \"Eloge\", \"R\u00e9coltes et Semailles\", onde repasa a s\u00faa traxectoria vital no mundo matem\u00e1tico, e \"La Clef des Songes\", onde explica o seu descubrimento de Deus (ambas as obras a\u00ednda in\u00e9ditas).\nEn 1988 xubilouse e, xunto co seu alumno Pierre Deligne, recibiu o Premio Crafoord da Real Academia Sueca das Ciencias.\u00a0A pesar da s\u00faa cuantiosa dotaci\u00f3n econ\u00f3mica, rexeitouno porque \u00abdado o declive na \u00e9tica cient\u00edfica, participar no xogo dos premios significa aprobar un esp\u00edrito que me parece ins\u00e1n\u00bb e porque \u00aba mi\u00f1a pensi\u00f3n \u00e9 m\u00e1is que suficiente para atender as mi\u00f1as necesidades materiais e as dos que de min dependen\u00bb.\nEn 1990 trasladou a s\u00faa residencia \u00e1 vila de Lasserre, Ari\u00e8ge, xunto aos Pireneos franceses, aceptando s\u00f3 o contacto humano directo cos seus m\u00e1is achegados, conveci\u00f1os e visitantes espor\u00e1dicos, mentres prosegue as s\u00faas reflexi\u00f3ns.\nEn xaneiro de 2010 enviou unha carta na que expresa claramente a s\u00faa vontade de que non se publiquen nin se difundan os seus escritos.\nFaleceu o 13 de novembro de 2014 no hospital Ari\u00e8ge Couserans de Saint-Girons."}
{"id": "375329", "revid": "865", "url": "https://gl.wikipedia.org/wiki?curid=375329", "title": "Royal Headache", "text": "Royal Headache \u00e9 unha banda australiana de punk rock e garage formada en Sydney no ano 2008. O grupo est\u00e1 composto por Tim \"Shogun\" Wall (voces) e Lawrence \"Law\" Hall (guitarra). Ata a data Royal Headache leva publicados dous \u00e1lbums de estudio, \"Royal Headache\" (2012) e \"High\" (2015)."}
{"id": "375349", "revid": "89787", "url": "https://gl.wikipedia.org/wiki?curid=375349", "title": "Justo Pico de Coa\u00f1a", "text": "Justo Pico de Coa\u00f1a Vinjoy, nado en Ribadeo o 15 de xaneiro de 1821 e finado na mesma vila en 1907, foi un mestre e pedagogo galego.\nTraxectoria.\nObtivo o t\u00edtulo de mestre de escola elemental o 30 de xaneiro de 1849. Foi mestre en Viveiro, ocupando a direcci\u00f3n das escolas p\u00fablicas de devandita vila. Estivo habilitado para o segundo ensino de Matem\u00e1ticas elementais e Xeograf\u00eda. Colaborou en \"El Pensamiento de Galicia\" e \"La Ilustraci\u00f3n Gallega y Asturiana\".\nReco\u00f1ecementos.\nFoi premiado polos seus sistemas e procedementos de ensino. Recibiu a Cruz de Carlos III. Desde 2012 unha r\u00faa en Ribadeo leva o seu nome."}
{"id": "375351", "revid": "1505", "url": "https://gl.wikipedia.org/wiki?curid=375351", "title": "Antonio Vi\u00f1as Otero", "text": "Antonio Vi\u00f1as Otero, nado en Lal\u00edn en 1944, \u00e9 un xurista e historiador galego.\nTraxectoria.\nEstudou no Seminario Franciscano de Herb\u00f3n. \u00c9 licenciado en Ciencias Pol\u00edticas, Econ\u00f3micas e Comerciais e doutor en Dereito (1980). \u00c9 tam\u00e9n Acad\u00e9mico correspondente da Real Academia de Xurisprudencia e Lexislaci\u00f3n. Foi profesor da Universidade Aut\u00f3noma de Madrid dende 1979."}
{"id": "375352", "revid": "85894", "url": "https://gl.wikipedia.org/wiki?curid=375352", "title": "Pedro Seijo Vaamonde", "text": "Pedro Seijo Vaamonde, nado en Cas\u00e1s (Corvite, Abad\u00edn) cara a 1840 e finado en Madrid o 1 de marzo de 1924, foi un avogado e fil\u00e1ntropo galego.\nTraxectoria.\nEmigrou a Madrid de moi novo. Foi procurador dos tribunais e conseguiu unha boa situaci\u00f3n econ\u00f3mica. No seu testamento, de 10 de abril de 1922, deixou os seus bens para crear e dotar a \"Escola Seijo\" en Cas\u00e1s. Na escola deb\u00eda impartirse tam\u00e9n noci\u00f3ns de agricultura, gandar\u00eda e industria. O legado serviu para constru\u00edr o edificio escolar, a vivenda para o mestres e a creaci\u00f3n dunha fundaci\u00f3n que xestionase o funcionamento do grupo escolar."}
{"id": "375356", "revid": "89787", "url": "https://gl.wikipedia.org/wiki?curid=375356", "title": "Joyce Manor", "text": "Joyce Manor \u00e9 unha banda estadounidense de emo procedente de Torrance (California) e formada no ano 2008. O grupo est\u00e1 composto polo vocalista e guitarrista Barry Johnson, o guitarrista Chase Knobbe, o bater\u00eda Jeff Enzor e baixista e corista Matt Ebert."}
{"id": "375399", "revid": "89787", "url": "https://gl.wikipedia.org/wiki?curid=375399", "title": "Criptobrancoideos", "text": "A dos criptobrancoideos (\"Cryptobranchoidea\") \u00e9 unha suborde de anfibios da orde dos caudados ou urodelos.\nO grupo constit\u00fae un clado monofil\u00e9tico\".\nNa actualidade comprende d\u00faas familias, criptobr\u00e1nquidos e hinob\u00edidos, con x\u00e9neros, con numerosas especies.\nCaracter\u00edsticas.\nAs s\u00faas especies son co\u00f1ecidos como \"salam\u00e1nigas primitivas\", en contraste coa da suborde dos salamandroideos ou \"salam\u00e1ntigas avanzadas\".\nUnha das s\u00faas caracter\u00edsiticas t\u00edpicas \u00e9 a de posu\u00edren fendeduras branquiais durante o estado adulto, (ao que alude o seu nome).\nAs especies da familia dos \"Cryptobranchidae\", que son completamente acu\u00e1ticas, co\u00f1\u00e9cense como \"salam\u00e1nigas xigantes\" debido ao seu gran tama\u00f1o.\nDistribuci\u00f3n.\nEnc\u00f3ntrase no leste dos Estados Unidos, na China en Taiw\u00e1n e no Xap\u00f3n.\nTaxonom\u00eda.\nDescrici\u00f3n.\nA suborde foi descrita en polo herpet\u00f3logo estadounidense Emmett Reid Dunn, no seu traballo:\nEtimolox\u00eda.\nO nome cient\u00edfico \"Cryptobranchoidea\" est\u00e1 formado polos elementos do lat\u00edn cient\u00edfico \"crypto-\", \"-branch-\" e \"-oidea\" (plural de \"-oideus\"), tirados, respectivamente, dos termos do grego antigo \u03ba\u03c1\u03c5\u03c4\u03cc\u03c2 \"crypt\u00f3s\", 'oculto'; \u03b2\u03c1\u03ac\u03b3\u03c7\u03b9\u03b1 \"br\u00e1nchia\", 'branquia' e \u03b5\u1f34\u03b4\u03bf\u03c2 \"e\u00eddos\", 'aspecto', 'aparencia', 'forma'. Literalmente: 'os que te\u00f1en as branquias aparentemente ocultas' (debido a que presentan fendeduras branquiais durante o estado adulto).\nClasificaci\u00f3n.\nA suborde comprende na actualidade s\u00f3 d\u00faas familias, cos doce x\u00e9neros que se indican:\nSuborde \"Cryptobranchoidea\" \nOutras familias extingu\u00edronse no pasado e s\u00f3 se co\u00f1ecen polos seus restos f\u00f3siles."}
{"id": "375403", "revid": "1888", "url": "https://gl.wikipedia.org/wiki?curid=375403", "title": "Enrique Marfany Oanes", "text": ""}
{"id": "375413", "revid": "865", "url": "https://gl.wikipedia.org/wiki?curid=375413", "title": "The Body", "text": "The Body \u00e9 un d\u00fao estadounidense de sludge metal formado en 1999 en Providence, Rhode Island. Est\u00e1 composto por Chip King (guitarra, voces) e Lee Buford (bater\u00eda, programaci\u00f3n). Ata a data levan publicados cinco \u00e1lbums de estudio e seis EPs, adem\u00e1s de tres \u00e1lbums compartidos e de ter colaborado e distintos discos."}
{"id": "375414", "revid": "23204", "url": "https://gl.wikipedia.org/wiki?curid=375414", "title": "Igrexa de Santo Ildefonso", "text": "Igrexa de Santo Ildefonso pode referirse \u00e1:"}
{"id": "375415", "revid": "111586", "url": "https://gl.wikipedia.org/wiki?curid=375415", "title": "Emmett Reid Dunn", "text": "Emmett Reid Dunn, nado o 21 de novembro de 1894 en Alexandria (Virxinia) e finado o 13 de febreiro de 1956 en Bryn Mawr (Pensilvania), foi un herpet\u00f3logo estadounidense."}
{"id": "375416", "revid": "89787", "url": "https://gl.wikipedia.org/wiki?curid=375416", "title": "Igrexa de Santo Ildefonso de Madrid", "text": "A igrexa de Santo Ildefonso \u00e9 un edificio relixioso, destinado ao culto cat\u00f3lico, situado na praza do mesmo nome da cidade de Madrid (Espa\u00f1a).\nHistoria.\nO edificio orixinal foi fundado o 28 de setembro de 1619, dependente da parroquia de San Marti\u00f1o, e destru\u00eddo a comezos do s\u00e9culo XIX. A planta do conservado \u00e9 obra do arquitecto Antonio Cuervo, en 1827, a\u00ednda que cinco anos despois sufriu un grande incendio. \nUnha placa no exterior do templo lembra que al\u00ed casou o 10 de outubro de 1858 a poetisa galega Rosal\u00eda de Castro, veci\u00f1a da Corredera Baja de San Pablo, con Manuel Murgu\u00eda. Durante a guerra civil espa\u00f1ola empregouse para almacenar provisi\u00f3ns, sufrindo grandes desfeitas no conflito. Quedou restaurada integramente en 1952.\nA cargo desta igrexa est\u00e1 o veci\u00f1o humilladero da nosa Se\u00f1ora da Soidade, da r\u00faa de Fuencarral.\nNo seu interior destaca un retablo barroco, atribu\u00eddo a Gaspar Becerra, d\u00faas imaxes de santo Antonio de Padua e san Xos\u00e9, atribu\u00eddas a Francisco Vergara Bartual \"o Mozo\" e unha talla an\u00f3nima de Cristo crucificado do s\u00e9culo XVII."}
{"id": "375417", "revid": "839", "url": "https://gl.wikipedia.org/wiki?curid=375417", "title": "Lucian Mure\u0219an", "text": "Lucian Mure\u0219an, nado en Ferneziu o 23 de maio de 1931, \u00e9 un eclesi\u00e1stico grecocat\u00f3lico roman\u00e9s, cardeal e arcebispo maior de F\u0103g\u0103ra\u0219 e Alba Iulia dende 1994.\nTraxectoria.\nNaceu o 23 de maio de 1931 en Ferneziu, ent\u00f3n no Reino de Roman\u00eda. O 19 de decembro de 1964, xa co pa\u00eds baixo dominio comunista, foi ordenado sacerdote da diocese de Maramure\u0219.\nO 14 de marzo de 1990 foi nomeado bispo de Maramure\u0219, e o 27 de maio do mesmo ano foi consagrado bispo polo arcebispo Alexandru Todea.\nO 4 de xullo de 1994 foi nomeado arcebispo de F\u0103g\u0103ra\u0219 e Alba Iulia. Coa elevaci\u00f3n da s\u00e9 ao rango de arquidiocese maior por Bieito XVI o 16 de decembro de 2005 pasou a ser o arcebispo maior da Igrexa cat\u00f3lica bizantina romanesa. O mesmo papa creouno cardeal no consistorio do 18 de febreiro de 2012, coa s\u00e9 titular de Sant'Atanasio."}
{"id": "375418", "revid": "89787", "url": "https://gl.wikipedia.org/wiki?curid=375418", "title": "Torche", "text": "Torche \u00e9 unha banda estadounidense de stoner metal/sludge metal procedente de Miami, Florida. O grupo formouse no ano 2004 e dende ent\u00f3n publiou catro \u00e1lbums de estudio, catro EPs, dous \u00e1lbums compartidos e tres sinxelos. No presente a banda est\u00e1 composta por Steve Brooks (guitarra e voces), Jonathan Nu\u00f1ez (baixo) e Rick Smith (bater\u00eda)."}
{"id": "375449", "revid": "1131", "url": "https://gl.wikipedia.org/wiki?curid=375449", "title": "Casa da Fonte", "text": "A Casa da Fonte \u00e9 unha construci\u00f3n civil situada na parroquia de Ferreira de Pant\u00f3n, pr\u00f3ximo \u00f3 lugar da Vila do Mato a medio cami\u00f1o entre Basillao e a igrexa parroquial.\nArquitectura.\nA casa pos\u00fae unha planta en forma de escuadro. Polo exterior, na contra da fachada norte ten unha porta e fiestras no piso. Na fachada do leste ten unha porta nos baixos, e arriba m\u00e1is fiestras, unha delas con montante. A \u00e1 oeste, est\u00e1 adicada \u00e1s dependencias do gando e \u00f3s servizos agr\u00edcolas.\nO \u00e1ngulo da escuadra \u00e9 ocupado por un patio, que serve de acceso a unha especie de solaina por medio dunha escalinata que d\u00e1 acceso \u00e1 planta principal. Pecha o patio un port\u00f3n cun arco de granito. Na casa at\u00f3pase un pombal con forma de torre, de forma cadrada, cunha fiestra a media altura e con porteli\u00f1as para a sa\u00edda das pombas.\nA adega da casa da Fonte at\u00f3pase na entrada do cami\u00f1o que leva \u00e1 casa. Foi constru\u00edda no ano 1756, como reza unha inscrici\u00f3n da porta. \u00c9 unha adega que tivo moita importancia na contorna, e nela traballaban xentes da aldea pr\u00f3xima de Basillao. Seguiu traballando at\u00e9 mediados do s\u00e9culo XX. Diante dela ti\u00f1a dous casti\u00f1eiros centenarios, que daban moitas casta\u00f1as que as xentes da casa e de Basillao consum\u00edan, e tras a adega ti\u00f1a d\u00faas sobreiras para facelas cortizas. Ademais \u00f3 car\u00f3n da adega hab\u00eda unha corte para o gando."}
{"id": "375458", "revid": "23204", "url": "https://gl.wikipedia.org/wiki?curid=375458", "title": "C\u00e9sar Goldi", "text": "C\u00e9sar Mart\u00ednez P\u00e9rez, nado o 25 de setembro de 1965 en B\u00f3veda, \u00e9 un actor galego de cinema, televisi\u00f3n e teatro m\u00e1is co\u00f1ecido polo seu nome art\u00edstico C\u00e9sar Goldi. \u00c9 principalmente co\u00f1ecido pola s\u00faa participaci\u00f3n en series de televisi\u00f3n como \"O Faro\" ou \"Luna, el misterio de Calenda\". \u00c9 un dos membros da compa\u00f1\u00eda teatral Ch\u00e9vere."}
{"id": "375459", "revid": "25871", "url": "https://gl.wikipedia.org/wiki?curid=375459", "title": "C\u00e9sar Mart\u00ednez P\u00e9rez", "text": ""}
{"id": "375469", "revid": "1888", "url": "https://gl.wikipedia.org/wiki?curid=375469", "title": "Justo Pico de Coa\u00f1a Vinjoy", "text": ""}
{"id": "375503", "revid": "89787", "url": "https://gl.wikipedia.org/wiki?curid=375503", "title": "Criptobr\u00e1nquidos", "text": "A dos criptobr\u00e1nquidos (\"Cryptobranchidae\") \u00e9 unha familia de anfibios da orde dos caudados ou urodelos, unha das d\u00faas que compo\u00f1en a suborde dos criptobrancoideos. \nDebido ao seu gran tama\u00f1o as \u00fanicas tres especies que a compo\u00f1en son co\u00f1ecidas vulgarmente como \"salam\u00e1ntigas xigantes\".\nDistribuci\u00f3n.\nAs catro especies da familia distrib\u00faense pola China, o Xap\u00f3n, o leste dos Estados Unidos e o sueste do Canad\u00e1.\nAs especies asi\u00e1ticas son \"Andrias davidianus\" (a \"salam\u00e1ntiga xigante chinesa\") e \"Andrias japonicus\" (a \"salam\u00e1ntiga xigante xaponesa\"), mentres que a \u00fanica especie presnte en Norteam\u00e9rica \u00e9 \"Cryptobranchus alleganiensis\" (a \"salam\u00e1ntiga americana xigante\").\nTaxonom\u00eda.\nDescrici\u00f3n.\nA familia foi descrita en 1826 polo zo\u00f3logo austr\u00edaco Leopold Fitzinger, na s\u00faa obra:\nEtimolox\u00eda.\nO nome cient\u00edfico \"Cryptobranchoidea\" est\u00e1 formado polos elementos do lat\u00edn cient\u00edfico \"crypto-\", \"-branch-\" e \"\u00b4-idea\" (plural de \"-ideus\", que o sufixo co que se forman as familias dos animais), tirados, respectivamente, dos termos do grego antigo \u03ba\u03c1\u03c5\u03c4\u03cc\u03c2 \"crypt\u00f3s\", 'oculto'; \u03b2\u03c1\u03ac\u03b3\u03c7\u03b9\u03b1 \"br\u00e1nchia\", 'branquia' e \u03b5\u1f34\u03b4\u03bf\u03c2 \"e\u00eddos\", 'aspecto', 'aparencia', 'forma'. Literalmente: 'os que te\u00f1en as branquias aparentemente ocultas' (debido a que presentan fendeduras branquiais durante o estado adulto).\nClasificaci\u00f3n.\nActualmente reco\u00f1\u00e9cense dous x\u00e9neros con tres especies: \nAdemais, co\u00f1\u00e9cense dous x\u00e9neros f\u00f3siles, \"Chunerpeton \u2020\" e \"Pangerpeton \u2020\" .\nEvoluci\u00f3n.\nOs rexistros m\u00e1is antigos deste grupo son os do x\u00e9nero \"Chunerpeton\", que datan do xur\u00e1sico medio. \"Chunerpeton\" exhibe un gran n\u00famero de similitudes morfol\u00f3xicas coas especies actuais do grupo, o que pon en evidencia o pouco que cambiaron as estruturas nestas especies ao longo de aprocimadamente 160 mill\u00f3ns de anos. Este f\u00f3sil tam\u00e9n apoia a hip\u00f3tese que sup\u00f3n que a diverxencia entre os \"Cryptobranchidae\" e os \"Hynobiidae\" produc\u00edronse en Asia antes do xur\u00e1sico medio. Ambas as familias forman un clado, sendo este o m\u00e1is antigo entre os caudados. Por outra parte, a extensi\u00f3n de especies de dos \"Cryptobranchidae\" a Norteam\u00e9rica explicar\u00edase pola posterior formaci\u00f3n dunha ponte de terra.\nPor outra parte, as especies da familia dos \"Hynobiidae\" (comunmente co\u00f1ecidas como \"salam\u00e1ntigas asi\u00e1ticas\") ter\u00edanse estendido desde Asia cata a Europa, quedando no holoceno restrixidas ao continente asi\u00e1tico.\nFiloxenia.\nAs relaci\u00f3ns filoxen\u00e9ticas dos criptobr\u00e1quidos son as que se expresan no seguinte cladograma, baesado en Frost \"et al.\" (2006). "}
{"id": "375510", "revid": "22795", "url": "https://gl.wikipedia.org/wiki?curid=375510", "title": "Cryptobranchidae", "text": ""}
{"id": "375513", "revid": "23204", "url": "https://gl.wikipedia.org/wiki?curid=375513", "title": "Leopold Fitzinger", "text": "Leopold Joseph Franz Johann Fitzinger, nado en Viena o 13 de abril de 1802 e finado en Hietzing (barrio de Viena) o 20 de setembro de 1884, foi un zo\u00f3logo austr\u00edaco.\nTraxectoria.\nLeopold Fitzinger foi un apaixonado da historia natural, particularmente das plantas, desde a s\u00faa xuventude. \u00c1 idade de 14 anos comezou a traballar como aprendiz dun farmac\u00e9utico.\nM\u00e1is tarde frecuentou a Universidade de Viena, onde seguiu os cursos de bot\u00e1nica de Nikolaus Joseph von Jacquin, pero interrompeu os seus estudos en 1817.\nDaquela foi asistente no Museo de Historia Natural de Viena, dirixido polo cu\u00f1ado de Jacquin, Carl Franz Anton Ritter von Schreibers (1775-1852), onde traballou durante 27 anos, at\u00e9 1844. No Museo ocupouse, at\u00e9 1835 dos vertebrados inferiores, pero nese ano engadiu \u00e1s s\u00faas funci\u00f3ns os mam\u00edferos.\nEn reco\u00f1ecemento ao seu traballo, obtivo o t\u00edtulo de \"doutor honorario\" da Universidade de K\u00f6nigsberg en 1833, e da Universidade de Halle (Saxonia-Anhalt), en 1834.\nDeixou o Museo en 1861, dirixindo durante uns anos os xard\u00edns zool\u00f3xicos de M\u00fanic e de Budapest.\nFitzinger traballou nun amplo espectro de animais. En 1826 publicou \"Neue Classification der Reptilien\", ensaio sobre a clasificaci\u00f3n das especies destes animais baseado en parte nos traballos dos seus amigos Wilhelm Hemprich (1796-1825) e Heinrich Boie (1794-1827).\nEn 1843 publicou \"Systema Reptilium\", que cobre de feito s\u00f3 os geckos, os camale\u00f3ns e as iguanas.\nEn 1864 publicou un atlas mundial dos r\u00e9ptiles e os anfibios que gozou de gran popularidade, e que inclu\u00eda 108 gravados espl\u00e9ndidos.\nA importancia da s\u00faa obra foi reco\u00f1ecida por numerosas sociedades cient\u00edficas de todo o mundo, que lle outorgaron o t\u00edtulo de membro honorario.\nFitzinger estivo influ\u00eddo por fil\u00f3sofos naturalistas como Lorenz Oken (1779-1851), Johann Baptist von Spix (1781-1826) e Johann Jakob Kaup (1803-1873) e, persuadido de que a diversidade dos organismos se axusta a unha orde preestablecida que se repite invariabelmente. Para Fitzinger, os n\u00fameros 3 e 5 deben encontrarse na organizaci\u00f3n da clasificaci\u00f3n, polo que organizaou as s\u00faas categor\u00edas de forma que se axustaran a este esquema. Por este motivo foi polo que se opuxo \u00e1s ideas desenvolvidas por Charles Darwin. A pesar deste aspecto moi artificial, numerosos x\u00e9neros e especies catalogados por el a\u00edna se conservan na actualidade.\nAbreviatura.\nA abreviatura Fitzinger empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "375515", "revid": "5863", "url": "https://gl.wikipedia.org/wiki?curid=375515", "title": "Ruta Rosaliana", "text": ""}
{"id": "375519", "revid": "89787", "url": "https://gl.wikipedia.org/wiki?curid=375519", "title": "Gran Premio da China de 2017", "text": "O Gran Premio de China de 2017 oficialmente 2017 Formula 1 Heineken Chinese Grand Prix foi unha carreira de F\u00f3rmula Un celebrada o 9 de abril de 2017 no Circu\u00edto Internacional de Xangai da China. Foi a segunda carreira da tempada de F\u00f3rmula Un 2017, e marca o d\u00e9cimo cuarta vez que o Gran Premio da China disputouse como unha rolda do Campionato Mundial de F\u00f3rmula 1.\nA carreira estivo marcada por dificultades nas sesi\u00f3ns de adestramentos do venres, cando o clima en Xangai provocou que o helic\u00f3ptero m\u00e9dico estivese dispo\u00f1ible e s\u00f3 puid\u00e9ronse disputar 20 minutos de carreira. Lewis Hamilton logrou a s\u00faa sexta pole consecutiva no Gran Premio da China, diante de Sebastian Vettel e o seu compa\u00f1eiro de equipo Valtteri Bottas. A carreira comezou coa pista mollada, pero non houbo choiva durante a carreira, e Hamilton liderou a carreira de principio a fin e estableceu a volta r\u00e1pida. Vettel entrou en boxes para cambiar de pneum\u00e1ticos intermedios a slick durante un coche virtual da seguridade, caendo \u00e1 sexta posici\u00f3n, pero recuperou ao segundo lugar. O piloto do d\u00eda foi Max Verstappen que comezou 16\u00ba e adiantou a nove coches na primeira volta, logrou chegar ata a segunda posci\u00f3n pero acabou terceiro.\nResumo.\nCarreira.\nA FIA tomou medidas para asegurar que o acceso ao helic\u00f3ptero m\u00e9dico de urxencia que provocou \u00e1 cancelaci\u00f3n da maior parte da pr\u00e1ctica do venres non impedira o funcionamento da carreira mesma. Unha escolta da polic\u00eda p\u00faxose a disposici\u00f3n para facilitar o transporte terrestre r\u00e1pido, e un equipo neurol\u00f3xico especialista foi trasladado a un hospital situado a cinco quil\u00f3metros da pista Isto inclu\u00edu ama\u00f1arse \"para que un equipo completo de neurocirurx\u00eda do Hospital Huashan estivese presente no hospital de Ruijin o domingo\" deixando as\u00ed ao equipo m\u00e9dico da FIA \"satisfeito de que o Hospital de Ruijin non s\u00f3 ser\u00e1 facilmente accesible en todas as condici\u00f3ns clim\u00e1ticas, sen\u00f3n tam\u00e9n ser\u00e1 capaz de proporcionar a atenci\u00f3n necesaria\".\nChoveu de maneira considerable na ma\u00f1\u00e1 da carreira, pero a sa\u00edda realizaouse seguindo o procedemento est\u00e1ndar. Todos excepto Sainz optaron por comezar con pneum\u00e1ticos intermedios en lugar de slicks. Vettel foi investigado por estar f\u00f3ra de posici\u00f3n ao principio, mentres o seu coche estaba f\u00f3ra da s\u00faa caixa de boxes cara a Hamilton, pero finalmente non recibiu ningunha sanci\u00f3n. As primeiras voltas viron unha colisi\u00f3n entre P\u00e9rez e Stroll deixando Stroll chantado nunha trampa de grava e provocando un coche de seguridade virtual durante o cal Vettel entrou a po\u00f1er slicks. Pouco despois Giovanizzi sufriu un accidente importante na li\u00f1a de meta, que provocou a sa\u00edda do coche de seguridade que permitiu \u00e1 maior\u00eda dos pilotos entrar en boxes a cambiar a slicks. H\u00fclkenberg recibiu unha penalizaci\u00f3n de cinco segundos por adiantar a Grosjean baixo o coche virtual de seguridade, e unha penalizaci\u00f3n de dez segundos por superar a Ericsson baixo o safety car.\nNo momento en que o coche de seguridade entrou, Hamilton lideraba diante de Ricciardo e Verstappen, que fixera unha serie de adiantamentos en condici\u00f3ns esvaradizas, cos Ferraris cuarto e quinto. Verstappen superou a Ricciardo na volta 11 para o segundo lugar, logo de comezar 16\u00ba, demostrando novamente a s\u00faa habilidade en condici\u00f3ns dif\u00edciles (similares ao Gran Premio do Brasil de 2016). Cos Ferraris incapaces de adiantar a Ricciardo, Hamilton e Verstappen sacaron unha vantaxe significativa, con Hamilton catro segundos por diante de Verstappen e nove segundos por diante de Ricciardo na volta 20, volta na que Vettel superou a R\u00e4ikk\u00f6nen. D\u00faas voltas despois, Vettel alcanzou a Ricciardo e pechou rapidamente a distancia con Verstappen. Na volta 27, Hamilton constru\u00edra unha vantaxe de 8,5 sobre Verstappen con Vettel preto de 1,5 segundos m\u00e1is atr\u00e1s, e Ricciardo e R\u00e4ikk\u00f6nen a 2 e 4 segundos detr\u00e1s de Vettel. Verstappen cometeu un erro na volta 29, bloqueando e permitindo a Vettel po\u00f1erse segundo, 10\u00b46 segundos detr\u00e1s de Hamilton a falta de 27 voltas. Verstappen det\u00edvose para po\u00f1er pneum\u00e1ticos novos na volta seguinte, volvendo \u00e1 pista 6\u00ba detr\u00e1s de Bottas.\nVerstappen mostrou unha gran mellora cos seus pneum\u00e1ticos novos, adiantando rapidamente a Bottas, o que levou a paradas en boxes para Vettel (que estaba perdendo tempo ante Hamilton) e logo para Hamilton na volta 37, que volveu \u00e1 pista con pneum\u00e1ticos brandos xusto por diante de R\u00e4ikk\u00f6nen. R\u00e4ikk\u00f6nen foi o \u00faltimo dos seis mellores pilotos en parar para cambiar os pneum\u00e1ticos malia as s\u00faas repetidas queixas de problemas cos pneum\u00e1ticos, probablemente porque o pitting provocoulle pasar de segundo a sexto, detr\u00e1s dos dous coches de Red Bull. Na volta 42 os cinco primeiros eran Hamilton, Vettel, Verstappen, Ricciardo e R\u00e4ikk\u00f6nen. Os Red Bulls loitaron pola \u00faltima posici\u00f3n no podio nas \u00faltimas voltas, pero Ricciardo non logrou superar ao seu compa\u00f1eiro de equipo, e a orde mant\u00edvose sen cambios durante as \u00faltimas 15 voltas. Sainz, Magnussen, P\u00e9rez e Ocon completaron os dez primeiros.\nA carreira foi a 54\u00aa vitoria de Hamilton na F\u00f3rmula 1, a s\u00faa quinta vitoria no Gran Premio da China (anteriormente ga\u00f1ou no Gran Premio da China de 2008, 2011, 2014, e 2015), e a 65\u00aa vitoria para Mercedes na s\u00faa 150\u00aa carreira na F1. Con Hamilton ga\u00f1ando a carreira e Vettel en segundo lugar, os dous chegaran \u00e1 terceira carreira do campionato en Bahrain empatados no Campionato Mundial de pilotos con 43 puntos, pero con Mercedes diante de Ferrari no Campionato de Construtores. A volta r\u00e1pida da carreira estableceuna Lewis Hamilton na volta 44 nun tempo de 1:35.378, m\u00e1is de catro segundos m\u00e1is r\u00e1pido que a volta r\u00e1pida de Nico H\u00fclkenberg de 1:39.824 na carreira de 2016. Hamilton converteuse no segundo piloto, logo de Schumacher, en ga\u00f1ar cinco ou m\u00e1is veces en tres pistas diferentes. E igualou a marca de Alain Prost de 106 podios. A carreira foi o seu terceiro \"grand slam\" (pole, vitoria, volta r\u00e1pida e liderar todas as voltas da carreira). Hamilton tam\u00e9n igualou o r\u00e9cord de Jim Clark de 11 \"hat-tricks\" (carreiras ga\u00f1adas logrando tam\u00e9n a pole mentres e a volta r\u00e1pida."}
{"id": "375524", "revid": "5863", "url": "https://gl.wikipedia.org/wiki?curid=375524", "title": "Francisco Buyo S\u00e1nchez", "text": ""}
{"id": "375529", "revid": "89787", "url": "https://gl.wikipedia.org/wiki?curid=375529", "title": "Salamandroideos", "text": "A dos salamandroideos (\"Salamandroidea\") \u00e9 unha suborde de anfibios caudados que comprende as chamadas \"salam\u00e1ntigas avanzadas\".\nOs primeiros salamandroideos f\u00f3siles co\u00f1ecidos son exemplares da especie \"Beiyanerpeton jianpingensis\", datada no xur\u00e1sico tard\u00edo, hai aproximadamente 157 mill\u00f3ns de anos.\nCaracter\u00edsticas.\nDifer\u00e9ncianse das especie da suborde dos criptobrancoideos (e da nova, e discutida, suborde dos sirenoideos) en que te\u00f1en fusionados os \u00f3sos angular e prearticular na mand\u00edbula, e en que todos presentan fecundaci\u00f3n interna.\nOutra caracter\u00edstica distintiva dos salamandroideos \u00e9 o seu n\u00famero de v\u00e9rtebras e o variadas que son. As v\u00e9rtebras destes animais presentan detr\u00e1s do corpo unha concavidade, as ap\u00f3fises espi\u00f1osas e articulares son pouco sa\u00edntes, horizontais, e as ap\u00f3fises trasversas levan nunha lixeira bifurcaci\u00f3n tuberculada, rudimentos de costelas que nunca se unen co rudimentario esterno. As v\u00e9rtebras da cola var\u00edan en n\u00famero segundo as especie e, en canto \u00e1 s\u00faa forma son case semellantes \u00e1s demais, sobre todo as primeiras. Os salamandroideos son, pois, os urodelos cuxo esqueleto se comp\u00f3n de maior n\u00famero de pezas.\nDistribuci\u00f3n.\nOs membros desta suborde enc\u00f3ntranse en todo o mundo excepto na Ant\u00e1rtida, na \u00c1frica subsahariana e en Ocean\u00eda.\nBiolox\u00eda.\nA femia \u00e9 fecundada por medio dun espermat\u00f3foro, unha c\u00e1psula que conti\u00e9n os espermatozoides e que o macho coloca na cloaca da femia. O esperma almac\u00e9nase na chamada espermateca, no teito da cloaca at\u00e9 que chega o momento da posta.\nTaxonom\u00eda.\nDescrici\u00f3n.\nA suborde foi descrita en 1826 polo zo\u00f3logo austr\u00edaco Leopold Fitzinger, a\u00ednda que alg\u00fans autores atrib\u00faenlla a o zo\u00f3logo estadounidense Gladwyn Kingsley Noble, en 1931 (se cadra, polas diferenzas de Fitzinger cos criterios de clasificaci\u00f3n de Linneo).\nEtimolox\u00eda.\nO nome cient\u00edfico \"Salamandroidea\" est\u00e1 formado, como \u00e9 obvio, pola ra\u00edz do nome do seu x\u00e9nero tipo, \"Salamandra\", engad\u00edndolle a desinencia do lat\u00edn cient\u00edfico \"-oidea\", plural neutro de \"-oideus\", derivada do grego antigo \u03b5\u1f34\u03b4\u03bf\u03c2 \"e\u00eddos\", \"aspecto\", \"aparencia\", \"forma\", coa vogal epent\u00e9tica (de uni\u00f3n) \"-o-\", pata facilitar a pronuncia, usada na formaci\u00f3n de moitos nomes de ordes e subordes de animais.\nClasificaci\u00f3n.\nSegundo o National Center for Biotechnology Information (Centro Nacional para a Informaci\u00f3n Biotecnol\u00f3xica), a suborde comprende as seguintes familias e subfamilias:"}
{"id": "375530", "revid": "1576", "url": "https://gl.wikipedia.org/wiki?curid=375530", "title": "Ismael Prego", "text": ""}
{"id": "375561", "revid": "89787", "url": "https://gl.wikipedia.org/wiki?curid=375561", "title": "Parotidite epid\u00e9mica", "text": "A parotidite epid\u00e9mica\u00a0\u00e9 unha doenza contaxiosa que pode ser aguda ou cr\u00f3nica, localizada fundamentalmente nunha ou ambas as gl\u00e1ndulas par\u00f3tidas, que son gl\u00e1ndulas salivares maiores situadas detr\u00e1s das p\u00f3las ascendentes da mand\u00edbula. Prov\u00f3caa o virus dos Paramyxoviridae, que causa unha enfermidade considerada tradicionalmente de nenos e adolescentes, a\u00ednda que pode tam\u00e9n causar infecci\u00f3ns en adultos sensibles. Polo xeral, a enfermidade produce inmunidade para sempre, polo que pode ser previda pola administraci\u00f3n dunha vacina, a vacina tripla v\u00edrica (SPR). Recibe popularmente diversos nomes como cochechas, orell\u00f3ns, papeiras ou pezorellos.\nA parotidite pode afectar diferentes gl\u00e1ndulas do corpo, o sistema nervioso central e os test\u00edculos. As complicaci\u00f3ns m\u00e1is frecuentes son a meninxite e a inflamaci\u00f3n testicular que pode levar \u00e1 infertilidade. O tratamento consiste no alivio dos s\u00edntomas.\nNa obra\u00a0\"Epidemias\", de Hip\u00f3crates, escrita aproximadamente entre os anos 475 e 466\u00a0a.\u00a0C., descr\u00edbese unha epidemia de parotidite ocorrida na illa de Tasos.\nEpidemiolox\u00eda.\n\u00c9 unha doenza viral poliglandular, com\u00fan na infancia, pero non exenta de presentarse na idade adulta, nese caso caracter\u00edzase por producir inflamaci\u00f3n das gl\u00e1ndulas par\u00f3tidas (principalmente, a\u00ednda que afecta outras gl\u00e1ndulas do corpo). Antes da introduci\u00f3n da vacinaci\u00f3n universal, a parotidite era unha enfermidade que unha vez foi end\u00e9mica en todo o mundo, afectaba \u00e1 maior\u00eda dos nenos entre 2 e 15 anos de vida, con aproximadamente un 90% de adultos novos cunha serolox\u00eda positiva. Dende a introduci\u00f3n da vacina, a incidencia diminu\u00edu bruscamente con s\u00f3 ocasionais gromos da enfermidade en Latinoam\u00e9rica. No presente, a s\u00faa incidencia aumenta a finais do inverno e durante a primavera en climas t\u00e9pedos, en particular entre instituci\u00f3ns de acollida colectiva de nenos, como as gardar\u00edas. Cun per\u00edodo de incubaci\u00f3n de 14-21 d\u00edas, sendo m\u00e1is contaxiosa uns 4 d\u00edas antes da inflamaci\u00f3n visible das par\u00f3tidas. Transm\u00edtese por contacto con pingas de saliva no aire procedentes dun individuo infectado e, en menor medida, a infecci\u00f3n pode propagarse a trav\u00e9s dos ouri\u00f1os.\nA vacinaci\u00f3n eliminou practicamente as formas da infancia e, paradoxalmente, aumentou o n\u00famero de casos en adultos novos que a mi\u00fado reciben a vacinaci\u00f3n de maneira incompleta (sen a dose de recordo), pero \u00e1s veces por administraci\u00f3n incorrecta."}
{"id": "375562", "revid": "23204", "url": "https://gl.wikipedia.org/wiki?curid=375562", "title": "Parotidite", "text": ""}
{"id": "375563", "revid": "23204", "url": "https://gl.wikipedia.org/wiki?curid=375563", "title": "Dionisio Tracio", "text": "Dionisio da Tracia (\u0394\u03b9\u03bf\u03bd\u03cd\u03c3\u03b9\u03bf\u03c2 \u1f41 \u0398\u03c1\u1fb7\u03be), nado en Alexandr\u00eda no 170 a.C. e finado no 90 a.C., foi un gram\u00e1tico grego, co\u00f1ecido por ser o autor da \"T\u00e9chn\u00e9 grammatik\u00e9\", libro de quince p\u00e1xinas e vinte e cinco sesi\u00f3ns no que presenta unha explicaci\u00f3n da estrutura do grego e cuxa \u00fanica deficiencia, segundo Martins, \u00e9 a omisi\u00f3n da parte da sintaxe. O seu sistema de clases de palabras e modelos de an\u00e1lise morfol\u00f3xica, por\u00e9n, constitu\u00edran a base das formulaci\u00f3ns sint\u00e1cticas posteriores.\nDionisio trazou a seguinte orde para a gram\u00e1tica: tomando por base a palabra, deber\u00edase proceder inicialmente \u00e1 identificaci\u00f3n formal desa entidade ling\u00fc\u00edstica; despois, identificar as clases de palabras e por fin, as categor\u00edas que as evidencian.\nSegundo Neves, a \u00e9poca helen\u00edstica facilitou a produci\u00f3n de Dionisio, visto que durante o helenismo a pr\u00e1ctica da linguaxe xa non enfocaba tanto ao ensino ret\u00f3rico emp\u00edrico da \u00e9poca cl\u00e1sica, e si \u00e1 exposici\u00f3n dos padr\u00f3ns da linguaxe que deben ser seguidos, o que leva ao estabelecemento dos cadros da gram\u00e1tica."}
{"id": "375564", "revid": "89787", "url": "https://gl.wikipedia.org/wiki?curid=375564", "title": "Grande Enciclopedia Rusa", "text": "A Grande Enciclopedia Rusa (GER) (en , \"Bolshaya rossiyskaya entsiklopediya\") \u00e9 unha enciclopedia rusa universal, publicada en 35 volumes dende o ano 2004. Foi lanzada baixo o impulso da Real Academia Rusa das Ciencias, despois de que o Presidente Vladimir Putin asinase o decreto \u21161156 no ano 2002. Segundo o editor da enciclopedia, Sergei Leonidovich Kravets, a edici\u00f3n completa estar\u00e1 dispo\u00f1ible no ano 2016.\nO editor xefe da enciclopedia \u00e9 Yury Osipov, o presidente da Academia. O equipo de traballo conta con outros 80 membros da Academia, inclu\u00edndo os Premios Nobel Zhores Alferov e Vitali Ginzburg.\nO primeiro volume introdutorio, estreado no 2004, estivo dedicado a Rusia."}
{"id": "375565", "revid": "1131", "url": "https://gl.wikipedia.org/wiki?curid=375565", "title": "Bolshaya rossiyskaya entsiklopediya", "text": ""}
{"id": "375566", "revid": "23204", "url": "https://gl.wikipedia.org/wiki?curid=375566", "title": "Zhores Alferov", "text": ""}
{"id": "375585", "revid": "839", "url": "https://gl.wikipedia.org/wiki?curid=375585", "title": "Milan \u0160a\u0161ik", "text": "Milan \u0160a\u0161ik, nado o 17 de setembro de 1952 en Lehota (Eslovaquia) e finado en Uzhhorod (Ucra\u00edna) o 14 de xullo de 2020, foi un relixioso grecocat\u00f3lico lazarista ruteno, bispo de Mukacheve.\nTraxectoria.\nNaceu o 17 de setembro de 1952 en Lehota, no distrito de Nitra, ent\u00f3n parte da Rep\u00fablica Socialista Checoslovaca (hoxe Eslovaquia). O 31 de xullo de 1971 entrou na Congregaci\u00f3n da Misi\u00f3n, e at\u00e9 1976 estudou Filosof\u00eda e Teolox\u00eda no seminario de Bratislava.\nO 27 de setembro de 1973 fixo os votos perpetuos como lazarista, e o 6 de xu\u00f1o de 1976 foi ordenado sacerdote da s\u00faa orde. Posteriormente exerceu diferentes ministerios pastorais. Ademais, obtivo permiso da Santa S\u00e9 para celebrar tanto no rito bizantino como no rito romano. Entre 1990 e 1992, estudou unha mestr\u00eda na Pontificia Facultade Teol\u00f3xica Teresianum de Roma.\nEntre 1992 e 1998 traballou na nunciatura apost\u00f3lica en Ucra\u00edna. Posteriormente, foi durante un ano director do noviciado da Congregaci\u00f3n da Misi\u00f3n en Eslovaquia. En agosto de 2000 volveu a Ucra\u00edna e exerceu de p\u00e1rroco en Perechyn, na rexi\u00f3n de Transcarpacia.\nO 12 de novembro de 2002 o papa Xo\u00e1n Paulo II nomeouno bispo titular de \"Bononia\" e administrador apost\u00f3lico da eparqu\u00eda de Mukacheve. O 6 de xaneiro de 2003 recibiu a consagraci\u00f3n episcopal na bas\u00edlica de San Pedro polo mesmo papa.\nAdemais de eslovaco, falaba ucra\u00edno, italiano, checo, ruso e polaco."}
{"id": "375586", "revid": "5863", "url": "https://gl.wikipedia.org/wiki?curid=375586", "title": "Juan Luis Pedrosa Fern\u00e1ndez", "text": ""}
{"id": "375591", "revid": "98629", "url": "https://gl.wikipedia.org/wiki?curid=375591", "title": "Otto Jespersen", "text": "Jens Otto Harry Jespersen ou Otto Jespersen (dan\u00e9s: [\u02c8\u028cd\u0325o \u02c8j\u025bsb\u0325\u0250sn\u0329]), nado en Randers, Xutlandia o 16 de xullo de 1860 e finado o 30 de abril de 1943, foi un ling\u00fcista dan\u00e9s que se especializou na gram\u00e1tica da lingua inglesa.\nTraxectoria.\nOtto Jespersen naceu en Randers, Xutlandia. De neno, inspirouno o traballo do fil\u00f3logo dan\u00e9s Rasmus Rask, e coa axuda das gram\u00e1ticas de Rask aprendeu de maneira autodidacta un pouco de island\u00e9s, italiano e castel\u00e1n. Ingresou na Universidade de Copenhague en 1877 aos 17 anos, inicialmente estudou dereito mais sen esquecer os seus estudos de idiomas. No ano 1881 centrouse completamente nos idiomas, e en 1887 obtivo o seu mestrado en franc\u00e9s, co ingl\u00e9s e o lat\u00edn como idiomas secundarios. Mentres estudaba, mant\u00edvose grazas ao seu traballo a tempo parcial como mestre e como reporteiro taqu\u00edgrafo no parlamento dan\u00e9s. En 1887\u20131888 viaxou a Inglaterra, Alema\u00f1a e Francia, onde se xuntou con ling\u00fcistas como Henry Sweet e Paul Passy e asistiu a clases en instituci\u00f3ns como a Universidade de Oxford. Seguindo o consello do seu mentor Vilhelm Thomsen, volveu a Copenhague en agosto de 1888 e comezou a traballar na s\u00faa tese de doutoramento sobre o sistema de caso gramatical do ingl\u00e9s. Defendeu con \u00e9xito a s\u00faa tese no ano 1891.\nVida acad\u00e9mica e laboral.\nJespersen foi profesor de ingl\u00e9s na Universidade de Copenhague de 1893 a 1925, e foi reitor da universidade entre 1920 e 1921. Os seus primeiros traballos centr\u00e1ronse principalmente na reforma do ensino de idiomas e na fon\u00e9tica, mais \u00e9 m\u00e1is co\u00f1ecido polo seu traballo posterior sobre sintaxe e desenvolvemento da linguaxe.\nPropuxo as teor\u00edas de \"Rango\" e \"Nexo\" en dan\u00e9s en dous artigos: \"Sprogets logik\" (1913) e \"De to hovedarter af grammatiske forbindelser\" (1921). Jespersen, nesta teor\u00eda dos rangos, elimina as categor\u00edas gramaticais da sintaxe, e clasif\u00edcaos en primarios, secundarios e terciarios; por exemplo, en \"\"frase ben expresada\",\" \"frase\" \u00e9 un primario que \u00e9 definido por un secundario, \"expresada\", que \u00e1 s\u00faa vez \u00e9 definido por un terciario \"ben\". O termo \"nexo\" apl\u00edcase a frases, estruturas similares a frases e frases en formaci\u00f3n nas que os conceptos se expresan nunha unidade; por exemplo, \"chov\u00eda, el correu para a casa\". Este termo \u00e9 cualificado por outro concepto nomeado \"xuntura\", que representa unha idea, expresada a trav\u00e9s de dous ou m\u00e1is elementos, mentres que un \"nexo\" combina d\u00faas ideas. Os conceptos de xuntura e nexo resultaron valiosos para chamar a atenci\u00f3n do mundo da ling\u00fc\u00edstica sobre o concepto de contexto.\nRecibiu un amplo reco\u00f1ecemento por alg\u00fans dos seus libros. \"Language: Its Nature, Development and Origin\" (1922) \u00e9 considerada a s\u00faa obra mestra para moitos. \"Modern English Grammar on Historical Principles\" (1909\u20131949), concentrouse na morfolox\u00eda e na sintaxe, e \"Growth and Structure of the English Language\" (1905) \u00e9 unha vista completa do ingl\u00e9s de algu\u00e9n con outra lingua materna, e a\u00ednda se fan reedici\u00f3ns m\u00e1is de 70 anos despois da s\u00faa morte e m\u00e1is de 100 anos despois da s\u00faa publicaci\u00f3n. M\u00e1is adiante, publicou \"Analytic Syntax\" (1937), en que presenta o seu punto de vista sobre a estrutura sint\u00e1ctica utilizando unha notaci\u00f3n taquigr\u00e1fica idiosincr\u00e1tica. En \"The Philosophy of Grammar\" (1924) desafiou as opini\u00f3ns aceptadas sobre conceptos com\u00fans da gram\u00e1tica e prop\u00f3n correcci\u00f3ns para as definici\u00f3ns b\u00e1sicas de caso gramatical, pronome, complemento, voz, etc., e desenvolveu m\u00e1is extensamente as s\u00faas noci\u00f3ns de \"rango\" e \"nexo\". No s\u00e9culo XXI, este libro a\u00ednda se utiliza como un libro de referencia da ling\u00fc\u00edstica estrutural moderna. \"Mankind, Nation and Individual: from a linguistic point of view\" (1925) \u00e9 un dos traballos pioneiros en socioling\u00fc\u00edstica.\nJespersen visitou d\u00faas veces os Estados Unidos: deu unha conferencia no Congreso de Artes e Ciencias en Saint Louis no ano 1904, e entre 1909 e 1910 visitou a Universidade de California e a Universidade de Columbia. Mentres estivo nos Estados Unidos, aproveitou para estudar o sistema educativo do pa\u00eds. A s\u00faa autobiograf\u00eda traduciuse ao ingl\u00e9s no ano 1995.\nJespersen era un partidario da fonosem\u00e1ntica e escribiu: \u201cHai realmente moita m\u00e1is l\u00f3xica no extremo oposto que recusa calquera tipo de simbolismo fon\u00e9tico (\u00e1 parte da pequena clase de eco\u00edsmos evidentes e \u2018onomatopeas\u2019) e ve as nosas palabras s\u00f3 como unha colecci\u00f3n de asociaci\u00f3ns accidentais e irracionais de son e significado? ... Non se pode negar que hai palabras que instintivamente sentimos que son adecuadas para expresar as ideas que representan.\u201d\nDespois de se xubilar no ano 1925, Jespersen permaneceu activo dentro da comunidade ling\u00fc\u00edstica internacional. Ademais de continuar escribindo, convocou e presidiu a primeira Xuntanza Internacional sobre Investigaci\u00f3n Ling\u00fc\u00edstica en Xenebra en 1930, e presidiu o Cuarto Congreso Internacional de Ling\u00fc\u00edstica en Copenhague en 1936.\nJespersen foi unha figura importante dentro do movemento da linguaxe universal. Foi un defensor temper\u00e1n da linguaxe Ido, descendente do Esperanto e no ano 1927 publicou o seu propio proxecto, Novial. Tam\u00e9n traballou coa International Auxiliary Language Association.\nJespersen recibiu os doutoramento honoris causa da Universidade de Columbia en Nova York (1910), da Universidade de St Andrews de Escocia (1925), e de La Sorbona de Par\u00eds (1927). Foi un dos primeiros seis eruditos internacionais en ser escollidos membros de honor da Sociedade Ling\u00fc\u00edstica de Am\u00e9rica.\nMiscel\u00e1nea.\nAparece como un personaxe na novela de 2010 \"A Curable Romantic\" de Joseph Skibell. Na novela de ciencia ficci\u00f3n de C.S.Lewis \"Out of the Silent Planet\", dise del que \u00e9 para a filolox\u00eda o que Einstein e Schroedinger son para a f\u00edsica."}
{"id": "375594", "revid": "23204", "url": "https://gl.wikipedia.org/wiki?curid=375594", "title": "Waldheim", "text": "Waldheim \u00e9 unha cidade pertencente ao Distrito de Chemnitz, en Saxonia (Alema\u00f1a).\nXeograf\u00eda.\nEnc\u00f3ntrase situada a 266 msm, xunto ao r\u00edo Zschopau, a 9 km ao suroeste da cidade de D\u00f6beln, e a 28\u00a0km ao norte de Chemnitz.\nTen unha superficie de 23,81 km\u00b2, e unha poboaci\u00f3n (censo do 31 de decembro de 2008), de 8 606 habitantes, o que representaba unha densidade de 361 hab/km\u00b2.\nHistoria.\nEn 1198 o bosque (\"Wald\") que d\u00e1 nome \u00e1 cidade aparece mencionado por primeira vez e, xa en 1271, apareceu a primeira menci\u00f3n documental do seu castelo.\nRecibiu o t\u00edtulo de \"cidade\" en 1286.\nAdheriuse \u00e1 Reforma protestante en 1537.\nNesta localidade naceu, o 13 de outubro de 1771 (daquela pertenc\u00eda ao Electorado de Saxonia, do Sacro Imperio Romano Xerm\u00e1nico), o anatomista, entom\u00f3logo e paleont\u00f3logo Johann Fischer von Waldheim.\nDurante a segunda guerra mundial, a s\u00faa prisi\u00f3n recibiu alg\u00fans deportados pol\u00edticos (\"Nacht und Nebel\") de B\u00e9lxica e do departamento franc\u00e9s de Nord-Pas-de-Calais, despois da s\u00faa condena."}
{"id": "375595", "revid": "85894", "url": "https://gl.wikipedia.org/wiki?curid=375595", "title": "Secundino Rodr\u00edguez Eiras", "text": "Secundino Rodr\u00edguez Eiras, Cotexo, nado no Carril (Vilagarc\u00eda de Arousa) o 8 de setembro de 1905, foi un sindicalista e guerrilleiro antifranquista galego.\nTraxectoria.\nFogueiro. Pertenc\u00eda ao Sindicato da Industria Pesqueira de Carril adscrito \u00e1 CNT. Logo do golpe de Estado do 18 de xullo de 1936 fuxiu e agochouse nos montes de Vilagarc\u00eda. En xullo de 1937 foi arrestado na Coru\u00f1a. Xulgado en consello de guerra por rebeli\u00f3n con Lu\u00eds Costa Garc\u00eda e Lino Carri\u00f3n o 9 de outubro, foi condenado a pena de morte. A pena foi conmutada por cadea perpetua. Posto en liberdade condicional en 1938, foi arrestado novamente en 1942. Fuxiu con Lu\u00eds Costa Garc\u00eda. Integrouse na CNT de Vilagarc\u00eda e foi arrestado co seu irm\u00e1n Jos\u00e9 Mar\u00eda en marzo de 1947. Xulgado en consello de guerra en Vigo en 1948, foi condenado a tres anos de prisi\u00f3n."}
{"id": "375598", "revid": "98629", "url": "https://gl.wikipedia.org/wiki?curid=375598", "title": "Encefalite", "text": "A encefalite\u00a0son un conxunto de doenzas producidas por unha inflamaci\u00f3n do enc\u00e9falo. Son bastante adoitas, sobre todo en determinadas rexi\u00f3ns do mundo, e prod\u00facense xeralmente pola infecci\u00f3n de gran variedade de xermes como bacterias, ricketsias, espiroquetas, leptospiras, parasitos, fungos e virus. Por\u00e9n, coa excepci\u00f3n dos virus, a encefalite acostuma ser un s\u00edntoma m\u00e1is, case nunca o m\u00e1is rechamante, dentro do cadro cl\u00ednico da enfermidade. Polo xeral, cando se refire a unha encefalite, faise como sin\u00f3nimo de encefalite v\u00edrica.\nEntre as encefalite v\u00edricas, co\u00f1\u00e9cense m\u00e1is de cincuenta virus causantes de encefalite na especie humana. Os m\u00e1is importantes son os que producen encefalite sen trastornos sist\u00e9micos. Case sempre a encefalite est\u00e1 asociada a unha meninxite, de xeito que as d\u00faas s\u00edndromes, encefalite e meninxite, forman un espectro continuo (meningoencefalite) provocado polos mesmos virus, a\u00ednda que alg\u00fans virus poden ter preferencia por algunha destas localizaci\u00f3ns.\nOs virus que producen encefalite ocasionan unha s\u00edndrome com\u00fan que permite facer un diagn\u00f3stico cl\u00ednico, pero \u00e9 moi dif\u00edcil facer un diagn\u00f3stico exacto en m\u00e1is da metade dos casos, ag\u00e1s nos casos particulares de determinadas rexi\u00f3ns xeogr\u00e1ficas.\nS\u00edntomas da encefalite.\nA encefalite pode provocar alg\u00fan dos seguintes s\u00edntomas como:\nTodos estes s\u00edntomas son debidos a lesi\u00f3ns focais ou difusas da substancia gris ou substancia branca do sistema nervioso central.\nUnha das probas que hai que realizar \u00e9 unha punci\u00f3n lumbar na que se analiza o l\u00edquido cefalorraqu\u00eddeo que informa de \"meninxite as\u00e9ptica\".\nA evoluci\u00f3n da encefalite transcorre \u00f3 cabo de poucos d\u00edas a algunhas semanas, cunha mortalidade variable dependente do axente v\u00edrico causal, dende o 5% \u00f3 20%. Na quinta parte dos pacientes aparecen diversas secuelas, como deterioraci\u00f3n mental, cambios na personalidade e alteraci\u00f3ns dos movementos."}
{"id": "375599", "revid": "23204", "url": "https://gl.wikipedia.org/wiki?curid=375599", "title": "Coraxe", "text": "A coraxe ou a valent\u00eda \u00e9 unha virtude humana, que se pode definir como a forza de vontade que pode posu\u00edr unha persoa para levar adiante unha acci\u00f3n a pesar dos impedimentos. A coraxe \u00e9 a habilidade de sobreporse a devanditos impedimentos e perseverar probablemente coa acci\u00f3n que se pretend\u00eda realizar. \nA coraxe consiste en enfrontarse a situaci\u00f3ns valiosas e importantes de maneira que superes o medo a fracasar nelas; tam\u00e9n se entende como a forza por facer algo por algu\u00e9n ou por ti mesmo. As\u00ed mesmo, pode definir un estado de furia, molestia, ira, irritaci\u00f3n ou anoxo. A mi\u00fado moitas persoas utilizan esta palabra para expresar un sentimento oprimido. Por exemplo, cando ocorre algo que lles desagrada excesivamente. O contrario \u00e1 coraxe \u00e9 a covard\u00eda, que \u00e9 o medo a facer algo por distintas raz\u00f3ns.\nA coraxe f\u00edsica oponse \u00e1 dor f\u00edsica, o traballo pesado ou a posibilidade de recibir lesi\u00f3ns ou morte. A coraxe moral permite actuar correctamente a pesar de recibir por iso descr\u00e9dito, vergo\u00f1a, deshonor ou represalias sociais.\nA virtude cl\u00e1sica da fortaleza (en lat\u00edn, \"fortitudo\") tam\u00e9n se traduce como \"coraxe\", pero incl\u00fae aspectos de perseveranza e paciencia."}
{"id": "375600", "revid": "89787", "url": "https://gl.wikipedia.org/wiki?curid=375600", "title": "Diagn\u00f3stico m\u00e9dico", "text": "En medicina, o diagn\u00f3stico ou proped\u00e9utica cl\u00ednica \u00e9 o procedemento polo cal se identifica unha doenza, entidade nosol\u00f3xica, s\u00edndrome, ou calquera estado de sa\u00fade.\nEn termos da pr\u00e1ctica m\u00e9dica, o diagn\u00f3stico \u00e9 un xu\u00edzo cl\u00ednico sobre o estado psicof\u00edsico dunha persoa; representa unha manifestaci\u00f3n en resposta a unha demanda para determinar tal estado.\nDiagnosticar \u00e9 dar nome \u00f3 sufrimento do paciente; \u00e9 asignar unha \"etiqueta\".\nProceso diagn\u00f3stico.\nO diagn\u00f3stico cl\u00ednico require ter en conta os dous aspectos da l\u00f3xica, \u00e9 dicir, a an\u00e1lise e a s\u00edntese, utilizando diversas ferramentas como a anamnese, a historia cl\u00ednica, exploraci\u00f3n f\u00edsica e exploraci\u00f3ns complementarias.\nO diagn\u00f3stico m\u00e9dico estabelece a partir de s\u00edntomas, signos e os achados de exploraci\u00f3ns complementarias, que enfermidade padece unha persoa. Xeralmente, unha enfermidade non est\u00e1 relacionada dunha forma biun\u00edvoca cun s\u00edntoma, \u00e9 dicir, un s\u00edntoma non \u00e9 exclusivo dunha enfermidade. Cada s\u00edntoma ou achado nunha exploraci\u00f3n presenta unha probabilidade de aparici\u00f3n en cada enfermidade.\nO teorema de Bayes axuda \u00f3 diagn\u00f3stico dunha enfermidade a partir dos s\u00edntomas e outros achados que presenta o paciente se as doenzas son mutuamente exclu\u00edntes, co\u00f1\u00e9cese as s\u00faas prevalencias e a frecuencia de aparici\u00f3n de cada s\u00edntoma en cada doenza. Segundo a prevalencia de cada enfermidade en cada poboaci\u00f3n, un mesmo conxunto de s\u00edntomas ou s\u00edndrome pode producir un diagn\u00f3stico diferente en cada poboaci\u00f3n, \u00e9 dicir, cada s\u00edndrome pode estar producido por unha doenza diferente en cada poboaci\u00f3n.\nFerramentas diagn\u00f3sticas.\nTodos os s\u00edntomas referidos na anamnese e os signos obxetivados na exploraci\u00f3n f\u00edsica son anotados na historia cl\u00ednica do paciente.\nXeralmente, os signos e s\u00edntomas definen unha s\u00edndrome que pode estar ocasionado por varias doenzas. O m\u00e9dico debe formular unha hip\u00f3tese sobre as enfermidades que poden estar a ocasionar a s\u00edndrome e para comprobar a certeza da hip\u00f3tese solicita exploraci\u00f3ns complementarias."}
{"id": "375601", "revid": "23204", "url": "https://gl.wikipedia.org/wiki?curid=375601", "title": "Diagn\u00f3stico", "text": ""}
{"id": "375603", "revid": "23204", "url": "https://gl.wikipedia.org/wiki?curid=375603", "title": "Proped\u00e9utica cl\u00ednica", "text": ""}
{"id": "375606", "revid": "89787", "url": "https://gl.wikipedia.org/wiki?curid=375606", "title": "Timidez", "text": "A timidez \u00e9 un estado de \u00e1nimo que afecta as relaci\u00f3ns persoais. Consid\u00e9rase unha pauta de comportamento que limita o desenvolvemento social de quen o experimentan dentro da s\u00faa vida coti\u00e1. Non \u00e9 unha enfermidade, a\u00ednda que se non se controla ou modera pode chegar a ser patol\u00f3xico. Consid\u00e9rase incorrecto tipificar como enfermidade a timidez, cham\u00e1ndoa fobia social segundo a clasificaci\u00f3n \"DSM-IV.\" A\u00ednda que alg\u00fans malinterpretaron o \"DSM-IV\" asegurando que declara como trastorno o incumprimento terap\u00e9utico, en devandito manual unicamente incl\u00faese nun anexo final, dentro dos \u00ab\"Problemas adicionais que poden ser obxecto de atenci\u00f3n cl\u00ednica\"\u00bb."}
{"id": "375614", "revid": "72012", "url": "https://gl.wikipedia.org/wiki?curid=375614", "title": "Pena (emoci\u00f3n)", "text": ""}
{"id": "375615", "revid": "72012", "url": "https://gl.wikipedia.org/wiki?curid=375615", "title": "M\u00e1goa (emoci\u00f3n)", "text": ""}
{"id": "375618", "revid": "85894", "url": "https://gl.wikipedia.org/wiki?curid=375618", "title": "Jos\u00e9 Mar\u00eda Rodr\u00edguez Eiras", "text": "Jos\u00e9 Mar\u00eda Rodr\u00edguez Eiras, Cotexo, nado no Carril (Vilagarc\u00eda de Arousa) o 12 de agosto de 1905 e finado en Trabanca Sardi\u00f1eira en 1967, foi un sindicalista e guerrilleiro antifranquista galego.\nTraxectoria.\nFogueiro. Pertenc\u00eda ao Sindicato da Industria Pesquera de Carril adscrito \u00e1 CNT co seu irm\u00e1n Secundino. Logo do golpe de Estado do 18 de xullo de 1936 fuxiu e agochouse. Declarado en rebeld\u00eda en varias causas ao ter fuxido nun barco a Francia. Volveu a Barcelona. Loitou no ex\u00e9rcito republicano. Detido en Alacant e retomado o seu procesamento en Galicia. Xulgado en Pontevedra por rebeli\u00f3n militar foi condenado a pena de morte. A condena foi conmutada por cadea perpetua."}
{"id": "375625", "revid": "1576", "url": "https://gl.wikipedia.org/wiki?curid=375625", "title": "Lambetadas", "text": ""}
{"id": "375631", "revid": "1131", "url": "https://gl.wikipedia.org/wiki?curid=375631", "title": "Fetty Wap", "text": "Willie Maxwell II, m\u00e1is co\u00f1ecido como Fetty Wap, nado en Paterson, Nova Jersey o 7 de xu\u00f1o de 1991, \u00e9 un rapeiro estadounidense que debutou con \"Trap Queen\", que se converteu nun \u00e9xito nos Estados Unidos. Posteriormente, publicou \"679\" e \"My Way\" que tam\u00e9n se posicionaron nas dez primeiras posici\u00f3ns dunha lista popular estadounidense.\nTraxectoria.\nComezos.\nEn 2013, Wap comezou a facer m\u00fasica como un rapeiro solista e despois interesouse en cantar porque \"quer\u00eda facer algo diferente\". A finais de 2013, inspirado nunha muller escribiu unha canci\u00f3n chamada \"Trap Queen\", que gravou en marzo de 2014 co produtor Tony Fadd, de RGF Productions.\nA comezos de novembro de 2014, firmou un acordo de gravaci\u00f3n con 300 Entertainment e RGF Productions. O 15 de decembro lanzou en iTunes unha nova versi\u00f3n de \"Trap Queen\". Wap integrou un grupo de rap chamado Remy Boyz 1738, no que tam\u00e9n participaron P-Dice e Montana Monty Buckz, o artista foi apodado \"Fetty\", un \"argot\" para referirse aos cartos, xa que o seu prop\u00f3sito como rapeiro era facer cartos; posteriormente engadiu \"Wap\" ao final do pseud\u00f3nimo para homenaxear a Gucci Mane, quen tam\u00e9n \u00e9 co\u00f1ecido como Guwop."}
{"id": "375632", "revid": "55340", "url": "https://gl.wikipedia.org/wiki?curid=375632", "title": "Lino Carri\u00f3n", "text": "Lino Carri\u00f3n Castilla, nado en Valladolid en 1914 e finado na Coru\u00f1a o 7 de marzo de 1938, foi un sindicalista espa\u00f1ol.\nTraxectoria.\nFundidor afiliado \u00e1 CNT. Logo do golpe de Estado do 18 de xullo de 1936 deulle refuxio na s\u00faa casa a Lu\u00eds Costa Garc\u00eda. Agardaron a oportunidade de fuxir nun pesqueiro en direcci\u00f3n a Asturias para integrarse na resistencia. Un destes intentos, que tivo lugar na noite do 3 de marzo de 1937 nas proximidades do Porto de San Pedro na Coru\u00f1a, resultou abortado pola intervenci\u00f3n da Garda Civil. Moitos anarquistas foron detidos nesa ocasi\u00f3n. Lino Carri\u00f3n conseguiu fuxir pero foi detido por unha confidencia con dous compa\u00f1eiros libertarios, Lu\u00eds Costa Garc\u00eda e Secundino Rodr\u00edguez Eiras o 1 de xullo de 1937 cando preparaban unha nova fuga nun bou cara a zona leal. Ingresou no c\u00e1rcere da Coru\u00f1a. Foi xulgado en consello de guerra por rebeli\u00f3n militar con Lu\u00eds Costa Garc\u00eda e Secundino Rodr\u00edguez o 9 de outubro, e condenado a pena de morte. Foi executado na Coru\u00f1a o 7 de marzo de 1938 xunto con Jos\u00e9 Feito Garc\u00eda, Aquilino Parapar Franco, Luis Ardao L\u00f3pez, Alfonso Castrillo L\u00f3pez e Andr\u00e9s P\u00e9rez Adega."}
{"id": "375633", "revid": "98629", "url": "https://gl.wikipedia.org/wiki?curid=375633", "title": "Bradford Robotic Telescope", "text": "O Bradford Robotic Telescope (BRT pola s\u00faas siglas en ingl\u00e9s, en galego: \"Telescopio Rob\u00f3tico Bradford\") \u00e9 un telescopio astron\u00f3mico aut\u00f3nomo localizado no Observatorio do Teide, Tenerife, Illas Canarias. \u00c9 propiedade da Universidade de Bradford e foi constru\u00eddo entre o ano 2002 e 2004 para o seu uso remoto por parte de escolas e particulares de todo o mundo. En novembro de 2009, o observatorio xa tomara m\u00e1is de 70.000 imaxes e tivera m\u00e1is de 23.000 usuarios.\nEn maio do 2016, o equipo do BRT anunciou v\u00eda correo electr\u00f3nico \u00f3s usuarios rexistrados que o control do Telescopio Bradford ser\u00eda transferido \u00e1 Open University, e rebautizado coma o Autonomous Robotic Telescope (ART).\nMontaxe.\nTodo o equipo est\u00e1 montado na parte superior dun pilote duns 2 metros, que se asenta sobre o leito rochoso da monta\u00f1a. O pilote est\u00e1 feito de aceiro e est\u00e1 recheo de area para evitar alg\u00fan futuro repisado. A montura Paramount ME \u00e9 unha montura ecuatorial, o que significa que o eixe RA apunta cara o polo celeste, permitindo as\u00ed que os sistemas rastrexen obxectos sen rotaci\u00f3n do campo.\nInstrumentaci\u00f3n.\nO Telescopio Rob\u00f3tico Bradford consiste en tres sistemas \u00f3pticos que proporcionan diferentes campos de visi\u00f3n.\nSistemas de control.\nEn marzo do 2003, instalouse unha nova c\u00fapula para o telescopio. Esta c\u00fapula usa o sistema \"Meridian Controls\" para controla-la c\u00fapula de xeito totalmente remoto. Xa non se precisa intervenci\u00f3n humana.\nSistemas meteorol\u00f3xicos.\nO sistema meteorol\u00f3xico do BRT traballa as 24 horas do sete d\u00edas da semana, pero non \u00e9 moi fiable. Isto sucede por que o observatorio est\u00e1 situado a moita altitude. Moitas veces ocorre que hai n\u00e9boa ou est\u00e1 cuberto, xusto at\u00e9 a parte inferior do observatorio. As\u00ed, o sistema meteorol\u00f3xico do observatorio depende das previsi\u00f3ns meteorol\u00f3xicas ofrecidas pola estaci\u00f3n meteorol\u00f3xica do Observatorio do Teide. D\u00e1 detalles tales como a velocidade e direcci\u00f3n do vento, a radiaci\u00f3n solar, humidade interna e externa etc.\nA principal funci\u00f3n da estaci\u00f3n meteorol\u00f3xica \u00e9 a de proporcionar un sinal para os sistemas de control de seguridade. Xera un 'alerta' que describe que condici\u00f3ns meteorol\u00f3xicas hai no momento da alerta. Os sistemas de seguridade te\u00f1en un conxunto de 'regras' que determinan o mal tempo. Se calquera destas 'regras' son atendidas, a continuaci\u00f3n, os sistemas de seguridade xeran unha alerta que manda \u00f3s sistemas de control actuar en consecuencia."}
{"id": "375634", "revid": "23204", "url": "https://gl.wikipedia.org/wiki?curid=375634", "title": "Mosuo", "text": ""}
{"id": "375639", "revid": "89787", "url": "https://gl.wikipedia.org/wiki?curid=375639", "title": "Pseudofungi", "text": "Pseudofungi \u00e9 un grupo de heterocontos non-fotosintetizadores, e que tam\u00e9n se co\u00f1ece como o grupo Heterokontimycotina. Est\u00e1 composto por Oomycota e Hyphochytridiomycetes.\nO seu xeito de medrar, a partir de hifas, e o seu modo de nutrici\u00f3n osmotr\u00f3fico fan que semellen aos fungos (sensu stricto), mais non est\u00e1n relacionados con estes. Multitude de probas bioqu\u00edmicas, estruturais e de caracter\u00edsticas xen\u00e9ticas proban esta separaci\u00f3n dos dous grupos.\nOrixe evolutiva.\nPost\u00falase que os pseudofungos proceden de algas cromistas heterocontas unicelares que perderon os seus plastidios. Non se atopou proba desa perda de plastidios, mais si da existencia de plastidios de algas vermellas endosinbi\u00f3nticas.\nLogo, a partir dun proto-pseudofungo unicelular heterotrofo, probablemente un parasito de cogomelos, ter\u00edan adquirido xenes de fungos grazas \u00e1 transferencia x\u00e9nica horizontal. Iso deu lugar a un desenvolvemento dunha converxencia da multicelularidade f\u00fanxica, e explicar\u00eda porqu\u00e9 a parede celular est\u00e1 \u00e1s veces formada por quitina e celulosa\nClasificaci\u00f3n.\nOs oomicetos estiveran sendo clasificados como fungos ata que as revisi\u00f3ns sitem\u00e1ticas da d\u00e9cada de 1970 comezaron a cuestionar a s\u00faa relaci\u00f3n cos fungos. Comezouse argumentando que non pertenc\u00edan ao reino dos fungos resaltando que estes estaban relacionados coas xantof\u00edceas e cham\u00f3uselles \"fungos algais\". A esa nova divisi\u00f3n d\u00e9uselle ou ben o rango de subdivisi\u00f3n \"Pseudofungi\" do filo dos Heterokonta e reino Protista ou como \"Heterokontimycotina\" do reino Heterokonta. Clasificaci\u00f3ns posteriores subiron os Heterokonta \u00e1 posici\u00f3n de infrareino para definir este grupo de heterotrofos autotr\u00f3ficos, e que de novo se dividiu en dous filos: Bigyra e Pseudofungi.\nAs relaci\u00f3ns entre os grupos de pseudofungos son:"}
{"id": "375641", "revid": "23204", "url": "https://gl.wikipedia.org/wiki?curid=375641", "title": "Josef Alois Kessler", "text": "Josef Alois Kessler, nado o 12 de agosto de 1862 na gobernaci\u00f3n de Samara (Imperio Ruso) e finado o 9 de decembro de 1933 en Zinnowitz (Alema\u00f1a), foi un eclesi\u00e1stico cat\u00f3lico latino alem\u00e1n do Volga, arcebispo e entre 1904 e 1918 bispo de Tiraspol.\nTraxectoria.\nJosef Kessler naceu o 12 de agosto de 1862 na colonia alem\u00e1 de Louis, no distrito de Novouzensk, na gobernaci\u00f3n de Samara. Logo de rematar os seus estudos no seminario de Saratov, graduouse en Teolox\u00eda pola Academia Teol\u00f3xica Cat\u00f3lica de San Petersburgo en 1889, ano no que foi ordenado sacerdote.\nEn 1889 foi nomeado vigairo parroquial na catedral de Saratov, o que compaxinou co ensino de lat\u00edn no seminario diocesano. Posteriormente, en 1891, foi nomeado vigairo parroquial en Simferopol, p\u00e1rroco de Sulz en 1895, en 1899 p\u00e1rroco en Chi\u015fin\u0103u, en 1903 inspector do seminario de Saratov, e en 1904 lexislador can\u00f3nico. O 7 de abril de 1904 foi nomeado bispo de Tiraspol, recibindo a consagraci\u00f3n episcopal o 28 de outubro de 1904 de mans de Jerzy J\u00f3zef Szembek. Como bispo, Kessler ampliou o seminario, fundou unha imprenta, apoiou os apostolados dos relixiosos, visitou todas as parroquias da s\u00faa diocese, levou a cabo arredor de 75.000 confirmaci\u00f3ns, e consagrou 31 igrexas, entre as que destaca a igrexa de San Clemente de Odesa.\nO 14 de agosto de 1918, antes da entrada dos bolxeviques en Saratov, Kessler fuxiu a p\u00e9 da cidade, e trasladouse a Odesa. Cando os bolxeviques entraron no seminario, encontraron unha mensaxe do bispo na que dic\u00eda que o poder deles era o do Anticristo, e advert\u00eda aos fieis que a cooperaci\u00f3n con eles levaba \u00e1 excomu\u00f1\u00f3n. Os bolxeviques busc\u00e1rono por toda Rusia, e Kessler fuxiu a Besarabia. En febreiro de 1922 visitou Kansas, nunha viaxe para recoller fondos para as v\u00edtimas da fame nas colonias de alem\u00e1ns do Volga e do mar Negro. Pasou o resto da s\u00faa vida en Zinnowitz, en Alema\u00f1a, onde escribiu unha historia da diocese de Tiraspol. Por mor da imposibilidade de volver \u00e1 s\u00faa diocese, a Santa S\u00e9 nomeou varios administradores apost\u00f3licos para atender aos seus fieis: Alexander Frison na Rusia meridional, Johannes Roth no C\u00e1ucaso norte, Augustin Baumtrog na Rusia central e Stepan Demurov en Xeorxia; todos eles foron arrestados e executados polas autoridades sovi\u00e9ticas.\nJosef Kessler finou o 10 de decembro de 1933 e foi enterrado en Ornbau (Baviera) canda o tam\u00e9n bispo de Tiraspol Franz Zottmann."}
{"id": "375642", "revid": "1093", "url": "https://gl.wikipedia.org/wiki?curid=375642", "title": "Lino Carri\u00f3n Castilla", "text": ""}
{"id": "375644", "revid": "1576", "url": "https://gl.wikipedia.org/wiki?curid=375644", "title": "Heterokontimycotina", "text": ""}
{"id": "375645", "revid": "1131", "url": "https://gl.wikipedia.org/wiki?curid=375645", "title": "Alberto Ins\u00faa", "text": "Alberto \u00c1lvarez-Ins\u00faa Escobar, nado Alberto Galt Escobar e m\u00e1is co\u00f1ecido como Alberto Ins\u00faa, nado na Habana o 23 de novembro de 1883 e finado en Madrid o 8 de novembro de 1963, foi un escritor e xornalista espa\u00f1ol.\nTraxectoria.\nNado Alberto Galt Escobar, foi fillo do norteamericano Mateo Galt e de Sara Escobar de Cisneros, que pertenc\u00eda a unha familia aristocr\u00e1tica asentada en Camag\u00fcey. O mesmo ano do seu nacemento faleceu o seu pai, moito maior que a s\u00faa esposa. A s\u00faa nai casou, poucos anos despois, co galego Waldo \u00c1lvarez Insua, que o adoptou, e de quen tomou os apelidos tanto legal como literariamente. Del herdou a vocaci\u00f3n literaria e converteuse nun importante novelista e dramaturgo (escribiu en especial varias comedias e dramas co seu conterr\u00e1neo e parente, o diplom\u00e1tico Alfonso Hern\u00e1ndez Cat\u00e1).\nTi\u00f1a trece anos cando a s\u00faa familia abandonou definitivamente Cuba, volvendo \u00e1 Coru\u00f1a, a causa da guerra hispano-estadounidense en 1898. En Madrid estudou Dereito e al\u00ed iniciou a s\u00faa carreira xornal\u00edstica. Colaborou en varios peri\u00f3dicos espa\u00f1ois: \"El Pa\u00eds\", \"El Imparcial\", \"Blanco y Negro\", \"La Esfera\" e \"Nuevo Mundo\", e na primeira guerra mundial foi correspondente de \"ABC\" en Par\u00eds e despois de \"La Correspondencia de Espa\u00f1a\", onde residira durante dez anos con anterioridade; al\u00ed escribiu a novela \"De un mundo a otro\" (1916) e declarouse aliad\u00f3filo. \nEn 1906 casou en Madrid con Am\u00e9rica P\u00e9rez de Villavicencio, filla do adi\u00f1eirado indiano Manuel P\u00e9rez Orosa, nacido en Ortigueira, o que lle permitiu gozar dunha vida mol e sen agobios econ\u00f3micos, o que el mesmo reco\u00f1eceu: \u00abAo comenzo do ano 1907 cambiaran as condici\u00f3ns da mi\u00f1a vida\u00bb\u200b, tralo que fundou a Editorial P\u00e9rez Villavicencio (un reco\u00f1ecemento \u00e1 s\u00faa esposa).\nDe 1905 a 1955 publicou centenares de artigos e unha cincuentena de novelas, as\u00ed como novelas curtas e relatos na colecci\u00f3n \"El Cuento Semanal\". Foi membro do Ateneo de Madrid e da Sociedad de Cursos y Conferencias da Residencia de Estudiantes. Tam\u00e9n foi asiduo contertulio de caf\u00e9s. Na II Rep\u00fablica estivo vinculado ao Partido Republicano Radical de Alejandro Lerroux que o nomeou gobernador civil de M\u00e1laga o 20 de decembro de 1933, permanecendo no cargo at\u00e9 novembro de 1935, cando foi nomeado gobernador civil de \u00c1raba, at\u00e9 que foi cesado a finais de decembro dese ano. Co golpe de Estado do 18 de xullo de 1936 exiliouse en Buenos Aires dende fins de xullo de 1937 a 1949.\nProduci\u00f3n literaria.\nO seu primeiro \u00e9xito literario foi a novela er\u00f3tica \"La mujer f\u00e1cil\" (1909), obra da que renegou avergo\u00f1ado tempo despois, como conta nas s\u00faas memorias (\"es una conversaci\u00f3n de tenorios madrile\u00f1os en un rinc\u00f3n de Fornos, del antiguo Fornos. Y nada m\u00e1s, desgraciadamente\"), de forma que se dedicou a cultivar unha narrativa de maior esixencia formal e \u00e9tica.\nNa s\u00faa produci\u00f3n destacan \"El negro que ten\u00eda el alma blanca\" (1922), talvez a s\u00faa obra m\u00e1is famosa, traducida a moitos idiomas, e con tres versi\u00f3ns cinematogr\u00e1ficas, unha realizada en Espa\u00f1a en 1927 por Raimundo de Sarka, con Concha Piquer, unha segunda interpretada por Marino Barreto e Antonia Colom\u00e9 realizada en 1934 e unha terceira en 1951 interpretada por Hugo del Carril. Tam\u00e9n tivo \u00e9xito a s\u00faa novela \"Las flechas del amor\" (1912); estas tres novelas foron traducidas ao franc\u00e9s, italiano, alem\u00e1n, sueco e portugu\u00e9s. Escribiu tam\u00e9n \"Humo, dolor, placer\" (1928), \"La mujer, el torero y el toro\" (1926), \"El amante invisible\" (1930), \"El barco embrujado\" (1929), \"Un coraz\u00f3n burlado\" (1953) e \"Nieves en Buenos Aires\" (1955). En \"Ha llegado el d\u00eda\" hai notas de actualidade dos episodios ocorridos coa proclamaci\u00f3n da Rep\u00fablica en Espa\u00f1a. Tam\u00e9n escribiu obras para a escena: \"En familia\" (1914) e \"La culpa ajena\" (1916) e, en colaboraci\u00f3n con Borr\u00e1s, \"Una mano suave\". As s\u00faas \"Memorias: mi tiempo y yo\" en tres volumes (1952, 1953 e 1959) son un modelo de escritura e elegancia, e documentalmente moi importantes para historiar a vida intelectual e anecd\u00f3tica da \u00e9poca."}
{"id": "375646", "revid": "5863", "url": "https://gl.wikipedia.org/wiki?curid=375646", "title": "Alberto \u00c1lvarez-Ins\u00faa Escobar", "text": ""}
{"id": "375647", "revid": "5863", "url": "https://gl.wikipedia.org/wiki?curid=375647", "title": "Alberto Galt Escobar", "text": ""}
{"id": "375648", "revid": "98629", "url": "https://gl.wikipedia.org/wiki?curid=375648", "title": "S\u00edndrome de dificultade respiratoria neonatal", "text": "A s\u00edndrome de dificultade respiratoria neonatal (SDRN) \u00e9 un trastorno entre os neonatos prematuros, cuxos pulm\u00f3ns non est\u00e1n completamente maduros, de tal xeito que canto m\u00e1is baixa \u00e9 a idade xestacional m\u00e1is probabilidades te\u00f1en de padecer a doenza.\nO SDRN \u00e9 o trastorno respiratorio m\u00e1is adoito nos neonatos prematuros. O comezo da atenci\u00f3n prenatal con esteroides para a aceleraci\u00f3n da madurez pulmonar e o desenvolvemento de surfactante ex\u00f3xeno, poden supo\u00f1er unha notable mellora nos resultados dos pacientes afectados con SDRN.\nEtiolox\u00eda.\nAs causas m\u00e1is frecuentes de distr\u00e9s respiratorio nos neonatos incl\u00faen:\nOutras causas incl\u00faen as complicaci\u00f3ns dunha pneumon\u00eda e dun neumot\u00f3rax.\nPatoxenia.\nOs pulm\u00f3ns inmaturos non producen suficiente cantidade de surfactante pulmonar -unha substancia tensioactiva que reviste os pequenos sacos a\u00e9reos (alv\u00e9olos) dos pulm\u00f3ns e que permiten que estes se mante\u00f1an abertos e non colapsen. Se estes diminutos sacos non se abren con facilidade, os pulm\u00f3ns non poden encherse de aire e facer chegar o os\u00edxeno necesario \u00f3\u00a0torrente sangu\u00edneo; isto para o caso do d\u00e9ficit de surfactante como en prematuros ou o a enfermidade de membranas hialinas, no caso de taquipnea transitoria do recentemente nado (RN) a etiolox\u00eda \u00e9 a falta de reabsorci\u00f3n do l\u00edquido pulmonar, xeralmente pasa nas ces\u00e1reas sen traballo de parto. A taquipnea transitoria do RN \u00e9 a causa m\u00e1is frecuente de SDRN."}
{"id": "375650", "revid": "23204", "url": "https://gl.wikipedia.org/wiki?curid=375650", "title": "Hypsiboas punctatus", "text": "A Hypsiboas punctatus\u00a0\u00e9 unha especie de anfibio\u00a0da familia\u00a0dos\u00a0h\u00edlidos. Habita na\u00a0Arxentina, en\u00a0Bolivia, no\u00a0Brasil, en\u00a0Colombia, en\u00a0Ecuador, na\u00a0G\u00fciana Francesa, en Paraguai, no\u00a0Per\u00fa, en\u00a0Suriname, en\u00a0Trinidad e Tobago e en\u00a0Venezuela.\nOs seus h\u00e1bitats naturais incl\u00faen bosques tropicais ou subtropicais secos, pantanos tropicais ou subtropicais, montanos h\u00famidos, pantanos, marismas de auga doce, correntes intermitentes de auga, xard\u00edns rurais, \u00e1reas urbanas e zonas previamente boscosas agora moi degradadas A s\u00faa supervivencia non est\u00e1 en perigo segundo a IUCN.\nPigmentaci\u00f3n e fluorescencia da pel.\nUnha ra atopada na Provincia de Santa Fe, na Arxentina por Taboada et al (2017) \u00e9 o primeiro anfibio terrestre, entre m\u00e1is de 5\u00a0000 especies de ra, identificado como fluorescente natural.\nCando se expo\u00f1en a unha luz ultravioleta, a pel destas ras emite unha reflexo fluorescente verde claro. O descubrimento foi feito por casualidade cando os investigadores comprobaban as secreci\u00f3ns da pel da ra baixo luz UV. A reacci\u00f3n agardada era unha fluorescencia vermella tenua, xa que a pel da ra cont\u00e9n biliverdina, un pigmento de tetrapirrol da bile responsable da s\u00faa cor ver e marr\u00f3n. Esta sorprendente fluorescencia verde atrib\u00faese \u00f3s compo\u00f1entes de hyloin, principalmente hyloin-L1, hyloin-L2 e hyloin-G1. Estas mol\u00e9culas fluorescentes, da familia dos dihydroisoquinolinones e derivadas da isoquinolina (un anel de benceno fusionado cun anel de piridina), nunha membrana mucosa protectora de alcaloides, foron identificados no tecido linfar, na pel e nas secreci\u00f3ns glandulares da ra.\nSegundo Taboada e os seus colaboradores, a intensidade da fluorescencia representa entre o 18 e o 29% da luminosidade en condici\u00f3ns entre lusco e fusco, e crese que xoga un papel importante na comunicaci\u00f3n, camuflaxe e reproduci\u00f3n da especie."}
{"id": "375651", "revid": "5863", "url": "https://gl.wikipedia.org/wiki?curid=375651", "title": "Internet Broadway Database", "text": "Internet Broadway Database\u00a0(IBDB) (en galego: \"A base de datos de Broadway en Internet)\" \u00e9 unha base de datos en li\u00f1a de produci\u00f3ns de Broadway e do seu persoal. Opera a trav\u00e9s do Departamento de investigaci\u00f3n de The Broadway League, unha asociaci\u00f3n comercial norteamericana de teatro comercial.\nA IBDB achega rexistros de produci\u00f3ns dende o inicio do teatro en Nova York\u00a0no s\u00e9culo XVIII at\u00e9 o presente. Nel, det\u00e1llanse\u00a0as persoas implicadas, feitos interesantes e estat\u00edsticas.\nFoi concibida por Karen Hauser, xefa do Departamento de Investigaci\u00f3n da Liga de Teatros americanos e Produtores (agora chamado \"The Broadway League\"). The Broadway League recolleu esta informaci\u00f3n e as estat\u00edsticas de Broadway por moitos anos. En 1996, o Departamento de Investigaci\u00f3n comezou a organizar e ampliar a colecci\u00f3n de datos, co obxectivo de crear unha p\u00e1xina web."}
{"id": "375652", "revid": "5863", "url": "https://gl.wikipedia.org/wiki?curid=375652", "title": "M. Curros Enr\u00edquez", "text": ""}
{"id": "375654", "revid": "22795", "url": "https://gl.wikipedia.org/wiki?curid=375654", "title": "Salamandrininae", "text": ""}
{"id": "375656", "revid": "23204", "url": "https://gl.wikipedia.org/wiki?curid=375656", "title": "Siobh\u00e1n McKenna", "text": "Siobh\u00e1n McKenna, nada como Siobh\u00e1n Giollamhuire Nic Cionnaith en Belfast o 24 de maio de 1922 e finada en Dubl\u00edn o 16 de novembro de 1986, foi unha actriz irlandesa de cine e teatro.\nTraxectoria.\nNaceu como Siobh\u00e1n Giollamhuire Nic Cionnaith en Belfast, Irlanda do Norte, no seo dunha familia cat\u00f3lica e nacionalista. Medrou en Galway, onde o seu pai era Profesor de Matem\u00e1ticas na Universidade de Galway, e no Condado de Monaghan, sendo falante flu\u00eddo de irland\u00e9s. Cando a\u00ednda era adolescente f\u00edxose membro dun grupo de teatro ga\u00e9lico e fixo a s\u00faa primeira aparici\u00f3n no Teatro Ga\u00e9lico de Galway, o Taibhdhearc, en 1940.\nCarreira.\n\u00c9 lembrada polas s\u00faas actuaci\u00f3ns en ingl\u00e9s no Teatro Abbey de Dubl\u00edn onde eventualmente realizar\u00eda o que se considera o seu papel m\u00e1is brillante na obra de George Bernard Shaw \"Saint Joan\".\nMentres actuaba no Teatro Abbey na d\u00e9cada de 1940, co\u00f1eceu \u00f3 actor Denis O'Dea, con quen casou en 1946. At\u00e9 1970 viviron en Richmond Street South, Dubl\u00edn. Tiveron un fillo: Donnacha O'Dea, que nadou por Irlanda nos Xogos Ol\u00edmpicos de 1968 e ga\u00f1ou un World Series of Poker en 1998.\nNo ano 1947, fixo a s\u00faa primeira aparici\u00f3n no teatro de Londres en \"The Chalk Garden\". Recuperou o papel en Broadway en 1955, polo cal recibiu un nomeamento \u00f3s Premios Tony por \"Mellor actriz en papel principal, drama.\" En 1956, apareceu na produci\u00f3n do festival de drama de Cambridge de \"Saint Joan\" no Off-Broadway de Phoenix Theatre. O cr\u00edtico Elliot Norton considerou a s\u00faa actuaci\u00f3n como a m\u00e1is brillante de Xoana de Arco. A popularidade de Siobh\u00e1n McKenna valeulle aparecer na portada da revista \"Life\". Recibiu un segundo nomeamento \u00f3s Premios Tony polo seu papel na obra de 1958 \"The Rope Dancers\", a cal protagoniza a car\u00f3n de Art Carney e Joan Blondell.\nMalia ser unha actriz de teatro, McKenna tam\u00e9n fixo diversas aparici\u00f3ns na televisi\u00f3n e no cine. Sae no filme \"King of Kings\" de 1961, interpretando \u00e1 Virxe Mar\u00eda. En 1964, apareceu no filme \"Of Human Bondage\" e o ano seguinte en \"Doutor Zhivago\".\nMcKenna foi galardoada coa Medalla de Ouro da Sociedade \u00c9ire de Boston, por ter \"cumprido significativamente cos ideais da Sociedade \u00c9ire, en particular, por ter estendido o reco\u00f1ecemento dos logros culturais do pobo irland\u00e9s.\""}
{"id": "375657", "revid": "23204", "url": "https://gl.wikipedia.org/wiki?curid=375657", "title": "Siobh\u00e1n Giollamhuire Nic Cionnaith", "text": ""}
{"id": "375660", "revid": "89787", "url": "https://gl.wikipedia.org/wiki?curid=375660", "title": "Ruth Mateu Vinent", "text": "Ruth Mateu Vinent, nada en\u00a0Ciutadella\u00a0o\u00a026 de febreiro de 1976, foi conselleira de Transparencia, Cultura e Participaci\u00f3n do Goberno das Illas Baleares. Graduouse en dereito na UIB. Accedeu \u00f3 cargo logo da renuncia da anterior conselleira Esperan\u00e7a Camps.\u00a0Antes diso, xa\u00a0fora secretaria xeral de Participaci\u00f3n, Transparencia e Cultura."}
{"id": "375661", "revid": "23204", "url": "https://gl.wikipedia.org/wiki?curid=375661", "title": "Salamandrininos", "text": "A dos salamandridinos (\"Salamandridinae\") \u00e9 unha subfamilia de anfibios da orde dos caudados ou urodelos, da familia dos salam\u00e1ndridos.\nA subfamilia est\u00e1 formada por un \u00fanico x\u00e9nero, \"Salamandrina\", que cont\u00e9n d\u00faas especies.\nDistribuci\u00f3n.\nAs d\u00faas especies do \u00fanico x\u00e9nero actual son end\u00e9micas de Italia.\nTaxonom\u00eda.\nDescrici\u00f3n.\nA subfamilia foi descrita en 1843 polo zo\u00f3logo austr\u00edaco Leopold Fitzinger, na s\u00faa obra:\nEtimolox\u00eda.\nO nome cient\u00edfico est\u00e1 formado pola ra\u00edz do nome do x\u00e9nero tipo, \"Salamandrina\" coa desinencia \"-inae\", propia dos nomes das subfamilias de animais.\nClasificaci\u00f3n.\nComo quedou dito, a subfamilia s\u00f3 comprende un \u00fanico x\u00e9nero actual:\nAdemais, co\u00f1\u00e9cese un x\u00e9nero f\u00f3sil: \"Archaeotriton\" \nControversia taxon\u00f3mica.\nA\u00ednda que non aceptada por todos os autores, que incl\u00faen o seu \u00fanico x\u00e9nero na subfamilia dos salamandrinos, o taxon foi confirmado, entre outros, por Amphibian Species of the World, pola AmphiaWeb, polo NCBI, e por Alain Dubois e J. Raffaelli. "}
{"id": "375663", "revid": "61897", "url": "https://gl.wikipedia.org/wiki?curid=375663", "title": "Xogos Florais", "text": ""}
{"id": "375665", "revid": "102241", "url": "https://gl.wikipedia.org/wiki?curid=375665", "title": "Lingua tumbuka", "text": "A lingua tumbuka \u00e9 unha lingua bant\u00fa que se fala na Rexi\u00f3n Norte de Malaui e tam\u00e9n no distrito Lundazi de Zambia. Tam\u00e9n \u00e9 co\u00f1ecida como chiTumbuka ou ciTumbuka \u2014 o prefixo \"chi-\" diante de \"Tumbuka\" significa \"a lingua de\", e ent\u00e9ndese que se refire \u00e1 lingua do pobo tumbuka. O tumbuka pertence \u00f3 mesmo grupo de linguas que o chewa e o sena.\nO World Almanac (1998) estima que hai arredor de 2\u00a0000\u00a0000 de falantes de tumbuka, malia que outras fontes suxiren un n\u00famero m\u00e1is cativo. A maior\u00eda dos falantes de tumbuka conc\u00e9ntranse en Malaui. O tumbuka \u00e9 a lingua m\u00e1is amplamente falada do Norte de Malaui, destacando os distritos Rumphi, Mzuzu e Mzimba."}
{"id": "375666", "revid": "23204", "url": "https://gl.wikipedia.org/wiki?curid=375666", "title": "ChiTumbuka", "text": ""}
{"id": "375667", "revid": "61897", "url": "https://gl.wikipedia.org/wiki?curid=375667", "title": "Xogos Florais da Coru\u00f1a", "text": ""}
{"id": "375669", "revid": "23204", "url": "https://gl.wikipedia.org/wiki?curid=375669", "title": "Pobo abkhazo", "text": "Os abkhazos (en ; \"Apswa\") son un grupo \u00e9tnico que habita no C\u00e1ucaso, principalmente en Abkhazia, unha rexi\u00f3n en disputa na costa do Mar Negro. Unha gran di\u00e1spora abkhaza reside en Turqu\u00eda, produto dunha emigraci\u00f3n dende o C\u00e1ucaso a finais do s\u00e9culo XIX co\u00f1ecida como muhajirismo. Moitos abkhazos tam\u00e9n viven noutras partes da antiga Uni\u00f3n Sovi\u00e9tica, particularmente en Rusia e Ucra\u00edna."}
{"id": "375670", "revid": "23204", "url": "https://gl.wikipedia.org/wiki?curid=375670", "title": "Abkhazos", "text": ""}
{"id": "375671", "revid": "22795", "url": "https://gl.wikipedia.org/wiki?curid=375671", "title": "Salamandridinae", "text": ""}
{"id": "375674", "revid": "98629", "url": "https://gl.wikipedia.org/wiki?curid=375674", "title": "Jos\u00e9 Tato Lorenzo", "text": "Jos\u00e9 Tato Lorenzo, nado en Mondariz o 22 de decembro de 1886 e finado en Montevideo o 20 de setembro de 1969, foi un anarquista galego.\nTraxectoria.\nEn novembro de 1900 emigrou ao Brasil. Entre agosto de 1902 e setembro de 1903 permaneceu en Montevideo. Despois radicouse en Rosario, onde estivo en prisi\u00f3n polas s\u00faas ideas anarquistas en 1904. Marchou a Buenos Aires, traballou como vendedor de peri\u00f3dicos e colaborou en \"La Protesta\". En 1911 foi deportado a Espa\u00f1a. En 1912 retornou a Montevideo. No Uruguai foi redactor de \"Anarkos\", fundou os peri\u00f3dicos \"El Hombre\" (1916-1931) e \"Inquietud\" (1944-1950) e colaborou na prensa anarquista internacional. Escribiu o folleto \"Materialismo y anarquismo\" (1919)."}
{"id": "375690", "revid": "27155", "url": "https://gl.wikipedia.org/wiki?curid=375690", "title": "Centella asiatica", "text": "A Centella asiatica \u00e9 unha pequena planta anual herb\u00e1cea da familia Apiaceae, nativa de\u00a0Asia. Empr\u00e9gase como herba medicinal na\u00a0medicina ayurv\u00e9dica e no medicina tradicional chinesa.\nDescrici\u00f3n.\nOs talos son finos, con estol\u00f3ns rastreiros, cores verdosas a avermelladas, plantas interconectadas entre si. Ten follas longas, verdes, reniformes con \u00e1pices redondeados con textura epid\u00e9rmica suave con vasos marcados. As follas nacen en peciolos pericl\u00e1dicos, de 2 dm. As ra\u00edces son rizomatosas, medrando verticalmente, de cor crema e cubertas de pelos radiculares.\nAs flores son de cores rosadas a vermellas, en pequenas e redondeadas umbelas preto do chan. Cada flor est\u00e1 parcialmente encerrada en d\u00faas br\u00e1cteas verdes. As flores hermafroditas son moi pequenas (menos de 3\u00a0mm), con 5 a 6 corolas por flor, con cinco estames e dous estigmas.\nO cultivo est\u00e1 listo para cultivar en tres meses e toda a planta, con ra\u00edces, cult\u00edvase a man."}
{"id": "375691", "revid": "23204", "url": "https://gl.wikipedia.org/wiki?curid=375691", "title": "Heinz J\u00fcrgen Wolf", "text": "Heinz J\u00fcrgen Wolf, nado en D\u00fcsseldorf o 16 de xaneiro de 1936 e finado en Bonn o 26 de marzo de 2016, foi un ling\u00fcista alem\u00e1n.\nTraxectoria.\nEstudou roman\u00edstica, angl\u00edstica e filosof\u00eda nas universidades de Colonia e de Aix-en-Provence, graduouse en franc\u00e9s e ingl\u00e9s en 1962. Conclu\u00edu un doutoramento na universidade de Colonia cun traballo sobre os n\u00fameros \u00e9tnicos franceses, \"Die bildung der franz\u00f6sischen Ethnica\" (1967). Conseguiu a libre docencia en 1970, foi profesor de Ling\u00fc\u00edstica rom\u00e1nica na universidade de Bonn desde 1974. Escribiu diversos traballos sobre as linguas romances, sobre todo sobre o italiano e o franc\u00e9s e, desde 1983, sobre o sardo; en particular ocupouse fon\u00e9tica hist\u00f3rica, formaci\u00f3n das palabras, dialectolox\u00eda e toponom\u00e1stica. Entre as s\u00faas publicaci\u00f3ns son dignas de menci\u00f3n as Glosas Emilianenses (1991), unha monograf\u00eda sobre os trazos ling\u00fc\u00edsticos destas, e \"Franz\u00f6sische Sprachgeschichte\" (1979), unha historia da lingua francesa."}
{"id": "375692", "revid": "98629", "url": "https://gl.wikipedia.org/wiki?curid=375692", "title": "Cen anos de perd\u00f3n", "text": "Cen anos de perd\u00f3n (en ) \u00e9 un filme hispano-arxentino dirixido por Daniel Calparsoro que se estreou no ano 2016."}
{"id": "375693", "revid": "23204", "url": "https://gl.wikipedia.org/wiki?curid=375693", "title": "Cien a\u00f1os de perd\u00f3n", "text": ""}
{"id": "375696", "revid": "89787", "url": "https://gl.wikipedia.org/wiki?curid=375696", "title": "Salamandrina", "text": "Salamandrina \u00e9 un x\u00e9nero de anfibios urodelos salamandroideos da familia dos salam\u00e1ndridos, que \u00e9 o \u00fanico representante actual da subfamilia dos salamandrininos.\nCont\u00e9n d\u00faas especies.\nDistribuci\u00f3n.\nAs d\u00faas especies do x\u00e9nero son end\u00e9micas de Italia.\nTaxonom\u00eda.\nDescrici\u00f3n.\nO x\u00e9nero foi descrito en 1826 polo zo\u00f3logo austr\u00edaco Leopold Fitzinger, na s\u00faa obra:\nEtimolox\u00eda.\nO nome cient\u00edfico \"Salamandrina\" \u00e9 un diminutivo do x\u00e9nero \"Salamandra\".\nClasificaci\u00f3n.\nComo quedou dito, a subfamilia s\u00f3 comprende un \u00fanico x\u00e9nero actual, que cont\u00e9n d\u00faas especeis:"}
{"id": "375700", "revid": "89787", "url": "https://gl.wikipedia.org/wiki?curid=375700", "title": "Semana Santa de Viveiro", "text": "A Semana Santa de Viveiro \u00e9 unha celebraci\u00f3n cat\u00f3lica que ten lugar de xeito anual, na cidade galega de Viveiro. \u00c9 unha das celebraci\u00f3ns relixiosas m\u00e1is antigas de Galicia, que se v\u00e9n realizando de modo ininterrompido dende o s\u00e9culo XIII. Nesta conmem\u00f3rase a paix\u00f3n, morte e resurrecci\u00f3n de Xes\u00fas de Nazaret a trav\u00e9s dos diferentes actos, celebraci\u00f3ns e procesi\u00f3ns que realizan as confrar\u00edas. Ademais do seu car\u00e1cter relixioso, a Semana Santa de Viveiro \u00e9 tam\u00e9n considerada coma un acontecemento cultural, popular e de atracci\u00f3n tur\u00edstica.\nA Semana Santa de Viveiro \u00e9 un dos principais reclamos tur\u00edsticos da localidade conseguindo ano a ano atraer a miles de visitantes que chegan chamados polo car\u00e1cter \u00fanico destas celebraci\u00f3ns. Como reflexo da s\u00faa importancia, a celebraci\u00f3n da Semana Santa de Viveiro alcanzou a declaraci\u00f3n de Interese Tur\u00edstico Internacional, reco\u00f1ecemento que logrou no ano 2013. Esta Semana Santa destaca polo gran valor art\u00edstico da imaxiner\u00eda e ourivar\u00eda, ademais de ter un car\u00e1cter xeralmente sobrio e austero, que fai que se asemelle m\u00e1is \u00e1 Semana Santa castel\u00e1, en comparaci\u00f3n con exemplos quizais m\u00e1is soados como a Semana Santa andaluza.\nOs actos centrais da Semana Santa de Viveiro dan comezo o Venres de Dores e a s\u00faa celebraci\u00f3n prol\u00f3ngase durante m\u00e1is dunha semana, finalizando o Domingo de Resurrecci\u00f3n. Nela participan un total de oito Confrar\u00edas e Irmandades que compo\u00f1en a Xunta de Confrar\u00edas, encargada de coordinar os diferentes actos e desfiles procesionais que representan a Paix\u00f3n de Cristo.\nHistoria e caracter\u00edsticas.\nOs inicios da Semana Santa en Viveiro.\nAs primeiras referencias da celebraci\u00f3n da Semana Santa en Galicia prove\u00f1en dun c\u00f3dice do s\u00e9culo XI, que atopou Gian Francesco Gamurrini no ano 1884, dentro da Biblioteca da Confrar\u00eda de Santa Mar\u00eda de Laicos (\"Biblioteca Della Confraternit\u00e1 dei Laici\") en Arezzo, Italia.\n\u00c9 un c\u00f3dice co\u00f1ecido como \"Itinerarium ad Loca Sancta o Itinerarium Egeriae\", no que se recollen as memorias da peregrina galaica Exeria. S\u00e1bese que visitou Terra Santa, entre os anos 381 e 384. Nestas memorias, narra as cerimonias e cultos que presenciou nos templos e r\u00faas de Xerusal\u00e9n, dos cales di que eran semellantes aos de Gallaecia. O historiador e membro da Real Academia Galega, Juan Donapetry, afirma que ao seren Viveiro unha das poboaci\u00f3ns m\u00e1is antigas de Galicia, xa dispo\u00f1\u00eda de celebraci\u00f3ns de Semana Santa, a\u00ednda que non existe documentaci\u00f3n que aboe devandita existencia.\nAs primeiras referencias documentadas sobre a Semana Santa de Viveiro rem\u00f3ntanse ao s\u00e9culo XIII, coa fundaci\u00f3n das s\u00faas confrar\u00edas m\u00e1is antigas, entre os anos 1214 e 1219. No Convento de San Francisco, constitu\u00edronse as confrar\u00edas unidas da Pur\u00edsima Concepci\u00f3n e da Vera Cruz, que comezaron a realizar diversas actividades da Semana Santa. Estas d\u00faas confrar\u00edas encarg\u00e1banse de que se oficiasen varios cultos, as\u00ed como dous procesi\u00f3ns, unha o Domingo de Ramos e outra o Xoves Santo. Neste s\u00e9culo, tam\u00e9n foi creada a Venerable Orde Terceira Franciscana, cuxa orixe tam\u00e9n vai ligada coa fundaci\u00f3n do Convento, sendo constitu\u00edda por segrares.\nAnos m\u00e1is tarde, no s\u00e9culo XIV, naceu o desaparecido Convento de San Domingos da localidade da Confrar\u00eda da Nosa Se\u00f1ora do Rosario ou dos nobres. Este sobrenome vi\u00f1a dado porque dela formaban parte as principais li\u00f1axes nobiliarias da vila de Viveiro. Esta irmandade celebraba, as funci\u00f3ns do Domingo de Ramos, con procesi\u00f3n arredor da igrexa. O Venres Santo realizaban o descendemento de Xes\u00fas da cruz, as\u00ed como a procesi\u00f3n do Santo Enterro.\nDo s\u00e9culo XV ao s\u00e9culo XVIII.\nAs confrar\u00edas da Pur\u00edsima Concepci\u00f3n e da Vera Cruz alcanzaron o seu m\u00e1ximo esplendor no s\u00e9culo XV e s\u00e9culo XVI. Por\u00e9n, durante a Contrarreforma, tiveron lugar diversas acci\u00f3ns para reducir as escenificaci\u00f3ns p\u00fablicas da Semana Santa, co fin de opo\u00f1erse ao avance do Protestantismo en Europa. A popularidade existente entre os devotos, levou ao Bispo de Mondo\u00f1edo frei Antonio de Guevara, \u00e1 prohibici\u00f3n da que el denominaba \u00abrepresentaci\u00f3ns\u00bb e \u00abfarsas do mundo\u00bb, dando en cambio a s\u00faa aprobaci\u00f3n para realizar a Procesi\u00f3n da Vera Cruz.\nCon todo, ao longo do s\u00e9culo XVII as confrar\u00edas da Pur\u00edsima Concepci\u00f3n e da Vera Cruz comezaron a apagarse, e a comezos do s\u00e9culo XVIII remataron por desaparecer. O 6 de febreiro de 1728, o pai gardi\u00e1n do Convento de San Francisco, Frade Francisco Bonilla, expediu un certificado para constar devandita extinci\u00f3n. O que naquel momento era Bispo de Mondo\u00f1edo, Juan Mu\u00f1oz Salcedo, asinou un decreto o mes seguinte, polo que conced\u00eda \u00e1 Venerable Orde Terceira Franciscana todos os efectos de devanditas confrar\u00edas, coa obriga de cumprir cos actos e celebraci\u00f3ns que estas deixaran.\nS\u00e9culo XIX.\nO inicio do s\u00e9culo XIX tam\u00e9n v\u00e9n marcado pola ocupaci\u00f3n da Pen\u00ednsula Ib\u00e9rica por parte de Napole\u00f3n Bonaparte durante a Guerra de Independencia Espa\u00f1ola. A cidade de Viveiro non se viu libre desta invasi\u00f3n. Na ma\u00f1\u00e1 do 28 de xaneiro de 1809 chegaron 74 \u00abdrag\u00f3ns\u00bb, procedentes de Mondo\u00f1edo. O 2 de febreiro de 1809 foron reforzados por 400 \"voltigeurs\", que ocuparon o Convento de San Francisco. Nesta guerra, ten lugar o feito recollido pola tradici\u00f3n popular, xa que o xeneral Treni, decidiu mostrar misericordia e non fusilar aos devotos dun Ecce-Homo que se encontraba en devandito convento, permutando a pena capital polo saqueo da cidade. Ese Ecce-Homo, co\u00f1\u00e9cese desde aquel feito como o \u00abEcce-Homo dos Franceses\u00bb, que sae en procesi\u00f3n o Domingo de Ramos.\nDespois da guerra napole\u00f3nica, e nun s\u00e9culo de enormes cambios na historia de Espa\u00f1a como foi o s\u00e9culo XIX, continuou a celebraci\u00f3n da Semana Santa. A\u00ednda que esta non estar\u00eda exenta de problemas, xa que se ver\u00eda afectada por eventos como os procesos de Desamortizaci\u00f3n. No ano 1840, demoleuse a Igrexa parroquial de Santiago, cuxa parroquia se trasladar\u00eda \u00e1 Igrexa de San Francisco. No ano 1851, foi demolido o Convento de Santo Domingo, pasando a Confrar\u00eda do Rosario \u00e1 Capela das Dores, situada na igrexa parroquial de Santa Mar\u00eda do Campo.\nO importante esforzo da Terceira Orde Franciscana e da Confrar\u00eda do Rosario por conservar estes actos, fixo que se puidese seguir celebrando a Semana Santa ata finais de s\u00e9culo. Con todo, na \u00faltima d\u00e9cada do s\u00e9culo XIX, houbo unha importante crise, debido ao litixio persoal que exist\u00eda entre o sacerdote da parroquia de Santiago en San Francisco, Manuel Rouco, e o Irm\u00e1n Ministro da Venerable Orde Terceira Franciscana, Robustiano Iglesias. A disputa levou a que se suspendesen alg\u00fans cultos e procesi\u00f3ns da Terceira Orde, ou que non se contase co clero para os mesmos.\nCon todo, durante esta \u00e9poca conserv\u00e1ronse os actos e procesi\u00f3ns que organizaba a Confrar\u00eda do Rosario. O litixio non chegou nunca a resolverse de forma pac\u00edfica, e so rematou tras o falecemento do p\u00e1rroco, no ano 1897. Non obstante, ante o acontecido, Robustiano Iglesias ser\u00eda cesado do seu cargo un ano m\u00e1is tarde.\nS\u00e9culo XX.\nDurante o inicio do s\u00e9culo XX manif\u00e9stase en Viveiro unha corrente de anticlericalismo, que fai minguar o n\u00famero de confrades das d\u00faas confrar\u00edas existentes naquel momento. Nesta situaci\u00f3n, o p\u00e1rroco de Santa Mar\u00eda do Campo fai un chamamento para impulsar o rexistro de novos confrades. Estas inscrici\u00f3ns, xunto con varias doaz\u00f3ns foron fundamentais para a revitalizaci\u00f3n da Semana Santa de Viveiro. Tras esta iniciativa, a Confrar\u00eda do Rosario enc\u00e1rgalle ao mestre valenciano Jose Tena a imaxe de Cristo Xacente, as\u00ed como a imaxe de San Xo\u00e1n e a de Mar\u00eda Magdalena.\nCoa chegada da Segunda Rep\u00fablica Espa\u00f1ola reinou un panorama de certa tranquilidade, xa que a\u00ednda que o anticlericalismo aumentou, non houbo queimas de igrexas, ao contrario do acontecido noutras zonas de Espa\u00f1a. Durante este per\u00edodo celebr\u00e1ronse as procesi\u00f3ns de Semana Santa con relativa normalidade, malia que no ano 1936 se intentaron prohibir as celebraci\u00f3ns mediante a s\u00faa desautorizaci\u00f3n.\nA Ilustre Confrar\u00eda do Rosario e a Venerable Orde Terceira compartiron durante m\u00e1is de dous s\u00e9culos a organizaci\u00f3n dos desfiles procesionais da Semana Santa de Viveiro, at\u00e9 que, no ano 1944, marcouse un punto de inflexi\u00f3n na Semana Santa de Viveiro, ao incorporarse a Confrar\u00eda do Sant\u00edsimo Cristo da Piedade.\nA chegada da Confrar\u00eda da Piedade trouxo consigo aires de cambio \u00e1 celebraci\u00f3n. Durante esta \u00e9poca, a Semana Santa de Viveiro xa realizaba un importante esforzo publicitario, enviando carteis de anuncio por toda Galicia. No ano 1947 comezouse a publicar a primeira revista sobre a Semana Santa de Viveiro, titulada \u00abPreg\u00f3n\u00bb. Esta intensa publicidade serviu para atraer non s\u00f3 a visitantes desde Galicia e Asturias, sen\u00f3n tam\u00e9n para atraer xente da vila na emigraci\u00f3n e a persoas que elix\u00edan Viveiro como destino para as s\u00faas vacaci\u00f3ns de Semana Santa.\nDa Piedade xurdiron diversas filiais. A primeira no ano 1947 coa Irmandade do Prendemento, seguida en 1951 pola Irmandade das Sete Palabras e, finalmente, en 1953, a Irmandade da Santa Cruz, estando esta \u00faltima composta unicamente por mulleres.\nNo ano 1973 aconteceu un feito ins\u00f3lito na Semana Santa de Viveiro, ao producirse unha \u00abfolga de levadores\u00bb. Desde mediados da d\u00e9cada de 1950, os pasos eran portados por levadores que recib\u00edan un xornal. Pero en 1973 decidiron plantarse co fin de reclamar m\u00e1is di\u00f1eiro. A protesta rematou resolv\u00e9ndose do modo contrario ao que inicialmente se persegu\u00eda, xa que os xoves colleron a testemu\u00f1a de levadores, pasando a realizar o traballo de modo gratu\u00edto e voluntario.\nNa d\u00e9cada de 1980 erixiuse unha nova asociaci\u00f3n, a Confrar\u00eda do Nazareno dos de F\u00f3ra, constitu\u00edda por confrades que residen f\u00f3ra da cidade de Viveiro. O 25 de febreiro de 1988, Viveiro ve recompensado o seu labor de varios s\u00e9culos, ao seren declarada a s\u00faa Semana Santa de Interese Tur\u00edstico Nacional. Coa declaraci\u00f3n de Interese Tur\u00edstico multiplic\u00e1ronse os actos de promoci\u00f3n, sendo habituais as retransmisi\u00f3ns televisivas. Asemade, tam\u00e9n se experimentou un crecemento no n\u00famero de visitantes, as\u00ed como de confrades.\nNa d\u00e9cada de 1990 decidiuse fundar a chamada \u00abXunta de Confrar\u00edas\u00bb, co obxectivo de coordinar a organizaci\u00f3n dos actos da Semana Santa, as\u00ed como promover outros actos culturais, como conferencias, exposici\u00f3ns, concertos e outras iniciativas.\nS\u00e9culo XXI.\nA celebraci\u00f3n da Semana Santa de 2002 marcou un fito, xa que a Irmandade das Sete Palabras, decidiu que o paso co grupo escult\u00f3rico do \u00abCalvario\u00bb fose portado por vez primeira a ombreiros, por un total de cen levadores, a\u00ednda que a primeira metade da procesi\u00f3n se seguir\u00eda realizando sobre unha carroza, debido \u00e1 estreitura do percorrido oficial pola cidade vella de Viveiro.\nO martes 15 de abril de 2003 pasou \u00e1 historia por ser o d\u00eda en que se levaba un paso por un grupo composto unicamente por mulleres, co motivo do 50 aniversario da Irmandade da Santa Cruz.\nNo ano 2005 creouse unha nova procesi\u00f3n, a V\u00eda Lucis ou Cristo Resucitado, que desfila na tarde do Domingo de Resurrecci\u00f3n. A \u00faltima das Confrar\u00edas en incorporarse \u00e1 Semana Santa de Viveiro foi a Confrar\u00eda da Misericordia, creada no ano 2006. Un grupo de estudantes universitarios, conformado por Ren\u00e9 G\u00f3mez, Ramiro Mel, Enrique Pernas e Rafael Melero fundaron a Confrar\u00eda da Misericordia. Pronto atoparon apoio na xente vinculada ao mundo do mar, especialmente dos mari\u00f1eiros do Porto de Celeiro, que te\u00f1en unha gran relaci\u00f3n coa imaxe titular da confrar\u00eda, o Ecce-Homo da Misericordia. Sa\u00edu por vez primeira en procesi\u00f3n no ano 2007, na Procesi\u00f3n da Paix\u00f3n do Venres Santo.\nEn 2010 incorporouse \u00e1 confrar\u00eda da imaxe da Virxe da Clemencia, doada polo sacerdote Manuel Ares. En 2011, a confrar\u00eda deixou de participar na Procesi\u00f3n da Paix\u00f3n para realizar a s\u00faa propia procesi\u00f3n, a Procesi\u00f3n Penitencial da Redenci\u00f3n na madrugada do Xoves ao Venres Santo.\nTodo este apoio popular e esforzo na mellora da Semana Santa de Viveiro recibe a axuda das instituci\u00f3ns civ\u00eds, xa que no ano 2011, o concello de Viveiro e a Deputaci\u00f3n provincial de Lugo deciden apoiar as xesti\u00f3ns necesarias para que a Semana Santa de Viveiro pase a ser considerada como unha celebraci\u00f3n de Interese Tur\u00edstico Internacional. No ano 2013, a Semana Santa de Viveiro recibiu a declaraci\u00f3n internacional, convert\u00e9ndose deste modo na primeira festividade da provincia de Lugo en obter tal menci\u00f3n.\nProcesi\u00f3ns e outros actos.\nDatas de celebraci\u00f3ns da Semana Santa de Viveiro.\nOs actos da Semana Santa de Viveiro comezan durante a Coresma, coa celebraci\u00f3n de actos de difusi\u00f3n cultural englobados baixo o programa Adral. O programa procesional en Viveiro comeza o Venres de Dores, coa Procesi\u00f3n da Virxe das Dores.\nAs 8 confrar\u00edas da vila alumean un total de 39 pasos distintos e celebran un total de 15 procesi\u00f3ns:\nCoresma.\nDurante as semanas da Coresma, a Xunta de Confrar\u00edas da Semana Santa de Viveiro enc\u00e1rgase de realizar un programa de difusi\u00f3n cultural baixo o nome Adral. No mesmo, real\u00edzanse unha serie de concertos, charlas, e presentaci\u00f3ns, para promocionar, mediante actividades paralelas, a celebraci\u00f3n da Semana Santa na cidade de Viveiro.\nVenres de Dores.\nTen lugar no denominado Venres de Dores. A Venerable Orde Terceira Franciscana \u00e9 a encargada de sacar en procesi\u00f3n un paso que evoca as Dores de Nosa Se\u00f1ora, inaugurando deste modo os actos procesionais da Semana Santa de Viveiro.\nS\u00e1bado de Paix\u00f3n.\nO preg\u00f3n da Semana Santa ten lugar o S\u00e1bado de Paix\u00f3n. A Xunta de Confrar\u00edas \u00e9 a encargada de elixir un pregoeiro que anuncia o inicio dos actos que rememoran a paix\u00f3n de Cristo. A Semana Santa de Viveiro contou con pregoeiros como o intelectual galeguista Ram\u00f3n Otero Pedrayo, o pol\u00edtico Manuel Fraga Iribarne, a pol\u00edtica Ana Pastor Juli\u00e1n, o presentador de televisi\u00f3n Xos\u00e9 Ram\u00f3n Gayoso ou o empresario Antonio Abril.\nDomingo de Ramos.\nA procesi\u00f3n da Entrada triunfal de Xes\u00fas en Xerusal\u00e9n, popularmente co\u00f1ecida como a procesi\u00f3n da Borriqui\u00f1a, parte ao mediod\u00eda do Domingo de Ramos da Igrexa de San Francisco. Esta procesi\u00f3n \u00e9 organizada pola Parroquia de Santiago. Nela participa un \u00fanico paso, creado polo escultor Jos\u00e9 Rivas no ano 1947, composto por catro esculturas: Xesucristo, a borriqui\u00f1a, unha muller de xeonllos e un neno que leva unha palma. \u00c9 acompa\u00f1ado por unha multitude de xente portando palmas e ramos para a s\u00faa bendici\u00f3n.\nA procesi\u00f3n do Ecce-Homo dos Franceses ten lugar o Domingo de Ramos pola tarde. As Xuventudes Franciscanas, filial da Venerable Orde Terceira Franciscana, enc\u00e1rganse de organizar esta procesi\u00f3n. Procesionan tres imaxes, o \u00abCristo da Vera Cruz\u00bb, o de \u00abA Coroaci\u00f3n de Espi\u00f1as\u00bb e a do \u00abEcce-Homo dos Franceses\u00bb. Recibe este nome xa que segundo a lenda durante a Guerra de Independencia Espa\u00f1ola, os habitantes de Viveiro encomend\u00e1ronse con tal fervor a devandita imaxe que espertou a admiraci\u00f3n dos franceses, quen perdoaron o pobo.\nMartes e M\u00e9rcores Santo.\nNa Semana Santa de Viveiro cel\u00e9branse dous Viacrucis procesionais, un para mulleres e outro para homes. O Viacrucis Procesional de mulleres ten lugar o Martes Santo, organizado pola Irmandade da Santa Cruz, e l\u00e9vase en procesi\u00f3n a imaxe do \u00abCristo da Vera Cruz\u00bb, imaxe do s\u00e9culo XV, xunto coa de \u00abMar\u00eda ao p\u00e9 da Cruz\u00bb de Modesto Quilis. O Viacrucis Procesional de homes cel\u00e9brase un d\u00eda despois, o M\u00e9rcores Santo, organizado pola Irmandade das Sete Palabras, na que se leva en procesi\u00f3n a imaxe do \u00abCristo da Agon\u00eda\u00bb de Jos\u00e9 Rivas que pertence ao grupo escult\u00f3rico de \u00abO Calvario\u00bb, que sae en procesi\u00f3n o Venres Santo na Procesi\u00f3n da Paix\u00f3n.\nXoves Santo.\nA procesi\u00f3n da \u00daltima Cea ten lugar o Xoves Santo pola tarde, tras a celebraci\u00f3n do \"Lavatorio\" de P\u00e9s nas parroquias de Santa Mar\u00eda e San Francisco. Da s\u00faa organizaci\u00f3n enc\u00e1rgase a Venerable Orde Terceira Franciscana, partindo desde a Igrexa de San Francisco. Nela participan os seguintes pasos, en orde de aparici\u00f3n segundo especifica a Biblia: \u00abA \u00daltima Cea\u00bb creada no ano 1807 por Juan Sarmiento, \u00abA Oraci\u00f3n do Horto\u00bb imaxe do s\u00e9culo XVII, \u00abO Cristo da Columna\u00bb, obra do escultor Jos\u00e9 Tena, \u00abO Ecce-Homo da Cana\u00bb, creada por Jos\u00e9 Rivas no ano 1950, e \u00abA Dolorosa\u00bb, que desfilou por primeira vez en 1741.\nA procesi\u00f3n do Prendemento ten lugar na noite do Xoves Santo, despois da Procesi\u00f3n da \u00daltima Cea e do Serm\u00f3n das Negaci\u00f3ns de San Pedro. Est\u00e1 organizada pola Irmandade do Prendemento, tendo como punto de partida a Igrexa de San Francisco. O desfile procesional componse dos seguintes pasos: \u00abO Prendemento\u00bb, tam\u00e9n co\u00f1ecido como \"o bico de Xudas\", data de 1946 sendo obra de Jos\u00e9 Rivas, \u00abAs negaci\u00f3ns de San Pedro\u00bb, creada en 2009, obra do escultor Antonio Bernal., \u00abO Ecce-Homo do Sacro Coraz\u00f3n\u00bb do s\u00e9culo XVII, \u00abNoso Pai Xes\u00fas Nazarenos dos de F\u00f3ra\u00bb e \u00abA Virxe das Dores\u00bb.\nA procesi\u00f3n da Misericordia, anteriormente co\u00f1ecida como procesi\u00f3n Penitencial da Redenci\u00f3n, ten lugar na madrugada do Xoves Santo ao Venres Santo, despois da Procesi\u00f3n do Prendemento. Est\u00e1 organizada pola Confrar\u00eda da Misericordia, tendo como punto de partida a Capela da Misericordia. Esta procesi\u00f3n celebrouse por vez primeira na Semana Santa de 2011 e cuxo desfile procesional componse dos seguintes pasos: \u00abSant\u00edsimo Ecce-Homo da Misericordia\u00bb, que data do s\u00e9culo XVI de autor desco\u00f1ecido, e a \u00abNosa Se\u00f1ora a Sant\u00edsima Virxe da Clemencia\u00bb do ano 2004.\nVenres Santo.\nA procesi\u00f3n do Encontro ten lugar na ma\u00f1\u00e1 do Venres Santo, que realiza a Venerable Orde Terceira Franciscana. Parte desde a Igrexa de San Francisco, tendo lugar representaci\u00f3ns das ca\u00eddas tam\u00e9n na Praza Maior e no atrio da Igrexa de Santa Mar\u00eda do Campo. Repres\u00e9ntanse as tres ca\u00eddas de Xes\u00fas no cami\u00f1o ao Monte Calvario, as\u00ed como o encontro con Mar\u00eda, San Xo\u00e1n e a Ver\u00f3nica. Nela procesionan pasos con movemento articulado, os de \u00abXes\u00fas coa Cruz a costas\u00bb e \u00abA Dolorosa\u00bb, as\u00ed como as imaxes de \u00abA Ver\u00f3nica\u00bb e \u00abSan Xo\u00e1n\u00bb.\nA procesi\u00f3n do Santo Enterro ten lugar na tarde do Venres Santo, tras o acto de Descendemento de Xes\u00fas da Cruz. Parte da Igrexa de Santa Mar\u00eda do Campo, sendo organizada pola Confrar\u00eda do Sant\u00edsimo Rosario. Esta procesi\u00f3n abre filas cunha Cruz Procesional do s\u00e9culo XVI en prata, seguida polas imaxes realizadas na primeira metade do s\u00e9culo XX por Jos\u00e9 Tena: \u00abMar\u00eda Magdalena\u00bb e \u00abSan Xo\u00e1n\u00bb. Contin\u00faa co \u00abSant\u00edsimo Cristo Xacente\u00bb, tam\u00e9n obra de Tena, pechando a procesi\u00f3n a \u00abVirxe da Soidade\u00bb, obra de Modesto Quilis, e palio baleiro.\nEntrada a noite do Venres Santo, sae a Procesi\u00f3n da Paix\u00f3n, desde a Igrexa de San Francisco. Organ\u00edzaa a Confrar\u00eda do Sant\u00edsimo Cristo da Piedade, en colaboraci\u00f3n cos seus filiais, a Irmandade do Prendemento, a Irmandade das Sete Palabras e a Irmandade da Santa Cruz. Nela participa o paso de \u00abO Prendemento\u00bb, imaxe que sae tam\u00e9n en procesi\u00f3n na noite do Xoves Santo. S\u00e9guelle \u00abAs Sete Palabras\u00bb, grupo escult\u00f3rico que se ve obrigado a realizar a metade do seu percorrido nun carro e a outra metade a ombreiros, debido ao tama\u00f1o do mesmo. A continuaci\u00f3n vai \u00abA Piedade\u00bb de Jos\u00e9 Rivas, inspirada en \"La Piet\u00e0\" de Giacomo Dupr\u00e9. Pecha a procesi\u00f3n a imaxe de \u00abMar\u00eda ao p\u00e9 da Cruz\u00bb de Modesto Quilis.\nNa madrugada do Venres Santo ao S\u00e1bado Santo ten lugar a Procesi\u00f3n da Soidade ou dos Caladi\u00f1os. Organ\u00edzaa a Venerable Orde Terceira Franciscana. Nela participan cidad\u00e1ns portando candeas que acompa\u00f1an \u00e1 imaxe de \u00abA Dolorosa\u00bb na procesi\u00f3n. Tam\u00e9n acompa\u00f1an a \u00abA Dolorosa\u00bb, \u00abSan Xo\u00e1n\u00bb e \u00abA Ver\u00f3nica\u00bb. Recibe o sobrenome de \u00abOs Caladi\u00f1os\u00bb debido a que esta procesi\u00f3n se realiza en total silencio.\nS\u00e1bado Santo.\nNa tarde do S\u00e1bado Santo ten lugar a Procesi\u00f3n da Esperanza da Resurrecci\u00f3n. Organ\u00edzaa a Irmandade da Santa Cruz. Esta procesi\u00f3n celebrouse por vez primeira na Semana Santa de 2010, procesionando a imaxe da \u00abVirxe da Esperanza\u00bb, obra do escultor andaluz Francisco Romero.\nDomingo de Pascua.\nO Domingo de Pascua pola ma\u00f1\u00e1, real\u00edzase a Procesi\u00f3n do Encontro de Resurrecci\u00f3n, desde o templo parroquial de Santa Mar\u00eda do Campo. A Confrar\u00eda do Sant\u00edsimo Rosario \u00e9 a encargada de levar a cabo este acto, que se realiza antes da misa. Tradicionalmente esta procesi\u00f3n realiz\u00e1base arredor da igrexa, mais posteriormente se ampliou o percorrido e a\u00f1adiuse \u00e1 mesma a participaci\u00f3n dunha coral polif\u00f3nica.\nNa tarde do Domingo de Pascua, despois da misa do V\u00eda Lucis, ten lugar a procesi\u00f3n do V\u00eda Lucis, a \u00faltima das procesi\u00f3ns da Semana Santa de Viveiro. A Irmandade das Sete Palabras \u00e9 a encargada de realizar esta procesi\u00f3n. Nela procesionan os pasos do \u00abCristo Resucitado\u00bb, do escultor galego Leopoldo Rodr\u00edguez e de \u00abNosa Se\u00f1ora do Cami\u00f1o da Luz\u00bb, do escultor Antonio Espadas Carrasco. Cabe destacar que os participantes desta procesi\u00f3n non levan \"capirotes\", vestindo de branco, as\u00ed como que, durante a mesma, s\u00f3ltanse pombas para celebrar a Resurrecci\u00f3n de Cristo.\nConfrar\u00edas e Irmandades da Semana Santa de Viveiro.\nUn total de oito Confrar\u00edas e Irmandades participan nos actos da Semana Santa de Viveiro. As s\u00faas confrar\u00edas m\u00e1is veteranas datan do s\u00e9culo XIII e XIV. Non ser\u00eda at\u00e9 o s\u00e9culo XX cando se incorporasen novas confrar\u00edas \u00e1 Semana Santa, incorporaci\u00f3ns que contin\u00faan durante o s\u00e9culo XXI.\nSedes das confrar\u00edas da Semana Santa de Viveiro.\nA Semana Santa de Viveiro est\u00e1 repartida en tres sedes distintas: a Igrexa de Santa Mar\u00eda do Campo, a Igrexa de San Francisco e a Capela da Misericordia.\nO templo parroquial de Santa Mar\u00eda do Campo \u00e9 o edificio relixioso m\u00e1is antigo da cidade de Viveiro, situado na parte m\u00e1is alta da cidade, xunto ao Mosteiro da Concepci\u00f3n. Nesta igrexa est\u00e1 situada a Ilustre e Venerable Confrar\u00eda do Sant\u00edsimo Rosario.\nA igrexa do Convento de San Francisco \u00e9 unha construci\u00f3n do s\u00e9culo XIV, con nave \u00fanica. A s\u00faa construci\u00f3n comez\u00e1rona os franciscanos no s\u00e9culo XIII, como un anexo dos claustros do antigo convento ao que est\u00e1 unido. \u00c9 a sede que m\u00e1is confrar\u00edas e irmandades congrega, cun total de seis.\nA Capela da Misericordia \u00e9 un pequeno templo do s\u00e9culo XVII, que est\u00e1 retirado do n\u00facleo da poboaci\u00f3n, ao outro lado da r\u00eda de Viveiro, cruzando a Ponte da Misericordia. Pertence \u00e1 Parroquia de Santiago en San Francisco. Nesta capela est\u00e1 congregada a Confrar\u00eda da Misericordia.\nImaxineiros da Semana Santa de Viveiro.\nCo\u00f1\u00e9cese como imaxineiros aos escultores que tallan en madeira imaxes relixiosas, preferentemente pasos e retablos. As s\u00faas figuras adoitan ser de tama\u00f1o maior que o natural e \u00e9 por iso que lle fan ocos \u00e1 madeira en que traballaban (xeralmente madeira de pino), co fin de facer m\u00e1is lixeiros os pasos que eran transportados \"en andas\". Xunto a eles traballan carpinteiros, pintores e douradores que aportaban o seu traballo e co\u00f1ecementos na elaboraci\u00f3n completa das obras.\nAs imaxes m\u00e1is antigas das levadas en procesi\u00f3n na Semana Santa de Viveiro datan de entre o s\u00e9culo XV e o XVIII, sendo case todos os seus autores desco\u00f1ecidos. De feito, de entre todo o inventario de imaxes que procesionan, contabil\u00edzanse un total de catorce esculturas an\u00f3nimas. Entre elas destaca o \u00abCristo da Vera Cruz\u00bb, as tres virxes dolorosas, tres dos Ecce-Homo e a imaxe da \u00abOraci\u00f3n no Horto\u00bb. Alg\u00fans expertos en historia da arte catalogan esta \u00faltima imaxe como unha posible obra de taller de Gregorio Fern\u00e1ndez, un dos grandes expo\u00f1entes da chamada \"Escola Castel\u00e1\".\nDas outras imaxes co\u00f1\u00e9cese a s\u00faa autor\u00eda, pola existencia de contratos, orzamentos, esbozos e outros documentos en posesi\u00f3n das confrar\u00edas. De entre elas encontr\u00e1monos co imaxineiro Juan Sarmiento natural da veci\u00f1a localidade de San Cipri\u00e1n (municipio de Cervo), quen realizou diversos traballos no s\u00e9culo XIX. Xa entrados no s\u00e9culo XX, encontramos traballos dos imaxineiros valencianos Jos\u00e9 Tena e Modesto Quilis, as\u00ed como dos galegos Jos\u00e9 Rivas, \u00c1ngel Rodr\u00edguez, Jos\u00e9 Puente, Jos\u00e9 Otero e Juan Luis Otero.\nNo s\u00e9culo XXI, contin\u00faan as incorporaci\u00f3ns de imaxes para a Semana Santa de Viveiro, con traballos dos imaxineiros andaluces Francisco Romero Zafra e Antonio Bernal, as\u00ed como do madrile\u00f1o Francisco Gij\u00f3n e do galego Leopoldo Rodr\u00edguez."}
{"id": "375705", "revid": "72012", "url": "https://gl.wikipedia.org/wiki?curid=375705", "title": "Venerable Orde Terceira Franciscana de Viveiro", "text": "A Venerable Orde Terceira Franciscana \u00e9 unha das oito confrar\u00edas que existen na Semana Santa de Viveiro.\nProcesi\u00f3ns.\nDurante a Semana Santa, a Venerable Orde Terceira enc\u00e1rgase de sacar as seguintes procesi\u00f3ns:"}
{"id": "375707", "revid": "1505", "url": "https://gl.wikipedia.org/wiki?curid=375707", "title": "Zantedeschia aethiopica", "text": "Zantedeschia aethiopica, co\u00f1ecida comunmente como cala de Etiop\u00eda, cartucho, cornos ou flor do xerro, \u00e9 unha planta perenne herb\u00e1cea de orixe surafricana, da familia das ar\u00e1ceas, a m\u00e1is robusta e amplamente naturalizada do x\u00e9nero \"Zantedeschia.\" \nTaxonom\u00eda.\nDescrici\u00f3n.\nTanto o x\u00e9nero como a especie foron descritos en 1826 polo m\u00e9dico e bot\u00e1nico alem\u00e1n Kurt Polycarp Joachim Sprengel, nun trabalo publicado en \"Systema Vegetabilium, editio decima sexta\" 3: 756-765.\nSin\u00f3nimos.\nAdemais de polo nome actualmente v\u00e1lido, a especie co\u00f1eceuse tam\u00e9n polos sin\u00f3nimos:\nEtimolox\u00edas.\nPara a do x\u00e9nero, ver \"Zantedeschia\". \nO ep\u00edteto espec\u00edfico, \"aethiopica\", alude \u00e1 s\u00faa distribuci\u00f3n na Rexi\u00f3n Eti\u00f3pica.\nCacter\u00edsticas.\nEspecie herb\u00e1cea perenne de entre 60 a 100\u00a0cm de altura. Pos\u00fae un rizoma oblongo e groso do que xorden ra\u00edces de at\u00e9 15\u00a0cm de longo. Produce numerosas follas de cor verde brillante basais, saxitadas e longamente pecioladas. As inflorescencias erectas ch\u00e1manse esp\u00e1dices, poden medir de 4 a 18\u00a0cm de longo e est\u00e1n envolvidas por unha espata (br\u00e1ctea modificada) branca de forma acampanada. Nas variedades poden ser de diversas cores. \u00c9 monoica, polo que as diminutas flores de ambos os sexos se atopan na mesma planta; en cada espata as femininas sit\u00faanse baixo as masculinas, que forman as anteras amarelas.\nDistribuci\u00f3n e h\u00e1bitat.\nEsta planta \u00e9 orixinaria de \u00c1frica do Sur, onde se encontra en Suazilandia, Lesoto e Sur\u00e1frica (Cabo Occidental, Cabo Oriental, KwaZulu-Natal, Provincia de Limpopo, Estado Libre e Gauteng). \nNaturalizouse e cult\u00edvase en moitas outras partes do mundo de clima c\u00e1lido ou tropical, como o sur de Europa, Am\u00e9rica, Nova Zelandia e Australia Occidental, onde se clasificou como especie t\u00f3xica, tanto para os humanos como o gando e maleza.\nPrefire \u00e1reas h\u00famidas e sombreadas con abundancia de auga.\nUsos e cultivo.\nCult\u00edvase como planta ornamental ou para flor cortada polas s\u00faas vistosas espatas de cor branca.\nSegundo alg\u00fans estudos cient\u00edficos pode ser \u00fatil na limpeza de augas residuais evitando a proliferaci\u00f3n de algas.\nEn \u00c1frica do Sur, onde se atopa naturalizada, tanto as follas como os rizomas util\u00edzanse tradicionalmente como emplasto para feridas e picaduras e, tam\u00e9n, as mesmas partes da planta, cons\u00f3mense coci\u00f1adas para neutralizar o oxalato c\u00e1lcico.\nA\u00ednda que \u00e9 de orixe tropical, resiste moderadamente o fr\u00edo. Cult\u00edvase no exterior en sombra ou semisombra, en terreos h\u00famidos e f\u00e9rtiles ou como planta semiacu\u00e1tica. Dependendo da pluviometr\u00eda pode comportarse como caducifolia ou perenne.\nToxicidade.\nToda a planta \u00e9 t\u00f3xica, polo que non debe ser inxerida. Como principio activo cont\u00e9n cristais de oxalato de calcio. O zume \u00e9 moi irritante. Os signos cl\u00ednicos son tanto locais como xerais. Entre os locais (por contacto directo) produce irritaci\u00f3n da pel, beizos, mucosa bucal. Entre os xerais, gastroenterites e diarrea.\nSimbolox\u00eda.\nEn Galicia o seu uso est\u00e1 moi asociado \u00e1 festa dos maios.\nA \"cala\" foi utilizada como s\u00edmbolo pol\u00edtico polos nacionalistas republicanos de Irlanda do Norte nas s\u00faas pretensi\u00f3ns de conseguir a independencia ou ben a integraci\u00f3n da provincia na Rep\u00fablica de Irlanda.\nNa Am\u00e9rica Latina \u00e9 unha flor asociada aos cemiterios, pois empr\u00e9gase, canda outras flores, para adornar as tumbas no d\u00eda dos defuntos.\nEstado de conservaci\u00f3n.\nA Uni\u00f3n Internacional para a Conservaci\u00f3n da Natureza e dos Recursos Naturais, tendo en conta que esta especie non se enfronta a grandes ameazas e que est\u00e1 moi estendida, cualifica o seu status como \"LC\" (pouco preocupante)."}
{"id": "375710", "revid": "89787", "url": "https://gl.wikipedia.org/wiki?curid=375710", "title": "Antonio Abril", "text": "Antonio Abril Abad\u00edn, nado en Viveiro o 12 de decembro de 1957, \u00e9 un avogado galego, membro do consello e secretario xeral do grupo t\u00e9xtil Inditex.\nTraxectoria.\nPasou a mocidade na s\u00faa vila natal, e estudou Dereito na Universidade de Oviedo. En 1984 incorporouse como funcionario por oposici\u00f3n ao Corpo de Avogados do Estado, traballando en Lugo e na Coru\u00f1a.\nNo ano 1989 incorporouse ao departamento xur\u00eddico de Inditex, e en 2002 pasou a ser conselleiro-secretario xeral do grupo. Tam\u00e9n \u00e9 membro do consello de administraci\u00f3n do Banco Gallego e presidente de consello social da Universidade da Coru\u00f1a, e tam\u00e9n das universidades espa\u00f1olas.\nEn 2011 foi pregoeiro da Semana Santa de Viveiro, festa declarada de Interese Tur\u00edstico Nacional. \nNeto do fil\u00e1ntropo indiano Vicente Abad\u00edn, benefactor da escola de Vieiro e a tra\u00edda de augas de Viveiro."}
{"id": "375711", "revid": "89787", "url": "https://gl.wikipedia.org/wiki?curid=375711", "title": "Pleurodeles", "text": "Pleurodeles \u00e9 un x\u00e9nero de anfibios caudados da suborde dos salamandroideos, familia dos salam\u00e1ndridos e subfamilia dos pleurodelinos.\nTaxonom\u00eda.\nDescrici\u00f3n.\nO x\u00e9nero foi descrito en 1830 polo m\u00e9dico e zo\u00f3logo alem\u00e1n Karl Michahelles, no seu traballo:\nClasificaci\u00f3n.\nO x\u00e9nero comprende tres especies:\nDistribuci\u00f3n.\nAs tres especies do x\u00e9nero enc\u00f3ntranse en Espa\u00f1a, Portugal e no Magreb (Marrocos, Alxeria e Tunisia).\nEspecificamente:"}
{"id": "375712", "revid": "1131", "url": "https://gl.wikipedia.org/wiki?curid=375712", "title": "FirstEnergy Stadium", "text": "O FirstEnergy Stadium, oficialmente FirstEnergy Stadium, Home of the Cleveland Browns, \u00e9 un estadio situado na cidade de Cleveland, Ohio (Estados Unidos). \u00c9 principalmente utilizado como estadio local dos Cleveland Browns da National Football League (NFL) de f\u00fatbol americano, a\u00ednda que tam\u00e9n acolle partidos de f\u00fatbol americano universitario e de instituto, de f\u00fatbol e concertos. Inaugurado en 1999 co nome de Cleveland Browns Stadium, foi renovado en d\u00faas fases en 2014 e 2015. A capacidade inicial do estadio era de 73.200 espectadores, a cal foi reducida at\u00e9 os 67.431 tras as renovaci\u00f3ns. O estadio est\u00e1 situado nun terreo de 13 ha situado \u00e1 beira do Lago Erie no norte da cidade, moi cerca do Centro Cient\u00edfico dos Grandes Lagos e o Sal\u00f3n da Fama do Rock and Roll."}
{"id": "375713", "revid": "127505", "url": "https://gl.wikipedia.org/wiki?curid=375713", "title": "Jos\u00e9 Pedreira de la Iglesia", "text": "Jos\u00e9 Pedreira de la Iglesia, co\u00f1ecido como Quemair\u00e1n, Tom\u00e1s Padilla e Caravana, nado na Coru\u00f1a o 9 de maio de 1919 e finado en Sil\u00e1n (Muras) o 21 de xu\u00f1o de 1949, foi un guerrilleiro antifranquista galego.\nTraxectoria.\nFillo dunha familia acomodada da Coru\u00f1a, traballou como carpinteiro, estaba afiliado \u00e1 CNT. En 1944 integrouse no grupo de Marcelino Rodr\u00edguez Fern\u00e1ndez e formou parte de \"La Mari\u00f1a\", o destacamento volante da IV Agrupaci\u00f3n do Ex\u00e9rcito Guerrilleiro de Galicia comandado por Francisco Rey Balb\u00eds do que tam\u00e9n eran membros Jos\u00e9 da Silva Bartolom\u00e9 \"Moreno\" e Jos\u00e9 Mar\u00eda D\u00edaz Pan \"Jaime\". Nesta \u00e9poca foi delegado do Comit\u00e9 Rexional de Galicia da CNT na agrupaci\u00f3n guerrilleira e intentou crear unha guerrilla especificamente confederal. O 19 de maio de 1946 formou parte do grupo de catro guerrilleiros que executou a Arcadio Vilela G\u00e1rate. O 18 de agosto dese ano foi un dos que participou na execuci\u00f3n do falanxista Manuel Doval Lemat. En 1947 foi responsable dun grupo da III Agrupaci\u00f3n Guerrilleira que actuaba na zona de Viveiro. Foi reclamado polo Xulgado Militar de Vigo en xullo de 1947. O Xulgado Especial de Accidentes Ferroviarios da Oitava Rexi\u00f3n Militar publicou en outubro de 1948 unha requisitoria contra el e Jos\u00e9 Mar\u00eda D\u00edaz Pan, Emilio Claudio D\u00edaz, Francisco Rey Balb\u00eds, Jos\u00e9 Remui\u00f1\u00e1n Barreiro, Enrique Ferreir\u00f3s Candamo, Jos\u00e9 Blanco N\u00fa\u00f1ez, Jes\u00fas Valeiro G\u00f3mez, Jos\u00e9 Antonio Corti\u00f1as Blas e Antonio L\u00f3pez Arias. Foi abatido nun enfrontamento coa Garda Civil en Forc\u00f3n (Sil\u00e1n, Muras) o 21 de xu\u00f1o de 1949 morrendo carbonizado ao incendiar a Garda Civil o refuxio onde estaba agochado con Josefa Escourido Cobo; no enfrontamento foron abatidos tam\u00e9n Juan Gallego Abeledo, Celia Gonz\u00e1lez Pernas e Juan P\u00e9rez Dopico."}
{"id": "375714", "revid": "89787", "url": "https://gl.wikipedia.org/wiki?curid=375714", "title": "Lista de pregoeiros da Semana Santa de Viveiro", "text": "Esta \u00e9 unha listaxe cos pregoeiros da Semana Santa de Viveiro desde o ano 1974 at\u00e9 o ano 2021. C\u00f3mpre destacar que entre 1978 e 1980 non se celebrou o acto do preg\u00f3n:"}
{"id": "375716", "revid": "1131", "url": "https://gl.wikipedia.org/wiki?curid=375716", "title": "Antonio Abril Abad\u00edn", "text": ""}
{"id": "375717", "revid": "72012", "url": "https://gl.wikipedia.org/wiki?curid=375717", "title": "Confrar\u00eda do Sant\u00edsimo Rosario de Viveiro", "text": "A Ilustre e Venerable Confrar\u00eda do Sant\u00edsimo Rosario \u00e9 unha das oito confrar\u00edas que existen na Semana Santa de Viveiro.\nEstandarte.\nO estandarte da Ilustre e Venerable Confrar\u00eda do Sant\u00edsimo Rosario foi confeccionado polas Escravas do Sant\u00edsimo de Ferrol\u00a0entre os anos 1976 e 1978. O seu tecido \u00e9 de raso branco, con bordados en f\u00edo de ouro. Na parte central repres\u00e9ntase o s\u00edmbolo mariano \u00abAve Mar\u00eda\u00bb enmarcado por un gran rosario sobre o que, \u00e1 s\u00faa vez, as\u00e9ntase unha coroa. Os bordos dec\u00f3ranse con motivos florais e a s\u00faa base remata en tres frechas, das que colgan flocos e borlas. No reverso do estandarte, aparece bordada igualmente en f\u00edo dourado a inscrici\u00f3n \u00abIlustre e Venerable Confrar\u00eda do Sant\u00edsimo Rosario\u00bb as\u00ed como a data de confecci\u00f3n en n\u00fameros romanos.\nProcesi\u00f3ns.\nDurante a Semana Santa, a Ilustre e Venerable Confrar\u00eda do Sant\u00edsimo Rosario enc\u00e1rgase de sacar as seguintes procesi\u00f3ns:"}
{"id": "375718", "revid": "1888", "url": "https://gl.wikipedia.org/wiki?curid=375718", "title": "Juan Gallego Abeledo", "text": "Juan Gallego Abeledo, co\u00f1ecido como Buzo ou Comandante, nado en Mugardos finado en Sil\u00e1n (Muras), o 21 de xu\u00f1o de 1949, foi un guerrilleiro antifranquista galego.\nTraxectoria.\nFillo de Manuel Gallego Dur\u00e1n e irm\u00e1n de Mar\u00eda Gallego Abeledo, comisaria pol\u00edtica do destacamento Enrique L\u00edster. Integrouse en 1948 na IV Agrupaci\u00f3n do Ex\u00e9rcito Guerrilleiro de Galicia. Membro do destacamento Arturo Cortizas, foi tam\u00e9n responsable do destacamento Segundo Villaboy desta agrupaci\u00f3n. Foi abatido nun enfrontamento coa Garda Civil en Forc\u00f3n (Sil\u00e1n, Muras) o 21 de xu\u00f1o de 1949 con Jos\u00e9 Pedreira de la Iglesia, Celia Gonz\u00e1lez Pernas, Juan P\u00e9rez Dopico e Josefa Escourido Cobo."}
{"id": "375719", "revid": "72012", "url": "https://gl.wikipedia.org/wiki?curid=375719", "title": "Ilustre e Venerable Confrar\u00eda do Sant\u00edsimo Rosario de Viveiro", "text": ""}
{"id": "375721", "revid": "85894", "url": "https://gl.wikipedia.org/wiki?curid=375721", "title": "Terceira orde de San Francisco", "text": "Terceira Orde de San Francisco de Asis\u00a0\u00e9 unha orde terciaria fundada por San Francisco de Asis\u00a0que orixinou diferentes ramas laicais e sacerdotes consagrados ao servizo da igrexa cat\u00f3lica.\nOrixe.\nA tradici\u00f3n asigna a 1221 como a data en que se fundou a orde dos Irm\u00e1ns e Irm\u00e1s de Penitencia, agora co\u00f1ecidos como terciarios. Esta terceira orde foi ideada por San Francisco como un tipo de estado intermedio entre o claustro e o mundo para aqueles que, desexando seguir os pasos do santo, estivesen impedidos, por matrimonio ou outros compromisos, de entrar xa sexa \u00e1 primeira ou \u00e1 segunda orde. Houbo algunhas diferenzas de opini\u00f3n en canto ata que punto interveu o santo na regulamentaci\u00f3n da mesma. Con todo, ac\u00e9ptase en xeral que a regra aprobada por Nicol\u00e1s IV, o 18 de agosto de 1289 non representa \u00e1 regra orixinal da terceira orde, sen\u00f3n a unha revisi\u00f3n da orixinal.\nAlg\u00fans escritores recentes tentaron demostrar que a terceira orde foi realmente o punto de inicio de toda a Orde Franciscana. Estes afirman que a Segunda e Terceira Ordes de San Francisco non foron engadidas \u00e1 Primeira, sen\u00f3n que as tres ramas, os Frades Menores, Irm\u00e1s Pobres, e Irm\u00e1ns e Irm\u00e1s de Penitencia, creceron da fraternidad de laicos de penitencia que constitu\u00edan a intenci\u00f3n orixinal de San Francisco, e foron separados en grupos diferentes polo Cardeal Ugolino (posteriormente Gregorio IX), protector da orde, durante a ausencia de San Francisco, cando este estivo en Oriente (1219-1221). Esta interesante teor\u00eda, a\u00ednda que arbitraria, non deixa de ter importancia para a historia sobre a orixe das tres ordes, pero non foi o suficientemente probada para desmentir o relato m\u00e1is usual descrito anteriormente, segundo o cal a Orde Franciscana desenvolveuse en tres ramas distintas, chamadas a primeira, a segunda e a terceira orde, por proceso de adici\u00f3n e non por proceso de divisi\u00f3n, sendo esta actualmente a teor\u00eda xeralmente aceptada.\nOrganizaci\u00f3n actual e divisi\u00f3ns.\nTerceira orde segrar: A terceira orde secular foi fundada, como vimos, por San Francisco, ao redor de 1221 e est\u00e1 formada por persoas devotas dun e outro sexo, que viven no mundo e que seguen unha regra de vida aprobada por Nicol\u00e1s IV en 1289, e modificada por Le\u00f3n XIII o 30 de maio de 1883 e por Paulo VI\u00a0o 24 de xu\u00f1o de 1978. Incl\u00fae non s\u00f3 aos membros que forman parte de irmandades l\u00f3xicas, sen\u00f3n tam\u00e9n aos illados terciarios, ermit\u00e1ns, peregrinos etc.\nEn 1978, baixo a nova regra de vida aprobada polo papa Paulo VI, a estrutura da orde transformouse na Orde Franciscana Segrar.\nTerceira orde regular de Sacerdotes: Son homes consagrados ao servizo da igrexa, sacerdotes, profesan votos solemnes de castidade, pobreza e obediencia. O seu fundador: San Francisco de Asis. Estes consagrados saen da terceira orde segrar pola necesidade clerical de Sacerdotes na igrexa.\nNovas fundaci\u00f3ns: De maneira moi independente da terceira orde regular, un gran n\u00famero de congregaci\u00f3ns terciarias franciscanas \u2013tanto de homes como de mulleres\u2013 foron fundadas, m\u00e1is especialmente desde o principio do s\u00e9culo XIX. Estas novas fundaci\u00f3ns tomaron como base dos seus institutos unha regra especial para membros da terceira orde que viven en comunidade, aprobada por Le\u00f3n X o 20 de xaneiro de 1521, a\u00ednda que esta regra foi amplamente modificada polas s\u00faas constituci\u00f3ns no particular, e difire amplamente en cada fundaci\u00f3n, de acordo ao fin de cada unha. Estas congregaci\u00f3ns de terciarios regulares son aut\u00f3nomos ou est\u00e1n baixo xurisdici\u00f3n episcopal. Na s\u00faa maior parte son franciscanas s\u00f3 de nome, non sendo poucos os que abandonaron o h\u00e1bito e at\u00e9 o tradicional cord\u00f3n franciscano."}
{"id": "375723", "revid": "72012", "url": "https://gl.wikipedia.org/wiki?curid=375723", "title": "Terceira Orde Franciscana", "text": ""}
{"id": "375724", "revid": "72012", "url": "https://gl.wikipedia.org/wiki?curid=375724", "title": "Confrar\u00eda do Sant\u00edsimo Cristo da Piedade de Viveiro", "text": "A Confrar\u00eda do Sant\u00edsimo Cristo da Piedade \u00e9 unha das oito confrar\u00edas que existen na Semana Santa de Viveiro.\nProcesi\u00f3ns.\nDurante a Semana Santa de Viveiro, a Confrar\u00eda do Sant\u00edsimo Cristo da Piedade enc\u00e1rgase de sacar as seguintes procesi\u00f3ns:\nEstandarte.\nO estandarte da Confrar\u00eda do Sant\u00edsimo Cristo da Piedade foi confeccionado polas monxas Concepcionistas de Viveiro e data do ano 1944. O seu tecido \u00e9 de veludo negro, con grandes bordados en f\u00edo de prata. O corpo central presenta os elementos da Paix\u00f3n de Cristo: Coroa de Espi\u00f1as na que se inscriben tres cravos e \u00e1 s\u00faa vez, sobre esta sit\u00faanse d\u00faas frechas formando unha aspa. Todo o conxunto central est\u00e1 bordeado por medio dunha gran grilanda formada por follas e flores. Na parte inferior rec\u00f3rtanse unha onda central flanqueada por dous borl\u00f3ns e dous remates cuadrangulares nos laterais. No reverso do estandarte, aparece bordada igualmente en f\u00edo dourado a inscrici\u00f3n \u00abConfrar\u00eda do Sant\u00edsimo Cristo da Piedade\u00bb as\u00ed como a data de confecci\u00f3n en n\u00fameros romanos."}
{"id": "375726", "revid": "72012", "url": "https://gl.wikipedia.org/wiki?curid=375726", "title": "Irmandade do Prendemento de Viveiro", "text": "A Irmandade do Prendemento \u00e9 unha das oito confrar\u00edas que existen na Semana Santa de Viveiro.\nCaracter\u00edsticas xerais.\nA Irmandade emprega capa e \"capirote\u00a0\"brancos, con h\u00e1bito de cor vermella, que leva bordado o emblema. Este est\u00e1 formado pola coroa de espi\u00f1as cruzada pola lanza e a esponxa e, no centro, a columna coa soga.\nProcesi\u00f3ns.\nDurante a Semana Santa, a Irmandade do Prendemento enc\u00e1rgase de sacar as seguintes procesi\u00f3ns:\nEstandarte.\nO estandarte da Irmandade do Prendemento \u00e9 obra das monxas Concepcionistas de Viveiro e data do ano 1954. O seu tecido \u00e9 de veludo granate, sobre o que est\u00e1 bordado en prata os s\u00edmbolos da Paix\u00f3n de Cristo, as\u00ed como motivos florais. Unha elegante grilanda de flores, talos e follas serve de marco ao elemento principal, s\u00edmbolo da Paix\u00f3n e mostra a columna e o l\u00e1tego circunscritos na Coroa de Espi\u00f1as. \u00c1 s\u00faa vez, todo este conxunto \u00e9 atravesado por d\u00faas frechas. No reverso do estandarte, aparece bordada igualmente en f\u00edo de prata a inscrici\u00f3n \u00abIrmandade do Prendemento\u00bb as\u00ed como a data de confecci\u00f3n en n\u00fameros romanos."}
{"id": "375729", "revid": "72012", "url": "https://gl.wikipedia.org/wiki?curid=375729", "title": "Irmandade das Sete Palabras de Viveiro", "text": "A Irmandade das Sete Palabras \u00e9 unha das oito confrar\u00edas que existen na Semana Santa de Viveiro.\nProcesi\u00f3ns.\nDurante a Semana Santa, a Irmandade das Sete Palabras enc\u00e1rgase de realizar as seguintes procesi\u00f3ns e actos:\nEstandarte.\nO estandarte da Irmandade das Sete Palabras foi confeccionado polas monxas Concepcionistas de Viveiro e data do ano 1951. O seu tecido \u00e9 de veludo azul escuro, con grandes bordados en f\u00edo dourado. Uns sinxelos motivos ornamentais trazan os dous \u00e1ngulos superiores a modo de cartela e prol\u00f3nganse por ambos os lados en direcci\u00f3n \u00e1 punta. A decoraci\u00f3n, con motivos vexetais, debuxa unha gran cruz, en cuxo centro se colocan os elementos da Paix\u00f3n de Cristo: a cruz latina, rodeada da coroa de espi\u00f1as e atravesadas por d\u00faas lanzas en cruz. Todo o conxunto est\u00e1 decorado cunhas li\u00f1as, que simulan escintileos. No reverso do estandarte, aparece bordada igualmente en f\u00edo dourado a inscrici\u00f3n \u00abIrmandade das Sete Palabras\u00bb as\u00ed como a data de confecci\u00f3n en n\u00fameros romanos."}
{"id": "375731", "revid": "23204", "url": "https://gl.wikipedia.org/wiki?curid=375731", "title": "Karl Michahelles", "text": "Karl Georg Christian Wilhelm Michahelles, nado o 5 de maio de 1807 en N\u00faremberg, e finado o 15 de agosto de 1834 en Nauplia, Grecia, foi un m\u00e9dico e zo\u00f3logo alem\u00e1n, especializado en ornitolox\u00eda e herpetolox\u00eda.\nTraxectoria.\nDesde 1827 estudou medicina na Universidade de M\u00fanic, onde co\u00f1eceu ao naturalista Lorenz Oken.\nEn 1831 recibiu o seu doutoramento en Medicina e Cirurx\u00eda coa tese \"Das Malo Di Scarlievo in Historischer Und Pathologischer Hinsicht\".\nMichahelles viaxou moito a Dalmacia, Iliria e Croacia e contribu\u00edu de forma moi importante ao co\u00f1ecemento da fauna aviaria destas rexi\u00f3ns.\nEntre as especies mediterr\u00e1neas que identificou, p\u00f3dense citar a \"Sitta neumayer\", especie de paseriforme da familia dos s\u00edtidos e o urodelo \"Pleurodeles waltl\", da familia dos salam\u00e1ndridos.\nFaleceu a causa dunha disenter\u00eda, \u00e1 idade de 27 anos, en Nauplia, Grecia, cidade onde practicou a medicina e estudou a vida salvaxe.\nEspecie dedicada.\nUnha especie de gaivota, \"Larus michahellis\" foille dedicada en 1840 por Johann Friedrich Naumann.\nAbreviatura.\nA abreviatura Michaelles empr\u00e9gase para reco\u00f1ecer a como autoridade na descrici\u00f3n e taxonom\u00eda en zoolox\u00eda."}
{"id": "375732", "revid": "1131", "url": "https://gl.wikipedia.org/wiki?curid=375732", "title": "Irmandade da Santa Cruz de Viveiro", "text": "A Irmandade da Santa Cruz \u00e9 unha das oito confrar\u00edas que existen na Semana Santa de Viveiro.\nProcesi\u00f3ns.\nDurante a Semana Santa de Viveiro, a Confrar\u00eda do Sant\u00edsimo Cristo da Piedade enc\u00e1rgase de sacar as seguintes procesi\u00f3ns:\nEstandarte.\nO estandarte da Irmandade da Santa Cruz foi confeccionado polas monxas Concepcionistas de Viveiro e data do ano 1953. O seu tecido \u00e9 de veludo granate, con grandes bordados en f\u00edo dourado. O motivo central aparece enmarcado por unha orla vexetal, no que aparece disposto, situado sobre unha base rochosa a Santa Cruz coa Saba Santa colgada dos seus brazos. Ao redor da mesma, diferentes li\u00f1as radiais imitan escintileos. Baixo o emblema principal sit\u00faanse os s\u00edmbolos da Paix\u00f3n de Cristo: os cravos, rodeados pola Coroa de Espi\u00f1as. No reverso do estandarte, aparece bordada igualmente en f\u00edo dourado a inscrici\u00f3n \u00abIrmandade da Santa Cruz\u00bb as\u00ed como a data de confecci\u00f3n en n\u00fameros romanos."}
{"id": "375734", "revid": "72012", "url": "https://gl.wikipedia.org/wiki?curid=375734", "title": "Confrar\u00eda do Nazareno dos de F\u00f3ra de Viveiro", "text": "A confrar\u00eda do Nazareno dos de F\u00f3ra \u00e9 unha das oito confrar\u00edas que existen na Semana Santa de Viveiro, constitu\u00edda en 1989 por confrades que resid\u00edan f\u00f3ra da cidade de Viveiro.\nProcesi\u00f3ns.\nDurante a Semana Santa enc\u00e1rgase de sacar a Procesi\u00f3n da Paix\u00f3n (Venres Santo) e participa cos seus dous titulares (Sagrado Coraz\u00f3n de Xes\u00fas e O Noso Pai Xes\u00fas Nazareno) como invitada na Procesi\u00f3n do Prendemento organizada pola irmandade do mesmo nome."}
{"id": "375736", "revid": "72012", "url": "https://gl.wikipedia.org/wiki?curid=375736", "title": "Confrar\u00eda da Misericordia de Viveiro", "text": "A Confrar\u00eda da Misericordia \u00e9 unha das oito confrar\u00edas que existen na Semana Santa de Viveiro. Fundada no ano 2006 por un grupo de estudantes universitarios, sa\u00edu por primeira vez en procesi\u00f3n na Procesi\u00f3n da Paix\u00f3n do ano 2007. Desde 2011 disp\u00f3n de procesi\u00f3n propia.\nProcesi\u00f3ns.\nDurante a Semana Santa, a Confrar\u00eda da Misericordia colabora nas seguintes procesi\u00f3ns:"}
{"id": "375740", "revid": "25871", "url": "https://gl.wikipedia.org/wiki?curid=375740", "title": "Sitta neumayer", "text": "Sitta neumayer \u00e9 unha especie de ave paseriforme pertencente \u00e1 familia dos s\u00edtidos.\nDistribuci\u00f3n e h\u00e1bitat.\nEnc\u00f3ntrase desde Serbia at\u00e9 Ir\u00e1n, a trav\u00e9s de Grecia e Turqu\u00eda. \u00c9 unha ave asociada a h\u00e1bitats con rochas espidas, especialmente nas zonas monta\u00f1osas.\nTaxonom\u00eda.\nDescrici\u00f3n.\nA especie describiuna en 1830 o m\u00e9dico e zo\u00f3logo alem\u00e1n, especializado en ornitolox\u00eda, Karl Michahelles."}
{"id": "375741", "revid": "1131", "url": "https://gl.wikipedia.org/wiki?curid=375741", "title": "Lu\u00eds Rodr\u00edguez de Viguri", "text": ""}
{"id": "375742", "revid": "1576", "url": "https://gl.wikipedia.org/wiki?curid=375742", "title": "Sal (condimento)", "text": ""}
{"id": "375743", "revid": "89787", "url": "https://gl.wikipedia.org/wiki?curid=375743", "title": "Sal com\u00fan", "text": "O sal com\u00fan \u00e9 un mineral composto principalmente por cloruro de sodio (NaCl), un composto qu\u00edmico encadrado dentro dos sales qu\u00edmicos. Na s\u00faa forma natural \u00e9 un mineral cristalino e co\u00f1\u00e9cese co nome de halita. O sal at\u00f3pase en grandes cantidades na auga mari\u00f1a, sendo o mineral principal constitu\u00ednte da mesma, facendo que esta pos\u00faa unha media de salinidade dun 3,5%. O sal \u00e9 un composto esencial para a vida en xeral, e o salgado \u00e9 un dos sabores b\u00e1sicos dos humanos. Os tecidos dos animais conte\u00f1en maiores cantidades de sal que os das plantas. O sal \u00e9 tam\u00e9n un dos condimentos alimenticios m\u00e1is antigos e com\u00fans, e o salgado \u00e9 un m\u00e9todo historicamente moi importante para a conservaci\u00f3n da comida.\nAlgunhas das primeiras evidencias do procesamento do sal que se co\u00f1ecen datan de hai uns 8\u00a0000 anos, cando os humanos que viv\u00edan nunha zona da actual Roman\u00eda ferv\u00edan augas de mananciais para extraer os sales da mesma, e o comezo da extracci\u00f3n de sal na China data de aproximadamente o mesmo per\u00edodo. O sal era moi apreciado polos hebreos, gregos, romanos, bizantinos, hititas, exipcios e indios. O sal era un artigo de comercio moi importante, transportado en barco polo mar Mediterr\u00e1neo, por estradas constru\u00eddas especificamente para este prop\u00f3sito e a trav\u00e9s do S\u00e1hara en caravanas de camelos. A escaseza e necesidade global do sal levou a varias naci\u00f3ns a disputas e guerras entre elas polo seu control, e \u00e9 un elemento empregado en varios ritos relixiosos ademais de posu\u00edr outros significados culturais.\nO sal extr\u00e1ese de minas de sal ou por medio da evaporaci\u00f3n de auga mari\u00f1a. Os principais produtos industriais derivados son a sosa c\u00e1ustica e as aplicaci\u00f3ns de cloro, utiliz\u00e1ndose tam\u00e9n en moitos procesos industriais que incl\u00faen a manufactura de cloruro de polivinilo, pl\u00e1sticos, celulosa e outros produtos. Da produci\u00f3n global anual estimada duns 200 mill\u00f3ns de toneladas de sal, s\u00f3 un 6% do mesmo dest\u00ednase \u00f3 consumo humano. Outros dos seus usos incl\u00faen os procesos de condicionamento da auga, o desxeo de autoestradas e usos na agricultura. O sal comestible v\u00e9ndese en formatos de sal mari\u00f1o ou sal de mesa entre outros, que adoitan conter antiaglutinantes e poden ser iodados para previr a deficiencia de iodo. Ademais do seu uso na coci\u00f1a, o sal at\u00f3pase presente nunha gran cantidade de alimentos procesados.\nO sodio do sal \u00e9 un nutriente esencial para a sa\u00fade humana por mor do seu papel como electr\u00f3lito e soluto osm\u00f3tico. Non obstante, o consumo excesivo de sal pode incrementar o risco de enfermidades cardiovasculares en nenos e adultos, coma por exemplo a hipertensi\u00f3n. Os efectos do sal na sa\u00fade levan estud\u00e1ndose dende tempo, e varias asociaci\u00f3ns e expertos de diversos pa\u00edses recomendaron unha reduci\u00f3n do consumo de diversos alimentos moi populares ricos en sal. A Organizaci\u00f3n Mundial da Sa\u00fade recomendou no 2013 que os adultos deber\u00edan consumir menos de 2\u00a0000\u00a0mg de sodio, equivalentes a uns 5\u00a0gramos de sal diarios.\nHistoria.\nAntes do envasado e da refrixeraci\u00f3n artificial coma m\u00e9todos de preservaci\u00f3n da comida a partir do s\u00e9culo XIX, o sal foi o elemento principal m\u00e1is co\u00f1ecido e utilizado neste proceso durante miles de anos, especialmente para a carne. Unha das primeiras operaci\u00f3ns de extracci\u00f3n de sal que se co\u00f1ecen atopouse no sitio arqueol\u00f3xico de Poiana Slatinei, preto dun manancial de sal en Lunca, no Condado de Neam\u021b en Roman\u00eda. As evidencias al\u00ed atopadas indicaron que os habitantes da cultura de Cucuteni do Neol\u00edtico ferv\u00edan auga salgada dos mananciais para extraer o sal \u00f3 redor do ano 6050 a.C. O sal extra\u00eddo neste proceso poder\u00eda ter unha correlaci\u00f3n directa co r\u00e1pido crecemento da poboaci\u00f3n desta sociedade \u00f3 pouco de que comezaran a s\u00faa produci\u00f3n. A recollida de sal da superficie do lago Xiechi preto de Yuncheng en Shanxi, China, data de polo menos o 6000 a.C., unha das salinas m\u00e1is antigas das que se ten verificaci\u00f3n.\nOs tecidos animais coma os da carne, do sangue e da leite conte\u00f1en unha maior cantidade de sal que os das plantas. Historicamente os n\u00f3mades que subsist\u00edan dos seus animais non tomaban sal xunto as s\u00faas comidas, pero os agricultores que baseaban a s\u00faa dieta nos cereais e na materia vexetal precisaban suplementar a s\u00faa dieta con sal. \u00d3 espallarse a civilizaci\u00f3n o sal converteuse nunha das mercador\u00edas principais do comercio mundial, e ti\u00f1a un gran valor para os hebreos, gregos, romanos, bizantinos, hititas, exipcios, indios e outros pobos da antig\u00fcidade. No Oriente Medio o sal empreg\u00e1base en cerimonias para selar un acordo, e os antigos hebreos fac\u00edan un \"pacto de sal\" con Deus e bot\u00e1banlle sal \u00e1s s\u00faas ofrendas para amosarlle a s\u00faa confianza nel. Unha pr\u00e1ctica antiga en \u00e9pocas de guerra era o salgado da terra, consistente en botar sal \u00f3 redor dunha cidade derrotada para previr que medrasen os cultivos. Na Biblia rec\u00f3llese a historia do rei Abimelec, a quen segundo o relato Deus ordenoulle que fixera isto mesmo en Siquem. En varios textos antigos rec\u00f3llese tam\u00e9n como as tropas do xeneral romano Publio Cornelio Escipi\u00f3n Emili\u00e1n espallaron sal pola cidade de Cartago trala s\u00faa derrota na Terceira guerra p\u00fanica no ano 146 a.C.\nO sal puido terse empregado no comercio en conexi\u00f3n co comercio de obsidiana en Anatolia na \u00e9poca do Neol\u00edtico. Her\u00f3doto describiu rutas de comercio de sal que atravesaban a actual Libia no s\u00e9culo 5 a.C.. Nos primeiros anos do Imperio Romano, constru\u00edronse estradas coma a \"Via Salaria\" para o transporte do sal dende Ostia ata a capital. O sal formaba parte das ofrendas funerarias atopadas en varias tumbas exipcias do terceiro milenio a.C., xunto con aves e peixes salgados. Dende aproximadamente o 2800 a.C., os exipcios comezaron a exportar peixe salgado \u00f3s fenicios a cambio de cedro do L\u00edbano, vidro e tinturas. A s\u00faa vez os fenicios comerciaban co sal e peixe salgado exipcio dende \u00c1frica do Norte por todo o Mediterr\u00e1neo.\nO sal empreg\u00e1base coma moeda \u00f3 sur do S\u00e1hara, e en Etiop\u00eda empreg\u00e1banse anacos de rochas de sal coma moedas. Os mercadores do s\u00e9culo VI intercambiaban sal por ouro, e os tuaregs manti\u00f1an rutas polo S\u00e1hara para o transporte de sal en caravanas. En Gab\u00f3n, antes da colonizaci\u00f3n, os habitantes da costa manti\u00f1an un lucrativo intercambio de sal mari\u00f1a por outros elementos cos habitantes do interior, que perderon trala chegada do sal en grandes cantidades, a\u00ednda que segundo Albert Schweitzer, a data de 1958 o sal mari\u00f1o era a\u00ednda a moeda m\u00e1is apreciada no interior do pa\u00eds.\nSalzburgo, Hallstatt e Hallein at\u00f3panse a uns 17\u00a0km a unha da outra na zona do r\u00edo Salzach en Austria, nunha zona cun gran n\u00famero de dep\u00f3sitos de sal. \"Salzach\" significa literalmente \"r\u00edo de sal\", e Salzburgo significa \"castelo de sal\", \u00e1mbolos dous tomando o seu nome da palabra alem\u00e1 (sal), sendo Hallstatt o lugar da primeira mina de sal da historia. A vila d\u00e1lle nome \u00e1 cultura Hallstatt, que comezou a extraer sal na zona \u00f3 redor do ano 800 a.C. Durante o primeiro milenio a.C., as comunidades celtas medraron grazas \u00f3 comercio de sal e carne salgada con Grecia e Roma a cambio de vi\u00f1o e outros luxos. O termo \"salario\" prov\u00e9n da palabra latina para o sal. a\u00ednda que se desco\u00f1ece o motivo desta relaci\u00f3n. A persistente afirmaci\u00f3n moderna que atrib\u00fae a s\u00faa orixe a que as lexi\u00f3ns romanas recib\u00edan en ocasi\u00f3ns pagos en sal non est\u00e1 demostrada e consid\u00e9rase carente de base hist\u00f3rica. Pola s\u00faa banda, o termo \"ensalada\" significa literalmente \"salgada\", e prov\u00e9n da antiga pr\u00e1ctica romana de salgar vexetais.\nHai rexistros hist\u00f3ricos de guerras que se loitaron por mor do sal. Venecia ga\u00f1ou unha guerra con X\u00e9nova polo control deste produto, que tam\u00e9n tivo un papel importante na Revoluci\u00f3n Americana. En Europa, as cidades dentro de rutas terrestres de comercio de sal impuxeron impostos no mesmo, e cidades coma Liverpool floreceron grazas a exportaci\u00f3n do sal extra\u00eddo das minas de Cheshire. \u00d3 longo da historia houbo varios gobernos que impuxeron impostos de sal. As viaxes de Cristovo Col\u00f3n estiveron financiadas en parte grazas \u00e1 produci\u00f3n de sal no sur de Espa\u00f1a, e a \"Gabela do Sal\" en Francia foi unha das causas da Revoluci\u00f3n Francesa. Trala abolici\u00f3n deste imposto, Napole\u00f3n volveu a impo\u00f1elo tras converterse en emperador para financiar a guerra, e non foi finalmente abolido por completo ata o ano 1945. En 1930 Mahatma Gandhi liderou a unhas 100\u00a0000 persoas na chamada \"Marcha do sal\" desafiando \u00f3 goberno brit\u00e1nico para non pagar o imposto sobre o sal. Esta desobediencia civil serviu de inspiraci\u00f3n para o pobo indio e elevou o movemento independentista indio a un nivel de loita nacional.\nComposici\u00f3n qu\u00edmica.\nO sal \u00e9 na s\u00faa maior\u00eda cloruro de sodio, un composto qu\u00edmico de f\u00f3rmula NaCl, que presenta unha proporci\u00f3n igual de sodio e cloro. O sal mari\u00f1o e o sal recentemente minado tam\u00e9n conte\u00f1en trazas doutros elementos. O sal extra\u00eddo das minas adoita refinarse durante a produci\u00f3n do sal comestible, disolv\u00e9ndose en auga, purific\u00e1ndose por medio dun precipitado e dunha reevaporaci\u00f3n. Durante este mesmo proceso de refinamento adoita iodarse. Os cristais de sal son transl\u00facidos e de forma c\u00fabica. Te\u00f1en unha cor branca, pero poden ter impurezas que lles dan unha tintura azul ou p\u00farpura. A masa molar do sal \u00e9 58,443 g/mol, o seu punto de fusi\u00f3n \u00e9 801\u00a0\u00b0C e o seu punto de ebulici\u00f3n \u00e9 1465\u00a0\u00b0C. A s\u00faa densidade \u00e9 2,17 gramos/cm3 e \u00e9 soluble \u00e1 auga. Cando se disolve na auga sep\u00e1rase en i\u00f3ns Na+ e Cl\u2212, e a s\u00faa solubilidade \u00e9 de 359 g/l. Partindo de soluci\u00f3ns fr\u00edas, o sal cristaliza en forma de dihidrato NaCl\u00b72H2O. As soluci\u00f3ns de cloruro de sodio te\u00f1en propiedades moi diferentes das da auga pura. O punto de conxelaci\u00f3n \u00e9 de \u221221,12\u00a0\u00b0C por 23,31 de fracci\u00f3n de masa de sal, e o punto de fusi\u00f3n dunha soluci\u00f3n saturada de sal \u00e9 duns 108,7\u00a0\u00b0C.\nProduci\u00f3n.\nO sal destinado para a alimentaci\u00f3n representa s\u00f3 unha pequena parte da produci\u00f3n de sal nos pa\u00edses industrializados (un 7% en Europa), a\u00ednda que no conxunto global a produci\u00f3n para alimentaci\u00f3n \u00e9 dun 17,5% do total. No ano 2013 a produci\u00f3n mundial total foi de 264 mill\u00f3ns de toneladas. Os cinco principais produtores foron a China (71 mill\u00f3ns), os Estados Unidos (40 mill\u00f3ns), a India (18 mill\u00f3ns), Alema\u00f1a (12 mill\u00f3ns) e o Canad\u00e1 (11 mill\u00f3ns).\nA manufactura do sal \u00e9 unha das industrias qu\u00edmicas m\u00e1is antigas. Unha das principais fontes de sal \u00e9 a auga mari\u00f1a, que pos\u00fae unha salinidade dun 3,5%. Isto significa que hai uns 35\u00a0g de sales disoltos, predominantemente i\u00f3ns de sodio () e cloro (), por quilogramo de auga. Os oc\u00e9anos representan unha fonte virtualmente inesgotable de sal, e por mor desta abundancia de subministraci\u00f3n non se ten calculado con exactitude o n\u00famero de reservas dispo\u00f1ible. A evaporaci\u00f3n de auga mari\u00f1a \u00e9 o m\u00e9todo de produci\u00f3n m\u00e1is habitual nos pa\u00edses costeiros con baixos niveis de precipitaci\u00f3ns.\nO sal extr\u00e1ese tam\u00e9n de dep\u00f3sitos sedimentarios formados durante miles de anos pola evaporaci\u00f3n dos mares e lagos. Estes dep\u00f3sitos m\u00ednanse directamente producindo sal en rocha, ou extr\u00e1ense en forma de soluci\u00f3n bombeando auga nos dep\u00f3sitos. Nos dous casos o sal extra\u00eddo purif\u00edcase mediante un proceso de evaporaci\u00f3n mec\u00e1nica. O sal ref\u00ednase para purificalo e mellorar as s\u00faas caracter\u00edsticas de almacenamento e manexo. Isto adoita facerse por medio dunha recristalizaci\u00f3n no que se trata con produtos qu\u00edmicos para precipitar a maior\u00eda de impurezas, principalmente sales de magnesio e calcio. Parte do sal producido obtense por medio do proceso Alberger, que consiste nunha evaporaci\u00f3n \u00f3 baleiro combinada cunha sementa da soluci\u00f3n con cristais c\u00fabicos. Unha das maiores operaci\u00f3ns de extracci\u00f3n de sal do mundo est\u00e1 na Mina de sal de Khewra en Paquist\u00e1n. Esta mina ten 19 plantas, 11 delas baixo terra, e uns 400\u00a0km de pasaxes.\nPapel na alimentaci\u00f3n.\nO sal \u00e9 esencial para a sa\u00fade dos humanos e outros animais, e \u00e9 un dos cinco sabores b\u00e1sicos. Empr\u00e9gase na gastronom\u00eda de moitas partes do mundo, habitualmente dentro de saleiros na propia mesa para o seu uso persoal. \u00c9 tam\u00e9n un ingrediente de moitos alimentos manufacturados. O sal de mesa \u00e9 un sal refinado que cont\u00e9n entre un 97 % e un 99 % de cloruro de sodio. \u00c9 habitual que se lle engadan axentes antiaglutinantes coma aluminosilicato de sodio ou carbonato de magnesio para que fl\u00faa libremente, e o sal iodado que cont\u00e9n ioduro de potasio \u00e9 un produto com\u00fan. \u00c9 tam\u00e9n unha pr\u00e1ctica com\u00fan a de introducir desecantes nos saleiros, coma graos de arroz cru, para eliminar a humidade e axudar a previr a aglomeraci\u00f3n do sal.\nSal de mesa fortalecido.\nAlg\u00fans sales de mesa destinados \u00f3 consumo humano conte\u00f1en aditivos destinados a unha serie de preocupaci\u00f3ns de sa\u00fade, especialmente no mundo desenvolvido. O iodo e un micronutriente importante para os humanos, e unha deficiencia de iodo pode causar unha diminuci\u00f3n na produci\u00f3n de tiroxina (hipotiroidismo) e un agrandamento da tiroide en adultos ou cretinismo en nenos. O sal iodado util\u00edzase para tratar estas condici\u00f3ns dende 1924, e consiste nunha mestura de sal com\u00fan cunha pequena cantidade de ioduro de potasio, ioduro de sodio ou iodato de sodio. Tam\u00e9n pode conter unha pequena proporci\u00f3n de dextrosa para estabilizar o iodo. A deficiencia de iodo afecta a uns 2000 mill\u00f3ns de persoas en todo o mundo e \u00e9 a principal causa evitable de oligofrenia. O uso de sal iodado supuxo unha reduci\u00f3n significativa desta deficiencia en varios pa\u00edses que empregan este tratamento. A cantidade de iodo e o composto espec\u00edfico empregado nas variedades de sal iodado var\u00eda segundo o pa\u00eds. Nos Estados Unidos a Food and Drug Administration (FDA) recomenda 150 microgramos de iodo por d\u00eda tanto para mulleres coma para homes. O sal iodado nos Estados Unidos cont\u00e9n entre 46 e 77 ppm, mentres que no Reino Unido o contido recomendado \u00e9 de entre 10 e 22 ppm.\nEn ocasi\u00f3ns eng\u00e1dese ferrocianuro de sodio \u00f3 sal como axente antiaglutinante, aditivo considerado provisionalmente aceptable para \u00f3 consumo humano polo Comit\u00e9 de Toxicidade en 1988. Este tipo de antiaglutinantes levan empreg\u00e1ndose dende o ano 1911, sendo un dos primeiros dos utilizados o carbonato de magnesio. Outros axentes antiaglutinantes que adoitan empregarse incl\u00faen o fosfato de tricalcio, carbonatos de calcio ou de magnesio, outros sales, \u00f3xido de magnesio, di\u00f3xido de silicio, silicato de calcio, aluminosilicato de sodio e aluminosilicato de calcio.\nO chamado \"sal dobremente fortalecido\" incl\u00fae sales de iodo e ferro. Este \u00faltimo util\u00edzase para tratar anemias por deficiencia de ferro. Unha das fontes habituais de ferro empregadas para este prop\u00f3sito \u00e9 o fumarato ferroso. Outro aditivo considerado de especial importancia para as mulleres embarazadas \u00e9 o \u00e1cido f\u00f3lico, que lle da unha cor amarela \u00f3 sal e prev\u00e9n anemias e defectos na medula espi\u00f1al.\nUnha falta de fl\u00faor na dieta \u00e9 unha causa dunha maior incidencia de carie dental. Os sales de fluoruro son un aditivo para o sal com\u00fan usadas co obxectivo de reducir o decaemento dental, especialmente en pa\u00edses con poucos recursos sen acceso a dent\u00edfricos e auga fluorados. Esta pr\u00e1ctica \u00e9 m\u00e1is com\u00fan nalg\u00fans pa\u00edses europeos. En Francia por exemplo, o 35% do sal com\u00fan vendido cont\u00e9n fluoruro de sodio engadido.\nOutros tipos.\nO sal mari\u00f1o non refinado cont\u00e9n pequenas cantidades de magnesio as\u00ed como haluros e sulfatos de calcio, trazas de algas, bacterias resistentes \u00f3 sal e part\u00edculas sedimentarias. Os sales de calcio e magnesio conf\u00edrenlle un matiz ocre, e fan que o sal mari\u00f1o non refinado sexa higrosc\u00f3pico. As trazas de algas danlle un olor mari\u00f1o. A proporci\u00f3n de sedimentos var\u00eda segundo a fonte e danlle a este sal unha aparencia gris mate. Xa que os humanos son capaces de detectar o sabor e compostos arom\u00e1ticos en concentraci\u00f3ns min\u00fasculas, o sal mari\u00f1o adoita presentar un sabor m\u00e1is complexo que o sal com\u00fan cando se emprega directamente na comida no prato. Por\u00e9n, \u00e1 hora de coci\u00f1ar estes sabores adoitan quedar ofuscados polos dos restantes ingredientes da comida. A industria do refinamento do sal sost\u00e9n en base a determinados estudos cient\u00edficos que o sal mari\u00f1o e o sal en rocha non conte\u00f1en suficientes sales de iodo como para previr as deficiencias de iodo.\nOs distintos sales naturais presentan mineralizaci\u00f3ns diferentes dependendo da s\u00faa fonte, polo que cada sal ten un sabor propio. \"Fleur de sel\", un sal natural obtido pola evaporaci\u00f3n de auga salgada, ten un sabor \u00fanico que var\u00eda segundo a rexi\u00f3n na que se produce. Na coci\u00f1a coreana tradicional, o sal \"Jukyeom\" (\"sal de bamb\u00fa\") prep\u00e1rase torrando sal nun contedor de bamb\u00fa con barro nos seus extremos. Este produto absorbe minerais do bamb\u00fa e do barro, e supostamente incrementa as propiedades anticlastox\u00e9nicas e antimutax\u00e9nicas do \"doenjang\". O sal kosher, malia pasar un proceso de refinado, non cont\u00e9n iodo e ten un tama\u00f1o de gran maior que outros sales refinados. Isto out\u00f3rgalle propiedades distintas \u00e1 hora de usalo na coci\u00f1a, e consid\u00e9rase \u00fatil na preparaci\u00f3n de carne kosher.\nPresenza noutros alimentos.\nO sal est\u00e1 presente na maior\u00eda dos alimentos, a\u00ednda que nos alimentos naturais coma carnes, vexetais ou froitas d\u00e1se en cantidades moi pequenas. Adoita engadirse \u00f3s alimentos manufacturados, coma os enlatados e especialmente os salgados e os \"snacks\", realizando unha funci\u00f3n de conservante e engadindo sabor. Antes da chegada da refrixeraci\u00f3n el\u00e9ctrica, o salgado era un dos principais m\u00e9todos de conservaci\u00f3n dos alimentos. Desta forma os peixes \"herring\" conte\u00f1en 67\u00a0mg de sodio por cada 100\u00a0g, mentres que o \"kipper\", a s\u00faa forma conservada, cont\u00e9n 990\u00a0mg. Da mesma forma a carne de porco adoita conter uns 63\u00a0mg mentres que o touci\u00f1o cont\u00e9n 1480\u00a0mg, e as patacas conte\u00f1en 7\u00a0mg mentres que as \"chips\" conte\u00f1en 800\u00a0mg por cada 100 g. As principais fontes de sal na dieta, \u00e1 marxe do propio uso directo do sal, adoitan ser os produtos do pan e cereais, produtos c\u00e1rnicos e derivados do leite.\nEn moitas culturas asi\u00e1ticas o sal non \u00e9 un condimento que se use tradicionalmente. No seu lugar son m\u00e1is habituais outros coma o mollo de soia, o mollo de pescado e o mollo de ostras, que adoitan ter un alto contido en sodio e realizan o papel que ten o sal na cultura occidental, a\u00ednda que adoitan usarse de forma m\u00e1is habitual no propio proceso de coci\u00f1a que coma condimentos de mesa.\nConsumo de sodio e sa\u00fade.\nO sal de mesa com\u00fan cont\u00e9n algo menos dun 40% de sodio por peso, polo que unha raci\u00f3n de 6\u00a0g (1\u00a0cullerada) cont\u00e9n uns 2300\u00a0mg de sodio. O sodio ten un papel principal no corpo humano. Realizando a funci\u00f3n de electr\u00f3lito, axuda \u00f3s nervios e m\u00fasculos a funcionar de forma correcta, e \u00e9 un dos factores involucrados na regulaci\u00f3n osm\u00f3tica da auga no organismo. Gran parte do sodio da chamada dieta occidental prov\u00e9n do uso de sal com\u00fan. A inxesti\u00f3n habitual en gran parte dos pa\u00edses occidentais \u00e9 duns 10 g por d\u00eda, por enriba de moitos dos pa\u00edses de Europa oriental e Asia, e o alto nivel de sodio en moitos alimentos procesados \u00e9 un dos principais factores nesta cantidade total consumida. Nos Estados Unidos, o 75% do sodio inxerido prov\u00e9n de alimentos procesados e de restaurantes, o 11% da coci\u00f1a dom\u00e9stica e uso coma condimento de mesa, e o resto de forma natural noutros alimentos.\nO consumo excesivo de sodio incrementa o risco de enfermidades cardiovasculares, polo que son varias as organizaci\u00f3ns de sa\u00fade que recomendan unha reduci\u00f3n no consumo diario de sal. Un alto consumo de sodio as\u00f3ciase cun maior risco de sufrir ictus, enfermidade cardiovascular total e nefropat\u00eda. Unha reduci\u00f3n neste consumo duns 1000\u00a0mg por d\u00eda pode reducir o risco de enfermidade cardiovascular nun 30 %. Nos adultos e nenos sen enfermidades agudas, unha diminuci\u00f3n do consumo de sodio tam\u00e9n axuda a reducir a presi\u00f3n arterial, dando como resultado unha mellora de sa\u00fade notable en persoas con problemas de hipertensi\u00f3n.\nA Organizaci\u00f3n Mundial da Sa\u00fade recomenda un consumo para adultos de menos de 2000\u00a0mg de sodio (contido en 5\u00a0g de sal) por d\u00eda, mentres que o Departamento de Sa\u00fade dos Estados Unidos recomenda que as persoas con hipertensi\u00f3n, os afroamericanos e os adultos de mediana idade en adiante deber\u00edan limitar o seu consumo a non m\u00e1is de 1500\u00a0mg de sodio por d\u00eda. Un estudo de 2013 recomendou que o consumo de sodio non deber\u00eda ser menor de 1200\u00a0mg (3\u00a0g de sal) por d\u00eda, \u00f3 ser un nutriente esencial da dieta, mentres que o Instituto de Medicina das Academias Nacionais dos Estados Unidos indicou no 2013 que a reduci\u00f3n da inxesti\u00f3n de sodio por baixo dos 2300\u00a0mg por d\u00eda poder\u00eda non ser beneficioso para a sa\u00fade.\nUsos non alimentarios.\nS\u00f3 un 6% do sal manufacturado no mundo se utiliza como alimento. O 12% empr\u00e9gase en procesos de acondicionamento de augas, o 8% para o desxeo de autoestradas e o 6% na agricultura. O 68% restante util\u00edzase en procesos de manufacturas e procesos industriais principalmente en forma de cloruro de sodio. O uso m\u00e1is habitual \u00e9 na produci\u00f3n de sosa c\u00e1ustica e cloro, separados por electr\u00f3lise dunha soluci\u00f3n pura de sal. A s\u00faa vez estes produtos empr\u00e9ganse na manufactura de policloruro de vinilo, pl\u00e1sticos, celulosa e outros compostos org\u00e1nicos e inorg\u00e1nicos. O sal util\u00edzase tam\u00e9n coma fundente na produci\u00f3n de aluminio, na manufactura de xab\u00f3ns, glicerina e caucho sint\u00e9tico entre outros. A maiores destes usos o sal est\u00e1 involucrado noutros procesos, inclu\u00edndo o seu uso coma mordente na tintura de t\u00e9xtiles, na rexeneraci\u00f3n de resinas, no curtido de peles, na preservaci\u00f3n de carne e pescado e no envasado de carne e vexetais.\nPapel na relixi\u00f3n.\nO sal ten un importante papel en diversas relixi\u00f3ns e culturas. Nos sacrificios brahm\u00e1nicos, nos rituais hititas e durante os festivais dos semitas e gregos nas datas de l\u00faa nova \u00e9 habitual lanzar sal \u00f3 lume, producindo un ru\u00eddo de pequenos estalidos. Os antigos exipcios, gregos e romanos invocaban \u00f3s seus deuses con ofrendas de sal e auga, feito que poder\u00eda ser precursor da auga bendita do cristianismo. Na mitolox\u00eda azteca, Huixtocihuatl era unha deusa da fertilidade que presid\u00eda sobre o sal e a auga salgada.\nO sal consid\u00e9rase unha substancia moi propicia no hindu\u00edsmo, empreg\u00e1ndose en determinadas cerimonias relixiosas coma inauguraci\u00f3ns de casas e vodas. No xainismo, os devotos deixan unha ofrenda de arroz cru cun pouco sal perante unha deidade para demostrar a s\u00faa devoci\u00f3n, e o sal esp\u00e1llase polos restos cremados dunha persoa antes de soterrar as s\u00faas cinzas. Na tradici\u00f3n budista Mahayana consid\u00e9rase que o sal \u00e9 unha protecci\u00f3n contra os malos esp\u00edritos, e d\u00e1se o costume de tirar un pouco sal por riba do ombreiro esquerdo dun mesmo \u00f3 volver \u00e1 casa despois dun enterro para previr que os malos esp\u00edritos entren no fogar. No xinto\u00edsmo util\u00edzase sal en rituais, chamados \"harae\", para purificar lugares e persoas, e sit\u00faanse pequenos montes de sal en pratos nas entradas dos negocios co dobre prop\u00f3sito de protexerse do mal e atraer a clientes.\nNo xuda\u00edsmo recom\u00e9ndase tomar pan salgado ou engadir sal \u00f3 pan \u00f3 realizar a bendici\u00f3n do \"kidush\" durante o \"Shabat\". \u00c9 costume espallar sal por riba do pan ou mollar o pan no sal no momento de repartilo entre os que est\u00e1n sentados na mesa. Na biblia hebrea o sal menci\u00f3nase en 35 versos. Un destes versos menciona \u00e1 muller de Lot, que quedou convertida nunha pila de sal \u00f3 darse a volta e mirar \u00e1s cidades de Sodoma e Gomorra cando estaban a ser destru\u00eddas. No relato do xu\u00edz Abimelec, contase como tras destru\u00edr a cidade de Siquem este \"botou sal sobre ela\", e no Libro de Xob aparece a primeira menci\u00f3n do sal como condimento alimenticio. No Novo Testamento o sal menci\u00f3nase en seis versos. No Serm\u00f3n da Monta\u00f1a, Xes\u00fas ref\u00edrese \u00f3s seus seguidores coma o \"sal da terra\". O ap\u00f3stolo Paulo animaba \u00f3s cristi\u00e1ns a que a s\u00faa conversa \"estivese sempre chea de graza, aderezada con sal\" O sal \u00e9 tam\u00e9n un elemento obrigatorio na misa tridentina.\nNa Wicca o sal simboliza o elemento da terra. Consid\u00e9rase tam\u00e9n que serve para limpar unha zona de enerx\u00edas negativas ou dani\u00f1as. Empr\u00e9gase en diversos rituais e cerimonias, nos que case sempre hai un prato de sal xunto a outro de auga nun altar."}
{"id": "375744", "revid": "839", "url": "https://gl.wikipedia.org/wiki?curid=375744", "title": "Lev K\u00e1menev", "text": ""}
{"id": "375746", "revid": "839", "url": "https://gl.wikipedia.org/wiki?curid=375746", "title": "Sergei Mozyakin", "text": ""}
{"id": "375747", "revid": "89787", "url": "https://gl.wikipedia.org/wiki?curid=375747", "title": "Suplemento ao t\u00edtulo", "text": "O suplemento ao t\u00edtulo \u00e9 unha ferramenta que se desenvolveu no marco do proceso de Bolo\u00f1a, destinada a facilitar a comprensi\u00f3n dos estudos realizados. Non cont\u00e9n xu\u00edzos de valor e est\u00e1 emitido por instituci\u00f3ns nacionais consonte un modelo desenvolvido conxuntamente por un grupo de traballo da Comisi\u00f3n Europea, o Consello de Europa e a UNESCO.\nO suplemento europeo ao t\u00edtulo consta de oito partes:\nEn xaneiro de 2005, o suplemento ao diploma adheriuse ao dispositivo Europass, \"marco comunitario \u00fanico para a transparencia das cualificaci\u00f3ns e das competencias\" en Europa."}
{"id": "375748", "revid": "23204", "url": "https://gl.wikipedia.org/wiki?curid=375748", "title": "Pobo roman\u00e9s", "text": "Os romaneses (en ) son un grupo \u00e9tnico que habita principalmente en Roman\u00eda que comparte unha cultura, uns devanceiros e unha lingua com\u00fan, a lingua romanesa. Autores importantes consideran que os moldovos tam\u00e9n son romaneses, o cal os converter\u00eda en predominantes tam\u00e9n en Moldavia. Os romaneses forman minor\u00edas \u00e9tnicas en diversos pa\u00edses veci\u00f1os.\nOs romaneses son unha naci\u00f3n no sentido de \"ethnos\" (en roman\u00e9s, \"neam\"); \u00e9 dicir, a naci\u00f3n def\u00ednese m\u00e1is polo sentido de pertenza a unha cultura romanesa com\u00fan, a un mesmo grupo humano e a unha comunidade que fala roman\u00e9s como lingua materna que non pola cidadan\u00eda ou polo feito de vivir nun pa\u00eds en concreto. A lei de cidadan\u00eda romanesa, promulgada en marzo do ano 1991, estabelece que a segunda e a terceira xeraci\u00f3n que descende de romaneses te\u00f1en dereito a obter a cidadan\u00eda romanesa se falan un roman\u00e9s flu\u00eddo e demostran un co\u00f1ecemento suficiente da historia e a cultura romanesas. Arredor do mundo, uns vinte e catro mill\u00f3ns de persoas te\u00f1en o roman\u00e9s como lingua nai."}
{"id": "375749", "revid": "23204", "url": "https://gl.wikipedia.org/wiki?curid=375749", "title": "Romaneses", "text": ""}
{"id": "375751", "revid": "65337", "url": "https://gl.wikipedia.org/wiki?curid=375751", "title": "Suplemento europeo ao t\u00edtulo", "text": ""}
{"id": "375753", "revid": "1888", "url": "https://gl.wikipedia.org/wiki?curid=375753", "title": "Mar\u00eda Remedios Gallego Abeledo", "text": ""}
{"id": "375754", "revid": "1888", "url": "https://gl.wikipedia.org/wiki?curid=375754", "title": "Marita Gallego Abeledo", "text": ""}
{"id": "375755", "revid": "23204", "url": "https://gl.wikipedia.org/wiki?curid=375755", "title": "Sherpas", "text": ""}
{"id": "375756", "revid": "1131", "url": "https://gl.wikipedia.org/wiki?curid=375756", "title": "Sistema Europeo de Transferencia e Acumulaci\u00f3n de Cr\u00e9ditos", "text": "O Sistema Europeo de Transferencia e Acumulaci\u00f3n de Cr\u00e9ditos (ECTS, polas siglas do ingl\u00e9s \"European Credit Transfer and Accumulation System\") \u00e9 un sistema utilizado polas universidades europeas para validar materias e, dentro do denominado proceso de Bolo\u00f1a, cuantificar o traballo relativo ao estudante que traballa baixo os graos auspiciados polo Espazo Europeo de Educaci\u00f3n Superior (EEES). A\u00ednda que poder\u00eda parecer que os cr\u00e9ditos deste tipo se crearon a partir do devandito proceso de converxencia europea, en realidade xa se utilizaron en iniciativas de mobilidade estudantil anteriores como, por exemplo, o programa Erasmus.\nCalquera sistema de asignaci\u00f3n de cr\u00e9ditos debe ter o seu equivalente en cr\u00e9ditos ECTS. Os cr\u00e9ditos resultantes do proceso de Bolonia ter\u00e1n unha equivalencia exacta con respecto ao resto de universidades europeas, polo que unha das principais motivaci\u00f3ns \u00e9 a integraci\u00f3n e a interacci\u00f3n dos estudantes nun marco continental.\nC\u00f3mpre salientar que os cr\u00e9ditos ao abeiro da Lei org\u00e1nica 11/1983, de reforma universitaria (LRU) s\u00f3 cuantifican o n\u00famero de horas de traballo do alumnado na aula, mentres que os ECTS fan referencia ao traballo na clase e f\u00f3ra dela; \u00e9 dicir, indican canto tempo ten que dedicar o alumno a unha materia para poder aprendela (e aprobala).\nBase\u00e1ndose na idea de que cada curso universitarios debe constar de 60 cr\u00e9ditos ECTS, faise unha equivalencia en relaci\u00f3n \u00e1 cantidade de horas anuais que o alumno debe estudar (arredor de 1.500 ou 1.800 horas), do que o resultado \u00e9 25 ou 30 horas de traballo relativo ao estudante por cada cr\u00e9dito.\nO uso deste tipo de cr\u00e9ditos non s\u00f3 reflicte unha maneira de cuantificar o ensino universitario sen\u00f3n que este, ao se centrar na tarefa do alumno e non na do profesor, require un cambio metodol\u00f3xico que consiga p\u00f3r o alumno no centro do proceso de ensino e aprendizaxe, sendo coherente cos principios construtivistas que pon a \u00e9nfase en que a educaci\u00f3n a realiza, principalmente, o suxeito que aprende e non o profesor."}
{"id": "375757", "revid": "65337", "url": "https://gl.wikipedia.org/wiki?curid=375757", "title": "ECTS", "text": ""}
{"id": "375758", "revid": "65337", "url": "https://gl.wikipedia.org/wiki?curid=375758", "title": "Cr\u00e9dito ECTS", "text": ""}
{"id": "375760", "revid": "65337", "url": "https://gl.wikipedia.org/wiki?curid=375760", "title": "European Credit Transfer and Accumulation System", "text": ""}
{"id": "375761", "revid": "65337", "url": "https://gl.wikipedia.org/wiki?curid=375761", "title": "European Credit Transfer System", "text": ""}
{"id": "375762", "revid": "65337", "url": "https://gl.wikipedia.org/wiki?curid=375762", "title": "SUG", "text": ""}
{"id": "375764", "revid": "1888", "url": "https://gl.wikipedia.org/wiki?curid=375764", "title": "Mar\u00eda de los Remedios Gallego Abeledo", "text": ""}
{"id": "375765", "revid": "1576", "url": "https://gl.wikipedia.org/wiki?curid=375765", "title": "Algae", "text": ""}
{"id": "375766", "revid": "23204", "url": "https://gl.wikipedia.org/wiki?curid=375766", "title": "Sviatasla\u016d Lohin", "text": "Sviatasla\u016d Lohin (en ), nado como Via\u010dasla\u016d Via\u010daslavavi\u010d Lohin (en ) o 26 de novembro de 1964 en Chernihiv, \u00e9 un eclesi\u00e1stico belaruso, primado da Igrexa ortodoxa autoc\u00e9fala belarusa dende o 11 de maio de 2008, e arcebispo de Navahrudak e Am\u00e9rica do Norte.\nTraxectoria.\nNaceu o 26 de novembro de 1964 en Chernihiv (hoxe en Ucra\u00edna) de pais enxe\u00f1eiros, Via\u010dasla\u016d Lohin e Liudmila Siz, orixinarios de Navahrudak (Belar\u00fas). Lohin graduouse polo Instituto Polit\u00e9cnico de K\u00ediv en 1986, e comezou a traballar como enxe\u00f1eiro.\nEn 1994 ingresou no Seminario de K\u00ediv at\u00e9 1999, e posteriormente continuou os seus estudos relixiosos no Colexio de Santo Andr\u00e9 en Winnipeg, asociado \u00e1 Universidade de Manitoba, at\u00e9 o ano 2000. O 27 de agosto dese ano foi ordenado di\u00e1cono, e o 17 de decembro foi ordenado sacerdote da Igrexa ortodoxa autoc\u00e9fala belarusa na igrexa de San Cirilo de Tura\u016d de Toronto, e asignado \u00e1 mesma parroquia.\nEntre 2002 e 2007 foi reitor da parroquia da Santa Icona da Nai de Deus de \u017dyrovicy de Highland Park, en Nova Jersey, e a partir de 2005 tam\u00e9n da catedral de San Cirilo de Tura\u016d en Nova York. En outubro de 2006 foi elixido como candidato ao episcopado. En 2007 volveu ao seu primeiro destino en Toronto.\nEn febreiro de 2008 fixo votos mon\u00e1sticos e tomou o nome de Sviatasla\u016d no mosteiro dos Catro Evanxelistas da Igrexa ortodoxa autoc\u00e9fala ucra\u00edna nos Estados Unidos, en Houston (Texas). O 24 de febreiro de 2008 foi elevado ao rango de heg\u00fameno e arquimandrita. O 11 de maio de 2008 recibiu a consagraci\u00f3n episcopal de mans dos bispos Oleksandr Bykovets e Makarii Herring, da Igrexa ortodoxa autoc\u00e9fala ucra\u00edna nos Estados Unidos, e de Paisii Dmokhovskyi, da Igrexa ortodoxa ucra\u00edna do patriarcado de K\u00ediv, como arcebispo de Navahrudak e Am\u00e9rica do Norte, e o s\u00ednodo da s\u00faa igrexa elixiuno administrador da mesma."}
